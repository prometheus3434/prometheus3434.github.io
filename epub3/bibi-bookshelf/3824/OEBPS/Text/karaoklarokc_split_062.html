<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik1" id="calibre_toc_23">Yazarla Sohbet</h1>

  <p class="normal"/>

  <p class="normal">Hadi konuşalım...</p>

  <p class="normal">Küçükken kitap okumaya bayılırdım. Yalnız kitap bitince hiçbir yazar benimle konuşmadı. Ne Daniel Defoe’nun o kitabı nasıl yazdığını öğrendim ne Lewis Carroll iki kelime etti benimle ne de Jules Verne’in neler hissettiğini, neler yaşadığını bilebildim. Keşke Cervantes deseydi ki bana, “Şerif bak; Don Kişot’u yazmadan önce Türklerle bir deniz savaşına katıldım ve Barbaros Hayrettin Paşa komutasında sizinkilere esir düştüm, savaştık ama iyi ve mert insanlarsınız, hatta şu anda sol kolumda büyük bir problem var, ona rağmen yazabiliyorum” ya da Defoe, “Bak kanka, Crusoe’yu bir barda hayat hikâyesini anlatan bir denizciden dinledim. Olay gerçek. Gerçi Cuma’ya ikinci sınıf insan muamelesi yaptık ama günümüzde de öyle maalesef” deseydi keşke. Hiçbiri bir şey söylemedi, yazıp kitabı gitmişler. Ben sizinle konuşmak istedim; neler hissettim, ne düşünerek yazdım diye.</p>

  <p class="normal">Robinson Crusoe’u en az yedi defa okumuşumdur. <span class="calibre29">İki Sene Okul Tatili, Define Adası, Al Midilli ve Don Kişot</span>’la yatağa uzanıp onlarla beraber o maceraları yaşamak, dünyayı seksen günde dolaşıp dolaşamayacağımızın heyecanını duymak şahaneydi. Çiğli’deki havacı lojmanlarının camına yağmur damlaları şıp şıp vururken, kendi sıktığım mandalina suyunu cup cup içip, arada yastığı at yapıp dıgıdık dıgıdık diye yatakta gezerken sinemadan yürütüp duvara astığım <span class="calibre29">Küçük Dev Adam</span> filminin afişindeki Dustin Hoffman’la göz göze gelirdik. Şahaneydi.</p>

  <p class="normal">Niye şahaneydi biliyor musunuz? Hayat, kitaplardaki gibi değil! Büyüyünce bunu daha net görürsünüz. Hiçbirimizin şartları eşit değil. Para ve araba gibi şeylerden bahsetmiyorum; onların mutluluk getirmediğini büyüyünce öğrenirsiniz. (Büyüdüğü hâlde öğrenemeyenler de var.) Kimimizin sağlığı yerinde olmaz, kimi hayata annesiz babasız atılır, kimimiz yetiştirme yurdundadır, kiminin boyu uzundur, kimi şişman, kimi kısa, kimi kimsesiz, kimi engelli... Oysa kitabın içine girdiğiniz anda herkes eşittir ve Alice’in Harikalar Diyarı’na girdiğindeki gibi büyük... Keloğlan, devleri çatır çutur yenerken siz de yardım edersiniz; Ferhat, dağları delerken siz de taşları kenara koyarsınız. Hiçbir okur kitabın içinde diğerinden daha üstün değildir dostlarım. Kitaplar büyülüdür. Küçük fırıncı çırağı, okuduğu kitaptan öyle etkilenir ki “Büyük mü acaba?” diye kitabı havaya kaldırır ve “İçinde melekler mi var?” diye güneşe doğru tutar. Kitap, Tolstoy’un bir romanıdır. O fırıncı çırağı da Rus edebiyatının en usta yazarlarından biri olur büyüyünce: Maksim Gorki.</p>

  <p class="normal">Kitabımızdaki mekânlar, tarihler çok büyük oranda gerçek. Kahramanlarımızın çoğu da bugün yaşıyor, onlarla ilgili bilgiyi birazdan bulacaksınız. Kitabı, 1928 Türkiye’sini çok araştırarak –ne şanslıyım ki o dönemi yaşayan iki kişiyle de konuşarak– yazdım. Kitapta geçen içeceklerin tariflerini, yiyeceklerin fiyatlarını da birazdan bulacaksınız.</p>

  <p class="normal">Kitaptaki iki ajandan Fransız olanın adı Nicholas, İngiliz olanın adı David. Peki, nereden esinlendim? Kitabı bitirdiğim 2011 Kasım’ında, Fransa başbakanının adı Nicholas Sarkozy, İngiltere başbakanının adı da David Cameron. İkisi de birer sembol.</p>

  <p class="normal">İbnülcemal Ahmet Tevfik, gerçekten on dokuz-yirmi yaşında bir arkadaşıyla bu bisiklet yolculuğunu yapıyor. Sonraki hayatıyla ilgili pek bilgi yok. Gezi kitabı Velosipet ile Bir Cevelan 2006 Ekim’inde İş Bankası Yayınları’ndan çıktı, okuyun olur mu?</p>

  <p class="normal">Osman Hamdi Efendi, o dönemde Türk arkeolojisine yüksek önem vererek geliştirmiş ve tarihî eserlerimizin koruma altına alınmasını sağlamıştır. “Kaplumbağa ve Adam” resmini (adı daha sonra “Kaplumbağa Terbiyecisi” olarak değişti) 1906 ve 1907’de iki defa çalıştı. İlk resim Pera Müzesi’ndedir. Kitabı yazmadan önce Pera Müzesi’ndeki “Osman Hamdi ve Amerikalılar” sergisini gezdim, şahaneydi. Mutlaka müzeyi gezip resmi görmelisiniz. Hatta ailenizi de gezdirmelisiniz. Diğer eser ise özel koleksiyonda yer almaktadır.</p>

  <p class="normal">Müzeyyen Babaanne gerçekten de kitaptaki gibi bir insandı, melek gibi. Muhittin Dede’nin de eşiydi. Kitapta da aralarındaki hafif bir beğenme, hoşlanma dikkatinizi çekmiştir.</p>

  <p class="normal">Kitabın dilinde nelere dikkat ettim? Yazar olarak bugünün Türkçesini kullanırken kahramanları, o dönemin bazı terimlerini aynen kullandırarak konuşturdum –belki biraz akıcılığı azaltmış olabilirim. Öte yandan, en büyük şanssızlıklarınızdan birinin şu olduğunu bilin: Bugün sizin yaşınızdaki bir İngiliz, yüzyıl önce yazılmış İngiliz romanını okuyup çok rahat anlarken siz Ahmet Hamdi Tanpınar’ın şahane romanı Saatleri Ayarlama Enstitüsü’nü anlayamaz durumdasınız. Bu durum, Atatürk’ün Harf Devrimi’yle ilgili değil. Ben de o devrimden çok sonra doğdum ama ben anlayabiliyorum. Bu durumun iki sebebi var. Birincisi, dilimiz yabancı kelimelerin istilasına uğradı. İkincisi, dilin içine 1960’lı, 1970’li yıllarda siyaset girdi; ideolojiler, siyaset derken. Sonuç: bundan elli veya altmış yıl önce yazılmış Türkçe bir kitabı gençler anlayamıyor. Ne kadar ayıp ve yazık, değil mi? Ben siyasetten anlamam, sağcı veya solcu değilim ama sağcı solcu bu adamların yanlış yaptığının farkındayım.</p>

  <p class="normal">Kitapta Atatürk’ten hep “Gazi Paşa”, “Mustafa Kemal” diye bahsettim; çünkü Soyadı Kanunu 1934’te çıktı ve Atatürk soyadını o yıl aldı.</p>

  <p class="normal">Kitabın sonunda sizin için bir gezi planı bulacaksınız. Bu sefer geziyi bir velosipetle yapma ihtimaliniz az ama ilk gün İstanbul’da, ikinci gün Bursa’da olmak üzere elinizde kitapla, ailenizle şahane bir cevelan yapabilirsiniz. Gezi arkadaşlarınızın bu seyahatten keyif alabilmeleri için kitabı okumuş olmaları gerekir, yoksa aval aval gezerler. (“Aval aval”ı müsaadenizle kullanıyorum; geçen gün Simin’le bilgisayarda bir görüntüye bakıyoruz, ilginç bir şey gördük. “Baba ‘Yuh diyebilir miyim?’” dedi. “Tabii kızım” dedim. Döndü, bilgisayara “Yuhh” dedi.)</p>

  <p class="normal">Gezi resimlerinizi eğer “bilgi@karaoklarcetesi.com” adresine e-posta olarak yollarsanız geziyi ilk tamamlayana dört, ikinciye üç, üçüncüye iki, ilk ona giren diğerlerine de bir kitabımı adına imzalayarak yollayacağım ama hem Bursa’daki birkaç mekânda hem de İstanbul’da Pera Müzesi’nde ya da Hacı Bekir’de çekilmiş fotoğraf yollamalısınız. İlk 10 fotoğrafı “www.izgoren.com” web sitesinde yayınlayacağız. Daha sonra da kendi belirlediğimiz bir sıralamayla imzalı kitap yollamaya devam edeceğiz. (Örneğin 63, 71, 104 vs. gibi.) İlk üçe ayrıca telefon açacağım. (Söz, çaldırıp kapatmam kontör gitmesin diye.)</p>

  <p class="normal">Bu arada, hazine gerçek olmasa da o deniz bisikleti 1932 yılında gerçekten Muhittin Dede’nin komşuları olan Rıfat ve Mithat kardeşler tarafından yapıldı. Üçü birlikte önce Yassıada’ya, sonra Sivriada’ya gidip dalgalarla boğuşarak tehlikelerle dolu bir yolculuktan sonra geceyarısı Samatya’ya döndüler, ailelerinden de epey fırça yediler.</p>

  <p class="normal">İstanbul’daki pastanelerin çoğunun adalardan toplanan martı yumurtalarını kullandığı da doğru. Benim en sevdiğim pastane Çengelköy’deki Seval Pastanesi’dir.</p>

  <p class="normal">Ayrıca evde tükenmez yapmayı da denemelisiniz. Benim ilk denemelerimin ikisi feci oldu, üçüncüsü şahane... Yapay içecekler içmekten daha iyidir diye düşündüm.</p>

  <p class="normal">“Kaplumbağa ve Adam” resminde resmedilen mekânın Yeşil Cami’nin padişah mahfili olduğu da doğru bir bilgi; giderseniz “altı tane altı çiçeği” de görürsünüz. Penceredeki döşemeyi sökmeye kalkışmayın, imam efendiden sopayı yersiniz. A</p>

  <p class="normal">Bu kitabı çok severek ve çok heyecanlanarak yazdığım da doğru. Hâlâ çocuk kitapları okumayı sevdiğim de. Çünkü çocuk kitapları tertemiz ve büyülü. Sizler de öylesiniz; aklınızda çıkarlar, ideolojiler, bir makamı ele geçirip araba markasıyla, tişört markasıyla hava atmak gibi düşünceler yok; ondan bundan komisyon almak, çalmak, çırpmak, en yakınlarınızı bile kandırmak da yok. Sonra biz büyükler, seyrettiğiniz TV programlarıyla sizi yavaş yavaş etkileyerek tüketmeyi öğreteceğiz size, paranın, gücün değerli olduğuna inandırmaya çalışacağız. Kıyafetinizin üzerindeki markanın ne denli önemli olduğuna inandığınız gün, babanıza gidip “Bana iPhone, Swatch, Converse al!” diyeceksiniz. O gün, o kurnaz büyükler sizi kandırmış olacaklar. Sizi markalara ve paranın gücüne inandırmış olacaklar. O güne kadar çocukluğunuzun keyfini sürün.</p>

  <p class="normal">Bu kitabı da okuduktan sonra evde tutmayın, dostunuza –özellikle de tanımadığınız bir dostunuza– hediye edin; bir kişi daha bilgiye ulaşsın. “İnsanın tanımadığı dostu mu olurmuş?” demiştir şimdi kitabı okuyan büyükler. Küçüklerse bilirler ki olur, özellikle de kitabı hediye ettikten sonra olur.</p>

  <p class="normal">Elma Çocuk, çocuk kitapları basmıyor; “çocuk kişisel gelişim kitapları” basıyor. Ekibimiz, yazarlara şu beş değerin bizim için önemli olduğunu anlatıyor: Dürüstlük, iş kalitesi, girişimcilik, vatan sevgisi ve hoşgörü. Bu beş değerden birini olsun bu kitap size kazandırmışsa benim için tamamdır.</p>

  <p class="normal">En azından şöyle bir güneşe tutup baktınız mı bundan değerlisi yok benim için. Benim Tolstoy olmadığım kesin ama sizin Maksim Gorki’den daha iyi olmayacağınızı kimse bilemez.</p>

  <p class="normal">Bir kaldırın kitabı gökyüzüne doğru, bakın. Sonra gidin sevdiklerinizin yanaklarından öpün, “Şerif Amca söyledi” deyin. “Kim o?” derlerse “Benim kankam. Birlikte Bursa, İstanbul ve Sivriada’da yaşamadığımız macera kalmadı” deyin.</p>

  <p class="normal">Öpüyorum yanaklarınızdan Canciler...</p>

  <p class="sagnormal">27.11.2011</p>

  <p class="sagnormal">Bilkent Üniversitesi Kütüphanesi</p>

  <p class="sagnormal">Ankara</p>

  <p class="normal"/>

  <p class="normal">E-posta adresim: serif@izgorenakademi.com</p>

  <p class="normal">Not: Mutlaka cevap yazarım, cevap gelmemişse bilin ki teknoloji problemidir. Tekrar yazın.</p>

  <p class="normal">Canci: Canciğeri kısalttım dostlar.</p>
</body>
</html>
