<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik1" id="calibre_toc_5">Yeni Bölüm</h1>

  <p class="normal"/>

  <p class="sagitalik">9 Ağustos 1928</p>

  <p class="normal">Minik saka, tatilin başından beri ilk defa ufaklıkların o kadar erken kalktığını gördü. İkizler koşarak önce Nisan Ablalarını, sonra Erim ve Zafer Ağabeylerini uyandırdılar.</p>

  <p class="normal">— Bulduuuuuk... Cevabı bulduk!</p>

  <p class="normal">— Söyleyin bakalım.</p>

  <p class="normal">— Beraber düşünürken bulduk.</p>

  <p class="normal">— Çatlatmayın insanı da söyleyin!</p>

  <p class="normal">— Cevap, Zafer Abi!</p>

  <p class="normal">— Nasıl benim cevap?</p>

  <p class="normal">— “Kendi doymak bilmez diyo ya...” Cimbo değilse sensin Zafer Abi!</p>

  <p class="normal">— Ne yani köpek değilse ben miyim?</p>

  <p class="normal">Zafer minikleri ağır aksak kovalamaya başladı, Müzeyyen Babaanne bile kahkahalarla gülüyordu. Bu arada dışarıdan gelen sesleri duyunca Ahmet Tevfik Amcalarının ziyarete geldiğini anladılar.</p>

  <p class="normal">— Çekilin be bre melunlar! Hiç velosipete binen âdemoğlu görmediniz mi?</p>

  <p class="normal">Müzeyyen Babaanne,</p>

  <p class="normal">— Az deli değil bu Ahmet Tevfik oğlumuz ama dünya tatlısıdır, maceracı şey! Kahvaltı sofrasına bir tabak daha eklemek için mutfağa doğru yöneldi. Bu arada Ahmet Tevfik içeri girdi.</p>

  <p class="normal">— Ah, siz beni gençliğimde görecektiniz, zıpkın gibiydim. Bakmayın şimdi bu hâlime, yüzlerce kilometre yol yapardık velosipetle.</p>

  <p class="normal">Nisan koca koca gözleriyle sordu:</p>

  <p class="normal">— Tevfik Amca doğru mu duyduklarımız, siz Osmanlı’da ilk velosipet gezisini gerçekleştirmişiniz?</p>

  <p class="normal">— Evet, 1899 yılında bir arkadaşımla bindik Sirkeci’den velosipetlerimizle vapura. On dokuz, yirmi yaşındaydım. Hatta hiç unutmam, Hacı Bekir’den limonlu ve naneli akide şekeri de aldık yanımıza, zor bir yolculuktan sonra Trilye’ye indik, sonra da Mudanya ve Bursa’ya. Bursa’daki tüm cami ve türbeleri gezdik, İnegöl’e kadar gittik, sonra gene bacak gücüyle İstanbul’a döndük. 266 km. yol yapmışız. Yolda bir ilgi, bir tezahürat... Bütün o camiler, kaplıcalar, her yer fotoğraf gibi aklımda. Velosipeti Türkiye’ye tanıtan, emin olun benimdir. Ardından gezi anılarımı da yazdım,</p>

  <p class="normal">12 Şubat 1900’de Yuvanaki Panayoditis Mat-baası’nda basıldı. Kitabın adı da Velosipet ile Cevelan<sup class="calibre11"><a class="calibre12" href="../Text/karaoklarokc_split_121.html#footnote-100-7" id="footnote-100-7-backlink">[7]</a></sup> Babacağızınıza da söyledim, “Gel Mirim, bu vatan millet işleri size mi kaldı, gidelim” dedim. O, “Çalışmak, mücadele etmek lazım Tevfik” dedi, gelmedi geziye. Bir de benim hobim; gezi, macera, velosipet. Erdoğan’ın hobisi; arkeoloji, marangozluk ve siyasetti. Anlaşamazdık bu mevzularda. Hatta o gezide kullandığım velosipetin yenisini alınca eskisini babacağızınıza hediye ettim. Benden yedek pedalla zincirler istedi, sonra da hiç binmedi, iyi mi? Hatta sordum bir gün, niye yedek pedal istediğini ve niye hiç binmediğini... “Bir gün lazım olacak, onlar vatan için” dedi bana, anlamadım doğrusu. En iyi arkadaşımdı rahmetli. Gözleri doldu Ahmet Tevfik’in. Erim, elini babasının bu en iyi arkadaşının omzuna koydu.</p>

  <p class="normal">— Bak bugün de yanımızdasın, zaten bizi hiç yalnız bırakmadın Ahmet Tevfik Amca.</p>

  <p class="normal">— Sağ ol oğlum.</p>

  <p class="normal">Müzeyyen Babaanne mis gibi kokan börekleri getirdi.</p>

  <p class="normal">— Nasıl yapıyorsun bu şahane börekleri Müzeyyen Babaanne? Böylesini yemedim ömrüm boyunca hiçbir yerde, dedi Zafer.</p>

  <p class="normal">Sanem atladı gülerek,</p>

  <p class="normal">— Zafer Abi on iki yaşındasın, kocaman ömrüm diyorsun valla...</p>

  <p class="normal">Nisan,</p>

  <p class="normal">— Buldum! Tabii ya, bu kadar basit; burnumuzun dibindeymiş cevap!</p>

  <p class="normal">“Hamph” diye ısırdığı böreğin kenarından “puff” diye duman çıktı. (Ağzınız sulandı mı? Benim çok...)</p>

  <p class="normal">— Hamur yiyor ve doymuyor; çünkü pişirip başkalarına veriyor, yani cevap: Fırın!</p>

  <p class="normal">Zafer,</p>

  <p class="normal">— Fırın mı? Niye fırın sorsun ki bize Erdoğan Amca?</p>

  <p class="normal">Erim,</p>

  <p class="normal">— Bir dakika, babaanne... Bir keresinde bahçedeki fırını babamın yaptığını söylememiş miydin?</p>

  <p class="normal">— Evet oğlum.</p>

  <p class="normal">— İşte o fırında bir şey olmalı.</p>

  <p class="normal">Çocuklar dışarı fırladılar. “Şu börekleri bitirseydik de öyle çıksaydık be gençler” dedi Ahmet Tevfik, iki elinde iki börek. O da arkalarından koştu.</p>

  <p class="normal">Müzeyyen Babaanne, “Biz de bunlarla çocuk olduk” diye diye bahçeye çıktı, çocuklara yetişti. Ağzı demir kapakla örtülü, gerisi düzgün taşlarla örülmüş bahçe duvarına dayalı bir adam boyundaki büyük fırının önünde durdular. Erim kapağı açıp içeri baktı.</p>

  <p class="normal">— Önce içeriyi iyice yıkamamız lazım, çok kirli.</p>

  <p class="normal">Ekip işbirliği yaptı. Ahmet Tevfik kuyudan su çekti, Nisan o kovayı alıp Zafer’e, o Simin’e, Simin Sanem’e, Sanem kovayı Cimbo’dan kurtarıp Müzeyyen Babaanne’ye veriyordu. Babaanne de suyu fırının içine boca ediyordu. Böylece fırın bir temiz yıkandı.</p>

  <div class="calibre1" id="calibre_pb_16"/>
</body>
</html>
