<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik1" id="calibre_toc_4">Şifre</h1>

  <p class="normal"/>

  <p class="normal">“Zarfı açalım mı?” dedi Nisan, böylece burun çekmeler dışındaki sessizlik bozuldu.</p>

  <p class="normal">Müzeyyen Babaanne, bulduğundan beri sol göğsüne bastırdığı mektubu hatırladı, görevin Erim’in olduğu bilinciyle zarfı Erim’e doğru uzatırken son anda, sanki çok sevdiği birinden ayrılırmış gibi zarfı burnuna götürdü, gözlerini kapadı, sıkı sıkı kokladı, kokladı... Sonra yüzüne bir gülümseme geldi, açtı gözlerini.</p>

  <p class="normal">— Erim, “Ben senin görev boyunca yanında olacağım” yazmış ya baban, ben onu iyi tanırım, emin ol her neyse o iş, hep yanı başında olur; verdiği her sözü tuttu oğlum benim.</p>

  <p class="normal">Çok rahatlamış görünüyordu; oğluna ve torununa duyduğu güven, yaşlı ve bilge gözlerinden okunuyordu. Erim dikkatle zarfın içinden çıkardığı sararmış kâğıdı katlanmış yerlerinden açtı, iki kelime okudu: “Sayfa 30.”</p>

  <p class="normal">Çocuklar merakla kitabın başına toplandılar. Osmanlıca yazılmış, kimi sayfalarına resimler çizilmiş (belli ki Erdoğan Amca tarafından) bir macera kitabına benziyordu. Heyecanla resimlere baktılar; kaplumbağalar, yıkık binalar, bazı yerlerde casus kılıklı insanlar, ilginç bir tekne –Ahmet Tevfik Amca’nın bisikleti gibi bir şey ama denizde gidiyor–, heykeller. Hepsi sanki bir film karşısında büyülenmiş gibi resimlerin arasında kaybolmuştu.</p>

  <p class="normal">Erim 30. sayfayı açtı ve yüksek sesle okumaya başladı; kitaptaki maceracı gençler bir duvarı çekiçlerle kırıyor ve bir hazine sandığı çıkarıyorlardı. Sandığın üzerinde de şu bilmece yazıyordu:</p>

  <p class="indentmetinitalik">Taştandır, demirdendir,</p>

  <p class="indentmetinitalik">Yediği hamurdandır,</p>

  <p class="indentmetinitalik">Bütün dünyayı doyurur,</p>

  <p class="indentmetinitalik">Kendi doymaz, nedendir?</p>

  <p class="normal">“Bence bunu bulmamızı istiyor Erdoğan Amca” dedi Nisan. “Ben buldum!” dedi Simin. Herkes heyecanla ona baktı; Simin’in yüzünde bilmeceyi çözmüş olmanın verdiği gülümseme vardı. Zeki bakışlarıyla bağırdı:</p>

  <p class="normal">— Cimbo!</p>

  <p class="normal">Nisan sordu:</p>

  <p class="normal">— Nasıl yani?</p>

  <p class="normal">— Bütün gün ekmek, hamur, ne bulursa yiyor; bir türlü doymuyor.</p>

  <p class="normal">Hepsi güldü. Erim kardeşini koltuğunun altına aldı, sıkı sıkı sardı ve saçından öptü. “Ne olabilir acaba?” diye sordu Zafer.</p>

  <p class="normal">— Canlı bence, hamur yiyor baksana. Yaa Müzeyyen Babaanne! Hamur deyince... Bize kulak aşı<sup class="calibre11"><a class="calibre12" href="../Text/karaoklarokc_split_119.html#footnote-100-5" id="footnote-100-5-backlink">[5]</a></sup> yapsana, hem acıktım hem canım çok çekti.</p>

  <p class="normal">Sanem gülerek:</p>

  <p class="normal">— Zafer Abi, zaten hiç tok olduğunu görmedik ki.</p>

  <p class="normal">— Şimdi hepinize bir yat geber ekmeği<sup class="calibre11"><a class="calibre12" href="../Text/karaoklarokc_split_120.html#footnote-100-6" id="footnote-100-6-backlink">[6]</a></sup> yapayım, yiyip yatın. Ben de dâhil herkes bilmeceyi düşünsün, sabah kahvaltıda konuşuruz, dedi babaanne.</p>

  <p class="normal">Zafer de o akşam izin aldıkları için orada, Erim’in odasında kaldı. Nisan zaten okullar açılana kadar misafirdi. Gece hepsi yataklarında bilmeceyi düşündüler. “Taştandır, demirdendir…” Belki siz de çözmeye çalışırsınız. Sanem’le, Simin aynı yatakta yumuk yumuk birbirlerine sarıldılar. “Ne acaba?” dedi Simin, “Börek yiyen taştan bir canavar mı yoksa?” “Yok artık, demirden tavuktur belki de” diyerek kikirdemeye başladılar. Nisan tekrar düşündü uyumadan önce, “Başka bir şeyler de olmalı” dedi içinden. Zafer’le Erim yerde yatıyorlardı.</p>

  <p class="normal">— Şahane bir hediye Canci.</p>

  <p class="normal">— Evet, sanki babamı görmüş gibi oldum Bönbön.</p>

  <p class="normal">— Düşünelim şu bilmeceyi. Yalnız çok heyecanlanıyorum ben azizim, nasıl bir görev acaba?</p>

  <p class="normal">— Her ne görevse yapacağız ortak. Baksana nasıl güvenmiş bana babam.</p>

  <p class="normal">— “Taştandır, demirdendir...” Nasıl yemek yiyor o zaman?</p>

  <p class="normal">— Bilmiyorum, düşüneceğim. Hadi, Allah rahatlık versin.</p>

  <p class="normal">— Sana da Canci.</p>

  <p class="normal">Erim arkasını döndü. Bir gün ikizler, “Abi, sen düştüğünde, bir yerin acıdığında bile hiç ağlamıyorsun. Hiçbir yerin acımıyor mu?” diye sormuşlardı. O da, “Ben sizin büyüğünüzüm, hiç ağlamamam gerekir” demişti. Oysa her akşam başını yastığına koyup da yalnız kaldığında, anne ve babasının, aklında kalan tek görüntüsünü hayal meyal hatırına getiriyordu: Kendisi yatakta uyudu uyuyacak, yatağı çeviren beyaz tahta çerçevenin (ki o yatağı babasının yaptığını öğrenmişti) üzerinden ona sevgiyle bakan anne ve babası. Her gece o görüntüyü hatırlayarak anne ve babası sanki yanındaymışçasına uyuyordu. Sadece çok güzel olduklarını, annesinin uzun siyah saçını ve babasının çok yakışıklı olduğunu hatırlıyordu. En çok korktuğu şey, o görüntülerin aklından silinmesiydi. Keşke Tevfik Amca’nın Zafer’le onu, ellerinden tutup yangın harabelerinin arasından yürüye yürüye götürdüğü Şehzadebaşı’ndaki Ermeni Şamram’ın Ferah Sineması’nda seyrettikleri film gibi onların da bir filmi olsaydı.</p>

  <p class="normal">Aslında Erim, kardeşlerinin bildiğinin aksine yıllardır ilk defa o gece ağlamadan uyudu. Sıkı sıkı kitaba sarıldı, öptü, öptü...</p>

  <p class="resimalti"><img alt="semboller.tif" class="calibre10" src="../Images/semboller_opt.jpeg"/></p>
</body>
</html>
