<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-6.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">Dördüncü Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt3.jpeg" width="202" /></p>

      <p class="anabas1" id="toc_marker-4-1">MUSEVİLİĞİN KÖKENİ İLE İSRAİL VE AVRUPA’DAKİ GELİŞİMİ</p>

      <p class="resim-2"><span><img alt="4.png" class="image" height="12" src="../Images/4_fmt5.jpeg" width="34" /></span></p>

      <p class="ara1" xml:lang="en-GB">Marksizm ve Batı dinlerinin tarihi</p>

      <p class="paragraf-2">Marx ve Engels sayesinde dinler tarihi artık insanlığın ne kavramak için başarısızca didindiği ilahi yasaların, ne de layık olduğu zaman kavrayacağı bir ilahi gayenin tezahürü olarak görülebilir. Din insanoğluna gökten inmedi; insanlığın kendi toplumsal gelişimiyle birlikte evrildi. Dinin, tarihçilerin inceleyebileceği toplumsal kökenleri vardır. Bu yaklaşım, tutarlı bir materyalist çizgiye, yani Marksist bir yaklaşıma sahip olsun olmasın, hemen hemen tüm tarihçiler tarafından kabul edilmektedir.</p>

      <p class="paragraf-2">İngiliz püritanizminin önde gelen tarihçilerinden Christopher Hill, Engels’in Calvinciliği burjuvazinin dini olarak tanımladığı pasajlardan bahsederken şöyle der: “Weber’in, Tawney’in ve diğerlerinin çalışmaları sağ olsun, bugünün tarihçileri bütün bu fikirlere doğal olarak aşinadır. Bunlar artık neredeyse sıradan sözler haline geldi. Ancak bu fikirlerin kökeni Marx ve Engels’ten başkasına ait değil.”<span class="dipp"><a class="footnote-link" href="#footnote-225-95" id="footnote-225-95-backlink">95</a></span></p>

      <p class="paragraf-2">İleride de göreceğimiz gibi Marx ve Engels dini, statükoya hizmet eden, fakat isyankâr hareketlerin egemen sınıflarla işbirliği içindeki kiliselere karşı özlemlerini farklı mezhepler bünyesinde dışavurmalarına da imkân veren bir olgu olarak ele alır. Bu yaklaşım, tarihçiler tarafından da kabul görür. Ancak dinin uhrevi yanı, bu isyankâr hareketleri sınıf mücadelesi yolundan saptırır. İnsanlar yenilgiden mücadeleyi tazeleyecek dersler çıkarmak yerine, ilahi mutluluğun hayalini kurarak ve mesihin gelişini bekleyerek avunurlar. Silahlarını bıraktıktan sonra asimile edilir ve farklı toplumsal sınıfların da katılımıyla çoğunlukla kendi karşıtlarına dönüşürler. Bir ezilen sınıf dini olarak ortaya çıkmış ilkel Hristiyanlığın feodal yapıyı destekleyen bir dine evrilme süreci, bu duruma iyi bir örnek teşkil eder. Aynısı, tarih boyunca tekrar tekrar yaşanmıştır. Marx ve Engels’in ütopik sosyalist hizipler hakkındaki sözleri, dinî mezheplere de uyarlanabilir: “Her ne kadar bu sistemlerin yaratıcıları pek çok bakımdan devrimci olsalar dahi, bunların müritleri her zaman gerici olmuşlardır.”<span class="dipp"><a class="footnote-link" href="#footnote-225-96" id="footnote-225-96-backlink">96</a></span></p>

      <p class="ara1" xml:lang="en-GB">İsraillilerin göçebe ataları</p>

      <p class="paragraf-2">İncil’de bahsi geçen İsraillilerin ataları, “çöl ile ekilmiş topraklar arasında” (Yeremya 2:2) kurdukları çadır obalarında evcil hayvan yetiştirerek yaşayan yarı-göçebe topluluklardan ve kısmen de yaşamını çölde sürdüren göçebelerden oluşuyordu. Bu yüzden çölün iki kanunuyla yönetiliyorlardı: Kan davası (Hâkimler 8:18-21) ve misafirperverlik (Yaratılış 18:1-8).</p>

      <p class="paragraf-2">Göçebeler ya doğadaki nesnelerin içinde varolduklarına inandıkları ruhlara ya da kabilelerinin tanrılarına tapınırlardı. Beşeri özellikler taşıyan bu tanrılar ve ruhlar, insan soyundan kadınlarla eşleşip çocuk sahibi bile olabilirlerdi (Yaratılış 6:2, 4). Zaman içinde, doğada yaşayan bu ruhlar Yehova ve onun melekleri olarak tanımlanmaya başladılar. Yehova’nın asıl ikametgahı, Musa’ya (Çıkış 3:1-6) ve İlya’ya (Birinci Krallar 19:8-18) göründüğü Sina Dağı’ydı. Yehova bir “dağ tanrısı” (Birinci Krallar 20:33) olmaya devam etti ve üzerinde yaşadığı (Yeşaya 8:18; 18:7; 24:23) “Tanrı’nın dağı” (Mezmur 24:3) ya da “Tanrı’nın kutsal dağı” (Mezmur 48:1) olarak bilinen yer, daha sonra Süleyman Mabedi’nin inşa edileceği Siyon Dağı olarak adlandırılmaya başladı.<span class="dipp"><a class="footnote-link" href="#footnote-225-97" id="footnote-225-97-backlink">97</a></span></p>

      <p class="paragraf-2">Diğer kabile tanrıları gibi Yehova da, tıpkı yeryüzü kralları gibi belirli törenlerin yerine getirilmesini buyurur. Kişi her durumda onu kızdıran şeylerden kaçınmalı ve onu memnun eden şeyleri yapmalıdır. Tanrılara ve insanlara hizmetin nasıl olacağını anlatan Hitit tabletlerinde, bir kölenin efendisine hizmet ederken saf ve temiz olmaması halinde ölüm cezasına çarptırılmasının salık verilmesi gibi, Tevrat’ta da rahiplere tapınağa girerken “hizmet etmek üzere sunağa yaklaşmadan önce ölmemek için ellerini, ayaklarını yıkamaları” emredilmiştir (Çıkış 30:20). Süleyman’ı ziyaret eden tüm misafirlerin ona hediyeler getirmesi gibi (Birinci Krallar 10:25) Yehova da “kimse huzuruma eli boş çıkmasın” diye buyurur (Çıkış 23:15, Tesniye 16:16). Yehova’ya sunulan adaklar, vereceği kararları etkilemek için bir hükümdara verilen rüşvete benzer (karş. Birinci Samuel 26:19). Onun için yeryüzündeki sunaklarda hayvanlar kurban edilir ve kan akıtılır. Bu, yemeden önce etin kandan arındırılması için yıkanması ve tuzlanmasını emreden Yahudi perhiz hükümlerinin de kaynağıdır (Levililer 17:11-12). Kan, tanrıya sunulan bir adak ve insanoğlu için bir tabudur.</p>

      <p class="alinti" xml:lang="en-GB"><span>Nadiren uygulansa da insan kurban etmek, erken dönem Sami halklarının yabancısı oldukları bir adet değildi. ... İnsan kurban etmek, genellikle ya kan davasında kısasa kısas için talep edilir (Hâkimler 8:18-21, İkinci Samuel 21:1-9) ya da bir yasağın çiğnenmesi durumunda uygulanırdı (Birinci Samuel 15:33). ... Cinayet ya da kazara adam öldürme gibi olaylar bireye dönük bir haksızlık olmaktan ziyade, kabileye ve dolayısıyla kabile şefine, yani gücü kendisine inananların sayısıyla orantılı kabile tanrısı</span>na karşı işlenmiş bir suç sayılırdı. Zira bu tanrıya inananlardan biri öldürülmüş ve tanrının gücü eksilmiş oluyordu. Böylelikle intikam için insan kurban etmek, yaradana yapılan bir yanlışın bedeline, onun öfkesini yatıştırmak için gerekli bir kısasa dönüşüyordu. Bu İkinci Samuel 21:1-9’da açıkça görülür. ... [Savaş zamanlarında] Tanrı elinden geleni yapmamışsa ve tüm umut yitirilmişse, eski Samiler bu kanuna başvurur ve zafer kazandıkları takdirde tüm düşmanların hayatlarını ve mülklerini tanrıya kurban edeceklerine ant içerlerdi (Sayılar 21:2, Yeşu 6:17-19, 21; Birinci Samuel 15:3, 9-23).<span class="dipp" style="font-size:0.86em;"><a class="footnote-link" href="#footnote-225-98" id="footnote-225-98-backlink">98</a></span></p>

      <p class="paragraf-2">Çölün savaşlarla dolu bedevi yaşam tarzı, kabile kardeşliğini gerektirdiği kadar karşılıklı misafirperverliği de gerekli kılan bu koşullar, kan davalarının ve İsraillilerin intikamcı tanrısının da sebebidir.</p>

      <p class="paragraf-2">Mısır’da köle hayatı yaşayan kabileler Musa’nın önderliğinde kurtuluşa erdikten sonra, kurtuluşlarını atfettikleri tanrı Yehova’nın ismi altında birleştiler. Yehova’nın varolan tek tanrı olduğu inancını ya da Tevrat’ın ilk beş kitabında ona atfedilen kanunları İsraillilere Musa öğütlememiştir. Pfeifer, kanıtların, bu fikirlerin ortaya çıkmaya başladığı daha geç bir döneme işaret ettiğini söylüyor. Aslında On Emir Filistin’in, Kutsal Kitap’taki adıyla Kenan diyarının tarımsal yaşam koşullarına işaret etmektedir. Ancak Musa’nın yaptığı, Yehova’yı bir dağ tanrısı olmaktan çıkartıp bir halkın tanrısına dönüştürmektir. Öte yandan Yehova, uzun süre boyunca birbiriyle çelişen bu iki özelliği birden taşımıştır. Bir yandan Sina Dağı’nda ikamet etmeyi sürdürürken, aynı zamanda İsraillilerin Kenan diyarında ona başvurmak için ziyaret ettiği sayısız kutsal mekânda da yaşamıştır (Hâkimler 5:4, Tesniye 33:2; Birinci Krallar 19:8). İsrail’in tanrısı olarak, İsrailliler neredeyse o da orada olmak durumundadır.<span class="dipp"><a class="footnote-link" href="#footnote-225-99" id="footnote-225-99-backlink">99</a></span></p>

      <p class="ara1" xml:lang="en-GB">Kenan kültürünün etkisi</p>

      <p class="paragraf-2">Tarihte pek çok kez yaşanmış bir olgu vardır: fethedilen bir toplumun gelişkin kültürü, fethedenlerin kültürüne galebe çalar. Aynı şekilde İsrailliler de, Kenan’da yaşayan tarım toplumlarının kültürel ve dinsel unsurlarının etkisinde kaldılar. Baallar, yani Kenan’daki tarımsal kültürün tanrıları, önce Yehova’ya yardımcı olan yerel tanrılar olarak kabul edildi. Yehova düşmanlara karşı İsraillilere yardım eden savaş tanrısı, Baallar ise onlara ürün veren tarım tanrılarıydı. Ancak daha sonra Yehova, önce yağmur yağdıran tanrı olarak (Birinci Krallar 18:1) ve daha sonra da tarımın tanrısı (Hoşea 2:8) olarak Baalların yerini aldı. O, artık Kenan diyarının tanrısıydı (Birinci Samuel 6:9) ama kudreti de bu ülkeyle sınırlıydı. Diğer tanrılarla, yani yabancıların tanrılarıyla karşılaştırılıyordu (Yaratılış 35:2; Yeşu 24:20, 23); ülkesindeki sahte tanrılarla ya da idollerle değil.<span class="dipp"><a class="footnote-link" href="#footnote-225-100" id="footnote-225-100-backlink">100</a></span></p>

      <p class="paragraf-2">Bunun dışında Kenan kültürü, yalnızca Yehova’nın özelliklerini etkilemekle kalmadı; aynı zamanda İsraillilerin mitlerine ve kutlamalarına da ilham kaynağı oldu. Bu mitlerin arasında Babil’den devşirildiği kesin olan Büyük Tufan mitinin yanı sıra Cennet Bahçesi ve Babil Kulesi mitleri de bulunuyordu.</p>

      <p class="ara1" xml:lang="en-GB">Reformcu peygamberlerin Filistin’deki yabancı hükümranlığına tepkisi</p>

      <p class="paragraf-2">Filistin toprakları, büyük Mısır ve Babil imparatorluklarına komşu olan ve ticaret yollarının kesiştiği bir kavşaktı. Bu nedenle burada her daim yabancı güçlerin hâkimiyeti söz konusuydu. Bu durum İbrani kabilelerinin tek bir halk olarak birleşmesine neden oldu. Bununla birlikte İsrail belirli bir dönem boyunca, her ikisi de farklı bir komşu gücün hâkimiyetinde bulunan iki krallığa bölünmüş olarak kaldı. Tıpkı büyük güçlerce bölünen ve paylaşılan on dokuzuncu yüzyıl Polonya’sında olduğu gibi, burada da din milliyetçiliğe hizmet eden bir araca dönüştü. Katolik Kilisesi Polonya’da Protestan Almanlara ve Ortodoks Ruslara karşı nasıl bir siper vazifesi gördüyse, İsraillilerin dini de düşmanlarına ve onlara yardım ettikleri için nefret besledikleri düşman tanrılarına karşı bir siper vazifesi gördü.</p>

      <p class="paragraf-2">İsrail’in askerî gücü, topraklarının genişlemesi ve bunun sonucunda bağımsız köylülerin sayısının azalması nedeniyle zayıfladı. İ.Ö. 750 dolaylarında, peş peşe gelen “reformcu peygamberler” kurumsallaşmış ruhban sınıfına karşı çıkıyor, bu gidiş durdurulmazsa İsrail’in çökeceğini ve onu oluşturan tüm sınıfların da felakete uğrayacağını bildiriyorlardı.</p>

      <p class="alinti" xml:lang="en-GB">Evlerine ev, tarlalarına tarla katanların vay haline! Oturacak yer kalmadı, ülkede bir tek siz oturuyorsunuz. Gücü her şeye yeten Rab’bin şöyle dediğini duydum: “Büyük ve gösterişli evler ıssız kalacak, içinde oturan olmayacak.” ... Onlar Rab’bin yaptıklarına dikkat etmez, ellerinin yapıtına aldırmazlar. Halkım bilgisizliği yüzünden sürgün edilecek. Halkı yönetenler açlıktan ölecek ve kalabalıklar susuzluktan kırılacak. (Yeşaya 5:8-13)</p>

      <p class="paragraf-2">Bu peygamberlerden bazıları</p>

      <p class="alinti" xml:lang="en-GB">ezilen sınıfların üyeleriydi; bazıları ise Yeşaya ve Sefanya gibi aristokasiye ya da Yeremya gibi yerel tüccar-rahip ailelere mensuptular. Ayrıcalıklı sınıfların eğitimli kesimlerinin diğer yoksul kesimlerin davasına arka çıkması, mevcut düzenin çökeceğinin habercisiydi. ... Mesajlarının etkisi, sokaklarda ve tapınaklarda hitap ettikleri kitlenin bu sözlere kulak verip vermeyeceğine bağlıydı. ... Peygamberler bu duygudaş kitlenin önünde dinsel ve toplumsal çarpıklıkları haykırabilirlerdi.<span class="dipp" style="font-size:0.86em;"><a class="footnote-link" href="#footnote-225-101" id="footnote-225-101-backlink">101</a></span></p>

      <p class="paragraf-2">Tıpkı sonraki çağlarda Protestanların ve diğer dinî reformcuların yapacağı gibi, bu peygamberler de dinin erken dönemlerinde sahip olduğuna inanılan ideal ve saf haline geri dönüşü amaçlıyorlardı. Bu nedenle Kenan kültürüne ait olan ve İsraillilerin kendilerine mal ettiği dinî törenlere ve tapınaklara saldırdılar. Ancak bu peygamberlerin savundukları Musevi dini, Yehova ve İsrail arasında bir ahit öneren yeni ve önemli bir tasavvura sahipti. Yehova artık İsraillilere her koşulda yardım eden bir savaş tanrısı değildi. O artık İsraillilerden, ahitten kendi paylarına düşen ödevi yerine getirmelerini ve emirlere uymalarını bekleyen, uymadıkları takdirdeyse onları düşmanları aracılığıyla cezalandıran bir tanrıydı. Bununla birlikte eğer İsrailliler doğru yola gelir ve Musa’nın dinine dönerlerse, Yehova karısını döven bir adam gibi İsrail’i cezalandırmayı bırakacak (Hoşea 2:8-17) ve onu tekrar lütfuna mazhar kılacaktı.</p>

      <p class="ara1" xml:lang="en-GB">Babil sürgününün etkileri</p>

      <p class="paragraf-2">Göz göre göre yaklaşan felaketler gerçekleşti ve kuzeydeki Samarya Krallığı İ.Ö. 722 yılında Asurlularca fethedildi. Asurluların adetlerine göre, fethedilen bir ülkenin kırsal kesimlerinde yaşayanlar vergiye bağlanır, aristokratlar ve kentliler ise olası bir ayaklanmaya önderlik etmeleri ihtimaline karşı Asur ülkesine sürgün edilirdi. Bu sürgünler sonucunda, “on kayıp kabile” olarak bilinen kabileler zaman içinde asimile oldular.</p>

      <p class="paragraf-2">Dört nesil sonra aynı şey güneydeki Yehuda krallığının başına geldi ve Kudüs’ün yerlileri, kraliyet ailesi ve ordu mensupları, ülkeyi fetheden Babil’e sürgün edildiler. Öte yandan iki krallığın fethedildikleri tarihler arasındaki dönemde dinsel-milliyetçi hezeyan, tehdit altındaki Yehuda’yı sarmıştı. Ayrıca bu sürgün elli yıldan kısa sürdü ve Perslerin Babil’i yenilgiye uğratmasıyla son buldu. O nedenle bu sürgünler, Samaryalılarınki gibi tam bir asimilasyonla sonuçlanmadı. Her ne kadar çoğu bolluk ve zenginlik içindeki Babil’de kalmayı, harabeye dönmüş memleketlerine dönmeye tercih etseler de, bir kısmı Yehuda’ya döndü.<span class="dipp"><a class="footnote-link" href="#footnote-225-102" id="footnote-225-102-backlink">102</a></span></p>

      <p class="paragraf-2">Yahudiler bir yandan milli kimliklerini korumanın yollarını ararken, diğer yandan yüksek bir kültüre sahip görkemli Babil şehrinde yaşadıklarının etkisinde kalmaktan kurtulamadılar. Felsefe ve antik bilim, eski uygarlıkların büyük ticaret merkezlerinde boş vakte sahip kesimler arasında yayılmıştı. Bunlar, ticaretle geçinen Yunan şehirlerinde yaşayan ve onun etkisine açık olan büyük toprak sahipleriydi. Mısır ve Babil’in ticaret merkezlerinde ise felsefe ve bilim, tapınak rahiplerince geliştirilmekteydi. Düşünceyle dinin bu bağlantısı, Doğu düşüncesini Batı’da olmayan bir yolla sınırladı. Bu nedenle, materyalist öğretinin felsefi kökenleri Doğu’nun büyük imparatorluklarına değil, Yunanistan’a dayanır.<span class="dipp"><a class="footnote-link" href="#footnote-225-103" id="footnote-225-103-backlink">103</a></span></p>

      <p class="paragraf-2">Günlük tarımsal uğraşın uzağında, boş vakti bol şehir sakinleri, yeryüzünde yaşayan ve doğa olaylarını düzenlemekle uğraşan tanrılara daha az ihtiyaç duyuyordu. Bundan ötürü gerek Mısır’da gerekse Babil’de tektanrıcılığa doğru bir eğilim vardı; ancak bu eğilim, Amehotep’in (Ikhnaton) güçlü ruhban sınıfıyla çatışarak bunu resmi dine dönüştürmesi örneği dışında, genelde gizli bir öğreti olarak kaldı. Babil’de tektanrıcılığa yönelik eğilim, bütün diğer tanrıların evrenin yaratıcısı büyük tanrı Marduk’un çeşitli görünümleri olduğunu ifade eden öğretide ifade buldu.<span class="dipp"><a class="footnote-link" href="#footnote-225-104" id="footnote-225-104-backlink">104</a></span></p>

      <p class="paragraf-2">Gerek sıkı sıkıya takip ettikleri Sebt günü adetlerini, gerekse kozmolojilerinin büyük kısmını Babil’den devşiren Yahudilerin, Babil’in “gizil tektanrıcılığı”ndan etkilenmiş olmaları kesin gibidir. Teknoloji ve sanatta geri oluşları ve bu nedenle Yehova’yı ya da Baalları resmetmemiş olmaları, tektanrıcılığı kabullenmelerini kolaylaştırmıştır. Tanrıların imgelerinin toplumsal hafızada yer etmediği bir toplumun, tek tanrı mefhumunu kabullenmesi daha kolaydı.</p>

      <p class="paragraf-2">Öte yandan İsrailliler, tanrılarıyla ilişkili kutsal nesnelere ve fetişlere sahiptiler. Bunlardan biri, Yehova’nın Musa’ya verdiğine inanılan kutsal tabletlerin içinde saklandığı sandıktır. Bu sandık “en kutsal mekân” sayılan Kudüs Tapınağı’nda bulunmaktadır. Kutsal ahdin içinde bulunduğu bu sandık, Süleyman’ın “Rab’bin içinde sonsuza dek yaşaması” için inşa ettiği tapınağa getirildiğinde, “Rab’bin Tapınağı’nı bir bulut doldurdu. ... Rab’bin görkemi tapınağı doldurmuştu” (Birinci Krallar 8:10-12).</p>

      <p class="paragraf-2">Babil’e sürgün gitmiş Yahudilerin arasında Kudüslüler ağırlıktaydı ve Kudüslü rahiplerin etkisi Yehudalı rahiplerinkini bastırmaktaydı.</p>

      <p class="alinti" xml:lang="en-GB">Kendi ulusal çöküşlerinin ve Babil felsefesinin etkisi altında ... [Kudüslü] rahiplerin kendi fetişlerini hâkim kılma çabaları ahlaki bir tektanrıcılık biçimini aldı. Böylece Yehova, yalnızca İsrail ile sınırlı bir kabile tanrısı olmaktan çıkıp yeryüzündeki tek tanrıya, iyiliğin kendinde kişileştiği ve tüm ahlakın ve erdemin kaynağı olan varlığa dönüştü. ... Kudüs Tapınağı’nın inşası ve sonrasında korunması, Yahudi ulusunu bir arada tutan temel şiar haline geldi. Bu tapınağın ruhbanları, Yahudilerin en yüksek ulusal otoritesi haline geldi. ... Böylelikle her zaman her yerde hazır ve nazır tek bir tanrıyı vaz eden felsefi soyutlama ile ... tanrıyı belirli bir mekânla sınırlayan eski ilkel fetişizmin dikkate değer bir karışımı meydana geldi.<span class="dipp" style="font-size:0.86em;"><a class="footnote-link" href="#footnote-225-105" id="footnote-225-105-backlink">105</a></span></p>

      <p class="paragraf-2">Bu yüzden de, bütün insanlığın tanrısı fikri ile eski kabile tanrısı inancı arasında çelişkiler doğdu. O her ne kadar tüm insanlığın tanrısı ise de, kendisini görünür kıldığı ve özel olarak himaye ettiği Yahudiler, O’na inanan tek halktı. Yahudileri tüm insanlığa üstün kılan bu özel misyon fikri, sürgün yıllarında gelişmişti. Bu umutsuz yıllar, aynı zamanda, tanrının Yahudileri tek bir krallık altında birleştirecek kurtarıcı Mesih’i göndereceği inancının da oluştuğu yıllardı. Yahudiler sürgün koşullarını bu yolla telafi etmeye çalışmışlardı.<span class="dipp"><a class="footnote-link" href="#footnote-225-106" id="footnote-225-106-backlink">106</a></span></p>

      <p class="ara1" xml:lang="en-GB">Yahudilerin farklı coğrafyalara dağılmasının etkileri</p>

      <p class="paragraf-2">Yahudi diasporası Babil işgalinden önce ortaya çıkmış ve sürgündekilerin Babil’den dönmesiyle güçlenmişti. Kudüs’ün Romalıların eline geçmesinden önce dahi, tüm Yahudi nüfusun yalnızca dörtte birinin Filistin’da yaşadığı tahmin edilmektedir. Kudüs, Yahudilerin dinî merkeziydi ve bilinen dünyanın tümüne dağılmış bulunan Yahudiler –Müslümanların Mekke’ye gitmesi gibi– Kudüs’e hacca gidiyordu.</p>

      <p class="paragraf-2">Yahudi göçünün temel nedeni, zaten çoğu dağlık bölgelerden oluşan toprakların gemi yapımında ve buna bağlı olarak denizaşırı ticarette yaşanan gelişmelerle birlikte stratejik önemini kaybetmesidir.</p>

      <p class="alinti" xml:lang="en-GB">Filistin’deki Yahudiler, artık komşu ülkelerin vaat ettiği koşulları sunmayan dağlık bir bölgede oturuyorlardı. Dolayısıyla bu toplum, haydutluk yapmak ile göç etmek arasında bir tercih yapmak durumunda kaldı. Örneğin İskoçlar, Yahudilerden farklı olarak her ikisini de bir arada yürütmeyi seçmişlerdir. Ancak Yahudiler, komşularıyla yaşadıkları sayısız mücadeleden sonra ikinci yolu tercih ettiler. ... Bu tür koşullar altında yaşayan insanlar, yabancı ülkelere çiftçilik yapmaya gitmezler. Tıpkı Antik Çağ’da Arkadyalıların, Ortaçağ’da İsviçrelilerin ve günümüzde de Arnavutların yaptığı gibi daha ziyade paralı askerlik yapmaya giderler. Ya da Yahudilerde, İskoçlarda ve Ermenilerde görüldüğü gibi tüccarlığı benimserler.<span class="dipp" style="font-size:0.86em;"><a class="footnote-link" href="#footnote-225-107" id="footnote-225-107-backlink">107</a></span></p>

      <p class="paragraf-2">Kapitalizmin kökenlerini araştıran bir tarihçi, üretimin meta için değil, ağırlıklı olarak doğrudan ihtiyaçların karşılanması için gerçekleştirildiği doğal bir ekonomide “ilk tüccarlar yabancı kökenlilerdir” diye yazar.<span class="dipp"><a class="footnote-link" href="#footnote-225-108" id="footnote-225-108-backlink">108</a></span> Kapitalizm öncesi döneme ait bu tüccar sınıf, kullanım değeri için üretim yapan bir tarım toplumunda düşmanlıkla karşılanırdı. Bu düşmanlık, yabancı tüccarlar arasında bir dayanışma duygusunun yanında, ulusal ve dinî geleneklere güçlü bir bağlılık yaratırdı. Bu sayede “Roma döneminde yaşayan atalarının İskit diyarından Hindistan’a ve Çin’e kadar ticaret yapmalarını sağlayan girişimci ruhları ve tecimsel becerileriyle Ermeniler de; tıpkı yeryüzüne dağılmışlıkları ve becerileri konusunda benzerlik gösterdikleri Yahudiler gibi, en zor koşullar altında dinleri ve ulusal kültürlerine azimle bağlı kalmakla” bilinirler.<span class="dipp"><a class="footnote-link" href="#footnote-225-109" id="footnote-225-109-backlink">109</a></span> Henri Pirenne de, Slav ülkelerinde yaşayan Almanlar arasında milli karakterin korunması hakkında benzer bir açıklama getirir: “[Kültürün korunmasının] asıl nedeni, Slavlar arasında yaşayan Almanların üstlendiği girişimci rol ve uzun yıllar boyunca kent yaşamının temsilcileri olmalarıydı.”<span class="dipp"><a class="footnote-link" href="#footnote-225-110" id="footnote-225-110-backlink">110</a></span> Milli karakterlerini korumanın bir parçası olarak, Doğu Ortodoks Kilisesi’nin bir devlet kurumu olduğu ülkelerde Lutherciliğe bağlı kaldılar.</p>

      <p class="paragraf-2">Böylece “Yahudi mucizesi”nin bir mucize olmaktan çok, halkların kendi kimliklerini ve dinlerini korudukları bir sürecin en en çarpıcı örneklerinden biri olduğu görülüyor. Marx’ın dediği gibi, “Yahudilik tarihe rağmen değil, tarih sayesinde hayatta kalmıştır.”<span class="dipp"><a class="footnote-link" href="#footnote-225-111" id="footnote-225-111-backlink">111</a></span></p>

      <p class="paragraf-2">Ticaret ve daha sonra da tefecilik, Yahudiliğin korunmasında aracı olmuş süreçlerdir. Diğer sınıflara mensup Yahudiler zamanla Yahudi özelliklerini yitirdiler. Kudüs’ün topraklarından sürülmüş köylüleri ve mülksüz zanaatkârları arasında doğan Hristiyanlık, Roma İmparatorluğu’nun diğer bölgelerindeki Yahudi proleterler arasında yayıldı. Daha sonraları, Hristiyanlığın doğası değiştikçe, değişik sınıflardan Yahudiler Hristiyanlığı ya da İslamı benimsediler.</p>

      <p class="alinti" xml:lang="en-GB">Yahudi tarihi Yahudiliğin korunmasının tarihi olduğu gibi, aynı zamanda geniş Yahudi kesimlerin asimilasyonunun da tarihidir. “İslam öncesi dönemlerde Kuzey Afrika’da çok sayıda Yahudi tarımla uğraşıyordu, fakat bunların da büyük kısmı yerli nüfus tarafından soğuruldu. ... [Yahudiler nerede] ticaretle uğraşmış ve kentlerde yoğunlaşmışsa, orada topluluklar kurmuş ve kendi aralarında evlilikler yaptıkları, kendilerine ait bir toplumsal yaşamı benimsemişlerdir.” Dördüncü yüzyılda Almanya’da yaşayan toprak sahibi Yahudilerin dönüşümünü veya Arabistan’daki savaşçı Yahudi kabilelerin zamanla ortadan kayboluşunu hatırlayalım. ... Asimilasyonun yasaları şöyle formüle edilebilir: Yahudiler nerede bir sınıf oluşturmayı bırakırlarsa, orada hızlıca ahlaki, dinî ve dilsel özelliklerini yitirirler ve asimile olurlar.<span class="dipp" style="font-size:0.86em;"><a class="footnote-link" href="#footnote-225-112" id="footnote-225-112-backlink">112</a></span></p>

      <p class="paragraf-2"><span>Diğer yandan Yahudilik, Hristiyanlık öncesinde ve Hristiyanlığın ilk devrelerinde kendi propagandasını yapan bir dindi ve uzaklara yayılmış ve zenginleşen bir ticaret toplumu olması nedeniyle pek çok taraftar kazanmıştı.</span><span class="dipp"><a class="footnote-link" href="#footnote-225-113" id="footnote-225-113-backlink">113</a></span></p>

      <p class="ara1" xml:lang="en-GB">Ortaçağ’da Yahudilik</p>

      <p class="paragraf-2">Kapitalizm öncesi tüccar bir sınıf olarak Yahudiler, neden oldukları tüm düşmanlıklara rağmen antik çağlar ve Ortaçağ’ın ilk yılları boyunca az ya da çok müsamaha gösterilen bir inancın taşıyıcılarıydı. Tacitus, Seneca, Juvenal ve Quintilian gibilerinden öğrendiğimiz kadarıyla Anti-Semitizm, Roma İmparatorluğu’nda da mevcuttu; ancak nasıl feodal Avrupa’nın kralları onlara kendi toplumları içinde yargılama yetkisi vermek gibi (yer yer kısıtlamalar olsa dahi) çeşitli özel imtiyazlar tanıdıysa, Roma imparatorları da onları benzer biçimde korumuşlardı. Bunun nedeni, doğal bir ekonomide toprak sahibi sınıfın ne kadar hakir görse de tüccarlara ihtiyaç duymasıydı.</p>

      <p class="paragraf-2">Ortaçağ sonlarında kentlerin büyümesi ve yerli tüccarların güçlenmesi, Yahudilerin ticaretten uzaklaşması sonucunu doğurdu. Yahudiler, soylulara ve köylülere kredi sağlayan tefecilere dönüştüler. Krallar onlardan para sızdıradursun, düşmanlığını kazandıkları halkın Yahudilere yönelik öfkesi çeşitli ayaklanmalarda kendini gösterdi. Feodalizmin bağrında kapitalizmin gelişmeye başlaması ve giderek artan para bolluğu sayesinde soylular sınıfı kendini tefeciliğin ellerinden kurtarabildi. Yahudiler de bir ülkeden diğerine sürülmeye başladı.</p>

      <p class="paragraf-2">Şurası kesin ki Yahudi düşmanlığı kendini dinsel biçimlerde ifade etti. Öldürülme nedenini açıklamak için dünyaya geri gelen ölümsüz bir tanrının öldürülmesi gibi tuhaf bir suçu işlemekle itham edildiler. Ayrıca, Hristiyan çocukları öldürerek, kanlarını Fısıh Bayramı’nda yedikleri mayasız ekmeğin hamuruna karıştırmakla suçlandılar. Çocukların törensel nedenlerle öldürülmesi, aslında, Roma devletinin ilk yıllarda Hristiyanlara karşı kullandığı bir ithamdı ve daha sonra çeşitli Hristiyan mezheplerinin karşılıklı atışmalarında tekrarlanmıştı. Ve nihayet, on ikinci yüzyılda Yahudilere karşı kullanılmak üzere yeniden ortaya çıktı. Bu çocuk şehitlerin kutsal hatıralarını hacıların ziyaretine açan manastırların varlığı, bu inancın yayılmasına katkıda bulundu.<span class="dipp"><a class="footnote-link" href="#footnote-225-114" id="footnote-225-114-backlink">114</a></span> Hatta İmparator II. Fredrick’in çağrısıyla toplanan en üst düzey kilise yetkililerinin, Yahudi kanunlarına göre çocuklarınki bir yana hayvan kanının bile şiddetle yasaklandığını bildirmesi bile fayda etmedi.</p>

      <p class="paragraf-2">Hükümetin konuya gösterdiği bu duyarlılığın arkasında, zaman zaman olduğu gibi Yahudilerin öldürülmesi ve mülklerine el konulmasıyla sonuçlanacak kitlesel bir ayaklanmanın ardından sıranın soylu ve ruhban sınıfın yaşamlarına ve mülklerine geleceğine dair korkular vardı. Alsas’ta 1525 yılında yaşanan köylü ayaklanmalarının sloganı “Rahipleri ve Yahudileri gebertelim”di.<span class="dipp"><a class="footnote-link" href="#footnote-225-115" id="footnote-225-115-backlink">115</a></span> Avrupa hükümetlerini Yahudi sürgününe sevk eden, işte bu tür ayaklanmalardı.</p>

      <p class="ara1" xml:lang="en-GB">Modern dünyada Yahudiler</p>

      <p class="paragraf-2">Batı Avrupa’da kalan az sayıda Yahudinin büyük kısmı burjuvazi saflarına dâhil olmuştu. Bu süreç Yahudilerin tam vatandaşlık haklarının tanınmasını sağlayan Fransız Devrimi’yle birlikte ivme kazandı. Özel bir toplumsal grup olarak giderek küçülen Yahudi topluluğu; din değiştirmeler, evlilikler, Sebt günü ve yeme içme kuralları gibi Yahudileri toplumun geri kalanından ayrıştıran dinî törenlerin terk edilerek, “reforme edilmiş” bir inanışın benimsenmesi yoluyla giderek asimile oldu.</p>

      <p class="paragraf-2"><span>Yahudilik, Doğu Avrupa’dan kıtanın batısına ve Amerika’ya sürekli göçler ve on dokuzuncu yüzyıl sonlarında yeniden canlanan anti-semitizm sayesinde canlı kaldı. Kapitalist gelişmenin yavaş olduğu Doğu Avrupa’da Yahudiler, bu yarı-feodal toplumda geleneksel tüccar konumlarını koruyabilmişlerdi. Ancak zaman içinde bunların büyük kısmı köylere yerleşti ve yeni bir dinsel hareket olan Hasidizm bu gelişmelerle ortaya çıktı.</span></p>

      <p class="alinti" xml:lang="en-GB">Her ne kadar bu Yahudilerin çoğunluğu iltizam, likör ticareti ve tefecilikle geçinse de, toprağa bağlılıkları ve köy yaşamına duydukları yakınlık onları diğer tüm Ortaçağ Yahudi topluluklarından ayırır. ... Hasidizm, her şeyden önce, yarı okumuş kır kökenli Yahudinin, okumuş kentli Yahudiye isyanıdır. ... Açlık ve yoksulluğa aşina basit kır yaşamının isyanı olarak Hasidizm, ilkelerini neşe ve yüceltmede bulmuştur. ... Beyaz elbiseler içinde yapılan ibadetlerde teslimiyeti, umarsızlığı ve her şeyi unutarak kendinden geçmeyi temsil eden ameller, sade ve kısmen renksiz sinagog törenlerini Tanrı’yla girilen coşkulu bir ilişkiye çevirmişti.<span class="dipp" style="font-size:0.86em;"><a class="footnote-link" href="#footnote-225-116" id="footnote-225-116-backlink">116</a></span></p>

      <p class="paragraf-2"><span>Toprağa bağlı köleliğin ilgası ve kapitalist toprak ilişkilerinin gelişmesi, varlıklı toprak sahiplerinin yatırım fırsatlarına yönelmesine ve dolayısıyla Yahudi tüccar ve orta sınıfların zayıflamasına neden oldu. Yahudiler giderek pratikle bağları kopan, üç kuruşluk iş fırsatlarını kovalamak zorunda kalan insanlara dönüştüler. Aynı zamanda endüstriden ziyade zanaat alanı içinde kalan, ayakkabı tamirciliği, terzilik ve anahtarcılık gibi el becerisi isteyen işlere yöneldiler. Yahudilerin proleterleşmesi, sosyalist fikirlerin bu topluluk içine sızmasına neden oldu.</span></p>

      <p class="paragraf-2">Bu fikirlerin etkisi çok büyük oldu; zira topluma entegre olamayanlar için toplumu olduğu gibi kabullenmek daha zordu. Birkaç yılını vasıfsız ve aşırı sömürülen bir işçi olarak Fransa’da ya da İsviçre’de geçiren güney İtalyalı bir köylü, daha da yoksullaşmış olarak döndüğü köyüne önceden sahip olmadığı bir radikalizmi de beraberinde getirir. Yaşadığı ülkede yarı yabancı olan Yahudi, İtalyan “misafir işçi” gibi uzaklara gitmesine gerek kalmadan aynı radikalizme yöneldi.</p>

      <p class="paragraf-2">Doğu Avrupalı Yahudi, tüccarların farklı ülkelere ait kültürler ve üretim tarzı hakkındaki birikimiyle pekişen mukayese ve soyutlama kabiliyetine sahip, fakat bu kabiliyetini tüccarın yaptığı gibi para kazanmaya vakfetmeyen Avrupalılaşmış Yahudi aydınını takip etti. Yahudi aydını kendini piyasanın dışında tutarken, aynı zamanda sinagogun da dışında tutmayı bildi ve bu tutuma yalnızca toplum düşüncesinde değil, düşüncenin tüm alanlarında sahip çıktı. Böylece Isaac Deutscher’in “Yahudi olmayan Yahudi” dediği gelenek ortaya çıktı. Bu gelenek Amsterdam hahamlarınca afaroz edilen Spinoza ile başladı. Hahamların tutumu, daha önce Amsterdam Yahudilerinin de kurbanı olduğu İspanyol Engizisyonu’nun tutumuna benziyordu. “Spinoza, Heine, Marx, Rosa Luxemburg, Troçki ve Freud” der Deutscher,</p>

      <p class="alinti" xml:lang="en-GB">hepsi de Yahudiliği çok dar ve çok arkaik bulmuşlardır. ... Hepsi de Yahudi olan bu insanlar çeşitli medeniyetlerin, dinlerin ve ulusal kültürlerin sınırlarında yaşamışlardır. ... Onların zihinleri, her türden kültürel etkinin iç içe geçtiği ve birbirini beslediği bir ortamda olgunlaşmıştır. ... Her biri toplumun içindeydi ve aynı zamanda değildi, her biri toplumun bir parçasıydı ve aynı zamanda değildi. Tam da bu durum, onların düşüncede ait oldukları toplumun, ulusun, dönemin ve neslin ötesine geçmelerine ve geleceğin uçsuz bucaksız yeni ufuklarına yelken açmalarına sebep olmuştur.<span class="dipp" style="font-size:0.86em;"><a class="footnote-link" href="#footnote-225-117" id="footnote-225-117-backlink">117</a></span></p>

      <p class="paragraf-2">Kapitalizmin Yahudi Marksistlerce öngörülen krizi, Fransız Devrimi’yle ortadan kalkmış görünen anti-semitizmin yeniden canlanmasını beraberinde getirdi. 1873 yılının büyük borsa iflasını takiben Almanya, Avusturya ve Fransa’da yükselen kitlesel hoşnuzsuzluklar anti-semitizme yöneldi.<span class="dipp"><a class="footnote-link" href="#footnote-225-118" id="footnote-225-118-backlink">118</a></span> Yahudilere yönelik düşmanlığın uzun yıllardır var olduğu fakat hiçbir zaman kapsamlı bir şiddet eylemine dönüşmediği Rusya’da, ilk kez 1871’de Odessa soykırımı yaşandı ve bunu 1881’de bir dizi soykırım takip etti. Bunlar devrime kadar devam edecek soykırımların yolunu açtı.</p>

      <p class="paragraf-2"><span>Yahudi düşmanlığı, tıpkı eski zamanlarda olduğu gibi dinî bir görünüm kazandı. Bu düşmanlık, Orta Avrupa yönetici sınıflarının en gerici unsuru olan Katolik aristokrasisi tarafından, Yahudileri günah keçisi ilan ederek kitle tabanını küçük burjuvaziye doğru genişletmek amacıyla bilinçli olarak benimsendi. “Temelde, büyüyen sosyalist partilerden duydukları rahatsızlık nedeniyle, [Alman Katolik sosyalist] Stoecker ve [Avusturyalı Katolik sosyalist] Lueger, geniş küçük burjuva kesimleri kendilerine çekmek için Katolik sloganlar kullanarak, [Alman sosyal demokrat] Wilhelm Liebknecht’in ‘sosyalizmin, aptal insanları istismar etmek amacıyla ortaya çıkartılmış ucube bir yorumu’ olarak tarif ettiği şeyi örgütlediler.”</span><span class="dipp"><a class="footnote-link" href="#footnote-225-119" id="footnote-225-119-backlink">119</a></span> <span>Fransız kralcılarının ve kilisesinin kışkırtmaları da burjuva cumhuriyetin yozlaşmasını Yahudilere isnat eden bir tutumu benimsedi. Bu tutum Dreyfus’a karşı açılan ihanet davasında doruğuna ulaştı. Fakat yeniden diriltilen tek gelenek, Karşı-Reformasyon</span><span class="dipp"><a class="footnote-link" href="#footnote-225-120" id="footnote-225-120-backlink">120</a></span> <span>değildi. Protestan Prusya’da da, Luther’in Yahudilere ateş püsküren çağrıları yeniden hatırlandı. Geri kalmış Rusya’da ise Yahudiler, Ortaçağ’da maruz kaldıkları cinayet iftiralarına uğradılar.</span></p>

      <p class="paragraf-2">Öte yandan tablonun bütününe bakıldığında, modern anti-semitist ideoloji açısından ırkçılığın sahte bilimi, Yahudileri dinî saiklerle taciz eden yaklaşımlardan daha belirleyici oldu. Dinin, insanların düşüncelerini belirleyen bir güç olarak bilimin karşısında yaşadığı yenilgiyle birlikte, bilim (bu örnekte sahte bilimden bahsediyoruz) gerici görüşlerin doğrulanmasının temel aracı haline geldi. Aslında “anti-semitizm” kavramının kendisi de, 19. yüzyılın sonlarında yapay bir ırk tasavvurundan devşirilerek icat edildi.</p>

      <p class="paragraf-2">Sahte bilim, Ortaçağ’dan kalma dinsel düşünce alışkanlıkları ve bilimin ilerleyişine dair yanlış algılar nedeniyle yayılmaya devam etti. “Sosyalizmin, aptal insanlar için uyarlanmış ucube bir yorumu” olarak Hitler’in nasyonal sosyalizminin dayandığı kitle tabanını açıklarken Troçki’nin söylediği gibi: “Yüz milyon insan elektriği kullanıyor ve yine de büyüye ve cin kovma dualarına inanmaya devam ediyor. Ne sonu gelmez bir karanlık, cehalet ve vahşet rezervleri var!” İlerleme, yoksullaşmış küçük burjuvaziye yeni borçlardan başka bir şey getirmedi. O nedenle bu sınıf, yüzünü, tarihten kaçabilmesine izin veren bir dine, değişen toplumsal koşullardan münezzeh ve ebedî olan ırkının “üstünlükleriyle ilgili peri masalları” anlatan “saf Alman kanının dini”ne çevirdi.<span class="dipp"><a class="footnote-link" href="#footnote-225-121" id="footnote-225-121-backlink">121</a></span></p>

      <p class="ara1" xml:lang="en-GB">İsrail’de Yahudilik</p>

      <p class="paragraf-2">19. yüzyıl sonlarında yükselen anti-semizitm, siyonizmin habercisiydi. Öte yandan siyonizm, iki bin yıldır süren Filistin’e dönüş özleminin bir ifadesi olduğunu iddia ediyordu. Yahudilerin bu topraklara geri dönmek için bunca zamandır hiçbir çaba göstermemiş olduğu gerçeği ya örtbas ediliyor ya da Yahudilerin yıllar boyu mesihin dönüşünü beklediği şeklinde dinî gerekçelerle açıklanıyordu. Oysa eğer bu sahici ve kesintisiz bir arzu olsaydı, çökmekte olan Roma İmparatorluğu’nda sefaletle boğuşan Yahudi kitlelerin özlemleri nasıl İsa Mesih’i ortaya çıkarttıysa, bu da benzer şekilde kendi mesihini yaratırdı. Gerçekte, “seneye Kudüs’te” şeklindeki geleneksel selam verme biçimi, bugün Amerikalı Yahudi milyonerler için neyi ifade ediyorsa, kapitalizmin kriziyle birlikte Yahudilerin durumlarının kötüleşmesinden önceki çağlarda da Yahudilere aynı şeyi ifade ediyordu: Kudüs yaşamanın değil, hac ziyaretlerinin mekânıydı.</p>

      <p class="paragraf-2">Siyonizm Batı’da Theodor Herzl, Max Nordau ve Israel Zangwill gibi edebiyatçı aydınlar tarafından yaygınlaştırıldı ve “talihsiz kardeşlerini”, açlık çeken Doğu Yahudilerini “atalarımızın topraklarına”, yani Avrupa’daki anti - semitizmi kışkırtamayacakları bir yer olan dünyanın diğer ucuna gönderme heveslisi Baron Rothschild gibi büyük işadamlarınca finanse edildi. Siyonizm yalnızca Doğu Avrupalı Yahudiler arasında kitlesel bir destek gördü. Ancak burada bile II. Dünya Savaşı’na kadar Yahudilerin büyük kısmı siyonizme karşıydı. Geniş Yahudi kesimler için siyonizm, anti-semitik “Yahudiler, defolun!”<span class="dipp"><a class="footnote-link" href="#footnote-225-122" id="footnote-225-122-backlink">122</a></span> sloganına boyun eğmek anlamına geliyordu. O yüzden bugün Batı’da yaşayan Yahudilerin anti-siyonizmi anti-semitizmle denk tutmaları ironiktir.</p>

      <p class="paragraf-2">Marksistler siyonizmi, Yahudileri kapitalizme karşı sınıf mücadelesi vermekten ve tüm zincirlerinden kurtaracak yeni bir düzen kurmaktan alıkoyduğu için eleştirdiler. Marksistlere göre, gerçekleşmesi pek şüpheli görünse bile, Filistin’de kurulacak olası bir Yahudi devleti Yahudiler için bir sığınak değil, daha ziyade bir ölüm tuzağı olacaktı. Yahudi sorunuyla ilgili yazdıkları Bolşevikler ve diğer sosyalist kesimler nezdinde de kabul gören Karl Kautsky şöyle diyordu:</p>

      <p class="alinti" xml:lang="en-GB">Yahudilerin, o ülkede [Filistin] Arapları yerinden etmek için yapacakları erken bir girişim, Arapların savaşma arzularının uyanmasını engelleyemez. Yahudilere yönelik bu muhalefetin giderek Küçük Asya’daki tüm Arap nüfusun desteğini alması kesindir. Yahudiler, bu halkların gözüne yabancı hükümdarlar ya da zalim İngilizlerin müttefikleri olarak görünecektir.<span class="dipp" style="font-size:0.86em;"><a class="footnote-link" href="#footnote-225-123" id="footnote-225-123-backlink">123</a></span></p>

      <p class="paragraf-2">Elbette bu tahmin doğrulandı, yalnızca bir tek farkla: İsrail’in bağımlı olduğu güç olarak İngiliz emperyalizminin yerini Amerikan emperyalizmi aldı.</p>

      <p class="paragraf-2">İsrail, Hitler kurbanlarına kapıyı kapatan kapitalist ABD hükümetinin ve kısa zaman sonra örtük bir anti-semitik bir seferberliğe başlayacak olan ve İngiliz askerî gücünün Ortadoğu’dan çıkmasını isteyen Stalinist Sovyet hükümetinin 1947 yılında Birleşmiş Milletler’deki toplantıda verdikleri oylarla kuruldu. İsrail’in kuruluşunu mümkün kılan faktörler; Hitlerciliğin kurbanlarının gidecek yerlerinin olmaması, 1 milyon 250 bin civarında Filistinlinin topraklarından sürülmüş olması ve İsrail ile Arap ülkeleri arasında düşmanlık tırmanırken Ortadoğulu Yahudilerin yüzyıllardır yaşadıkları anavatanlarına mülteciler olarak geri dönmeleriydi.</p>

      <p class="paragraf-2">Kısmen dinî unsurların beslediği mistik atmosferden ve kısmen de İsrail’de ve yurtdışında yaşayan Ortodoks Yahudilerin desteğinden faydalanan siyonizm, Amerikan ve Fransız devrimleriyle gelen din ve devlet işlerinin ayrılması ilkesini uygulayamadı. Mesih henüz gelmediği için İsrail devletini tanımayacağını bildiren küçük bir aşırı Ortodoks mezhep olan Natore Karta’ya, talepleri üzerine askerlik ve eğitim hizmetlerinden muafiyet hakkı tanındı. Ortodoksinin diğer hahamlıkları devlete entegre edildi.</p>

      <p class="alinti" xml:lang="en-GB">İsrail’deki Ortodoks hahamlık kurumu kendi alanında tekeldir (ne reformcu ne de muhafazakâr hahamlıklar resmi olarak tanınır) ve devlet tarafından desteklenir. Bu otorite tekeli ve devlet desteği, Knesset’teki [İsrail parlamentosu] dinci partilerin cebri taktikleriyle birleşerek, Ortodoks hahamlık kurumunun ciddi manada güçlenmesine yol açmıştır. Hahamlık da bu gücü, çoğu durumda medeni hakları hiçe saymak suretiyle, dindar olmayan Yahudilerin Ortodoks normlara daha fazla uymasını sağlamak amacıyla kullanmaktadır.<span class="dipp" style="font-size:0.86em;"><a class="footnote-link" href="#footnote-225-124" id="footnote-225-124-backlink">124</a></span></p>

      <p class="paragraf-2">Amerikalı Yahudi yatırımcılar, sinagogla devletin birbirinden ayrılması yönünde çaba göstermekten uzak, bambaşka bir yol seçti. “Serbest girişim” taraftarları olarak, sendikalara ve “sosyalizan” <span class="char-style-override-11">kibbutzim</span>e<span class="dipp"><a class="footnote-link" href="#footnote-225-125" id="footnote-225-125-backlink">125</a></span> dönük dinci tepkiyi destekledi.<span class="dipp"><a class="footnote-link" href="#footnote-225-126" id="footnote-225-126-backlink">126</a></span></p>

      <p class="paragraf-2">Dönüş Yasası’nın sunduğu ırksal ve talmudik<span class="dipp"><a class="footnote-link" href="#footnote-225-127" id="footnote-225-127-backlink">127</a></span> ayrıcalık, herhangi bir ülkeden herhangi bir Yahudiye İsrail’e yerleşme ve anında vatandaşlık alma hakkı tanımaktadır ve elbette bu hak başka hiçbir etnik gruba tanınmaz. Böylece Dönüş Yasası, ABD’nin Doğu Avrupa Yahudileri dâhil Doğu ve Güney Avrupa asıllı göçmen sayısını Batı Avrupalı göçmenler lehine kısıtlayan ırkçı göçmen kotalarını bile geride bırakmıştır.</p>

      <p class="paragraf-2">Dönüş Yasası’nda bir Yahudi, “Yahudi bir anneden dünyaya gelmiş ya da Yahudiliği benimsemiş ve başka bir dine mensup olmayan kişi” olarak tanımlanır. Yahudi olmayan bir anne ile Yahudi bir babadan dünyaya gelmiş birisi bu nedenle yurtdışında dinini değiştirmediği sürece vatandaşlığa kabul edilmez. Kanundaki bu maddede bahsi geçen din değiştirmenin, reformcu ya da muhafazakâr [ortodoksi dışı] bir haham tarafından gerçekleştirilmesi durumunda da geçerli olup olmadığı tartışmalıdır; ancak ortodoks hahamlık kurumu, ortodoksi-dışı din değiştirmelerin kabul edilemeyeceğinde ısrarcıdır.<span class="dipp"><a class="footnote-link" href="#footnote-225-128" id="footnote-225-128-backlink">128</a></span></p>

      <p class="paragraf-2">Ortadoğu çalışmalarında öncü bir isim olan Maxime Rodinson’un trajik bir ironi olarak işaret ettiği gibi, “kuvvetle muhtemel ki –fiziksel antropoloji çalışmaları da bunun doğru olduğunu göstermektedir– Filistin’in Arap olarak anılan yerlileri ... dinsel ayrıcalıkları farklı kökenlerden insanlarla kaynaşmalarına pek de engel olamamış diaspora Yahudilerine nazaran çok daha fazla eski Yahudi ‘kanı’ taşımaktadır.”<span class="dipp"><a class="footnote-link" href="#footnote-225-129" id="footnote-225-129-backlink">129</a></span> Ancak tıpkı Yahudiler gibi mülklerinden edilmiş ve yurtdışına yayılmış Filistinlilerin geri dönüşüne izin verilmemektedir. Bu insanlar için Ortadoğu’nun yeni Yahudileri denilebilir.</p>

      <p class="paragraf-2">Irksal ve talmudik ayrıcalıklar, İsrail’in evlenme ve boşanma yasalarında da görülür. Resmi nikâh diye bir şey yoktur ve evlilik ve boşanma işlemlerinde yetkili kılınmış olan ortodoks hahamlar bir Yahudiyi, ortodoks Yahudiliği benimsemedikçe Yahudi olmayan biriyle evlendirmezler. Bu yüzden inançsız bir Yahudi bile, Yahudi olmayan biriyle evlenemez. Bu durum, medeni haklar hareketi öncesinde ABD’nin pek çok eyaletinde uygulanan, ırklar arası evlilikleri yasaklayan kanunlara benzetilebilir. Evliliğin, Yahudi olmayan eşin Yahudiliği benimsemesi koşuluyla gerçekleşebiliyor olması, Yahudilerin geçmişte maruz kaldıkları baskı dönemlerinde din değiştirmeye zorlanmalarını hatırlatır.</p>

      <p class="paragraf-2">Ortodoks tekelin evliliğe dayattığı tuhaf şeylerden biri de, ruhban sınıfa mensup ailelerin soyundan gelen bir kimsenin dul biriyle evlenemeyeceğini emreden dinî yasadır. Bu aileler genellikle yaygın bir Yahudi ismi olan Cohen (İbranicede din adamı anlamına gelir) ismine veya bunun türevlerine sahip olurlar. Bu eski yasa, yirminci yüzyıl İsrail’inde hâlâ uygulanmaktadır.</p>

      <p class="paragraf-2">Ortodoks hahamlık, eğitim alanında da ABD’deki “okulda ibadet hakkı” savunucusu yobazların talep ettiği güce sahiptir. İsrail’de Ulusal Dinci Parti’nin yönettiği devlete bağlı dinî okullar bulunur ve dinî olmayan ilkokullarda öğrencilere din dersi verilir. Bu derslerde, o haftanın cumartesi günü sinagogda Tevrat’ın hangi bölümü okunmuşsa o konuda, katılımın zorunlu olduğu tartışmalar yapılır.<span class="dipp"><a class="footnote-link" href="#footnote-225-130" id="footnote-225-130-backlink">130</a></span></p>

      <p class="paragraf-2">Ortodoks hahamlar kurumsal güçlerini pekiştirmek için, seküler burjuva rakiplerinin bir tartışmadan kaçınmasına ya da ancak zayıf karşılıklar verebilmesine neden olacak baskı taktikleri kullandılar. Örneğin, 1968 yılında Kudüs’te düzenlenen Dünya İlerici Yahudi Birliği’nin uluslararası toplantısında, reformcu Yahudiliğin savunduğu üzere kutsal Ağlama Duvarı’nda erkek ve kadınların birlikte ibadet etmesi teklif edildiğinde, Din İşleri Bakanı ve Başhaham, iki cinsin yan yana dua etmesinin ortodoks inanca aykırılığı nedeniyle “kutsala saygısızlık” olacağını ilan etti.</p>

      <p class="alinti" xml:lang="en-GB">Dinci basın ... reformcu Yahudilerden “halkına, ülkesine ve Tanrısına ihanet eden hainler” olarak bahsetti ve hakaretamiz bir şekilde “kendi tapınaklarından birinin yanına eşleri ve metresleriyle birlikte dua edebilecekleri bir duvar inşa etmelerini” önerdi. ... Ortodokslar, kutsalın düşmanı ilan ettikleri bu kişileri Duvar’a yaklaştırmamakla tehdit ettiler.</p>

      <p class="paragraf-2"><span class="char-style-override-11">Jerusalem Post</span>’un aktardığına göre, olay şu şekilde sonuçlandı: “Siyahlara bürünmüş ve şehadete susamış yeşiva<span class="dipp"><a class="footnote-link" href="#footnote-225-131" id="footnote-225-131-backlink">131</a></span> öğrencileri Batı Duvar meydanını doldururken, Başbakan reformcu liderleri alanı terk etmeye ve hoşgörüyle karşılanacakları güne kadar karma dua ayinlerini ertelemeye ikna etti.”<span class="dipp"><a class="footnote-link" href="#footnote-225-132" id="footnote-225-132-backlink">132</a></span> Araplardan “kurtarılan” Kudüs’ün Kutsal Duvarı’na reformcu Yahudilerin girmesi yasaktı.</p>

      <p class="paragraf-2">Benzer şekilde, genç ortodoks kadınların zorunlu askerlik görevinden muaf tutulmaları karşılığı hastane gibi kurumlarda kamu hizmeti yapmaları yönünde bir yasa değişikliği önerildiğinde kızılca kıyamet koptu. Ortodoks hahamlığa göre kadını evinden çıkarmak, geneleve göndermekle aynı şeydi.</p>

      <p class="alinti" xml:lang="en-GB">Başhaham, hahamlar kurulunun askerlik görevini yasaklayabileceği, protesto amacıyla dünya çapında bir günlük oruç eylemi ilan edebileceği ve ortodoks Yahudilerin bu kanuna uymaktansa kız evlatlarını İsrail hapishanelerine göndermeyi tercih edeceği şeklinde tehditler savurdu. ... Aşırı ortodoks Natore Karta’nın lideri Haham Amram Blau, ortodoks kadınları askerlik çağrısına uymaktansa intihar etmeye davet etti. ... Polis, Knesset’i havaya uçurma planları yapan ve bir “kutsal savaş” başlatmak üzere silah dolu bir cephaneliğe el koyan bir grup gönüllü fanatiği engelledi.</p>

      <p class="paragraf-2">Sonuç olarak yasa değişikliği geçtiyse de asla uygulanmadı. “Ailenin özel yaşamı” gerekçe gösterilerek her türlü zorunlu hizmetten muafiyet için açık kapı bırakıldı.<span class="dipp"><a class="footnote-link" href="#footnote-225-133" id="footnote-225-133-backlink">133</a></span></p>

      <p class="paragraf-2">Ancak ortodoks hahamların yön verdiği siyasi partilerin başında, en yayılmacı siyonist partiler gelir. Meşruiyetlerini doğrudan, İsraillilere tüm yabancıları Vadedilmiş Topraklar’dan sürmeyi emreden Tanrı’nın Sözü’nden alırlar.</p>

      <p class="paragraf-2">Hahamlığın gerici etkisi ile siyonizmin gerici rolü uyum içindedir. Yahudiler, siyonistlerce sürüklendikleri bu ölüm tuzağından ancak Araplarla Yahudilerin barış ve eşitlik içinde yaşadığı sosyalist bir konfederasyonun parçası olan, tam anlamıyla demokratik ve seküler bir ülkeyle kurtulabilirler. Sosyalizmin Batılı ülkelerdeki zaferi de, aynı şekilde, burada yaşayan Yahudilerin kapitalizmin kriziyle yeniden parlayabilecek bir anti-semitizme karşı tek güvencesidir. Üstelik buralarda İsrail’dekinden çok daha fazla Yahudi yaşamaktadır.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-95-backlink" id="footnote-225-95">95</a> <span xml:lang="en-US">Christopher Hill, “The English Civil War Interpreted by Marx and Engels,”</span> <span class="char-style-override-11" xml:lang="en-US">Science and Society</span><span xml:lang="en-US">, 12 (1948), 154.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-96-backlink" id="footnote-225-96">96</a> <span xml:lang="en-US">Marx ve Engels,</span> <span class="char-style-override-11" xml:lang="en-US">Basic Writings</span><span xml:lang="en-US">, 39.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-97-backlink" id="footnote-225-97">97</a> <span xml:lang="en-US">Robert H. Pfeiffer,</span> <span class="char-style-override-11" xml:lang="en-US">Religion in the Old Testament</span> <span xml:lang="en-US">(New York: Harper, 1961), 15, 24-25.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-98-backlink" id="footnote-225-98">98</a> <span xml:lang="en-US">A.g.e., 54-55.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-99-backlink" id="footnote-225-99">99</a> <span xml:lang="en-US">A.g.e., 57.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-100-backlink" id="footnote-225-100">100</a> <span xml:lang="en-US">A.g.e., 68, 71.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-101-backlink" id="footnote-225-101">101</a> <span xml:lang="en-US">Salo W. Baron,</span> <span class="char-style-override-11" xml:lang="en-US">A Social and Religious History of the Jews</span> <span xml:lang="en-US">(New York: Columbia University Press, 1937), Cilt 1, 86-87.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-102-backlink" id="footnote-225-102">102</a> <span xml:lang="en-US">Robert H. Pfeiffer,</span> <span class="char-style-override-11" xml:lang="en-US">History of New Testament Times</span> <span xml:lang="en-US">(New York: Harper, 1949), 8.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-103-backlink" id="footnote-225-103">103</a> <span xml:lang="en-US">Karl Kautsky,</span> <span class="char-style-override-11" xml:lang="en-US">Foundations of Christianity</span> <span xml:lang="en-US">(New York: S.A. Russell, 1953), 169.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-104-backlink" id="footnote-225-104">104</a> <span xml:lang="en-US">A.g.e., 193.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-105-backlink" id="footnote-225-105">105</a> <span xml:lang="en-US">A.g.e., 195-96.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-106-backlink" id="footnote-225-106">106</a> <span xml:lang="en-US">A.g.e., 196.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-107-backlink" id="footnote-225-107">107</a> <span class="char-style-override-11" xml:lang="en-US">Neue Zeit</span><span xml:lang="en-US">’ta Kautsky, aktaran Abram Leon,</span> <span class="char-style-override-11" xml:lang="en-US">The Jewish Question: A Marxist Interpretation</span> <span xml:lang="en-US">(New York: Pathfinder Press, 1970), 68-69.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-108-backlink" id="footnote-225-108">108</a> <span xml:lang="en-US">Lujo Brentano,</span> <span class="char-style-override-11" xml:lang="en-US">Die Anfange des Modernen Kapitalismus</span> <span xml:lang="en-US">(Munich, 1916), 15. Aktaran Leon, 69.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-109-backlink" id="footnote-225-109">109</a> <span xml:lang="en-US">“Ermenistan,”</span> <span class="char-style-override-11" xml:lang="en-US">Encyclopedia Britannica</span><span xml:lang="en-US">, 11. Basım.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-110-backlink" id="footnote-225-110">110</a> <span class="char-style-override-11" xml:lang="en-US">A History of Europe</span><span xml:lang="en-US">, 1939, aktaran Leon, 74.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-111-backlink" id="footnote-225-111">111</a> <span xml:lang="en-US">“On the Jewish Question,”</span> <span class="char-style-override-11" xml:lang="en-US">Selected Essays by Karl Marx</span> <span xml:lang="en-US">(Londra: Leonard Persons, 1926), 92.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-112-backlink" id="footnote-225-112">112</a> <span xml:lang="en-US">Leon, 80-81. Leon, Siyonist sosyolog Arthur Ruppin’den (</span><span class="char-style-override-11" xml:lang="en-US">The Jews in the Modern World</span><span xml:lang="en-US">, Londra 1934, 132) aktarıyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-113-backlink" id="footnote-225-113">113</a> <span xml:lang="en-US">Kautsky, 217-19.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-114-backlink" id="footnote-225-114">114</a> <span xml:lang="en-US">Baron, Cilt 2, 33-34.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-115-backlink" id="footnote-225-115">115</a> <span xml:lang="en-US">A.g.e., 35-36.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-116-backlink" id="footnote-225-116">116</a> <span xml:lang="en-US">A.g.e., 153-57.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-117-backlink" id="footnote-225-117">117</a> <span xml:lang="en-US">Isaac Deutscher,</span> <span class="char-style-override-11" xml:lang="en-US">The Non-Jewish Jew and Other Essays</span> <span xml:lang="en-US">(New York: Oxford University Press, 1968), 26-27.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-118-backlink" id="footnote-225-118">118</a> <span xml:lang="en-US">Baron, Cilt 2, 285.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-119-backlink" id="footnote-225-119">119</a> <span xml:lang="en-US">A.g.e., 290.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-120-backlink" id="footnote-225-120">120</a> <span xml:lang="en-US">Roma Katolik kilisesinin, Protestan reformuna bir tepki olarak 16 ve 17. yüzyıllarda yürüttüğü reform hareketi.–</span><span class="char-style-override-11" xml:lang="en-US">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-121-backlink" id="footnote-225-121">121</a> <span xml:lang="en-US">Leon Trotksy, “What is National Socialism?”</span> <span class="char-style-override-11" xml:lang="en-US">The Age of Permanent Revolution: A Trotsky Anthology</span><span xml:lang="en-US">, drl. Isaac Deutscher (New York: Dell, 1964), 180-81, 178-79.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-122-backlink" id="footnote-225-122">122</a> <span xml:lang="en-US">Deutscher, 66-67.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-123-backlink" id="footnote-225-123">123</a> <span xml:lang="en-US">Karl Kautsky,</span> <span class="char-style-override-11" xml:lang="en-US">Are the Jews a Race?</span> <span xml:lang="en-US">(New York: International Publishers, 1926).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-124-backlink" id="footnote-225-124">124</a> <span xml:lang="en-US">Norman L. Zucker,</span> <span class="char-style-override-11" xml:lang="en-US">The Coming Crisis in Israel: Private Faith and Public Policy</span> <span xml:lang="en-US">(Cambridge, Mass: MIT PRess, 1973), 76.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-125-backlink" id="footnote-225-125">125</a> <span class="char-style-override-11" xml:lang="en-US">Kibbutizm</span><span xml:lang="en-US">: İsrail’de komünal bir örgütlenmeye sahip küçük topluluk ve yerleşimlere verilen ad. İlk örnekleri henüz 20. yüzyıl başlarında (yani henüz İsrail devleti kurulmadan önce) görülmüştür. Sosyalizm ile siyonizmin sentezi olarak yorumlanır –</span><span class="char-style-override-11" xml:lang="en-US">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-126-backlink" id="footnote-225-126">126</a> <span xml:lang="en-US">Deutscher, 130.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-127-backlink" id="footnote-225-127">127</a> <span xml:lang="en-US">Talmud, Yahudi medeni kanunu, tören kuralları ve efsanelerini kapsayan dinî metinlerin bütününe verilen addır. Yazar, “talmudik ayrıcalık” derken, Yahudi dinine mensubiyet kaynaklı ayrıcalıkları kastetmektedir –</span><span class="char-style-override-11" xml:lang="en-US">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-128-backlink" id="footnote-225-128">128</a> <span xml:lang="en-US">Zucker, 207.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-129-backlink" id="footnote-225-129">129</a> <span xml:lang="en-US">Maxime Rodinson,</span> <span class="char-style-override-11" xml:lang="en-US">Israel A Colonial-Settler State?</span> <span xml:lang="en-US">(New York: Monad Press, 1973), 79.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-130-backlink" id="footnote-225-130">130</a> <span xml:lang="en-US">Zucker, 141.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-131-backlink" id="footnote-225-131">131</a> <span class="char-style-override-11">Yeşiva</span>: Geleneksel Yahudi kutsal metinlerini teolojik bir yöntemle okutan Yahudi eğitim kurumu –<span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-132-backlink" id="footnote-225-132">132</a> <span xml:lang="en-US">A.g.e., 94-95.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-133-backlink" id="footnote-225-133">133</a> <span xml:lang="en-US">A.g.e., 149-50.</span></p>
        </div>
      </div>
    </div>
  </div>
</body>
</html>
