<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-1"><span class="char-style-override-13">ÖNSÖZ</span></p>

      <p class="resim-4 para-style-override-12"><span><img alt="4.png" class="image" height="12" src="../Images/4_fmt.jpeg" width="34" /></span></p>

      <p class="paragraf-4">Din, dinsel kurumlar, dinsel hareketler, dinsel düşünceler ve maalesef dinsel yobazlık modern dünyada etkin birer güç olarak varlığını sürdürüyor. Bu iddianın doğruluğunu sınamak için, son birkaç yılda ABD’de yaşananlara bakmak yeterli. Dünya Ticaret Merkezi ve Pentagon’a düzenlenen meşum 11 Eylül saldırılarının ardından, Bush yönetimi enerjisinin çoğunu, sözüm ona “terörle mücadele” için Müslüman ve Arap düşmanlığını körüklemeye vakfetti. Düşmanın İslam olmadığına dair mükerrer resmi açıklamalara rağmen, ABD yönetiminin “terörist örgütler” listesi ağırlıklı olarak İslami ve Arap örgütlerinden oluşuyor.<span class="dipp-1"><a class="footnote-link" href="#footnote-225-1" id="footnote-225-1-backlink">1</a></span> Aynı zamanda, ülke içinde de Adalet Bakanlığı, göç mevzuatındaki ufak ihmaller nedeniyle binlerce Arap ve Müslüman’ı yaka paça sınır dışı etti; yüzlercesini hapse attı.<span class="dipp-1"><a class="footnote-link" href="#footnote-225-2" id="footnote-225-2-backlink">2</a></span> Tüm bu insanlar içinden sadece bir tanesi, 11 Eylül saldırılarıyla bağlantılı olmakla suçlandı ve o suçlama da tamamen ikinci dereceden kanıtlara dayandırıldı.</p>

      <p class="paragraf-4">Tam da bu sırada, Bush hükümetinin bu ırkçı fişlemesini yöneten başsavcı John Ashcroft, iddiaya göre bir Hristiyan köktendinci radyo kanalında, İslamı “Tanrının çocuklarınızı onun uğruna ölüme göndermenizi istediği bir din” olmakla suçladı.<span class="dipp-1"><a class="footnote-link" href="#footnote-225-3" id="footnote-225-3-backlink">3</a></span> Cumhuriyetçi Parti’ye yakın dinî figürler bu saldırılara ortak oldu. George Bush başkanlık görevini devraldığında hayır duası okuyan, Billy Graham’ın oğlu Hristiyan evanjelik Franklin Graham, Ekim 2001’de İslamı “çok şeytani ve habis bir din” olarak tanımladı.<span class="dipp-1"><a class="footnote-link" href="#footnote-225-4" id="footnote-225-4-backlink">4</a></span> Ertesi Şubat, evanjelik Pat Robertson kendi televizyon kanalında izleyicilerine İslam için “birarada varolmak isteyen barışçıl bir din değil. Kontrol etmek, hâkimiyet kurmak ve icabında yok etmek koşuluyla birarada varolmak istiyor” dedi.<span class="dipp-1"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-4">Bush yönetimi, yobazlara sessiz bir destek ve teşvik sunuyor. Nisan 2003’te Franklin Graham, Pentagon’daki vaaza davet edildi. Bundan birkaç hafta sonra Bush’un kendisi, Irak savaşı hakkında özel bir brifing için 141 evanjelik Hristiyanı Beyaz Saray’a getirdi. <span class="char-style-override-11">Washington Post</span>’a göre “davet edilenler arasında, geçen yıl peygamber Muhammed’e ‘terörist’ dediği için özür dileyen Jerry Falwell ve İslam ile terör arasında ‘inkâr edilemez bir bağlantı’ olduğunu söyleyen yayıncı Marlin Maddoux da vardı.”<span class="dipp-1"><a class="footnote-link" href="#footnote-225-6" id="footnote-225-6-backlink">6</a></span> Bu tür yorumlar, doğrudan yobazlığı körüklüyor. Örneğin Ashcroft’un radyo şovundaki açıklamaları yayınlandıktan sonra, Arap Amerikan Enstitüsü sayısız nefret mesajı aldı. E-postalardan birinin başlığı “Ashcroft yüzde 100 haklı”ydı ve “Tanrısız Arapları Öldürün!” diye bitiyordu.<span class="dipp-1"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="paragraf-4"><span>Fakat Müslüman ve Arap düşmanı yobazlık, sadece siyasetçilerden ve Hristiyan sağından kaynaklanmıyor. Sözüm ona saygın akademisyenler de bu koroya katılıyor. Harvard Üniversitesi eski profesörü Daniel Pipes (şimdilerde sağcı Middle East Forum’un direktörü), online dergi</span> <span class="char-style-override-11">Salon</span><span>’a verdiği bir mülakatta, Müslümanları ABD’de bir İslam devleti yaratmayı istemekle suçladı ve üstelik bu iddiası için hiçbir kanıtı olmadığını da kabul etti. Mülakatta “Bunu sezebiliyorum” diyordu; “Bakın, benim bir filtrem var. 30 yıl boyunca İslamı ve İslamcılığı çalıştım. Nasıl hareket ettiklerine ve gündemlerinin ne olduğuna dair bir sezgim var.” ABD’de bir Müslüman başkan görmeyi istemek, Pipes’a göre, “faşist bir başkan istiyorum demek gibi”ydi.</span><span class="dipp-1"><a class="footnote-link" href="#footnote-225-8" id="footnote-225-8-backlink">8</a></span> <span>2003 yılında Bush, bu tür katkıları nedeniyle Pipes’ı, 1984’te ABD Kongresi tarafından “uluslararası barışın ve dünya ulusları ve halkları arasındaki çatışmaların çözümünün desteklenmesi” için kurulan ABD Barış Enstitüsü’nün direktörler kuruluna atadı.</span><span class="dipp-1"><a class="footnote-link" href="#footnote-225-9" id="footnote-225-9-backlink">9</a></span></p>

      <p class="paragraf-4">İslamın akademi tarafından şeytanlaştırılmasının sanırım en ünlü örneği, Samuel Huntington’ın 1996 tarihli <span class="char-style-override-11">Medeniyetler Savaşı</span> ile “Batı değerleri” ile amorf bir “Konfüçyus-İslam bağlantısı” arasında köklü bir çatışma olduğunu söyleyen <span class="char-style-override-11">Dünya Düzeninin Yeniden Kuruluşu</span> kitaplarıdır. Huntington’a göre Müslümanlar, “kendi kültürlerinin üstünlüğüne ikna olmuştur ve kendi kuvvetlerinin zayıflığı konusunda takıntılıdır.” Edward Said’in ifadesiyle, Huntington’ın “her medeniyete has iç dinamikleri ve zenginliği” göz ardı ediyor olmasına rağmen, 11 Eylül saldırıları “onun tezinin bir kanıtına dönüştü.” İtalyan Başbakanı Berlusconi “Batı’nın üstünlüğü ve neden onların değil ‘biz’im Mozart ve Mikelanj’ımız olduğu hakkında boş laflar etmek için Huntington’ın düşüncelerini kullandı.”<span class="dipp-1"><a class="footnote-link" href="#footnote-225-10" id="footnote-225-10-backlink">10</a></span> Bu “biz” elbette İslam dünyasının matematiğe, bilime, mimariye, sanata, edebiyata ve felsefeye yaptığı ve modern Avrupa medeniyetinin temellerini oluşturan büyük katkıları göz ardı etti.</p>

      <p class="paragraf-4">Yine de Huntington’ın kitabı önemlidir; çünkü temelde Bush yönetiminin 11 Eylül saldırılarını yorumlayışının ve savaş politikasını meşrulaştırışının altında yatan dünya görüşünü somutlar. Bu görüşe göre saldırılar, İslamın özünde mevcut olan, özgürlük, demokrasi ve refah düşmanı aşırı düşünceleri benimsemiş irrasyonel dinî fanatiklerin işidir. Dolayısıyla tek makul karşılık, askerî yanıttır; zira İslamcı fanatikler başka dilden anlamaz. Alternatif açıklamalar –örneğin on yıllardır süren ABD politikalarının ve tüm dünyadaki askerî müdahalelerinin sorunun temel bir parçası olduğu; DTÖ ve Pentagon’a düzenlenen saldırıların her ne kadar meşrulaştırılamaz olsa da, Washington’un dünyayı yönetme çabasıyla yoğunlaştığı– gönül rahatlığıyla göz ardı edilebilir.</p>

      <p class="paragraf-4"><span>Soğuk Savaş’ın bitimi ve Sovyetler Birliği’nin çöküşünden bu yana ABD egemenleri, tüm dünyada askerî müdahaleler için yeni gerekçeler bulma arayışında. “Uyuşturucuya karşı mücadele”yi denedi. Saldırılarını “insani müdahale” olarak sunmayı denedi. Şimdi, kusursuz bir gerekçe bulduğunu düşünüyor: fanatizme, köktendinciliğe ve terörizme karşı savaş; tanrının kendi safında olduğuna inanan ve kendi amaçlarına ulaşmak için devlet terörünü kullanmaya hazırlanan bir ABD hükümetinin fanatik heveskarlığıyla yürütülen bir savaş...</span><span class="dipp-1"><a class="footnote-link" href="#footnote-225-11" id="footnote-225-11-backlink">11</a></span></p>

      <p class="paragraf-4">İslamın özünde fanatik ve hoşgörüsüz bir din olduğu miti, <span>900 yıl önceki Haçlı Seferleri’ne kadar uzanır ve en azından do</span>kuzuncu yüzyıldan bu yana Batı’da yaygın bir kanaattir. İşin aslı, İslam da tüm diğer dinler gibidir: pek çok farklı dönemlerde pek çok farklı şekilde yorumlanmış, oldukça esnek bir ideoloji. Paul Siegel’in İslamın toplumsal kökenlerine ilişkin bölümde işaret ettiği gibi, bin yıl önce İslam uygarlığının zirve noktasında, Avrupa’da Hristiyanlar insanları zorla vaftiz ederken, Müslümanlarda “hiçbir dinsel zulüm ve zorlama yoktu.” “Yahudiler için İslam hâkimiyeti altında yaşamak, Hristiyan hâkimiyetine kıyasla daha makbuldü; zira Müslümanlar, cahillerin cehalet içinde kalmasını umursamayan aydın insanların hoşgörüsüne sahipti.”</p>

      <p class="paragraf-4">Modern çağlarda İslam, köktendinci fanatizmden kendi payına düşeni aldı;<span class="dipp-1"><a class="footnote-link" href="#footnote-225-12" id="footnote-225-12-backlink">12</a></span> fakat aynısı tüm diğer büyük dinler için de geçerli. ABD’de Hristiyan köktendinciler kürtaj kliniklerini havaya uçuruyor ve doktorlara suikast düzenliyor.<span class="dipp-1"><a class="footnote-link" href="#footnote-225-13" id="footnote-225-13-backlink">13</a></span> Yahudi fanatikler, İsrail devletini kurarken bombalar yerleştirmiş ve katliamlar yapmıştı; bugün de köktendinci Yahudi yerleşimciler, sistematik olarak, işgal edilmiş topraklardaki Filistinlilere karşı kanlı saldırılar düzenliyor.<span class="dipp-1"><a class="footnote-link" href="#footnote-225-14" id="footnote-225-14-backlink">14</a></span> Hindistan’da Hindu milliyetçileri, Müslümanlara karşı vahşi katliamlar gerçekleştiriyor.<span class="dipp-1"><a class="footnote-link" href="#footnote-225-15" id="footnote-225-15-backlink">15</a></span> Aynı zamanda her din, reformist ve hatta devrimci düşünceleri dinsel kavramlarla sunan ilerici akımlar içeriyor. Latin Amerika’da kimi dinî şahsiyetlerin Katoliklik ile Marksizmi sentezleme çabasıyla “kurtuluş teolojisi”ni geliştirmesi gibi,<span class="dipp-1"><a class="footnote-link" href="#footnote-225-16" id="footnote-225-16-backlink">16</a></span> örneğin 1970’ler İran’ında ya da günümüz Güney Afrika’sında bir İslami “kurtuluş teolojisi” geliştirme çabaları var.<span class="dipp-1"><a class="footnote-link" href="#footnote-225-17" id="footnote-225-17-backlink">17</a></span> Bu çabaların entelektüel tutarlılığı ayrı bir tartışma konusu. Fakat tüm bunlar, dinin toplumsal bir fenomen olduğunu gösteriyor. Dinsel doktrinler, sabitlikten çok uzak; zira savunucularının sınıf çıkarlarını ve tarihsel koşulları yansıtıyor, bu koşullar ve çıkarlar değiştikçe yeniden şekilleniyorlar.</p>

      <p class="paragraf-4"><span>Hiçbir ciddi siyasi aktivist, dinin çağdaş dünya olaylarındaki rolünü göz ardı edemez. Dinsel ideolojileri ve tarihsel kökenlerini anlama arayışındaki biri için, Paul Siegel’in bu kitabından daha iyi bir başlangıç noktası olamaz. Siegel, Marksizmin din kavrayışında, ünlü “halkların afyonu” ifadesinden çok daha fazlası olduğunu gösteriyor. Dinsel kurumlar ve düşünceler sınıflı toplumlarda genellikle eşitsizliklerin ve baskının payandası vazifesini görüyor; fakat din, ilk Hristiyanlardan modern medeni haklar hareketine ve Vietnam’da Budist rahiplerin ABD emperyalizmi karşıtı direnişine varana kadar, kimi zaman da adaletsizliğe karşı direnişin bir aracı olabiliyor. Siegel, dünyadaki büyük inanç sistemlerinin kaynaklarını ve gelişimini sınıfsal bir perspektifle incelediği kapsamlı çalışmasında bu doğrultuda başka örnekler de sunuyor. Dinin toplumda oynadığı karmaşık rolü anlayabilmek için, onun altında yatan toplumsal ilişkileri –üretici güçlerdeki gelişimle beraber– kavramak gerektiğini gösteriyor. Siegel’in, Marksist partilerin dine yaklaşımı konusunda yürüttüğü tartışma da oldukça zihin açıcı. Bu önsözün yazarı gibi, kimi ayrıntılarda onunla hemfikir olmayanlar için bile bu kitaptan öğrenilecek çok şey var.</span></p>

      <p class="paragraf-4">Bu kitap güncel olaylar hakkında değil. Odak noktası büyük ölçüde kuramsal ve tarihsel. Fakat kuram ve tarihle cebelleşmeye zaman ayıranlar, din ile kesişmeye devam eden güncel meseleleri –emperyalizm ve savaş, dünya yoksulluğu, kadın hakları vb.– daha iyi anlamlandırabilecektir.</p>

      <p class="paragraf-4 para-style-override-13"><span class="char-style-override-11">Phil Gasper</span></p>

      <p class="paragraf-4"><span class="char-style-override-14">Ağustos 2005</span></p>

      <div class="footnotes">
        <div class="footnote">
          <p class="dipnot-1"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-15" xml:lang="en-US">http://</span><a href="http://www.state.gov/s/ct/rls/fs/2001/6531.htm"><span class="char-style-override-15" xml:lang="en-US">www.state.gov/s/ct/rls/fs/2001/6531.htm.</span></a></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-2-backlink" id="footnote-225-2">2</a> <span xml:lang="en-US">“Deportee Sweep Will Start With Mideast Focus,”</span> <span class="char-style-override-11" xml:lang="en-US">Washington Post</span><span xml:lang="en-US">, 8 Şubat 2002; “The Dissappeared,”</span> <span class="char-style-override-11" xml:lang="en-US">The Independent</span> <span xml:lang="en-US">(UK), 26 Şubat 2002.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-3-backlink" id="footnote-225-3">3</a> <span xml:lang="en-US">“Alleged Remarks on Islam Prompt an Ashcroft Reply,”</span> <span class="char-style-override-11" xml:lang="en-US">Washington Post</span><span xml:lang="en-US">, 14 Şubat 2002. Ashcroft sonrasında daha dikkatli bir dille bir başka açıklama yaptı ve aktarılan sözler için “söylediğime inandığım şeyi tam olarak yansıtmıyor” dedi.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-4-backlink" id="footnote-225-4">4</a> <span xml:lang="en-US">“Christian Leader Condemns Islam,”</span> <a href="http://stacks.msnbc.com/new/659057.asp"><span class="char-style-override-15" xml:lang="en-US">http://stacks.msnbc.com/new/659057.asp</span></a><span xml:lang="en-US">. Ertesi ay NBC’ye verdiği bir mülakatta, sözlerinin arkasında durdu.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-5-backlink" id="footnote-225-5">5</a> <span xml:lang="en-US">“Robertson Calls Islam a Religion of Violence, Mayhem,”</span> <span class="char-style-override-11" xml:lang="en-US">Washington Post</span><span xml:lang="en-US">, 22 Şubat 2002.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-6-backlink" id="footnote-225-6">6</a> <span xml:lang="en-US">Dana Milbank, “White House Notebook: An Answer? Out of the Question,”</span> <span class="char-style-override-11" xml:lang="en-US">Washington Post</span><span xml:lang="en-US">, 22 Nisan 2003.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-11" xml:lang="en-US">Washington Post</span><span xml:lang="en-US">, 14 Şubat 2002.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-8-backlink" id="footnote-225-8">8</a> <span xml:lang="en-US">“Islamism is Fascism,”</span> <a href="http://www.salon.com/news/feature/2001/11/09/pipes/index_np.html"><span class="char-style-override-15" xml:lang="en-US">http://www.salon.com/news/feature/2001/11/09/pipes/index_np.html</span></a><span xml:lang="en-US">.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-9-backlink" id="footnote-225-9">9</a> <span xml:lang="en-US">Kimi ABD senatörlerinin muhalefeti nedeniyle, Pipes Senato tatildeyken göreve atandı ve bu nedenle de yeni bir Kongre’nin göreve başladığı 2005 başında istifa etmek zorunda kaldı.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-10-backlink" id="footnote-225-10">10</a> <span xml:lang="en-US">Said, “The Clash of Ignorance,”</span> <span class="char-style-override-11" xml:lang="en-US">Nation</span><span xml:lang="en-US">, 22 Ekim 2001. Huntington’ın tezine keskin bir eleştiri için bkz. M. Shahid Alam, “A Critique of Samuel Huntington: Peddling Civilizational Wars,”</span> <a href="http://www.counterpunch.org/alampeddle.html"><span class="char-style-override-15" xml:lang="en-US">http://www.counterpunch.org/alampeddle.html</span></a> <span xml:lang="en-US">(28 Şubat 2002).</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-11-backlink" id="footnote-225-11">11</a> <span xml:lang="en-US">ABD hükümetinin ideoloji ve eylemlerinin, karşı çıktığı terörist gruplarınki ile benzerliği hakkında bkz. Achcar 2002 ve Ali 2002. Fakat, diyor Achcar, bu iki tarafın denk olduğu anlamına gelmez: “[B]arbarlık hiçbir zaman ‘meşru öz-savunma’nın bir enstrümanı olamaz; tanımı gereği gayrimeşrudur. Fakat bu, iki barbarlık çatıştığında en güçlü olanın, ezen olarak davrananın daha kabahatli olduğu gerçeğini değiştirmez. Apaçık bir akıldışılık örnekleri haricinde, zayıf olanın barbarlığı genellikle, doğal olarak, güçlü olanınkine bir tepkidir.” (s. 67) ABD yönetiminin iç politikasında Hristiyan köktendinci ideolojinin rolü hakkında, yazar söylemin altında yatan maddi çıkarları önemsizleştirme eğiliminde olsa da, bkz. Kaplan 2004.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-12-backlink" id="footnote-225-12">12</a> <span xml:lang="en-US">Çoğu yazar “İslami köktendincilik” yerine “İslamcılık” kavramını tercih ediyor; oysa Gilbert Achcar’ın işaret ettiği gibi, “İngilizcede ‘dini tüm toplumsal ve siyasal sorunları çözmek için kullanma ve aynı zamanda dogma ve ritüellere itaati restore etme arzusu’ olarak tanımlanan köktendincilik kelimesi ... “İslamcılık”tan farklı olarak, dini bu şekilde kullanmanın sadece İslama has bir nitelik olmadığını vurgulama avantajına sahiptir. Her biri özgünlükler içerse de, Katolik, Protestan, Yahudi, Hindu vs. köktendincilikler de vardır.” (Achcar 2002, s. 110 n. 28) İslami köktendincilik için bkz. Achcar 2002, Ali 2002, Beinin ve Stork 1996, Kepel 2002 ve Roy 2004.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-13-backlink" id="footnote-225-13">13</a> <span xml:lang="en-US">ABD’deki Hristiyan sağı için bkz. Diamond 2000 ve Green vd. 2003.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-14-backlink" id="footnote-225-14">14</a> <span xml:lang="en-US">Yahudi köktendinciliği için bkz. Shahak ve Mezvinsky 2004.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-15-backlink" id="footnote-225-15">15</a> <span xml:lang="en-US">Hindu köktendinciliği için bkz. Basu vd. 1993, Hansen 1999 ve Jaffrelot 1998.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-16-backlink" id="footnote-225-16">16</a> <span xml:lang="en-US">Siegel “kurtuluş teolojisi”ni onuncu bölümde kısaca tartışıyor. Daha detaylı bir inceleme için bkz. Löwy 1996.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-17-backlink" id="footnote-225-17">17</a> <span xml:lang="en-US">İran’da Mücahidin gerilla örgütünün lider kadroları, İslam ve Marx’ı birleştirmeye çalıştı. Bkz. Marshall 1998, s. 65-67. Güney Afrika’daki İslami kurtuluş teolojisi için bkz. Esack 1997.</span></p>
        </div>
      </div>
    </div>
  </div>
</body>
</html>
