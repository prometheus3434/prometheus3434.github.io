<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-4.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">Üçüncü Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt2.jpeg" width="202" /></p>

      <p class="anabas1" id="toc_marker-3-3">MARKSİZM VE DİN KARŞILAŞTIRMASI</p>

      <p class="resim-2"><span><img alt="4.png" class="image" height="12" src="../Images/4_fmt4.jpeg" width="34" /></span></p>

      <p class="ara1" xml:lang="en-GB">Marksizm bir din midir?</p>

      <p class="paragraf-2">Marksizme dönük dinsel tepkilerden biri, Marksizmin kendisinin de bir din olduğu eleştirisidir. Böylece dinciler, Marksizmin dine yönelik saldırısını, “sana benzer” argümanıyla karşılamaya çalışır: dinsel inanış entelektüel olarak ayıplanası bir şeyse, o halde sen de bir günahkârsın! Bu, Marksizmi eğitimli insanlar nezdinde en az din kadar köhne bir düşünce olarak itibarsızlaştırmaya çalışan seküler liberallerin de dillendirdiği bir suçlamadır.</p>

      <p class="paragraf-2">Fakat bu Marksizm tanımı, gelişkin bir kavrayış olmaktan çok uzaktır. Ve aslına bakılırsa, Engels’in tabiriyle “dinsiz bir insanı ancak bir hortlak olarak tahayyül edebilen ve bize ‘demek ki, senin dinin ateizm deyip duran” (<span class="char-style-override-11">On Religion</span>, 239) 1840’ların Parisli entelektüellerin ateizm yorumunun güncel bir versiyonudur. Ateizmin kendisinin de bir din olduğunu söylemek, laf cambazlığından başka bir şey değildir. Dinin yaygın anlamı (tanrıya ya da tanrılara inanış veya antropolog Tylor’ın daha geniş tanımıyla “ruhlara inanış”) düşünüldüğünde, ateizm hiç kuşkusuz dinin reddidir. Paradoksun kaynağında, dini “iç tutarlılığı olan dünya görüşü” olarak tanımlamak yatmaktadır. Fakat bu tanım, dinin fantezi unsurlarını kullanan bir dünya görüşü olduğu şeklindeki ateist iddiayı göz ardı eder.</p>

      <p class="paragraf-2">Marksizmin de bir din olduğunu söyleyenler, aslında başka bir şeyi ima eder. Buna göre Marksizmin dine yönelttiği “belli bir inanca ve otoriteye dayalı bir dogma” olma eleştirisi, bizzat kendisi için de geçerlidir. Otoritenin herhangi bir sınamaya ihtiyaç duyulmaksızın kabulü, bilhassa dinin karakteristiği olsa da ve dinin çağın düşüncesine hükmettiği dönemlerde yaygın şekilde uygulansa da, elbette din ile sınırlı değildir. Örneğin Galen’in otoritesi, onun söylediklerini deney yoluyla sınama çabası olmaksızın Ortaçağ tıbbı tarafından kabul edilmiştir. Dolayısıyla, özellikle Stalinist çarpıtmaların yarattığı tahrifat nedeniyle, Marksizmin de bir din olduğu suçlamasına daha yakından bakmak gerekebilir. Bu, söz konusu Marksizm yorumunun başlıca savucularından olan Niebuhr’un <span class="char-style-override-11">Marx and Engels on Religion</span>’a<span class="dipp"><a class="footnote-link" href="#footnote-225-72" id="footnote-225-72-backlink">72</a></span> yazdığı önsöz üzerinden yapılabilir.</p>

      <p class="paragraf-2">Niebuhr, Marx’ın dogmatizmi nedeniyle gayriihtiyari olarak “ampirik bir gözlemciden dinî bir peygambere dönüştüğü” tezini kanıtlamak için, ilk dönem eserlerinden <span class="char-style-override-11">Kutsal Aile</span>’ye başvurur:</p>

      <p class="alinti" xml:lang="en-GB">İnsanların doğum anındaki iyiliği ve zihinsel eşitliği; deneyimin, alışkanlığın ve eğitimin gücü ve çevrenin insan üzerindeki etkisi; sanayinin büyük önemi; hazzın meşruluğu vb. materyalist öğretilere bakıldığında, materyalizmin komünizm ve sosyalizm ile nasıl kaçınılmaz bir bağlantı içinde olduğunu görmek için derin bir incelemeye gerek yoktur.</p>

      <p class="paragraf-2">Niebuhr’a göre burada Marx</p>

      <p class="alinti" xml:lang="en-GB">metafizik materyalizmin önvarsayımlarından, kendinden menkul çıkarsamalar yapar. ... Bu ve benzeri pasajlar, ancak, statükonun ampirik eleştirmeninin bir cennete ve yeni bir dünya dininin cennetine tırmandığı basamaklar olarak okunabilir. ... Bir ampirisist olarak Marx, çağının âlimlerinden biri olurdu. Fakat apokaliptik [kıyametçi] bir dogmacı olarak, eserleri yeni bir kutsal kanonun parçaları haline getirilen yeni bir dinin kurucusu haline geldi.</p>

      <p class="paragraf-2">Niebuhr’un yorumu, metnin korkunç düzeyde çarpıtılmasına dayanır. Marx’ın derdi, “devrimci ve apokaliptik bir idealistin gönülden bağlı olduğu tüm önermeleri” (xi), “materyalist felsefesinden çıkarsanan kendinden menkul ve dolayısıyla kanıta ihtiyaç duymuyan tezler”miş gibi öne sürmek değildir. Marx burada Condillac ve Helvetius gibi materyalist Fransız filozoflarının önermelerinden bahsetmekte ve bunların tarihsel olarak Robert Owen gibi ütopyacı sosyalistlere uzandığını savunmaktadır. Niebuhr’un alıntıladığı pasaja Marx, “Fransız materyalizminin diğer dalı [Descartes’a dayanan ve doğa bilimlerine uzanan dalın aksine, Locke’a dayanan Condillac ve Helvetius’un çizgisi] doğrudan <span class="char-style-override-11">sosyalizme</span> ve komünizme<span class="dipp"><a class="footnote-link" href="#footnote-225-73" id="footnote-225-73-backlink">73</a></span> uzanır” diye başlar ve aktarılan pasajın hemen ardından şunu söyler: “Bu ve benzeri önermelere, neredeyse kelimesine kelimesine en eski Fransız materyalistlerinde dahi rastlanır. Bunları değerlendirmenin yeri burası değil” (x-xi).</p>

      <p class="paragraf-2">“Bunları değerlendirmenin yeri burası değil” cümlesinden açıkça anlaşılmaktadır ki, Marx bu önermeleri kendi önermesi olarak sunmaz ve bunlara katıldığına dair herhangi bir işaret yoktur. Aslına bakılırsa, Niebuhr’un önsözünü yazdığı kitapta yer alan <span class="char-style-override-11">Feuerbach Üzerine Tezler</span>’de Marx, kendisi ile bu çizgi arasındaki farkı aydınlatır:</p>

      <p class="alinti" xml:lang="en-GB">İnsanın koşulların ve yetiştirilişin ürünü olduğu ve dolayısıyla değişen insanın da farklı koşulların ve farklı bir yetiştirilişin ürünü olacağı şeklindeki materyalist öğreti, koşulları değiştirecek olanın da insanlar olduğunu ve eğitimcinin kendisinin eğitilmesi gerektiğini unutur. Dolayısıyla bu öğreti, kaçınılmaz olarak, toplumu biri diğerinden daha üstün iki kesime bölmeye varır (örneğin Robert Owen). Değişen koşullar ile insan eyleminin çakışması, ancak <span class="char-style-override-11">devrimci pratik</span> olarak ele alınabilir ve rasyonel olarak kavranabilir (70).</p>

      <p class="paragraf-2">Kısacası, eski ve diyalektik olmayan materyalizm, insanların karşılarına çıkan toplumsal sorulara kolektif olarak yanıt aradığı bir tarihsel süreç tarif edemez. Oysa tarihsel süreci içinde insan eylemi toplumsal gelişimin hem ürünü hem de nedenidir. İnsan, toplumsal koşulları dönüştürerek kendini de dönüştürür; fakat toplumun dönüştürülmesi tarihsel koşullarla –başta da üretici güçlerin düzeyiyle– sınırlanmıştır. Üstün insanlar mevcut toplumun üzerine çıkıp, ideal bir planı gerçekleştiremezler.</p>

      <p class="paragraf-2">Niebuhr Fransız materyalistlerinin inançlarını Marx’a atfetmekte yanıldığı gibi, onu dinsel bir dogma inşa etmek için ampirisizmi terk eden bir ampirisist olarak görmekte de yanılır. Ampirisizm, bilginin kaynağı olarak aklın karşısına deneyimi koyan, rasyonalizm karşıtı bir felsefi görüştür. Marx ve Engels’e göreyse deneyim, teorinin sınanmasıdır; fakat bilginin yegâne kaynağı olamaz. “Saf deneyimi yücelten ampirik, tümevarımcı yöntem” der Engels (175) yine Niebuhr’un önsözünü yazdığı seçkide, “düşünceye bütünüyle tepeden bakar ve gerçekten de düşüncenin boşluğu konusunda en uç noktaya varır.” “Doğa bilimlerinden gizemciliğe giden en kestirme yol” aslında “doğa felsefesinin ağdalı teorisi değil”, aksine “teoriyi hiçe sayan ve düşünceye hiç itimat etmeyen sığ ampirisizmdir” (186).</p>

      <p class="paragraf-2">George Novack’ın belirttiği gibi,</p>

      <p class="alinti" xml:lang="en-GB">Marksist bilgi teorisi ... hem bilginin tüm içeriğinin duyumsal deneyimden çıkarsandığı şeklindeki ampirik kanaati, hem de bilgi formlarının anlık [<span class="char-style-override-11">understanding</span>] tarafından sunulduğu şeklindeki rasyonalist karşı-iddiayı kabul eder. ... Her biri ayrı ve karşıt felsefelerin temeli olan iki faktör, tek bir sürecin birbiriyle bağlantılı boyutlarına dönüştürülür. ... Deneyim düşünceyi doğurur ve düşüncenin sonuçları da sonraki deneyimleri filizlendirir ve yönlendirir. Kavramsal olarak zenginleşen deneyim, tersinden, akıl yürütmenin sonuçlarını düzeltir, sınar ve güçlendirir –ve bu, sonsuz bir döngü halinde devam eder.<span class="dipp" style="font-size:0.86em;"><a class="footnote-link" href="#footnote-225-74" id="footnote-225-74-backlink">74</a></span></p>

      <p class="paragraf-2">Deneyim ve akıl, tümevarım ve tümdengelim; doğa ile toplum diyalektiğini yansıtan insan düşüncesindeki diyalektiği üretirken sürekli bir etkileşim halindedir.</p>

      <p class="paragraf-2"><span>Niebuhr’a göre Marx sadece farkında olmadan ampirisizmden sapmış bir ampirist değil; yine gayriihtiyari olarak Hegel’in diyalektik düşüncesine saplanmış bir Hegel karşıtıdır: “Hegel karşıtı materyalist, onunkinden bile daha geleneksel bir dinsel apokalipsin materyalist versiyonunu yaratmak adına Hegelci diyalektiğin kavramlarıyla konuşur” (xiii). Oysa Marx, Hegel’e olan borcunun fazlasıyla farkındadır ve “bu kudretli düşünürün talebesi” olduğunu açıkça “itiraf eder.” Fakat aynı zamanda kendi diyalektiğini Hegel’inkinden şu şekilde ayrıştırır:</span></p>

      <p class="alinti" xml:lang="en-GB">Benim diyalektik yöntemim Hegel’inkinden farklı olmakla kal<span>Benim diyalektik yöntemim, temelinde, Hegelci diyalektik yöntemden yalnızca farklı değil, onun doğrudan karşıtıdır. Hegel için, idea adı altında bağımsız bir özneye bile dönüştürdüğü düşünme süreci, bu sürecin sadece dış görünüşünü oluşturan gerçekliğin demiurgosudur.</span> <span>Bendeyse, tam tersine, düşünsel olan, maddi olanın insan kafasına yerleştirilmiş ve tercüme edilmiş biçiminden başka bir şey değildir.</span> ... Diyalektiğin Hegel’in elinde maruz kaldığı gizemlileştirme, onun genel hareket biçimlerini kapsamlı ve bilinçli bir şekilde ilk önce Hegel’in ortaya koymuş olduğu gerçeğini hiçbir şekilde gölgeleyemez. Hegel’de diyalektik baş aşağı durur. Gizemsel kabuğun içindeki rasyonel özü bulmak için, tersine çevrilmesi gerekir. [<span class="char-style-override-11">Kapital I</span>, Yordam Kitap, s. 28-29]</p>

      <p class="paragraf-2">Marx’ın Hegel gizemciliğinin kabuğu içindeki rasyonel özü bulma ve kurtarma iddiasına karşın, onun diyalektiği sık sık Hegelci bir laf salatası olarak eleştirilmiştir. Adının hâlâ anılıyor olmasının yegâne sebebi Engels’in ona yanıt mahiyetinde bir kitap yazması olan, Marx ve Engels’in çağdaşı Dühring, Marx’ın kapitalizmi yıkacak faktörlere ilişkin tartışmasından şu şekilde bahseder: “Hegel’in ilk olumsuzlaması, ilmihalden alınma ‘düşüş’ ideasıdır; ikincisi ise kurtuluşa varan daha yüce bir birlik ideası. Olguların mantığı, dinsel dünyadan ödünç alınma bu mantıksız analojiye dayandırılamaz.”</p>

      <p class="paragraf-2">Engels buna şöyle yanıt verir: “Bay Dühring, Marx’ın ... toprak ve sermayenin ortak mülkiyetinin gerekliliğine ... olumsuzlamanın olumsuzlanması üzerinden vardığını söylerken ... olguları bütünüyle çarpıtmaktadır.”<span class="dipp"><a class="footnote-link" href="#footnote-225-75" id="footnote-225-75-backlink">75</a></span> Hegelci terminolojisiyle Dühring’i rahatsız eden pasaj, Marx’ın, kapitalizmin kökeni ve gelişimine ve de feodalizm nasıl yıkıldıysa kapitalizmi de yıkacak olan dinamiklere ilişkin önceki analizinin bir özetidir. Marx’a katılmayan birine bu analizi yanlışlamak düşer; analizin özetini “dinsel dünyadan ödünç alınma mantıksız bir analojiye” –üstelik eleştirmenin kendisinin icat ettiği bir analojiye– “dayandığı” gerekçesiyle yok saymak değil.</p>

      <p class="paragraf-2">Diyalektik, mutlak hakikati bulmak için mırıldanılan büyülü bir söz değildir. Biri, Marx’ın alaycı bir dille “odundan trikotomiler”<span class="dipp"><a class="footnote-link" href="#footnote-225-76" id="footnote-225-76-backlink">76</a></span> dediği yöntemle, istediği “tez”i ve “anti-tez”i seçerek istediği “sentez”e ulaşabilir ve her şeyi –bir başka deyişle, hiçbir şeyi– ispatlayabilir. Fakat aynısı, tasım (<span class="char-style-override-11">syllogism</span>) için de söylenebilir. Örneğin “Bütün din adamları üstün zekaya sahip insanlardır; Muhterem Dimwit bir din adamıdır; dolayısıyla Muhterem Dimwit üstün zekaya sahip bir insandır” tasımında sonuç, varsayımı takip eder; fakat bu onun doğru olduğu anlamına gelmez. İster Aristocu olsun ister diyalektik, mantığın yasaları, somut gerçeklik göz ardı edildiğinde hiçbir kullanım değerine sahip değildir. Fakat hiçbir mantık sistemi dört dörtlük olmasa da, Aristocu mantıkla ya da ona nispeten büyük bir ilerlemeyi temsil eden diyalektik düşünceyle akıl yürütmenin bir değeri vardır. Aristocu mantık sabit kategorilerle düşünür: bütün A’lar B ise ve bütün B’ler C ise, o halde bütün A’lar C’dir. Fakat diyalektik A, B ve C’yi değişim süreçleri içinde gözlemler; dolayısıyla bütün A’lar B olmaktan ya da bütün B’ler C olmaktan çıkabilir.</p>

      <p class="paragraf-2"><span>Bu nedenle diyalektik düşünce daha yüksek bir somutluk düzeyine ihtiyaç duyar ve sürekli bir akış halindeki gerçekliğe daha fazla yaklaşır. Bilinçli bir farkındalık değerli olsa da, diyalektik –ya da Aristocu– düşünüş, onun üzerine düşünmemiş kişilerce de farkında olmadan kullanılabilir: Her ahçı, belli bir düzeyin üzerinde tuz eklemenin belirgin bir niteliksel farka yol açtığını bilir. Engels’in söylediği gibi “İnsanlar, diyalektiğin ne olduğunu bilmeden önce de diyalektik düşünüyorlardı; tıpkı şiir sözcüğü var olmadan önce de şiirsel konuşabildikleri gibi” (137).</span></p>

      <p class="paragraf-2">Diyalektik materyalizm, der bilim tarihçisi Loren R. Graham, sadece bir laf salatası olmak bir yana, Sovyetler Birliği’ndeki bilim insanları sayesinde “etkileyici bir entelektüel başarı” sergilemiş ve “modern düşünce sistemleri arasında rakibi olmayan” bir bilim felsefesi üretmiştir. Bilim insanları bu başarıyı “Sovyetler’in diğer düşünsel çabalarına <span class="char-style-override-11">rağmen</span>” elde etmiştir. Çünkü birincisi, baskıcı rejim Stalin dönemindeki müdahalenin ardından kendi çıkarları gereği bilim üzerindeki kontrolünü gevşetmiş ve bu da en gelişkin dehaların bilim alanına kaymasıyla sonuçlanmıştır. İkincisi, kuantum teorisi ve görelilik gibi yeni bilimsel teorilerle ilgili tartışmaların ezoterik<span class="dipp"><a class="footnote-link" href="#footnote-225-77" id="footnote-225-77-backlink">77</a></span> karakteri, sansüre karşı bir savunma mekanizması işlevi görmüştür. Diyalektik materyalizm “spesifik bir deneyin sonuçlarını asla tahmin edemeyecek” olsa da, Graham’a göre “belli durumlarda” bilim insanlarının “yabancı meslektaşları nezdinde onlara uluslararası bir şöhret kazandıran yaklaşımlara ulaşmalarını” kolaylaştırmıştır.<span class="dipp"><a class="footnote-link" href="#footnote-225-78" id="footnote-225-78-backlink">78</a></span> Bunu mümkün kılan, onlara söz konusu yaklaşımları geliştirirken bir yön duygusu kazandırmasıdır.</p>

      <p class="paragraf-2">Bu bilim insanlarının ürettiği teoriler, Niebuhr’un Marx’a yaptığı gibi onları dogmatizmle suçlayarak değil, ancak ve ancak bilimsel akıl yürütmeleri sınanarak yanlışlanabilir. Aynısı Marx’ın proletarya devrimi teorisi için de geçerlidir. Niebuhr gibi eleştirmenler, ondan aşağılayıcı bir üslupla apokaliptik bir dogma olarak bahsederler. Oysa yirminci yüzyıl gerçekten de Lenin’in öngördüğü gibi savaşlarla ve devrimlerle dolu bir çağ olmamış mıdır? Yüzyılın başında burjuva düşünürler, mevcut toplumsal sistem içinde kesintisiz bir ilerleme düşüncesine kapılırken, devrimci Marksistler kapıyı çalan altüst oluşlar konusunda uyardılar. Kim haklı çıktı? İki dünya savaşının kan selinden, büyük bunalımın yıkıntılarından, faşizmin imha programından, nükleer yok oluş tehlikesinden daha dehşet verici bir olay düşünülebilir mi?</p>

      <p class="paragraf-2">Fakat, diyor Niebuhr, Marx sosyalizmin kaçınılmazlığından bahsediyordu. Oysa sosyalizm, onun öngörülerinin aksine, gelişkin kapitalist ülkelerde zafere ulaşamadı. Marksistler de, iki bin yıl boyunca İsa’nın dirilişini bekleyen Hristiyanlara benzemiyor muydu? Hristiyanlar Godot’yu bekliyorsa, Marksistler de Solak’ı (<span class="char-style-override-11">Lefty</span>) beklemiyor muydu?</p>

      <p class="paragraf-2">Buna yanıt olarak, “Solak”ın (toplumsal devrim) Rusya, Çin, Küba, Yugoslavya ve diğer ülkelerde zaten geldiği söylenebilir. Devrimin gelişkin kapitalist ülkelerde gecikmesi ve önce geri kalmış ülkelerde gerçekleşmesi, öngörülmemiş zorluklara yol açtı. Fakat Niebuhr’un dediği gibi “değişmez bir dogma” (<span class="char-style-override-11">On Religion</span>, viii) olmayan Marksizm, teorinin, değişen gerçeklik hesaba katılarak sürekli düzeltilmesi gerektiğini tüm diğer öğretilere kıyasla çok daha iyi bilir. “Marx’ın teorisini” der Lenin, “asla nihai ve sorgulanamaz bir şey olarak görmeyiz; aksine sosyalistlerin, eğer hayatın gerisinde kalmak istemiyorlarsa, dört bir yandan ileri itmesi gereken bir bilimin sadece köşe taşlarını koyduğunu biliriz.”<span class="dipp"><a class="footnote-link" href="#footnote-225-79" id="footnote-225-79-backlink">79</a></span></p>

      <p class="paragraf-2">Hakeza, <span class="char-style-override-11">Komünist Manifesto</span>’nun kaleme alınışının doksanıncı yıldönümünde Troçki, hiçbir kitap “<span class="char-style-override-11">Komünist Manifesto</span>’nun yakınından bile geçemez” dese de şunu ekliyordu:</p>

      <p class="alinti" xml:lang="en-GB">Bu, üretici güçlerde ve toplumsal mücadelelerde öngörülemez gelişmelerle geçen doksan yılın ardından, <span class="char-style-override-11">Manifesto</span>’nun hiçbir düzeltme ya da eklemeye muhtaç olmadığı anlamına gelmez. ... Devrimci düşüncenin putperestlikle hiçbir ortak noktası yoktur. Programlar ve öngörüler, deneyim ışığında sınanır ve düzeltilir; aklın en yüksek kriteri budur. <span class="char-style-override-11">Manifesto</span>’nun da düzeltmelere ve eklemelere ihtiyacı var. Fakat tarihsel deneyimin gösterdiği üzere, bu düzeltme ve eklemeler de ancak bizzat <span class="char-style-override-11">Manifesto</span>’nun temellerini kuran yöntemle başarılabilir.<span class="dipp" style="font-size:0.86em;"><a class="footnote-link" href="#footnote-225-80" id="footnote-225-80-backlink">80</a></span></p>

      <p class="paragraf-2">“Devrimci düşüncenin putperestlikle hiçbir ortak noktası yoktur.” Marksizmin, Nostradamus ya da İncil gibi, gelecekte nelerin yaşanacağını danışabileceğimiz kutsal kitapları yoktur.</p>

      <p class="alinti" xml:lang="en-GB">Öngörüler, gelişmenin sadece belli başlı ve araştırılabilir eğilimlerini ortaya koyar. Fakat bu eğilimlerin yanı başında, kuvvet ve yönelimlerin farklı bir düzeni işler ve bu düzen belli bir momentte hâkimiyet kurmaya başlar. Somut olaylar hakkında net tahminler isteyenler, astrologlara danışsın. Marksist öngörüler sadece doğrultu konusunda yardımcı olur.<span class="dipp" style="font-size:0.86em;"><a class="footnote-link" href="#footnote-225-81" id="footnote-225-81-backlink">81</a></span></p>

      <p class="paragraf-2">Büyük Marksist teorisyenler diyalektik bir değişimi, “kuvvet ve yönelimlerin farklı bir düzeni”nin vuku bulduğunu gözlemlediklerinde, Marksist öğretiyi geliştirmek için Marksist yöntemi uyguladılar. Lenin’in emperyalizm teorisine veya Troçki’nin sürekli devrim teorisine bakabilirsiniz. Sonuçta, büyük hatalar yapmış olsalar bile, en iyi teorisyenleri, kapitalizmin sorunlarını çözdüğünü düşündükleri “iyi zamanlarda” Marksizmi yuhalayıp “kötü zamanlarda” Marksizmin tehlikeleri konusunda uyaran burjuva gözlemcilerden çok daha isabetli tespitlerde bulundular.</p>

      <p class="paragraf-2">Ayrıca, devrimci Marksistlerin “Solak”ı <span class="char-style-override-11">beklemediği</span> de söylenebilir. Marx’ın da dediği gibi, işçi sınıfının kurtuluşu günün birinde ortaya çıkacak bir mesihin değil, bizzat işçi sınıfının ellerindedir. Marksistler, yeni bir toplumsal düzen uğruna verilen mücadelenin seyri içinde işçi sınıfını eğitmeye çalışır. Marx da sosyalizmin kaçınılmazlığından bahsettiğinde, onun yukarıdan bir hediye olarak geleceğini değil; insanın hayata bakışı maddi koşullar tarafından biçimlendirildiği için, işçi sınıfının eninde sonunda çökmekte olan kapitalizmin koşulları tarafından yeni bir toplum arayışına itileceğini kasteder. Somut olaylar hakkında net tahminlerde bulunmak mümkün olmasa da, stratejik bir yönelim sağlayan bu genel, uzun vadeli perspektifi benimsemek için bütün nedenler mevcuttur. Fakat aynı zamanda şunu eklemek gerekir ki, Engels insanlığın önünde iki seçenek olduğundan bahseder: ya barbarlık ya sosyalizm. Ve kabul etmek gerekir ki; nükleer silahların ağır bir yıkımı gündeme getirdiği günümüz koşullarında, insanlık üzerinde basınç kuran sorunlar derhal çözülmediği takdirde barbarlık ihtimali Engels’in döneminden çok daha gerçektir. Engels’in sözlerini “apokaliptik bir dogma” olarak görenler, gerçekliğe gözlerini kapamaktadır.</p>

      <p class="ara1" xml:lang="en-GB">Stalinist skolastisizme karşı Marksizm</p>

      <p class="paragraf-2">Niebuhr, Marksizmdeki “dogmatik körelme”nin bir “sapma” olmadığını söylerken bütünüyle haksızdır. Fakat Marx, Engels ve Lenin’in eserlerinin Sovyetler Birliği ve Çin Halk Cumhuriyeti’ndeki “rahip-krallar” tarafından “kutsal bir kanon”a çevrildiğini (xiv) söylerken haklıdır. Fakat bu, Marksizmin doğal sonucu değil, çarpıtılmasıdır. Tüm evreni değişim süreci içinde ele alan Marksizmin kendini “değişmez bir dogma” olarak görmesi ruhuna ne kadar aykırıysa, otoritenin skolastik bir iktibasına indirgenmesi de en az o kadar aykırıdır.</p>

      <p class="paragraf-2">Lenin, Marx’ın sosyal demokratlar tarafından kanonlaştırılarak devrimci özünden nasıl koparıldığını anlatır. Büyük devrimcilerin ölümünden sonra, der Lenin,</p>

      <p class="alinti" xml:lang="en-GB">onları zararsız putlara çevirmeye, tabir-i caizse kanonlaştırmaya ve <span class="char-style-override-11">isimlerini</span> ezilen sınıfların “tesellisi” için bir haleyle ... çevrelemeye çaba harcanırken, aynı zamanda devrimci öğretinin <span class="char-style-override-11">özü</span> iğdiş edildi, devrimci köşeleri köreltildi ve kabalaştırıldı.<span class="dipp" style="font-size:0.86em;"><a class="footnote-link" href="#footnote-225-82" id="footnote-225-82-backlink">82</a></span></p>

      <p class="paragraf-2">İşin ironik kısmı, aynısı muhafazakâr Sovyet bürokrasisinin ellerinde Lenin’in de başına geldi. Troçki, “Lenin ‘sadece’ bir dahiydi ve insana dair hiçbir şey ona yabancı değildi; hata yapmak dahil”<span class="dipp"><a class="footnote-link" href="#footnote-225-83" id="footnote-225-83-backlink">83</a></span> diyordu. Oysa Stalin, Lenin’i tanrılaştırarak kendisini de tanrının oğlu ilan etti.</p>

      <p class="paragraf-2">Marksizmin bu çarpıtılması, en iyi şekilde yine Marksist yöntem kullanılarak açıklanabilir. “Nasıl ki başlarda Hristiyanlık pagan ülkelere yayılırken pagan inançlar ve törenlerden kimi unsurları içselleştirip kendi düşüncelerine eklemlediyse,” der Stalin biyograficisi Marksist Isaac Deutscher,</p>

      <p class="alinti" xml:lang="en-GB">şimdi, Batı Avrupa düşüncesinin bir ürünü olan Marksizm, Rusya’nın derinlerine işlemiş Bizans geleneğinin ve Yunan Ortodoks stilinin unsurlarını içselleştiriyor. ... Marksizmin soyut eksenleri, saf haliyle, entelektüel devrimcilerin ve özellikle de Batı Avrupa’da sürgün hayatı yaşamış olanların zihinlerinde var olabildi. Şimdi de, Rusya’ya nakledildikten ve büyük bir ulusun dünya görüşüne hükmeder hale geldikten sonra, bu kez öğreti o ulusun manevi iklimine, geleneklerine, göreneklerine ve alışkanlıklarına benzemekten kurtulamaz.<span class="dipp" style="font-size:0.86em;"><a class="footnote-link" href="#footnote-225-84" id="footnote-225-84-backlink">84</a></span></p>

      <p class="paragraf-2">Diğer Avrupa devrimlerinin başarısızlığa uğraması ve dünya emperyalizminin geri kalmış bir ülkeye uyguladığı baskılar nedeniyle devrime dönük tepki, devrim tarafından bastırılmış olan “gelenekler, görenekler ve alışkanlıkları” yeniden dirilten ayrıcalıklı bir bürokrasi yarattı. Troçki’nin de dediği gibi, “Stalin’in tanrılaştırılması”, bürokrasinin “karşı konulmaz bir hâkim, bir imparator olmasa da birinci konsül”<span class="dipp"><a class="footnote-link" href="#footnote-225-85" id="footnote-225-85-backlink">85</a></span> ihtiyacının ifadesiydi. Marksizmin eksenlerini zihinlerinde taşıyan çok sayıdaki devrimcinin 1930’lar boyunca fiziksel olarak imha edilmesi, bu tepkiyi kolaylaştırdı.</p>

      <p class="paragraf-2">Böylece Stalinizm, Leninizmin yerini aldı.</p>

      <p class="alinti" xml:lang="en-GB">Fikirlerinin şekillendiği yılları bir Yunan Ortodoks seminerinde geçiren triumvir’in [Stalin] bu dönüşümün önde gelen aktörü haline gelmesi belki de doğaldı. ... Özünde sosyolojik ve deneysel olan Leninist öğretiyi, bir dizi katı kanona ve insanlığın kurtuluşu için yüzeysel stratejik ve taktik formüllere indirgedi. ... Tıpkı kendi spekülasyonlarını doğrulamak için kutsal metinlere dönüp bakan Ortaçağ skolastiği gibi, o da her kanaatini kimi zaman konuyla ilgisiz ya da kendi bağlamından koparılmış Lenin alıntılarıyla destekliyordu.<span class="dipp" style="font-size:0.86em;"><a class="footnote-link" href="#footnote-225-86" id="footnote-225-86-backlink">86</a></span></p>

      <p class="paragraf-2">Komünist partinin Stalinist tedrisattan geçtiği Çin’de de Mao benzer şekilde putlaştırıldı. Mao’nun varisi Lin Biao, Çin’in Yeni Ahit’i haline gelen ünlü “küçük kızıl kitap” <span class="char-style-override-11">Başkan Mao Zedung’dan Alıntılar</span>’a yazdığı önsözde kitlelere “Başkan Mao’nun yazılarını inceleyin, onun öğretilerini izleyin, talimatlarına uygun hareket edin ve ona layık birer savaşçı olun”<span class="dipp"><a class="footnote-link" href="#footnote-225-87" id="footnote-225-87-backlink">87</a></span> uyarısında bulunuyordu. Tıpkı Paul’ün kitlelere, İsa’nın öğretilerini izlemelerini ve onun askerleri olmalarını vaaz etmesi gibi. ... Ve ekliyordu: “Mao Zedung düşüncesini gerçekten anlayabilmek için, Başkan Mao’nun temel kavramlarını tekrar ve tekrar irdelemek, önemli açıklamalarını her daim akılda tutmak, incelemek ve uygulamak gerekir. Gazeteler, okuyucularının üzerine düşünmesi ve hayata geçirmesi için, Başkan Mao’dan güncel gelişmelerle ilgili alıntılar yapmalıdır.” Fakat görünen o ki, Lin’in kendisi Mao’nun açıklamalarını yeterince hatırlayamamaktadır –ya da belki de onun düşüncesine gereğinden fazla hâkimdir– zira Başkan’a karşı başarısız bir mücadelenin ardından Çin’i terk ederken rejim tarafından bir uçak kazasında öldürüldüğü söylenir.</p>

      <p class="paragraf-2">Lin’in Mao’yu ezberleme talimatlarıyla Lenin’in komünizmi öğrenme çağrısı, karşılaştırılmaya değer. Eğer komünizmi öğrenmek, der Lenin, Rusya Genç Komünistler Ligi’nin 1920 kongresine hitaben,</p>

      <p class="alinti" xml:lang="en-GB">komünist kitap ve broşürlerde yazanları ezberlemekse, kolayca komünist metin hokkabazları ya da palavracıları haline gelebiliriz ve bu da genellikle bize zarardan başka bir şey vermez; çünkü komünist kitap ve broşürlerde yazanları ezberleyenler, bu bilgiyi içselleştirmeyi ve komünizmin gereksindiği şekilde hareket etmeyi beceremez. ... Komünizmin bir ürünü olduğu bütünsel bilgi birikimini edinmeden, sadece komünist sloganları ve komünist bilimin sonuçlarını ezberlemenin yeterli olacağını düşünmek yanlıştır. ... Ancak zihninizi insanlığın yarattığı tüm bilgi hazinesiyle zenginleştirdiğiniz takdirde bir Komünist olabilirsiniz. ... Bu bilgiyi içselleştirmeniz yetmez, onu eleştirel bir gözle içselleştirmeniz gerekir. (<span class="char-style-override-11">Reader</span>, 42-44)</p>

      <p class="paragraf-2"><span>Paul, ilkel Hristiyanlığın çok şey borçlu olduğu Platoncular ve Stoacılar gibi kafir filozofların incelenmesini reddederek, sadece İsa’nın sözleri ve menkıbeleri üzerine düşünmeyi salık verir; Maocular Marx’ın her yıl yeniden okuduğu Shakespeare’i ya da Lenin’in en sevdiği yazar olan Puşkin’i yok sayarak, “küçük kırmızı kitap”ın okunmasını salık verir. Lenin onlara benzemez.</span></p>

      <p class="paragraf-2">Ülkelerini daha fazla modernleştirmek isteyen halefleri, Stalin ve Mao tapınıcılığının bu gayelerine uymadığını fark ettiler. Katı dogmalar, toplumun yeni ihtiyaçlarını karşılama çabasının üzerine ölü toprağı serpiyordu. Stalin’in ölümünden sonra Sovyetler Birliği’nde terse doğru yaşanan süreç hakkında Deutscher’in söylediği gibi, “Stalinizm, toplumsal yapının zorla modernleştirilmesi dolayısıyla kendi kuyusunu kazdı ve klasik Marksizme geri dönüşün zeminini hazırladı.”<span class="dipp"><a class="footnote-link" href="#footnote-225-88" id="footnote-225-88-backlink">88</a></span> Duraksamalı ve çekingen bir reform süreci yaşandı. Fakat “kişi kültü” lanetlenmiş ve yanılmaz papalar çağı geçmiş olsa da; kendine has otoriteryanizmi ve dogmatizmiyle, devrilmesi gereken yeni bir piskoposluk görev başında kaldı.</p>

      <p class="ara1" xml:lang="en-GB">Marksizmin ve ilkel Hristiyanlığın ruhu</p>

      <p class="paragraf-2">Dinin dogmatizmi ve otoriteye tabiyeti Marksizme aykırı olsa da, Engels’in gözlemlediği gibi, Marksist devrimciler ile ilk Hristiyanları harekete geçiren ruh arasında göze çarpan bir benzerlik vardı.</p>

      <p class="alinti" xml:lang="en-GB">Hristiyanlığın ilk dönemi ile modern işçi sınıfı hareketi arasında kayda değer bir benzerlik vardır. ... Her ikisi de zulüm gördü ve aldatıldı, her ikisinin taraftarları da hor görüldü ve özel yasalara konu oldu: ilki insan ırkının düşmanı olarak; ikincisi ise devletin, dinin, ailenin, toplumsal düzenin düşmanı. Ve tüm zulümlere rağmen, hatta bunlardan cesaret alarak, muzaffer ve karşı konulmaz bir şekilde ilerlediler. (<span class="char-style-override-11">On Religion</span>, 316)</p>

      <p class="paragraf-2">Bu ruh, modern Hristiyanlığa hâkim olan ruhtan çok uzaktır. Bir asırdan daha uzun bir süre önce Thomas Carlyle, kendi çağının duygusal boşluğundan hayıflanır. Fakat der Engels, “bu boşluk ve sığlığın, bu ‘ruh eksikliği’nin, bu dindışılık ve ‘ateizm’in kaynağında dinin kendisi vardır.” “Uzaklardaki bu hayalete [tanrı] iman ... güçlü ve canlı olmayı sürdürdükçe, insan da kendi dolambaçlı yollarıyla bir şekilde huzura ermeyi sürdürür.” Fakat dinsel inanışın yerle bir olmasıyla birlikte, “boşluk ve huzursuzluk” baskın hale gelir ve “insanlık Tanrı olarak onurlandırdığı Varlık’ın, henüz idrak edemediği kendi Varlık’ı olduğunu anlayana kadar da bu sürecektir” (Reader, 234-35). Bunun bütünüyle doğrulandığı görülmüştür.</p>

      <p class="paragraf-2">Marksistler, ilk Hristiyanların tanrı hizmetinde sergilediği coşku ve adanmaşlığın aynısını sergilemiştir. İnsanlık doğanın bir ürünü olsa da, kendi başına en yüce değerdir. Marx’ın da dediği gibi, “Din eleştirisi, <span class="char-style-override-11">insan için en yüce varlık insandır</span> öğretisiyle sonuçlanır –yani insanın küçük düşürülmüş, kaderine terk edilmiş, alçak bir varlık olarak köleliğe mahkûm edildiği tüm koşulların alaşağı edilmesi kategorik zorunluluğuyla.”<span class="dipp"><a class="footnote-link" href="#footnote-225-89" id="footnote-225-89-backlink">89</a></span></p>

      <p class="paragraf-2">Yirminci yüzyılın başında, henüz yirmi bir yaşındaki Troçki de aynısını der: “Eğer gök cisimlerinden biri olsaydım, bu sefil toz ve kir topunu tam bir ilgisizlikle seyrederdim. ... Fakat bir insanım. Sana, duygusuz bilim öğütücüsü, sana, ebediyetin muhasebe memuru, zamanda göz ardı edilebilir bir andan ibaret görünen dünya tarihi benim için her şeydir! Nefes aldığım sürece, gelecek için mücadele edeceğim.” Geleceğin savaşçısı, diye devam eder, kendisini genelde bir “kolektif Torquemada”<span class="dipp"><a class="footnote-link" href="#footnote-225-90" id="footnote-225-90-backlink">90</a></span>, kutsal statükoyu savunan bir Yüce Engizisyon karşısında bulur. Kimi anlarda dize getirilse de, yeniden ayağa kalkar ve “her zamanki tutkusu, imanı ve militanlığıyla, güven içinde tarihin kapısını çalar.”<span class="dipp"><a class="footnote-link" href="#footnote-225-91" id="footnote-225-91-backlink">91</a></span></p>

      <p class="paragraf-2"><span>Buradaki “iman” kelimesi bizi yanıltmasın; bu, dinsel imana benzemez. Dinsel iman, Webster’daki “iman” tanımlarından sadece biridir: “hiçbir kanıtın olmadığı bir şeye, sorgulamaksızın duyulan inanç.” Troçki’nin bahsettiği iman ise, Webster’ın başka bir tanımında açıklanır: “güçlü bir kanaatle inanılan ya da bağlanılan şey.” Dinciler der ki, “inanıyorum, çünkü bir kitabın kutsallığını ya da bir kilisenin otoritesini kabul ediyorum.” Marksistler der ki, “bu hayat görüşüne tüm kalbimle inanıyor ve katılıyorum, çünkü onu doğru buluyorum.” Bununla birlikte, devrimci Marksistlerin en az ilk Hristiyanlar kadar güçlü bir duyguyla ve adanmışlıkla iman ettikleri doğrudur.</span></p>

      <p class="paragraf-2">Yirminci yüzyılı selamlayan sözlerinden yaklaşık kırk yıl sonra sarsıcı deneyimler yaşayan, büyük bir ulusun lideri haline geldikten sonra pek çok dünya ülkesi tarafından reddedilmiş birkaç yoldaşıyla birlikte sürgün hayatı yaşamaya başlayan, maruz kaldığı akıl almaz karalama kampanyasının doğrudan ya da dolaylı kurbanı olan çocukları kendi gözleri önünde katledilen aynı Troçki, ölümünün yaklaştığını düşünerek vasiyetini yazar. Bu vasiyette, iki yıl önce “bu harekete açık gözlerle ve yoğun bir arzuyla katılmak –düşünen bir varlığa en yüksek ahlaki tatmini ancak bu verebilir”<span class="dipp"><a class="footnote-link" href="#footnote-225-92" id="footnote-225-92-backlink">92</a></span> dediği sosyalizm davasının bir savaşçısı olmaktan duyduğu mutluluğu anlatır.</p>

      <p class="alinti" xml:lang="en-GB">Her şeye yeniden başlayacak olsam ... şu ya da bu hatayı yapmaktan kaçınmaya çalışırdım; fakat hayatımın genel seyri değişmezdi. Bir işçi sınıfı devrimcisi, bir Marksist, bir diyalektik materyalist ve nihayet uzlaşmaz bir ateist olarak öleceğim. İnsanlığın komünist geleceğine duyduğum inanç bugün daha az coşkulu değil; hatta aksine, gençlik yıllarımdan daha güçlü ... İnsana ve onun geleceğine duyduğum bu inanç, bugün bile, bana hiçbir dinin veremeyeceği bir direnme gücü veriyor.<span class="dipp" style="font-size:0.86em;"><a class="footnote-link" href="#footnote-225-93" id="footnote-225-93-backlink">93</a></span></p>

      <p class="paragraf-2">Kuşkusuz Troçki, istisnai bir karaktere sahipti. Fakat bu, günümüzün adanmış çoğu Hristiyanının, devrimci Marksistleri karakterize eden manevi güce sahip olmadıkları gerçeğini değiştirmez. Troçki, savaş öncesindeki Bolşevikleri, Kalvari’de liderleri gibi şehit düşen ilk Hristiyanlarla karşılaştırırken şöyle der:</p>

      <p class="alinti" xml:lang="en-GB">Bir örgüte katılan herkes, kendisini birkaç ay içinde hapislerin ve devamında sürgünlerin izleyeceğini biliyordu. ... Profesyonel devrimciler, sözlerinin eriydiler. Kalvari’ye doğru yola koyulurken başka bir dürtüleri olamazdı. Zulme karşı dayanışma, içi boş bir laf değildi; korkaklık ve kaçkınlığa dönük bir horgörüyle büyüdü. ... Karşılığında hiçbir şey talep etmeksizin kendilerini bütünüyle devrimci harekete adamış genç erkekler ve genç kadınlar, nesillerinin yüz akıydılar.<span class="dipp" style="font-size:0.86em;"><a class="footnote-link" href="#footnote-225-94" id="footnote-225-94-backlink">94</a></span></p>

      <p class="paragraf-2">Sözünün eri olmak ve karşılaşılan kişisel zorluklara rağmen inandığı şekilde yaşamak –manevi gücün kaynağında bu vardır. Bugün bu özellik pek çoklarına o kadar garip geliyor ki, ona sahip olanların ancak dinî fanatikler olabileceğini düşünüyorlar. Fakat böyle düşünmeleri, Marksizmi bir din yapmıyor.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-72-backlink" id="footnote-225-72">72</a> <span xml:lang="en-US">James H. Billington’un, Marksizmin de bir din olduğunu iddia eden yakın tarihli bir kitabı (</span><span class="char-style-override-11" xml:lang="en-US">Fire in the Minds of Men: Origins of the Revolutionary Faith</span><span xml:lang="en-US">) hakkında zihin açıcı bir eleştiri için bkz. Peter Singer, “Revolution and Religion,”</span> <span class="char-style-override-11" xml:lang="en-US">New York Review of Books</span><span xml:lang="en-US">, 6 Kasım 1980, 51-54.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-73-backlink" id="footnote-225-73">73</a> <span xml:lang="en-US">Marx 1844 tarihli bir yazısında, kısa süre önce Komünist Manifesto’da detaylandırdığı bilimsel sosyalizmi önceleyen bir tür komünizmden bahseder. Engels bunu şöyle açar: “Üç büyük sosyal reformcumuzun [“topluma ilişkin önerilerini ... Fransız materyalizmine göndermeyle şekillendiren” üç büyük ütopyacı St. Simon, Fourier ve Owen] gözünde burjuva dünya, bu [materyalist Fransız] filozoflarının ilkelerine binaen, oldukça akıldışı ve adaletten uzaktır ve dolayısıyla feodalizm ve toplumun tür diğer eski evreleri gibi doğruca lağım deliğini boylayacaktır.” (</span><span class="char-style-override-11" xml:lang="en-US">Basic Writings on Politics and Philosophy</span><span xml:lang="en-US">, 70-71)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-74-backlink" id="footnote-225-74">74</a> <span xml:lang="en-US">George Novack,</span> <span class="char-style-override-11" xml:lang="en-US">Empiricism and Its Evolution: A Marxist View</span> <span xml:lang="en-US">(New York: Pathfinder Press, 1973), 83-84.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-75-backlink" id="footnote-225-75">75</a> <span xml:lang="en-US">Aktaran Engels,</span> <span class="char-style-override-11" xml:lang="en-US">Herr Eugen Dühring’s Revolution in Science</span> <span xml:lang="en-US">(New York: International Publishers, 1939), 142.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-76-backlink" id="footnote-225-76">76</a> <span xml:lang="en-US">Karl Marx,</span> <span class="char-style-override-11" xml:lang="en-US">Selected Works</span> <span xml:lang="en-US">(New York: International Publishers, tarih belirtilmemiş) Cilt 1, 28.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-77-backlink" id="footnote-225-77">77</a> <span>Sadece belli bir kesim tarafından kavranabilen –</span><span class="char-style-override-11">çev</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-78-backlink" id="footnote-225-78">78</a> <span xml:lang="en-US">Loren R. Graham,</span> <span class="char-style-override-11" xml:lang="en-US">Science and Philosophy in the Soviet Union</span> <span xml:lang="en-US">(New York: Knopf, 1972), 430, 6.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-79-backlink" id="footnote-225-79">79</a> <span xml:lang="en-US">Marx,</span> <span class="char-style-override-11" xml:lang="en-US">Selected Works</span><span xml:lang="en-US">, Cilt 1, xviii (önsöz).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-80-backlink" id="footnote-225-80">80</a> <span class="char-style-override-11" xml:lang="en-US">The Age of Permanent Revolution; A Trotsky Anthology</span><span xml:lang="en-US">, drl. Isaac Deutscher (New York: Dell, 1964), 290.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-81-backlink" id="footnote-225-81">81</a> <span xml:lang="en-US">Leon Trotsky,</span> <span class="char-style-override-11" xml:lang="en-US">In Defence of Marxism</span> <span xml:lang="en-US">(New York: Pioneer Publishers, 1942), 175.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-82-backlink" id="footnote-225-82">82</a> <span xml:lang="en-US">V.I. Lenin,</span> <span class="char-style-override-11" xml:lang="en-US">The State and Revolution</span> <span xml:lang="en-US">(Moskova: Foreign Languages Publishing House, tarih belirtilmemiş), 9-10.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-83-backlink" id="footnote-225-83">83</a> <span xml:lang="en-US">Leon Trotsky,</span> <span class="char-style-override-11" xml:lang="en-US">The History of the Russian Revolution</span> <span xml:lang="en-US">(New York: Simon and Schuster, 1937), Cilt 3, 335.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-84-backlink" id="footnote-225-84">84</a> <span xml:lang="en-US">Isaac Deutscher,</span> <span class="char-style-override-11" xml:lang="en-US">Stalin: A Political Biography</span> <span xml:lang="en-US">(New York: Oxford University Press, 1949), 269.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-85-backlink" id="footnote-225-85">85</a> <span xml:lang="en-US">Leon Trotsky,</span> <span class="char-style-override-11" xml:lang="en-US">The Revolution Betrayed</span> <span xml:lang="en-US">(Garden City, N.Y.: Doubleday, 1937), 277.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-86-backlink" id="footnote-225-86">86</a> <span xml:lang="en-US">Deutscher,</span> <span class="char-style-override-11" xml:lang="en-US">Stalin</span><span xml:lang="en-US">, 271-72.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-87-backlink" id="footnote-225-87">87</a> <span class="char-style-override-11" xml:lang="en-US">Quotations from Chairman Mao Tse-tung</span> <span xml:lang="en-US">(Pekin: Foreign Languages Press, 1966).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-88-backlink" id="footnote-225-88">88</a> <span xml:lang="en-US">Isaac Deutscher,</span> <span class="char-style-override-11" xml:lang="en-US">The Prophet Outcast: Trotsky 1929-1940</span> <span xml:lang="en-US">(New York: Random House, 1963), 521.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-89-backlink" id="footnote-225-89">89</a> <span xml:lang="en-US">Aktaran George Novack,</span> <span class="char-style-override-11" xml:lang="en-US">Humanism and Socialism</span> <span xml:lang="en-US">(New York: Pathfinder Press, 1973), 136.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-90-backlink" id="footnote-225-90">90</a> <span class="char-style-override-11" xml:lang="en-US">Tomás de Torquemada</span> <span xml:lang="en-US">(1420–1498): İspanya Engizisyonu’nun önde gelen lideri –</span><span class="char-style-override-11" xml:lang="en-US">çev</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-91-backlink" id="footnote-225-91">91</a> <span xml:lang="en-US">Isaac Deutscher,</span> <span class="char-style-override-11" xml:lang="en-US">The Prophet Armed: Trotsky 1879-1921</span> <span xml:lang="en-US">(New York: Random House, 1965), 54.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-92-backlink" id="footnote-225-92">92</a> <span xml:lang="en-US">Leon Trotsky,</span> <span class="char-style-override-11" xml:lang="en-US">Their Morals and Ours</span> <span xml:lang="en-US">(New York: Merit Publishers, 1969), 39.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-93-backlink" id="footnote-225-93">93</a> <span xml:lang="en-US">Deutscher,</span> <span class="char-style-override-11" xml:lang="en-US">The Prophet Outcast</span><span xml:lang="en-US">, 479-80.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-94-backlink" id="footnote-225-94">94</a> <span xml:lang="en-US">Leon Trotsky,</span> <span class="char-style-override-11" xml:lang="en-US">Stalin: An Appraisal of the Man and His Influence</span> <span xml:lang="en-US">(New York: Stein and Day, 1967), 54.</span></p>
        </div>
      </div>
    </div>
  </div>
</body>
</html>
