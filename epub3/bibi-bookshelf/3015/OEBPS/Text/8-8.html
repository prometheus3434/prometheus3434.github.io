<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-8.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">Altıncı Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt5.jpeg" width="202" /></p>

      <p class="anabas1" id="toc_marker-4-3">PROTESTANLIĞIN KÖKENİ VE AVRUPA’DAKİ GELİŞİMİ</p>

      <p class="resim-2"><span><img alt="4.png" class="image" height="12" src="../Images/4_fmt7.jpeg" width="34" /></span></p>

      <p class="ara1" xml:lang="en-GB">Katolikliğe karşı Lutherci başkaldırı</p>

      <p class="paragraf-2">Günahlardan arınmanın ancak ve ancak imanla gerçekleşebileceği öğretisi, Luther’in teolojisinde merkezî bir yer tutar. Buna göre insan normalde günahkâr bir yaratıktı, ancak Tanrı’ya iman etmek ve kendini tamamen O’na adamak yoluyla ruhu temizlenebilirdi. Kişi ancak bu yolla kurtuluşa erebilirdi, Katolik kilisesinin emrettiği iyi amelleri yerine getirerek değil. <span class="char-style-override-11">The Confession of Augsburg</span>’da “Kutsal tatil ve oruç günleri, cemaatler, hac yolculukları, azizlere tapınmak, tespihler, manastırlar ve bunlara benzeyen şeyler çocukça ve gereksiz amellerdir” diye yazmaktaydı.<span class="dipp"><a class="footnote-link" href="#footnote-225-191" id="footnote-225-191-backlink">191</a></span> Bunlar tıpkı tespih çekerek zikretmek gibi, fısır fısır sesler çıkartmak suretiyle hızlı hızlı yapılan mekanik edimlerdi. İngilizce, bu ibadet sayesinde “patter” kelimesiyle tanışmıştır.<span class="dipp"><a class="footnote-link" href="#footnote-225-192" id="footnote-225-192-backlink">192</a></span></p>

      <p class="paragraf-2">Böylece Luther, kilisenin tanrı üzerindeki tekelini kırdı. O zamana kadar kilise; İsa Mesih, azizler, şehitler ve de yaşamını dinî vazifeleri yerine getirmeye adamış keşişler ile rahipler sayesinde iyi amellerle inşa edilmiş bir inayet hazinesini elinde tuttuğunu düşünüyordu. Bir papalık fetvasında “Bu hazine, cennetin anahtarını taşıyan kutsal Peter ve onun yeryüzünde hizmetkârlığını yapan haleflerine ... pişman ve tövbekâr olanlara dağıtılmak üzere emanet edilmiştir” diye buyruluyordu.<span class="dipp"><a class="footnote-link" href="#footnote-225-193" id="footnote-225-193-backlink">193</a></span> “Tövbekâr” olmanın esası, bir rahiple günah çıkarmayı ve yetkisini “cennetin anahtarını taşıyan”dan alan bu rahibin “ceza” olarak reva gördüklerini kabullenmekti. Ancak Luthercilik, kilisenin birey ile tanrı arasındaki aracılığını ortadan kaldırdı.</p>

      <p class="paragraf-2">Tıpkı günümüzde vergilerin düşürülmesini arzulayan küçük burjuvalar gibi, ucuz bir kilisenin özlemini duyan kentlerdeki küçük tüccarlar ve zanaatkârlar Lutherciliğe bağlandı. Fransa’nın Albigenleri, İngiltere’nin Lollardları ve Bohemya’nın Husitleri gibi Ortaçağ’da ortaya çıkan daha önceki heretik mezhepler de, benzer biçimde merkezlerini kentlerde kurmuşlardı. Luther, manastırları eleştirirken, onları tüccarın işlerini yürüttüğü pazar yeriyle kıyaslıyordu:</p>

      <p class="alinti" xml:lang="en-GB"><span>Bugüne dek [insan için] manastıra girmek ... en büyük kutsiyet ve hakşinaslık olagelmişti ... ve böylece, iyi amellerin sergilendiği bir müsamerede vakit geçirmek suretiyle kişi, tepeden tırnağa kutsal olduğundan emin olmasının yanı sıra, kalbi olanı değil yalnızca amellerini ve bedensel yönünü göz önüne almaktaydı. ... Kişinin kalbi saf ise ... pazar yeri de manastır kadar şereflidir.</span><span class="dipp" style="font-size:0.86em;"><a class="footnote-link" href="#footnote-225-194" id="footnote-225-194-backlink">194</a></span></p>

      <p class="paragraf-2">Öte yandan, Lutherciliğin ve Protestanlığın diğer biçimleri her ne kadar başlangıçta kentlere dayansa da, öğretileri İskandinavya, Macaristan ve İskoçya’da Katolik kilisesine başkaldıran diğer taşralı sınıflarca benimsendi.</p>

      <p class="paragraf-2">Alman köylü liderleri İncil’i okudular, aracılar olmadan tanrıyla hasbihâl ettiler ve yüreklerinin sesini dinlediler. Prensler, şövalyeler, burjuvalar ve kilise tarafından hiç olmadığı kadar çok baskıya maruz kaldıklarını ve bu baskıya karşı ayaklanma hakkına sahip olduklarını düşündüler. “İncil’de serf olduklarını söyleyen bir ayet gösterilmediği” takdirde serfliğin kaldırılmasını talep ettiler ve malların ortak paylaşımı konusunda Yeni Ahit’ten ayetler gösterdiler.<span class="dipp"><a class="footnote-link" href="#footnote-225-195" id="footnote-225-195-backlink">195</a></span></p>

      <p class="paragraf-2">Diğer yandan Luther, tanrının gerçek ilhamının kişinin eylemlerinde görünür olduğunu ilan etti. Bu eylemler tanrının rızasını kazanmak için yapılmıyordu; bizzat onun rızasının bir işaretiydi. Eylemler, kaynağını “kalbin hakikatinden başka bir şey olmayan” imandan alıyordu. Ancak daha sonra bu “hakikat”in, iyi bir burjuvanın vicdanı neyin “doğru” olduğunu söylüyorsa o olduğu anlaşıldı.<span class="dipp"><a class="footnote-link" href="#footnote-225-196" id="footnote-225-196-backlink">196</a></span> Tanrının insanların kalplerine yazdığı ve ancak saf kalplerde görülebilir olan kaidelerin en başta geleni, özel mülkiyetin kutsiyetiydi. Özel mülkiyet insanı hayvanlardan üstün kılan şeydi.<span class="dipp"><a class="footnote-link" href="#footnote-225-197" id="footnote-225-197-backlink">197</a></span> O, tanrının inayetine mazhar olanların, mesleklerini tanrıya hizmet ruhuyla ve hakkıyla icra ettikleri bir toplumsal düzenin temeliydi.</p>

      <p class="paragraf-2">Luther, isyankâr köylülere karşı savaşırken kendi coşkusundan öylesine sarhoş olmuştu ki, bu savaşta ölenlerin “Tanrı’nın gerçek şehitleri” olduklarını ve cenneti garantilediklerini ilan etti.<span class="dipp"><a class="footnote-link" href="#footnote-225-198" id="footnote-225-198-backlink">198</a></span> Görünüşe göre köylüleri öldürmek öyle sıra dışı bir “iyi amel” sayılıyordu ki, saf ve temiz bir kalple yapılıp yapılmadığına bakılmaksızın kurtuluş garantisi sağlıyordu. Dahası, Katolik kilisesine karşı bireysel vicdanın savunucusu olan Luther, toplumsal düzene yönelik tehdit karşısında öylesine korkmuştu ki, orta sınıfların desteklediği mutlakiyetçi prenslere, tebalarının dini üzerinde iktidar kurma olanağı sundu.</p>

      <p class="ara1" xml:lang="en-GB">Calvincilik ve devrim</p>

      <p class="paragraf-2"><span>Luthercilik böylece asli öncüllerine dönerken, Calvincilik kendi devrimci mantığının peşinden gitti. Engels’in dediği gibi, “Calvin’in öğretisi, çağının en gözü pek burjuvalarına uyuyordu.”</span></p>

      <p class="paragraf-2"><span>Calvinciliğin özü, takdiriilahi anlayışında yatıyordu. Seçilmiş bir azınlık, tanrının “insanların liyakatinden tümüyle bağımsız olan, hikmetinden sual olunmaz merhametiyle” kurtuluşa yazgılı kılınmıştı. İnsanlığın geri kalanı “adil, sorgulanamaz ve hikmetinden sual olunmaz bir hükümle” cehenneme mahkûm edilmişti.</span><span class="dipp"><a class="footnote-link" href="#footnote-225-199" id="footnote-225-199-backlink">199</a></span> <span>Bu yüzden varoluşun amacı, insanın amelleriyle hiçbir ilgisi bulunmayan kurtuluşa ermek değil, dünyadaki görevlerini yerine getirmek suretiyle tanrının adını yüceltmekti. Lutherciliğe göre ahlaklı bir hayat, kurtuluşun sebebi değil ancak bir delili olabilirdi. Ancak imanın sağladığı güvenlik duygusu, tanrıyla –aralıklı da olsa– doğrudan ilişki kurmanın ötesinde, kişinin kendisi gibi iyi insanlarca onaylanan takvasının delalet ettiği seçilmişlik bilgisinden kaynaklanıyordu. Calvincilik; Cenevre, Antwerp, Londra ve Amsterdam gibi Alman kentlerinden çok daha gelişkin olan büyük ticaret merkezlerindeki burjuva taraftarlarına, toplumu dönüştürmelerini sağlayacak birlik ve güç sağladı.</span></p>

      <p class="paragraf-2">Daha sonraki Calvinciler tarafından geliştirilen doktriner anlayış, bu dönüşüm için güçlü bir araç oldu. Luther’in çağrısı, kişinin hayatta tanrının kendisine verdiği gayeyle meşgul olması anlamına geliyordu ve kişinin buna uymaması imansızlık olurdu. Calvincilerin çağrısı ise, kişinin tanrıya karşı sorumluluk duygusuyla seçeceği bir teşebbüs anlamına geliyordu. Richard Steele <span class="char-style-override-11">The Tradesman’s Calling</span> (1684) adlı eserinde “Salim kafayla üzerine dikkatlice düşünmeden, bir öğretiyi ya da yaşama dair bir hükmü ... benimsemek, kaba ve saçma bir şeydir” diye yazıyordu.<span class="dipp"><a class="footnote-link" href="#footnote-225-200" id="footnote-225-200-backlink">200</a></span></p>

      <p class="paragraf-2">Yoksulluğun, tanrının gözünde özel bir fazilet olması şöyle dursun, iyi bir Hristiyan mümkün olduğunca çok para kazanmayı dinî bir vecibe olarak görmeliydi.</p>

      <p class="alinti" xml:lang="en-GB">Eğer Tanrı size hakkaniyet dairesi içinde daha fazla kazanabileceğiniz bir yol gösterirse, bunu reddettiğiniz ve daha az kazançlı yolu seçtiğiniz takdirde, Öğreti’nin sınırlarından birini ihlal etmiş ve Tanrı’nın hizmetkârı olmayı reddetmiş olursunuz.</p>

      <p class="paragraf-2"><span>Elbette neyin hakkaniyetli ve doğru olduğu, yeni koşullara uymayan eski öğretilere bakarak değil, bireysel vicdanla belirleniyordu: “Dimdik duran bir vicdan, pazarın rahibi olmalıdır.”</span><span class="dipp"><a class="footnote-link" href="#footnote-225-201" id="footnote-225-201-backlink">201</a></span></p>

      <p class="paragraf-2">Bu öğretiye göre, Calvinciler tanrıyı yüceltmek için hiç durmadan çalışacaktı. Calvincinin yaşamını bu amaç doğrultusunda düzenlemesi, onu Püriten William Perkins’in üretken olmayan sınıflar –dilenciler, keşişler, girişimci olmayan eşraf, rantiyeci zihniyeti ve feodal gelenekleriyle aristokrasi, aristokrasiye bağımlı diğer sınıflar– olarak bahsettiği diğerlerinden ayıran şeydi: “Bunlar gibilerin yaşamlarında Tanrı’nın çağrısının yeri yoktur, tüm zamanlarını yemekle, içmekle, uyumakla ve avlanmakla geçirirler.”<span class="dipp"><a class="footnote-link" href="#footnote-225-202" id="footnote-225-202-backlink">202</a></span> Sermaye birikim dönemi boyunca, Weber’in “dünyevi çilecilik” diye adlandırdığı şey münasip sayılıyordu; daha sonraları, zenginliği göstermenin ve bu vesileyle itibar kazanmanın aracı olarak lüks, “talihsiz” bir gereklilik olarak kabul gördü.</p>

      <p class="paragraf-2">“Disiplin”, Calvinci kelime dağarcığının bir diğer anahtar kavramıydı. Adam Smith’in de belirttiği gibi kilise disiplini, Püriten kişisel disiplin ve çalışma disiplini arasında bir bağlantı vardı.<span class="dipp"><a class="footnote-link" href="#footnote-225-203" id="footnote-225-203-backlink">203</a></span> Bunların her biri, kötülükle savaşın askeri sayılan Püritenin savaş stratejisinin tamamlayıcı birer parçasıydı. Katolik kilisesinin gevşekliği, saray mensuplarının uçarılığı ve taşralı toprak ağalarının sefahati, tarım ekonomisinin mevsimlere dayanan akışı içinde sık sık ve düzensiz gerçekleşen şenlikler ... tüm bunlar Püriten zihniyete uygun değildi. Püriten bunların karşısına; reforme edilmiş kilisenin disiplinini, kendi ölçülü ve muntazam hayatını, Katolik tatillerini tasfiye ederek yerine insanın kendini (ve tüm faaliyetlerini) Büyük Şef’in hizmetine adadığı katı Pazar tatili uygulamasını geçiren, yeni kent toplumunun düzenli ve aralıksız çalışma ritmini koyuyordu.</p>

      <p class="paragraf-2">Kişinin tanrı için çalışarak sahip olduğu servet, tıpkı Eski Ahit’te başrahiplerin gönençleri gibi, tanrının inayetinin bir belirtisiydi. Şüphesiz servetin peşinden giderken, kitaba uygun bir ruhla davranmak gerekiyordu. “Serveti kendileri için değil Tanrı için isterler” ifadesi, İngiliz Püritenlerin bunu tarif etme biçimiydi.<span class="dipp"><a class="footnote-link" href="#footnote-225-204" id="footnote-225-204-backlink">204</a></span> Öte yandan, Püritenlerin çağdaşları onları, “eski Presbiteryan tefeciler” ve “adanmış cimriler” gibi ifadelerle, ikiyüzlü ve açgözlü olmakla suçladılar.<span class="dipp"><a class="footnote-link" href="#footnote-225-205" id="footnote-225-205-backlink">205</a></span> Pek çok Püritenin tanrıdan çok altına taptığını veya ikisi arasında bir çelişki görmediğini varsayabiliriz. Ancak, Kral I. Charles’ın danışmanı ve İç Savaş tarihçisi Earl of Clarendon’ın, Uzun Parlamento üyeleri için söylediği “din, en imansız niyetleri saklamak için bir örtü yapıldı” sözü, şüphesiz, dini sınıf çıkarları için kullananların sahip oldukları bilinçliliği abartmaktadır.<span class="dipp"><a class="footnote-link" href="#footnote-225-206" id="footnote-225-206-backlink">206</a></span> İdeoloji, bir sınıfın edimleri başka sınıflara olduğu kadar, kendi sınıfına da aklileştirir. Öte yandan bu din temelde, Engels’in Clarendon’un örtü metaforunu hatırlatan ifadesiyle bir “dini maske”ydi.<span class="dipp"><a class="footnote-link" href="#footnote-225-207" id="footnote-225-207-backlink">207</a></span> Yani Clarendon’un “çiftçilik, terzilik ve diğer gelişen zanaatlar yoluyla çok büyük servetler elde etmiş ve bu servet sayesinde, çoğunlukla krala bağlı olan köklü ailelerin mensupları aksine endüstrinin daha fazla gelişmesini sağlayan, aşağı katmanlardan insanlar”<span class="dipp"><a class="footnote-link" href="#footnote-225-208" id="footnote-225-208-backlink">208</a></span> diye bahsettiği sınıfın çıkarlarının bir dışavurumuydu.</p>

      <p class="paragraf-2">Bu din, burjuvaziyi ve tarımsal ticaretle uğraşan müteşebbis seçkinler sınıfını yüreklendirerek, onlara devrim yapmalarını sağlayacak ruhu verdi. Calvin mutlak monarşiyi savunmuştu; ancak mutlak krallık burjuvazi açısından değerini kaybedince Calvinciler, daha önceleri tanrının temsilcisi sayılan krala karşı ayaklanmanın bizzat tanrıya karşı bir vazife olduğunu keşfetti. Hollanda’daki Calvinci önderler, 1581’de İspanya kralını görevden azlederek öncülük etmiş oldu. “Tepeden tırnağa” Püriten İngilizler de Charles’ın kellesini uçurup monarşiyi ve Lordlar Kamarası’nı devirdi.</p>

      <p class="ara1" xml:lang="en-GB">İngiliz Devrimi ve radikal muhalif mezhepler</p>

      <p class="paragraf-2"><span>On y</span>edinci yüzyıldaki İngiliz devrimi, İngiliz kilisesini köklü bir biçimde dönüştürmekten uzak durup yalnızca Katoliklikten ayrıştıran ve manastırları ilga eden (manastırlar İngiltere topraklarının beşte birine sahipti ve bu topraklar daha sonra seçkinlerin, tüccarların ve varlıklı küçük toprak ağalarının eline geçti) Kral VIII. Henry’nin attığı birkaç küçük adımdan çok daha ileri gitti. Bu devrim; kralın, kilisenin ve yönetimde söz sahibi pek çok kral yanlısının topraklarına el koydu. Buradan elde edilen para, Avrupa deniz ticaretini Hollandalıların elinden almaya yarayacak ticaret politikalarının finansmanında kullanıldı. Ticaret ve endüstrinin önündeki pek çok engel ve sınırlamayı kaldırdı. Devrim, İngiliz burjuvazisine, diğer Avrupa ülkelerinin burjuvazileri karşısında muazzam bir avantaj sağla<span>dı. Tıpkı Fransız Devrimi gibi o da, itici gücünün büyük kısmını plebyen kitlelerin basıncından alıyordu.</span></p>

      <p class="paragraf-2">Bu basınç, Cromwell’in yeni modern ordusunda, Londra’da ve ülkenin diğer bölgelerinde güç kazanan sayısız dinsel mezhep aracılığıyla kendini dışavurdu. Yine de, o dönemde yaşayan bazı muhalif yorumcular, Londra’da yirmi dokuz ve İngiltere genelinde yüz doksan dokuz mezhep olduğunu söylerken şüphesiz abartılı davranıyorlardı. Teknisyenlik benzeri mesleklere sahip olan vaizler, erken dönem Hristiyan havarileri gibi ülkeyi dolaşıp vaaz veriyordu. O döneme ait bir broşürün başlığı, düşmanlarının onları nasıl gördüğünü iyi özetliyor: <span class="char-style-override-11">Hizipçilerin ve tarikatçıların akını; meslekleri ayakkabı tamirciliği, tenekecilik, işportacılık, dokumacılık, hayvan kısırlaştırıcılığı ve baca temizleyiciliği olanlarca tuhaf vaazlar verme (ya da gevezelik etme) yolunun keşfedilmesi.</span></p>

      <p class="paragraf-2">Calvinciliğe göre dünyevi başarı, tanrının keyfi olarak yaptığı seçimde seçilenler arasına girmenin bir işaretiydi. Yeni çıkan mezhepler, fakirlerin tanrı tarafından lanetlendiğini reddettiler ve kurtuluşun, servetleri yüzünden yozlaşmamış olanlara uğraması daha muhtemel yoğun bir dinî deneyimle birlikte geleceğini öne sürdüler. Calvincilik, İncil’in otoritesini Katolik kilisesinin otoritesi yerine geçirmiş ve tanrıyı eğitimlilerin tekeline almıştı. Yeni mezhepler, tanrının yolunu formel yöntemlerle öğrenmenin zorunlu olduğu fikrini reddetti. Kutsalın bilgisine, gece vakti yakılan kandil yağının ışığıyla değil, “İçsel Işık”la, yani her insanda bulunan ve ateşe dönüşerek tanrının tecellisine imkân veren o manevi kıvılcımla ulaşılabilirdi. O döneme ait bir broşürde, bu çağrının amacı şöyle dile getirildi: “Pek çoğu teknik işlerde çalışan bu adamlar ... yüce Tanrı’nın sırlarını ortaya çıkarma, göklerin kapısını açıp kapama ve ruhları kurtarma görevini üstlendiler.”<span class="dipp"><a class="footnote-link" href="#footnote-225-209" id="footnote-225-209-backlink">209</a></span></p>

      <p class="paragraf-2">Ancak, bu mezhepler tanrının gizemli tecelli ve ifşaatlarından bahsetse de, eğitim sistemini herkesi okur-yazar kılacak yönde reformdan geçirmenin yollarını da aradı. Ayrıca bu mezheplerce yazılmış bazı eserlerde bilimsel materyalizmin ilk işaretlerini görmek de mümkündü. Kazıcıların<span class="dipp"><a class="footnote-link" href="#footnote-225-210" id="footnote-225-210-backlink">210</a></span> lideri Winstanley için “İçsel Işık”, insanın doğa olaylarını anlamasına yarayan aklın ışığıyla oldukça yakın bir anlama sahipti. “Mantığın (ilahi <span class="char-style-override-11">Logos</span>’un yaratıcı mantığı) ruhu ... her insanda mevcuttur” diyordu.<span class="dipp"><a class="footnote-link" href="#footnote-225-211" id="footnote-225-211-backlink">211</a></span> Benzer biçimde Richard Overton’un, insanın “ruh ve beden ayrımına dayanan yaygın görüşün aksine tümleşik yapısı olan bir fani” olduğunu öne süren ve cennet ve cehennemi “kurgusal şeyler” olarak tanımlayan <span class="char-style-override-11">Man’s Mortality</span> (İnsanın Faniliği) adlı broşürü de, teolojik anlatı biçimlerine başvursa dahi temelde materyalist bir felsefeye sahipti.<span class="dipp"><a class="footnote-link" href="#footnote-225-212" id="footnote-225-212-backlink">212</a></span> Bu manada Winstanley ve Overton, bir on altıncı yüzyıl Alman Anabaptisti olan Münzer’e benziyorlardı. Engels, Münzer hakkında şöyle diyordu:</p>

      <p class="alinti" xml:lang="en-GB">Hristiyanlık kisvesi altında bir tür panteizmi ... hatta bazı durumlarda ateizme yaklaşan bir tür panteizmi vaaz ediyordu. ... Gerçek ve yaşayan vahiy akıldır, diyordu. ... Cennet ... başka dünyalara ait bir şey değildi ... ve bu Cennet’i, Tanrı’nın krallığını, burada, yaşadığımız dünyada kurmak inananların göreviydi. (<span class="char-style-override-11">On Religion</span>, 111)</p>

      <p class="paragraf-2">Mezhep üyelerinin “barbarca ve yasadışı eylemleri”ni detaylandıran, o dönemde kaleme alınmış bir eser, “İçsel Işık”ın nerelere varabileceğini gösterir. Zira esere göre, mezhep “sıradan insanlara” o zamana kadar “bir körlük ve cehalete mahkûm edildiklerini”, fakat artık “Tanrının gözlerini açtığını ve Hristiyan özgürlüğünü keşfetmelerini sağladığını, dolayısıyla asillerin ve soyluların artık hizmetkârlarına hizmet etmek ya da en azından kendi ihtiyaçlarını gidermek için çalışma vakitlerinin geldiğini”<span class="dipp"><a class="footnote-link" href="#footnote-225-213" id="footnote-225-213-backlink">213</a></span> vaaz etmişti. Hizmetkârın hizmet edilen haline gelmesi, İsa’ya atfedilen ve pek çok mezhep tarafından coşkuyla beklenen bir vaadi, binyıl geldiğinde birincilerin sonuncu, sonuncuların birinci olacağı sözlerini hatırlatıyordu. “Size söylüyorum” diyordu Winstanley, “kutsal metin gerçekte ve bu dünyada vuku bulacak. ... Eşitleyiciler<span class="dipp"><a class="footnote-link" href="#footnote-225-214" id="footnote-225-214-backlink">214</a></span> adıyla dalga geçiyorsunuz. Size söylüyorum: İsa Mesih, Eşitleyicilerin Lideridir.”<span class="dipp"><a class="footnote-link" href="#footnote-225-215" id="footnote-225-215-backlink">215</a></span> Muktedirleri alaşağı etme ve “ayakları baş yapma” fikri, o dönem yaygın kullanılan bir deyişte ifadesini bulmuştu: “dünyanın alaşağı edilmesi.” Biz buna bugün “devrim” diyoruz.</p>

      <p class="paragraf-2">Christopher Hill, İngiliz devrimi döneminin radikal fikirleri konusunda kusursuz bir kitap olan <span class="char-style-override-11">The World Turned Upside Down</span> (Alaşağı Edilen Dünya) adlı eserinde, “devrimci on yıllar, hem maddi hem de düşünsel manada göz alıcı bir enerjinin ortaya çıkmasını sağladı. ... Kısa bir süre boyunca, sıradan halk kilisenin ve üst sınıfların otoritesi karşısında daha önce hiç olmadığı kadar özgürleşmişti” der.<span class="dipp"><a class="footnote-link" href="#footnote-225-216" id="footnote-225-216-backlink">216</a></span> Bu özgürleşmeden korkan burjuvazi, yüzünü II. Charles’a dönmüştü. Ancak, Restorasyon hiçbir şeyi eski haline geri döndüremeyecekti. Toplum köklerinden sarsıldı ve pek çok değişim burjuvazi lehineydi. Restorasyon, din alanında Anglikan kilisesinin iki kanadında ifadesini buldu. Üst-orta sınıfı temsil eden Aşağı Kilise ve aristokrasiyi temsil eden Yüksek Kilise. Merkezde ise, Yaygın Kilise vardı.</p>

      <p class="ara1" xml:lang="en-GB">Quakercılık: radikalizmden saygınlığa</p>

      <p class="paragraf-2">Üyelerinin çoğu yoksul zanaatkârlar, yevmiyeli işçiler ve çıraklar, yani doğum halindeki kapitalizmin rüşeym halindeki proleterlerinden oluşan on yedinci yüzyıl radikal mezhepleri, kapitalizmin gelişmesiyle birlikte ya ortadan kalktı ya da Quakerlara dâhil oldu. Adı, Ranter mezhebi gibi rakiplerinin onları aşağılamak için, dinî toplantılarda heyecan içinde titremelerine atfen kullandıkları kelimeden gelen Quakerlar<span class="dipp"><a class="footnote-link" href="#footnote-225-217" id="footnote-225-217-backlink">217</a></span>, on yedinci yüzyılda diğer mezheplerin öğretilerini benimseyerek yola koyuldular. Krallığın zenginleri önünde şapkalarını çıkartmayı reddediyorlardı ve Quaker liderlerinden biri, bir dokumacının oğlu olan ve kendisi de ayakkabı tamirciliği yapan George Fox, servet sahiplerini ızdırap ve sefaletin beklediği konusunda, Eski Ahit peygamberleri ve İsa adına uyarıyordu. Her ne kadar Fox daha sonraları, tıpkı Alman Anabaptistlerin ayaklanmaları başarısızlığa uğradıktan sonra yaşandığı gibi şiddet karşıtı bir vaiz haline geldiyse de, Cromwell ordusunun generallerini “İspanya’nın içlerine kadar gitmedikleri ... Roma’nın kapılarını çalmadıkları ... ve düzenbazları ve zorba hükümdarları çiğnemedikleri” için devrime ihanetle suçluyordu.<span class="dipp"><a class="footnote-link" href="#footnote-225-218" id="footnote-225-218-backlink">218</a></span></p>

      <p class="paragraf-2">Öte yandan, Restorasyon sonrasında Fox, Tanrı’nın Krallığı’nın bu dünyada gerçekleşemeyeceği sonucuna vardı. İlk taraftarlarının “salt gerçeğe” adanmışlıklarını göstermek için toplum içinde çırılçıplak dolaştıkları Quakercılık, bin yıllık kurtuluş beklentilerini terk ettikten sonra saygın bir mezhep haline geldi. Artık, kapitalizmin geliştiği koşullarda hali vakti yerinde birer işadamına dönüşen zanaatkârların ve küçük tüccarların dini haline gelmişti. Quakerlar, ağırbaşlılıkları, kendi işleriyle meşguliyetleri, intizamlılıkları ve (önceki sivil itaatsizlik geleneklerinin bir sonucu olarak) yasal süreçlere karşı duydukları tiksinti ile tanınır oldular. Bir işin bedelinin anında ödenmesini talep eden ve kendileri de ödemelerini hiç aksatmayan güvenilir işadamları olarak ün saldılar. Ancak Quakercılık bir orta sınıf dini olarak kaldı. Hali vakti yerinde işadamları olmanın ötesine geçerek daha da zenginleşen Quaker aileleri zaman içinde mezheplerini terk etti.<span class="dipp"><a class="footnote-link" href="#footnote-225-219" id="footnote-225-219-backlink">219</a></span></p>

      <p class="ara1" xml:lang="en-GB">Metodizm: emekçi sınıftan orta sınıfa</p>

      <p class="paragraf-2">Quakerlar, on sekizinci yüzyıl Metodistlerine model oldu. Metodizm, insanoğlunun ahlaksızlığına vurgu yapıyor, ancak insan doğasının ilahi kudrete dayanarak değişebileceğini de belirtiyordu. Özgün takipçilerini zanaatkârlar ve yeni oluşan sanayi proletaryasının bir kesiminde buldu.<span class="dipp"><a class="footnote-link" href="#footnote-225-220" id="footnote-225-220-backlink">220</a></span> Aristokratik ve ticari oligarşi, dışa açık ibadet törenlerinde hüküm süren toplu histeriden ve üyelerinin toplumsal bileşiminden ötürü bu mezhebe küçümseyerek bakıyordu. Buckhingham Düşesi, “Bunların öğretileri, oldukça itici ... Size, yeryüzünde sürünen zavallı biçarelerinki kadar günahkâr bir kalbinizin olduğunu söylemesi korkunç” diye yazıyordu. Tıpkı evde kalmış bir aristokrat kadının cinselliği keşfetmesi ve bunun alt sınıflar için fazla güzel olduğunu söylemesi gibi, Düşes de yoksulların zenginlerle aynı insaniyeti paylaştığını vaaz eden bu mezhebi “fena halde küstah” buluyordu.<span class="dipp"><a class="footnote-link" href="#footnote-225-221" id="footnote-225-221-backlink">221</a></span></p>

      <p class="paragraf-2">Öte yandan pek çok kapitalist, Metodizmin erdemlerini keşfetmekte gecikmedi. Sanayi devrimi, kırsal ev ekonomisini ve onunla birlikte donmuş ataerkil ilişkileri çözmüş, mülksüz köylüler ve zanaatkârlardan oluşan geniş kitleleri kentlere doluşturmuştu. Tıpkı çağlar sonra, lümpen proleterleri alıp uyuşturucu bağımlılığından kurtaran ve onlara özsaygı aşılayan siyahi Müslümanlar gibi, Metodistler de kentlerdeki yeni yaşamlarına alışamayan ve yönünü şaşırmış üyelerini alkol bağımlılığından kurtarmış ve onları güven duyulan birer işçiye dönüştürmüştü. Dönemin tanıklarından biri, Metodistlerin vaaz-evlerinde işçilerin, “daha önce birahanede aradığından daha etkisiz olmayan bir ... dürtü” bulduklarını söylüyordu.<span class="dipp"><a class="footnote-link" href="#footnote-225-222" id="footnote-225-222-backlink">222</a></span> Metodistler, kurucularının söylediğine göre, yaşamlarını “kural ve metotlara” göre idare etmeyi amaçlıyorlardı (bu mezhebe Metodizm denmesinin nedeni de buydu) ve içki mahmurluğuyla lekelenmemiş bir coşku ve şevkle çalışıyorlardı.</p>

      <p class="paragraf-2">Doğal olarak bu durum, fabrikanın “kural ve metotlarını” işçilerine benimsetmek isteyen ve bu yüzden çoğunlukla Metodistleri tercih eden işverenlerin hoşuna gidiyordu. Metodizm üzerine çalışan bir tarihçi, “Çıkarları tarafından harekete geçirilen fabrika sahipleri ... ayık ve dindar adamları, iş takipçisi ve formen olarak işe alıyordu” diye belirtir.<span class="dipp"><a class="footnote-link" href="#footnote-225-223" id="footnote-225-223-backlink">223</a></span></p>

      <p class="paragraf-2"><span>Diğer taraftan, erken dönem Metodizmin kitle tabanındaki işçi sınıfı ağırlığı, bu mezhebin Oxford kökenli kurucusu John Wesley’in tutucu bir Tory [Muhafazakâr Parti üyesi] olmasına karşın pek çok Metodistin on sekizinci yüzyıl radikal fikirlerinden etkilenmesine neden oldu ve böylece bunlar daha geniş bir demokrasinin savunuculuğunu yaptılar.</span><span class="dipp"><a class="footnote-link" href="#footnote-225-224" id="footnote-225-224-backlink">224</a></span> <span>Metodist vaiz William Booth tarafından tam da Metodizm artık vasıfsız işçileri ve lümpen proletaryayı kapsayamadığı için kurulan Selamet Ordusu hakkında Engels, bir yüzyıl sonra şöyle yazacaktır:</span></p>

      <p class="alinti" xml:lang="en-GB">İngiliz burjuvası ... yoksulları seçilmiş kişiler olarak kabul eden ... ve böylece, günün birinde hali vakti yerinde kimseler için sıkıntı yaratabilecek ilkel Hristiyanlığın sınıf düşmanlığını teşvik eden Selamet Ordusu’nun tehlikeli yardımını kabul etti.<span class="dipp" style="font-size:0.86em;"><a class="footnote-link" href="#footnote-225-225" id="footnote-225-225-backlink">225</a></span></p>

      <p class="paragraf-2">Böylece görüldü ki, kurucusunun sık sık “yoksulların gerçek Hristiyanlar” olduğunu söylediği Metodizm, orta sınıf liderleri ve kapitalist toplum için tehlike oluşturabilirdi.</p>

      <p class="paragraf-2">Öte yandan ayaklanma, kapitalizmin otoriter kurumları tarafından bastırılmıştı: Generaller, alt tabakanın sıradan askerlerini bozguna uğrattı. Tıpkı Selamet Ordusu’nun militanlıktan uzaklaşıp vergi indiriminden yararlanmak isteyenler için bir hayır kurumuna dönüşmesi gibi, Metodistler de militanlıklarını yitirdiler. Quakercılık gibi Metodizm de, bir orta sınıf dini haline geldi. Ancak bazı Metodistler, özellikle de ilkel Metodistler, on dokuzuncu yüzyılın başlarında diğerlerinden ayrışarak, Wesley yanlılarının etkisini yitirmeye başladığı işçi sınıfına ulaşmaya çalıştı ve sanayi kentlerinde yaşayan zanaatkârlarca benimsendi.<span class="dipp"><a class="footnote-link" href="#footnote-225-226" id="footnote-225-226-backlink">226</a></span> Ticaretin ve endüstrinin gelişmesi, ticaret ve endüstriye “eşsiz bir istidadı” olan Metodistlerin toplumsal karakteri ve Metodist cemaatlerin kendi üyelerine borç veren bir yardımlaşma kurumu gibi çalışması, Wesley’in “iş dünyasındaki” Metodistler için “servetlerini yedi kat, hatta yirmi ve bazen de yüz kat artırdılar” demesine neden oldu.<span class="dipp"><a class="footnote-link" href="#footnote-225-227" id="footnote-225-227-backlink">227</a></span></p>

      <p class="paragraf-2">Wesley’in öğretileri Metodistleri “mümkün olduğunca çok kazanmaya ve mümkün olduğunca çok biriktirmeye” çağırıyor, ama öte yandan “benzer biçimde mümkün olduğunca çok vermeye” ve böylece “fazilette yükselmeye” davet ediyordu.<span class="dipp"><a class="footnote-link" href="#footnote-225-228" id="footnote-225-228-backlink">228</a></span> Ancak Metodistler zenginleştikçe, kendi ihtiyacından gayrı ne varsa cemaate verme ilkesini unuttular.<span class="dipp"><a class="footnote-link" href="#footnote-225-229" id="footnote-225-229-backlink">229</a></span> En zengin Metodistler mabetlere egemen olmaya başladı ve kanaatkârlık ve sade yaşam alışkanlıkları neredeyse tamamen yok oldu (eskiler, Metodistlerin çocuklarını “müziğin, dans etmenin ve şık giyinmenin” yaygın olduğu ve dönemin önde gelen okullarına gönderdiklerini söyler).<span class="dipp"><a class="footnote-link" href="#footnote-225-230" id="footnote-225-230-backlink">230</a></span> Böylece Metodizm, tıpkı Quakercılık gibi saygın bir mezhep hale geldi. Öte yandan, bu dönüşüme rağmen, daha çok aristokrasinin tercih ettiği Resmi Kilise, “işleri tıkırında olan” Metodistleri cezbediyordu. 1821’de “zengin Metodistlerin pek azının çocuğunun ileride cemaate bağlılığını sürdürecek olması, sarsıcı bir gerçektir” deniliyordu.<span class="dipp"><a class="footnote-link" href="#footnote-225-231" id="footnote-225-231-backlink">231</a></span> Metodizm, tıpkı Quakercılık ve aslında tüm diğer gelenek-dışı<span class="dipp"><a class="footnote-link" href="#footnote-225-232" id="footnote-225-232-backlink">232</a></span> orta sınıf mezhepleri gibi, toplumda yukarı doğru tırmananlar için bir basamak vazifesi görüyordu. <span class="char-style-override-11">Serious and Earnest Adress to Protestant Dissenters of All Denominations’</span>ın (1772) yazarının söylediği gibi, “Zengin ve sosyetik kesimler ... sırf Resmi Kilise’ye gitmek moda diye ... gayelerini unutmaya meyledebilir.”<span class="dipp"><a class="footnote-link" href="#footnote-225-233" id="footnote-225-233-backlink">233</a></span></p>

      <p class="ara1" xml:lang="en-GB">İngiliz Protestanlığı ve işçi sınıfının yabancılaşması</p>

      <p class="paragraf-2">Büyük kentlerdeki işçiler açısından, ne Anglikan kilisesi ne de diğer gelenek-dışı kiliseler cazipti.</p>

      <p class="alinti" xml:lang="en-GB">[On dokuzuncu] yüzyılın başından itibaren, alt tabakadakilerin “manevi yoksulluğu” dinî tartışmalarda yaygın bir konuydu. Engels 1845’te “Burjuvazinin tüm yazarları, işçilerin dindar olmadığı ve kiliseye gitmediği konusunda hemfikir” diye yazarken pek de abartmıyordu.<span class="dipp" style="font-size:0.86em;"><a class="footnote-link" href="#footnote-225-234" id="footnote-225-234-backlink">234</a></span></p>

      <p class="paragraf-2"><span>İngiltere tarihinde dinî inançlara dair de bir anketin yapıldığı tek sayım olan 1851 yılı nüfus sayımının resmi raporunda, “Çalışan nüfusumuzun geniş kesimleri ... dinî toplantılara nadiren katılmakta ya da hiç katılmamaktadır” diye belirtiliyor</span>du.<span class="dipp"><a class="footnote-link" href="#footnote-225-235" id="footnote-225-235-backlink">235</a></span> Yirmi büyük kentin verilerine göre, on kişiden biri ya da daha azı Pazar günleri kiliseye gidiyordu.</p>

      <p class="paragraf-2">Başlangıçta bu içler acısı durumun yeterli sayıda kilise olmamasından kaynaklandığı düşünüldü, ancak yeni inşa edilen kiliseler de boş kalıyordu. İşçilerin kiliseye, üstlerindeki kaba ve pejmürde giysilerin orta sınıfların cicileriyle tezat oluşturması nedeniyle duydukları utançtan ya da kerhanelerin ve müzikhollerin şeytani hazlarının onları tanrının evine gitmekten alıkoymasından ötürü gitmedikleri gibi çeşitli açıklamalar getirmeye çalışıldı. Öte yandan daha ciddi gözlemcilerin vardıkları sonuç, “dini vecibelerden uzak duran sınıflara ulaşmayı” amaçlayan bir komiteye başkanlık eden bir Anglikan piskoposu tarafından dile getirildi. Psikopos, “Kilisenin zengin ve müreffeh insanlara ait bir yer olduğu yönünde, dehşetli biçimde kök salmış bir kanaat”ten bahsediyordu. Diğer taraftan, ünlü bir Kongregasyonalist<span class="dipp"><a class="footnote-link" href="#footnote-225-236" id="footnote-225-236-backlink">236</a></span> papaz, kiliselerin “cemiyet içinde sınıfsal sınırlar çizme ve belli sınıflara imtiyaz gösterme” yönünde bir eğilimleri olduğunu belirterek, kiliseler “böyle davrandıkça emekçiler açısından daha da nahoş hale geldiler” diyordu.<span class="dipp"><a class="footnote-link" href="#footnote-225-237" id="footnote-225-237-backlink">237</a></span></p>

      <p class="paragraf-2">Taşranın yoksul emekçi kesimleri, hürmet besledikleri seçkinlerle birlikte kiliseye gitmekten memnundu; ancak fabrikalarda ve yaşadıkları bölgelerde bir araya gelen kentli işçiler daha bağımsızdılar ve daha yüksek bir sınıf bilincine sahiptiler. Konuyla ilgilenen bir papazın 1821 yılında söylediği gibi, “sanayi kentlerinde yüksek tabakalarla alt tabakalar arasında öyle büyük bir boşluk vardı ki” kilise dahi bu boşluğu kapatamazdı.<span class="dipp"><a class="footnote-link" href="#footnote-225-238" id="footnote-225-238-backlink">238</a></span></p>

      <p class="paragraf-2">Dini kurumların büyük toplumsal ve siyasal mücadelelere verdiği tepkileri gözlemleyen işçiler, kiliseye dair duyguları konusunda yanılmadıklarını anladılar. Anglikan piskoposlar, orta sınıflara oy hakkı tanıyan ve kiliselerde bazı memurların çalışmadan maaş alması, adam kayırmacılık gibi skandallara karşı reformlar öngören 1832 tarihli yasa tasarısına şiddetle karşı çıktılar. Hem resmi İngiliz kilisesi hem de diğer bağımsız kiliseler, işçilere oy hakkı isteyen –ki 1832 reform yasasında bunu elde edememişlerdir– ve diğer siyasal ve ekonomik sıkıntıların giderilmesi için uğraşan radikal Çartist harekete şiddetle muhalefet etti.</p>

      <p class="paragraf-2">Kiliseler Edmund Burke’ün şu vecizesini benimsemekteydi: “Ticaretin yasaları, doğanın ve sonuç olarak Tanrı’nın yasalarıdır.”<span class="dipp"><a class="footnote-link" href="#footnote-225-239" id="footnote-225-239-backlink">239</a></span> Calvin’in Cenevre’si pek de hoşgörülü bir toplum değildi (inandıkları tanrı kadar amansız olan belediye meclis üyeleri, anne babasını dövdüğü için bir çocuğun kafasının kesilmesine hükmetmişti) ve her şeyi olduğu gibi iş yaşamını da denetliyorlardı.<span class="dipp"><a class="footnote-link" href="#footnote-225-240" id="footnote-225-240-backlink">240</a></span> Ancak burjuvazi güçlendikçe ve merkantilizmin kısıtlamaları ve korumacı tutumuna <span class="char-style-override-11">laissez-faire</span> öğretisi adına karşı çıktıkça, din teorisi de bunu takip etti. Sefalet gibi kötülükler tanrısal düzeninin bir parçası olduğu için, bir Hristiyanın “bu konuda bir şey yapabileceğini sanmaması ve evrenin yasalarının işleyebilmesi için pasif bir tutum benimsemesi” gerektiği düşünülüyordu.<span class="dipp"><a class="footnote-link" href="#footnote-225-241" id="footnote-225-241-backlink">241</a></span> Evrenin yasaları ise elbette tanrının yasaları anlamına geliyordu. Buradaki tanrı, belirgin biçimde, Adam Smith’in serbest piyasa kapitalizminin işleyişini düzenlediğini düşündüğü “görünmeyen el”e benziyordu. Bu anlayışa göre, serbest piyasaya müdahale etmek, felaketle sonuçlanacaktı.</p>

      <p class="paragraf-2">Bu minvalde pek çok vaaz verilmişti. Bunlardan birinde, on dokuz basım yapmış olan <span class="char-style-override-11">Chartism Unmasked</span>’de (Maskesi Düşen Çartizm) şöyle diyordu:</p>

      <p class="alinti" xml:lang="en-GB">Çartist liderler “eşitlik” öğretisinden bahseder ve bunu anlatırlar; ancak ne Doğanın Kitabı’nda ne de Tanrı’nın Kitabı’nda böyle bir öğreti bulunmaktadır. ... Bir diğer Çartist öğreti, yoksulluğun, hâkimiyet sahibi Tanrı’nın ebedî gayesinin bir sonucu olduğunu söyleyen Tanrı Kelamı’na karşı çıkarak, bunun sebebinin insanların yaptığı adaletsiz yasaların sonucu olduğunu söylerler. ... Bu fikir, “Yoksulluk ülkeyi hiçbir zaman terk etmeyecek” diyen Kutsal Kitap tarafından çürütülmektedir.<span class="dipp" style="font-size:0.86em;"><a class="footnote-link" href="#footnote-225-242" id="footnote-225-242-backlink">242</a></span></p>

      <p class="paragraf-2">Görünen o ki, işçilerin kiliseleri “nahoş” bulmalarında şaşılası bir şey yoktu.</p>

      <p class="ara1" xml:lang="en-GB">Hristiyan sosyalizmi</p>

      <p class="paragraf-2">Hristiyan Sosyalizmi, Çartizme ve 1848 Fransız Devrimi’ne bir yanıt olarak ortaya çıktı. J.M. Ludlow, 1848 devrimleri sırasında Paris’te Hristiyan sosyalizminin önderi haline gelecek olan F.D. Maurice’e, “Sosyalizm ... Hristiyanlaştırılmalıdır. Aksi halde Hristiyanlığı temelden sarsacaktır, zira [Parisli emeçilerin] kaba güdülerine değil yüksek duygularına hitap etmektedir” diye yazıyordu.<span class="dipp"><a class="footnote-link" href="#footnote-225-243" id="footnote-225-243-backlink">243</a></span> Maurice yazdığı yanıtta, uzun süredir aklında buna benzer fikirlerin olduğunu ve şimdilerde “olası bir İngiliz siyasal devrimini engellemenin ve yurtdışındaki devrimlerin hangi yanlarının iyi olduğunu belirleyebilmenin aracı olacak bir İngiliz teoloji reformuna duyulan ihtiyaca” iyice ikna olduğunu belirtiyordu.<span class="dipp"><a class="footnote-link" href="#footnote-225-244" id="footnote-225-244-backlink">244</a></span></p>

      <p class="paragraf-2">Maurice’in bahsettiği teolojik reform, <span class="char-style-override-11">Chartism Unmasked</span>’te ifadesini bulan düşünüş biçiminin değiştirilmesine dairdi. Maurice, insanların İsa’nın kardeşleri olarak gerçek doğalarını ortaya koymalarına ve tanrının hakiki toplumsal düzenini gerçekleştirmelerine giden yolun, rekabetten değil dayanışmadan geçtiğini ifade ediyordu. Böyle bir kardeşliğin en iyi ifadesi olan kilise, “tüm sınıfları birleştiren bir bağ, suiistimalleri ortadan kaldırmanın bir aracı, zenginlere öğüt veren ve yoksulların yanında olan” bir kurum olmalıydı.<span class="dipp"><a class="footnote-link" href="#footnote-225-245" id="footnote-225-245-backlink">245</a></span> Bu yüzden Maurice, “bizler eski anayasanın gerçek işlevini ve gücünü göstermesini isterken, yeni bir toplumsal anayasanın ortaya koyulması çabasına” karşı çıkıyordu. Böyle bir girişim yalnızca “ilahi irade denilen şeyin” tecellisini aksatacaktı.<span class="dipp"><a class="footnote-link" href="#footnote-225-246" id="footnote-225-246-backlink">246</a></span></p>

      <p class="paragraf-2">Ludlow’un Maurice’e, sosyalizmin Hristiyanlaştırılması gerektiğini, aksi takdirde dinin tüm temellerinin sarsılacağını yazdığı yıl, Marx ve Engels <span class="char-style-override-11">Komünist Manifesto</span>’yu yayınladılar. Burada, “muhafazakâr ya da burjuva sosyalizmi” şöyle tarif edilmişti:</p>

      <p class="alinti" xml:lang="en-GB">Burjuvazinin bir bölümü burjuva toplumunun varlığını sürdürmesini sağlamak için toplumsal bozukluklara çare bulmak ister. ... Burjuva doğal olarak kendisinin hâkim olduğu bir dünyayı olası dünyaların en iyisi kabul eder. ... Proletaryayı bu sistemi gerçekleştirmeye ve böylece dosdoğru yeni Kudüs’e kavuşmaya davet ederken, aslında onun tek istediği proletaryanın bugünkü toplumun içinde kalması, ama onunla ilgili kinci tasarımlarından sıyrılmasıdır.<span class="dipp" style="font-size:0.86em;"><a class="footnote-link" href="#footnote-225-247" id="footnote-225-247-backlink">247</a></span></p>

      <p class="paragraf-2">O dönemde İngiliz Hristiyan sosyalizmi yalnızca fikir aşamasında olmasına rağmen, bunun kötü bir tanımlama olmadığı görülecektir. Tıpkı sosyal Katolikliğin “feodal sosyalizm”le el ele yürümesi gibi, Hristiyan sosyalizmi de “burjuva sosyalizmi” ile el ele yürümüştür.</p>

      <p class="ara1" xml:lang="en-GB">Modern İngiliz Protestanlığı</p>

      <p class="paragraf-2">Hristiyan sosyalizmi, yarattığı heyecana karşın on dokuzuncu yüzyılın geç dönemlerinden önce pek de başarılı olamadı. 1880 ile 1895 yılları arasında İngiliz siyasetinin geçirdiği sarsıntı, İngiliz siyasi partilerinin ve kiliselerinin politika değiştirmelerine neden oldu. Bu döneme militan Londra liman işçilerinin grevi, Bağımsız İşçi Partisi’nin kuruluşu ve çeşitli sosyalist örgütlerin ortaya çıkması damgasını vurdu. Ayrıca, Lenin’in <span class="char-style-override-11">Emperyalizm</span>’de belirttiği üzere, Britanya İmparatorluğu’nun yayılması, Britanyalı hâkim sınıflarının imparatorluktan gelen aşırı kârlarla işçi aristokrasisine rüşvet verebilmesini olanaklı kıldı. Tam da bu dönemde, Sekiz Saatlik İş Günü Yasası gibi toplumsal adımların, tanrının buyruklarını çiğnemeden toplumsal sıkıntıları çözmede işe yarayabileceği keşfedildi. Sör William Harcourt’un da kayıtsız bir memnuniyetle belirttiği gibi, “Artık hepimiz sosyalist olduk.”</p>

      <p class="paragraf-2">Önceleri işçi sınıfına sosyal haklar verilmesinin kendi ayrıcalıklı konumunu tehdit edeceğinden korkan İngiltere kilisesi, şimdi kitlelere ulaşma meselesiyle her zamankinden daha fazla ilgiliydi. Liverpool piskoposu 1882’de “kitleler olmaksızın yapamayız” diyor ve ekliyordu: “Çağımızda, ülkedeki taraftarları azınlıkta kalmış olan kilisenin devletle ilişkilerini ve kendine ait vakıflarını korumasına uzun süre izin verilmeyecektir.”<span class="dipp"><a class="footnote-link" href="#footnote-225-248" id="footnote-225-248-backlink">248</a></span> Bu nedenle kilisenin kitlelerden yalıtılması konusunda endişe duyanlar, on dokuzuncu yüzyıl sonlarına doğru kilisenin sosyal reformları desteklemesini ve sermaye ile emek arasında iyi niyetli bir aracı gibi davranmasını savundular.<span class="dipp"><a class="footnote-link" href="#footnote-225-249" id="footnote-225-249-backlink">249</a></span></p>

      <p class="paragraf-2">Böylece orta sınıf reformizmine teolojik bir onay verildi. Eski Protestanlığın “iman” vurgusunun yerini şimdi “iyi amel işleme” vurgusu aldı –“şüphesiz eski ve teolojik olanlar değil, modern hümanizmin öngördüğü ... toplumsal kalkınma, halkın eğitilmesi, toplum sağlığı ve hayvanlara işkence edilmemesi, alkolizm ve çocuk suçları gibi konularda seferberliğe girişilmesi” gibi ameller.<span class="dipp"><a class="footnote-link" href="#footnote-225-250" id="footnote-225-250-backlink">250</a></span> Herbert Spencer ve T.H. Buckle tarafından yaygınlaştırılan, toplumsal sistemde sürekli ilerlemeye duyulan inanç (bu anlayışa göre İngiliz halkının başını çektiği bu ilerleme, insanlığı o güne değin ulaştığından çok daha yukarılara taşıyacaktı) teolojik karşılığını, “insanoğlunun dinsel deneyiminin ilkel mitlerden erken dönem Hristiyanlığına ve ‘batıl’ Katoliklikten ‘aydınlanmış’ Protestanlığa doğru istikrarlı evrimine” beslenen inançta buluyordu.<span class="dipp"><a class="footnote-link" href="#footnote-225-251" id="footnote-225-251-backlink">251</a></span> Liberal modernist Protestanlar, toplumsal reforma bu dünya işleriyle fazlaca ilgili olduğu için karşı çıkan pek çok ateşli Protestan’ın ve Yaratılış’ı Darwin’e yeğ tutan pek çok Protestan literalistin aksine, insanoğlunun toplumsal irfanının ve Kutsal Kitap’ı kavrama yeteneğinin arttığını düşünüyorlardı. Onlara göre Kutsal Kitap saf dinin değişmez kaynağı değil, tanrının zaman içinde ileriye doğru evrilen ve en yetkin haliyle liberal Protestanların kavrayabildiği bir bildirisiydi.</p>

      <p class="paragraf-2">Öte yandan, liberal Protestanların reformizmi, işçi sınıfının dine karşı kayıtsızlığını pek de etkilemedi. Inglis, her ne kadar kiliseye gitmek artık “eskisi gibi orta sınıfların geleneksel niteliklerinden biri” olmasa da, “sınıflar arasındaki dinsel davranış farkları, hâlâ gözle görülür nitelikte” diyordu.<span class="dipp"><a class="footnote-link" href="#footnote-225-252" id="footnote-225-252-backlink">252</a></span> Bu durum, kiliseye gidenlerin ait oldukları toplumsal sınıfları karşılaştıran 1957 tarihli sosyolojik bir ankette de teyit edildi. Anket çalışmasına göre, kiliseye sık sık gidenlerin sınıflara göre yüzdelik oranları şöyleydi: üst sınıflar yüzde 73, üst-orta sınıflar yüzde 71, orta sınıflar yüzde 56, alt-orta sınıflar yüzde 52 ve işçi sınıfı yüzde 39.<span class="dipp"><a class="footnote-link" href="#footnote-225-253" id="footnote-225-253-backlink">253</a></span></p>

      <p class="paragraf-2">Sınıfların “öznel tanımlara” göre belirlenmesi ve İrlanda kökenlilerin sayıları gibi konularda veri eksikliği bulunması (İrlandalılar, ulusal boyunduruk nedeniyle çoğunlukla geleneksel olarak Katoliktirler), bu çalışmanın sonuçlarını az çok zaafiyete uğratmıştır (yine de İngiltere’de sınıf bilincinin yüksek olması, böyle bir yöntemi ABD’ye kıyasla daha az sorgulanabilir kılar). Her halükarda, sınıflar arası tutum farklılığı açıkça görünür.</p>

      <p class="paragraf-2">Kiliseye gitmenin işçiler arasında nispeten az yaygın olması, felsefi olarak da dine karşı oldukları anlamına gelmez. Araştırmalar, inançlarını çeşitli Hristiyan öğretileri üzerinden ifade eden işçilerin sayısının, yüzdeye vurulduğunda kiliseye giden işçilere oranla daha fazla olduğunu göstermektedir. Yine de bu rakam bile, diğer sınıfların üyeleri arasında kendilerini inançlar üzerinden ifade edenlerine kıyasla daha düşüktür.<span class="dipp"><a class="footnote-link" href="#footnote-225-254" id="footnote-225-254-backlink">254</a></span> Öte yandan işçiler, genellikle materyalist felsefenin bilinçli takipçileri olmasalar da, on dokuzuncu yüzyılda “bilinçsiz sekülaristler” olarak adlandırılan kategoriye dâhil edilebilirler. Kurumsal din önemli ölçüde siyasal muhafazakârlıkla bağlantılı olmaya devam etse de (Muhafazakâr Parti’ye oy veren işçilerin yüzde 54’ü en azından “arada sırada” kiliseye gitmektedir; bu durum İşçi Partisi’ne oy verenlerin yalnızca yüzde 33’ü için geçerlidir); kurumsal olmayan dinî inançlar, siyasal ve diğer türden davranış biçimlerini oldukça sınırlı derecede etkilemektedir.<span class="dipp"><a class="footnote-link" href="#footnote-225-255" id="footnote-225-255-backlink">255</a></span></p>

      <p class="paragraf-2"><span>İngiliz işçilerinin “bilinçsiz materyalistler” sayılma nedenlerinden biri, siyasal önderlerinin işçilere materyalizmi öğretmek şöyle dursun, kendilerinin de inanç sahibi olmalarıdır. Liderlerin pek çoğu, işçi aristokrasisi içinde tarihsel olarak güçlü bir konumda olan İlkel Metodistler cemaatinden çıkmaktadır. Öyle ki, Winston Churchill’in İşçi Partisi’ne, fikirlerini bir Alman olan Karl Marx’tan aldıkları ve yeterince İngiliz olmadıkları yollu sataşmasına yanıt veren bir İşçi Partisi önderi, partinin Marksizmden çok Metodizme dayandığını söylemiştir. Aslında, fikirlerin sınır tanımadığını ve İngiliz egemen sınıfının da bir Fransız olan Calvin’in fikirlerine başvurduğunu veya 2000 yıl önce Ortadoğu’da yaşamış bir Yahudinin fikirlerini benimsediğini –ya da çarpıttığını– söyleyebilirdi.</span></p>

      <p class="ara1" xml:lang="en-GB">Sanayi Devrimi ertesi Kıta Avrupa’sında Protestanlık</p>

      <p class="paragraf-2"><span>Sanayi devriminden sonra Kıta Avrupa’sında Protestanlık, aşağı yukarı İngiliz Protestanlığının yolunu izledi. Anglikan kilisesi 1832 Reform Yasa Tasarısı’na nasıl karşı çıktıysa, Alman devletinin Lutherci kilisesi de siyasal ve sosyal demokrasiye aynı şekilde hücum etti. İngiltere işçi sınıfının yabancılaşmasının aynısı, sanayi devriminin beşiğinde yaşanana kıyasla daha tedrici olsa da, İskandinavya ve Almanya’da da vuku buldu. John Wesley’e “yüreğin dini”ni öğreten ve marangozlar, dokumacılar, bıçakçılar ve ayakkabı imalatçıları gibi ataerkil köy endüstrisinin üyeleri arasında yaygınlık kazanan piyetistlerin selefi Alman evanjelikleri, tıpkı Protestan rahipler gibi, yeni kent proletaryasıyla herhangi bir temas içinde değillerdi. Her ne kadar piyetizm, aristokrat çocuklarının sıradan halk çocuklarıyla aynı suda vaftiz edilmesini münasip bulmayanlarca hor görülse de, piyetist liderler hareketlerinin saygınlığı ve üyelerinin yumuşak başlılığıyla gururlanıyorlardı.</span><span class="dipp"><a class="footnote-link" href="#footnote-225-256" id="footnote-225-256-backlink">256</a></span> <span>Ancak on dokuzuncu yüzyıl evanjelik rahipleri, işçileri saygınlığın ve baş eğmenin dinine kazandırmayı bırakın, onlarla nasıl konuşulacağını bile bilmiyordu. Dünyeviliği nedeniyle siyasetin geleneksel olarak küçümsenmesi ve vaazlarda bahsi geçen</span> <span class="char-style-override-11">laissez-faire</span> <span>kapitalizminin “doğal toplumsal ahengi”, kitlelere ulaşmaları konusunda onlara pek yardımcı olmadı.</span></p>

      <p class="paragraf-2">Öte yandan, İngiltere’de olduğu gibi burada da, egemen sınıfların sosyal politikalarında yaşanan değişim, dinî fikirlerde görülen değişimlerle çakıştı.</p>

      <p class="alinti" xml:lang="en-GB">Yetmişli yılların karmaşası, pek çok Alman işverenin kendi başlarına aldıkları önlemlerin radikal işçi hareketini engelleyebileceğine duydukları güveni sarstı. Yetmişli yılların sonlarıyla birlikte evanjelikler çoğunlukla “sosyal muhafazakârlar”ın [sosyal yasaların çıkartılmasını savunan aristokrasi kesimi] moda haline getirdiği ve “kulis sosyalistleri”nce [orta yolcu reform arayışı içinde olan akademisyenler] hayırsever Hristiyan devlet idaresine ait bir norm olarak yerleşiklik kazandırılan devlet müdahalesi fikrinden yanaydı.<span class="dipp" style="font-size:0.86em;"><a class="footnote-link" href="#footnote-225-257" id="footnote-225-257-backlink">257</a></span></p>

      <p class="paragraf-2"><span>Bu “kulis sosyalistleri”nden biri olan Adolf Wagner, Protestan rahiplerin bir toplantısına işaret ederek,</span> <span class="char-style-override-11">laissez-faire</span> <span>öğretisine karşı onların milliyetçi duygularından medet umduğunu belirtiyordu. “Etiğe yapılan vurgu, ‘Alman ekonomisi’ni ... İngiliz kökenli klasik ekonomiden ayırmıştır” diye konuşuyordu. Ancak başvurduğu tek kaynak ahlaki değerler değildi; esas büyük vurguyu ihtiyatlı olmaya yapıyordu: “Ancak devlet yönetiminde gerçekleştirilen bir toplumsal reform aracılığıyla alt sınıftakilerin sıkıntılarının zamanında çözülmesi [sosyalist] devrimi önleyebilir.”</span><span class="dipp"><a class="footnote-link" href="#footnote-225-258" id="footnote-225-258-backlink">258</a></span> <span>Bu yüzden, “Demir Şansölye” Bismark’ın, katı anti-sosyalist yasalar başarısız olduktan sonra sosyal demokrasinin planlarını bozma arayışının bir aracı olarak tasarladığı toplumsal reform yasaları, kilisenin desteğini aldı.</span></p>

      <p class="paragraf-2">Ancak yine İngiltere’de olduğu gibi kilise, Protestanlıkta gerçekleşen değişimlere rağmen ne Almanya’da ne de diğer Avrupa ülkelerinde kitle desteği bulabildi. Amerika Birleşik Devletleri’nin aksine, Avrupa’nın gelişmiş kapitalist ülkelerinde kiliseye gidenlerin sayısında belirgin bir düşüş yaşanıyordu. Bu özellikle de endüstriyel açıdan Katolik ülkelere göre daha gelişmiş olan ve ağırlıklı olarak Protestan nüfus barındıran ülkeler için geçerliydi.<span class="dipp"><a class="footnote-link" href="#footnote-225-259" id="footnote-225-259-backlink">259</a></span></p>

      <p class="paragraf-2">Protestan kiliseler arasındaki dogmatik farkların yumuşaması ve kiliselerin konumlarının zayıflamasıyla birlikte, parçalanmış Protestanlığı birleştirme arayışı içinde olan –ve hatta Katolik kilisesi ile birleşik bir Hristiyanlık altında bir araya gelmeyi bile düşünen– ekümenik hareket, Birinci Dünya Savaşı’ndan sonra güçlenmeye başladı. Vidler’in dediği gibi,</p>

      <p class="alinti" xml:lang="en-GB">Birlik konusunda ciddi tartışmalar yapılıyordu; örneğin papaz kıtlığının hissedildiği bir dönemde, aynı şeyleri söyledikleri halde rekabet halinde olan örgütler yüzünden Hristiyan çabalarının boşa gitmesi gibi. Aynı zamanda, dost hükümetlerle işbirliği yapma ve düşman hükümetlere karşı direnme konusunda, birleşik kiliselerin bölünmüş kiliselere göre daha avantajlı olacağı düşünülüyordu.<span class="dipp" style="font-size:0.86em;"><a class="footnote-link" href="#footnote-225-260" id="footnote-225-260-backlink">260</a></span></p>

      <p class="paragraf-2">Öte yandan, kiliselerin ortak problemlerini çözmek için birleşmelerine hiyerarşik çıkarların müsaade edip etmeyeceği sorusu da orta yerde duruyordu.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-191-backlink" id="footnote-225-191">191</a> <span xml:lang="en-US">Christopher Hill,</span> <span class="char-style-override-11" xml:lang="en-US">Change and Continuity in Seventeenth-Century England</span> <span xml:lang="en-US">(Cambridge, Mass.: Harvard University Press, 1975), 83.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-192-backlink" id="footnote-225-192">192</a> <span xml:lang="en-US">Orjinal metinde geçen “paternoster” kelimesi, “t</span><span>espih” anlamına gelmektedir. Yazar, İngilizcede “durmaksızın ve monoton bir biçimde konuşmak” ve “tıkırtı” gibi anlamlara gelen “patter” kelimesiyle tespih kelimesinin etimolojik ortaklığına gönderme yapıyor –</span><span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-193-backlink" id="footnote-225-193">193</a> <span xml:lang="en-US">A.g.e., 84.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-194-backlink" id="footnote-225-194">194</a> <span xml:lang="en-US">A.g.e., 86-87.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-195-backlink" id="footnote-225-195">195</a> <span xml:lang="en-US">Roy Pascal,</span> <span class="char-style-override-11" xml:lang="en-US">The Social Basis of the German Reformation</span> <span xml:lang="en-US">(New York: Augustus M. Kelley, 1971), 134, 138.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-196-backlink" id="footnote-225-196">196</a> <span xml:lang="en-US">Aktaran Hill, 84.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-197-backlink" id="footnote-225-197">197</a> <span xml:lang="en-US">Pascal, 193.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-198-backlink" id="footnote-225-198">198</a> <span xml:lang="en-US">Aktaran a.g.e., 146.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-199-backlink" id="footnote-225-199">199</a> <span xml:lang="en-US">Aktaran R.H. Tawney,</span> <span class="char-style-override-11" xml:lang="en-US">Religion and the Rise of Capitalism</span> <span xml:lang="en-US">(New York: Penguin Books, 1947), 96.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-200-backlink" id="footnote-225-200">200</a> <span xml:lang="en-US">A.g.e., 200.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-201-backlink" id="footnote-225-201">201</a> <span xml:lang="en-US">Steele, aktaran Tawney, 202, 203.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-202-backlink" id="footnote-225-202">202</a> <span xml:lang="en-US">Christopher Hill,</span> <span class="char-style-override-11" xml:lang="en-US">Puritanism and Revolution</span> <span xml:lang="en-US">(New York: Schocken Books, 1964), 235.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-203-backlink" id="footnote-225-203">203</a> <span xml:lang="en-US">Christopher Hill,</span> <span class="char-style-override-11" xml:lang="en-US">Society and Puritanism in Pre-revolutionary England</span> <span xml:lang="en-US">(Londra: Seeker and Warburg, 1964), 226.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-204-backlink" id="footnote-225-204">204</a> <span xml:lang="en-US">Hill,</span> <span class="char-style-override-11" xml:lang="en-US">Change and Continuity in Seventeenth-Century England</span><span xml:lang="en-US">, 96.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-205-backlink" id="footnote-225-205">205</a> <span xml:lang="en-US">Tawney, 209.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-206-backlink" id="footnote-225-206">206</a> <span xml:lang="en-US">Aktaran Hill,</span> <span class="char-style-override-11" xml:lang="en-US">Puritanism and Revolution</span><span xml:lang="en-US">, 199.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-207-backlink" id="footnote-225-207">207</a> <span xml:lang="en-US">Marx ve Engels,</span> <span class="char-style-override-11" xml:lang="en-US">Basic Writings</span><span xml:lang="en-US">, 55.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-208-backlink" id="footnote-225-208">208</a> <span xml:lang="en-US">Aktaran Hill,</span> <span class="char-style-override-11" xml:lang="en-US">Puritanism and Revolution</span><span xml:lang="en-US">, 207.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-209-backlink" id="footnote-225-209">209</a> <span xml:lang="en-US">David W. Petegorsky,</span> <span class="char-style-override-11" xml:lang="en-US">Left-Wing Democracy in the English Civil War</span> <span xml:lang="en-US">(New York: Haskell House, 1972), 67.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-210-backlink" id="footnote-225-210">210</a> <span class="char-style-override-11">Kazıcılar</span> (<span class="char-style-override-11">Diggers</span>): Toprağa bağlı komünal yaşamı savunan bir İngiliz Protestan mezhebi –<span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-211-backlink" id="footnote-225-211">211</a> <span xml:lang="en-US">Aktaran H. Richard Niebuhr,</span> <span class="char-style-override-11" xml:lang="en-US">The Social Sources of Denominationalism</span> <span xml:lang="en-US">(Hamden, Conn: Shoe String Press, 1954), 49.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-212-backlink" id="footnote-225-212">212</a> <span xml:lang="en-US">Petegorsky, 73.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-213-backlink" id="footnote-225-213">213</a> <span xml:lang="en-US">A.g.e., 86.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-214-backlink" id="footnote-225-214">214</a> <span class="char-style-override-11">Eşitleyiciler</span> (<span class="char-style-override-11">Levellers</span>): İngiliz İç Savaşı sırasında etkin olan ve halk egemenliği, oy hakkı, dinsel hoşgörü gibi ilkeleri olan bir Protestan mezhebi. –<span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-215-backlink" id="footnote-225-215">215</a> <span xml:lang="en-US">Werner Stark,</span> <span class="char-style-override-11" xml:lang="en-US">The Sociology of Religion: A Study of Christendom</span><span xml:lang="en-US">, Cilt 2,</span> <span class="char-style-override-11" xml:lang="en-US">Sectarian Religion</span> <span xml:lang="en-US">(Londra: Routledge and Kegan Paul, 1967), 19.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-216-backlink" id="footnote-225-216">216</a> <span xml:lang="en-US">Christopher Hill,</span> <span class="char-style-override-11" xml:lang="en-US">The World Turned Upside Down: Radical Ideas During the English Revolution</span> <span xml:lang="en-US">(New York: Penguin Books, 1976), 361.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-217-backlink" id="footnote-225-217">217</a> <span>İngilizce “quake” sözcüğü, sarsılmak, titremek ve ürpermek gibi anlamlara gelir –</span><span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-218-backlink" id="footnote-225-218">218</a> <span xml:lang="en-US">Hill,</span> <span class="char-style-override-11" xml:lang="en-US">Puritanism and Revolution</span><span xml:lang="en-US">, 145.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-219-backlink" id="footnote-225-219">219</a> <span xml:lang="en-US">Isabell Grub,</span> <span class="char-style-override-11" xml:lang="en-US">Quakerism and Industry Before 1800</span> <span xml:lang="en-US">(Londra: Williams &amp; Norgate, 1930), 175.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-220-backlink" id="footnote-225-220">220</a> <span xml:lang="en-US">Wellman J. Warner,</span> <span class="char-style-override-11" xml:lang="en-US">The Wesleyan Movement in the Industrial Revolution</span> <span xml:lang="en-US">(new York: Longmans, Green, 1930), 165.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-221-backlink" id="footnote-225-221">221</a> <span xml:lang="en-US">Stark, 22.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-222-backlink" id="footnote-225-222">222</a> <span xml:lang="en-US">Warner, 171.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-223-backlink" id="footnote-225-223">223</a> <span xml:lang="en-US">A.g.e., 178.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-224-backlink" id="footnote-225-224">224</a> <span xml:lang="en-US">A.g.e., 127.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-225-backlink" id="footnote-225-225">225</a> <span xml:lang="en-US">Marx ve Engels,</span> <span class="char-style-override-11" xml:lang="en-US">On Religion</span><span xml:lang="en-US">, 309.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-226-backlink" id="footnote-225-226">226</a> <span xml:lang="en-US">R.M. Cameron,</span> <span class="char-style-override-11" xml:lang="en-US">Methodism and Society in Historical Perspective</span><span xml:lang="en-US">, aktaran Stark, 294.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-227-backlink" id="footnote-225-227">227</a> <span xml:lang="en-US">Warner, 190.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-228-backlink" id="footnote-225-228">228</a> <span xml:lang="en-US">Aktaran Niebuhr, 171.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-229-backlink" id="footnote-225-229">229</a> <span xml:lang="en-US">Warner, 196.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-230-backlink" id="footnote-225-230">230</a> <span xml:lang="en-US">A.g.e., 200.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-231-backlink" id="footnote-225-231">231</a> <span xml:lang="en-US">A.g.e., 201.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-232-backlink" id="footnote-225-232">232</a> <span class="char-style-override-11">Non-comformist</span><span>: Anglikan kilisesi dışındakiler. –</span><span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-233-backlink" id="footnote-225-233">233</a> <span xml:lang="en-US">A.g.e., 190.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-234-backlink" id="footnote-225-234">234</a> <span xml:lang="en-US">K.S. Inglis,</span> <span class="char-style-override-11" xml:lang="en-US">Churches and the Working Classes in Victorian England</span> <span xml:lang="en-US">(Londra: Routledge and Kegan Paul, 1963), 1.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-235-backlink" id="footnote-225-235">235</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-236-backlink" id="footnote-225-236">236</a> <span>Cemaatlerin bağımsızlığını savunan Protestan hareketi –</span><span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-237-backlink" id="footnote-225-237">237</a> <span xml:lang="en-US">A.g.e., 60, 117.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-238-backlink" id="footnote-225-238">238</a> <span xml:lang="en-US">A.g.e., 5.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-239-backlink" id="footnote-225-239">239</a> <span xml:lang="en-US">Vidler, 92.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-240-backlink" id="footnote-225-240">240</a> <span xml:lang="en-US">Tawney, 103.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-241-backlink" id="footnote-225-241">241</a> <span xml:lang="en-US">Niebuhr, 131.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-242-backlink" id="footnote-225-242">242</a> <span xml:lang="en-US">Vidler, 95.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-243-backlink" id="footnote-225-243">243</a> <span xml:lang="en-US">F. Maurice’in Ludlow biyografisinden, aktaran Vidler, 95-96.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-244-backlink" id="footnote-225-244">244</a> <span xml:lang="en-US">Vidler, 96; Inglis, 261.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-245-backlink" id="footnote-225-245">245</a> <span xml:lang="en-US">Aktaran Inglis, 272.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-246-backlink" id="footnote-225-246">246</a> <span xml:lang="en-US">Aktaran a.g.e., 268.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-247-backlink" id="footnote-225-247">247</a> <span xml:lang="en-US">Marx ve Engels,</span> <span class="char-style-override-11" xml:lang="en-US">Basic Writings</span><span xml:lang="en-US">, 35-36.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-248-backlink" id="footnote-225-248">248</a> <span xml:lang="en-US">Inglis, 34.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-249-backlink" id="footnote-225-249">249</a> <span xml:lang="en-US">Inglis, 260.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-250-backlink" id="footnote-225-250">250</a> <span xml:lang="en-US">Carlton J. Hayes,</span> <span class="char-style-override-11" xml:lang="en-US">A Generation of Materialism: 1871-1900</span> <span xml:lang="en-US">(New York: Harper, 1941), 133.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-251-backlink" id="footnote-225-251">251</a> <span xml:lang="en-US">Hayes, 140.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-252-backlink" id="footnote-225-252">252</a> <span xml:lang="en-US">Inglis, 323.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-253-backlink" id="footnote-225-253">253</a> <span xml:lang="en-US">Michael Argyle ve Benjamin Beit-Hallahmi,</span> <span class="char-style-override-11" xml:lang="en-US">The Social Psychology of Religion</span> <span xml:lang="en-US">(Boston: Routledge &amp; Kegan Paul, 1975), 161.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-254-backlink" id="footnote-225-254">254</a> <span xml:lang="en-US">A.g.e., 163.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-255-backlink" id="footnote-225-255">255</a> <span xml:lang="en-US">A.g.e., 28.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-256-backlink" id="footnote-225-256">256</a> <span xml:lang="en-US">Koppel Z. Pinson,</span> <span class="char-style-override-11" xml:lang="en-US">Pietism as a Factor in the Rise of German Nationalism</span> <span xml:lang="en-US">(New York: Columbia University Press, 1934), 104, 109.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-257-backlink" id="footnote-225-257">257</a> <span xml:lang="en-US">William O. Shanahan,</span> <span class="char-style-override-11" xml:lang="en-US">German Protestants Face the Social Question: The Conservative Phase, 1815-1871</span> <span xml:lang="en-US">(South Bend, Ind.: University of Notre Dame Press, 1954), 388, 379.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-258-backlink" id="footnote-225-258">258</a> <span xml:lang="en-US">Shanahan, 402.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-259-backlink" id="footnote-225-259">259</a> <span xml:lang="en-US">Ninian Smart, “Death and the Decline of Religion in Western Society,”</span> <span class="char-style-override-11" xml:lang="en-US">Man’s Concern With Death</span><span xml:lang="en-US">, drl. Arnold Tonybee (New York: McGraw-Hill, 1968), 138.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-260-backlink" id="footnote-225-260">260</a> <span xml:lang="en-US">Vidler, 262.</span></p>
        </div>
      </div>
    </div>
  </div>
</body>
</html>
