<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-2.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta para-style-override-16">Birinci Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt.jpeg" width="202" /></p>

      <p class="anabas1" id="toc_marker-3-1">AYDINLANMA DÖNEMİ FRANSIZ MATERYALİSTLERİNİN DİNE BAKIŞI</p>

      <p class="resim-2"><span><img alt="4.png" class="image" height="12" src="../Images/4_fmt2.jpeg" width="34" /></span></p>

      <p class="ara1" xml:lang="en-GB">Marksizmin Fransız materyalist ataları</p>

      <p class="paragraf-2">Marx ve Engels, Fransız Aydınlanması filozoflarını kendi düşünsel ataları arasında kabul ediyordu.<span class="dipp"><a class="footnote-link" href="#footnote-225-1" id="footnote-225-1-backlink">1</a></span> Engels onlara şu sözlerle şükranlarını sundu:</p>

      <p class="alinti" xml:lang="en-GB">Fransa’da insanların zihinlerini, kapıyı çalmakta olan devrim için arındıran büyük adamlar, son derece devrimci bir şekilde hareket ettiler. Hiçbir dış otorite tanımadılar. Din, doğa, toplum, siyasal sistem mefhumları ... her şey en acımasız eleştiriye tabi tutuldu; her şey kendi varlığını akıl karşısında savunmak ya da tüm varoluş iddialarından vazgeçmek zorunda kaldı.<span class="dipp" style="font-size:0.86em;"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-2">Bir başka yerde de, “Fransız düşüncesinin biçim ve içerikte zirveye ulaştığı ... geçen yüzyılın görkemli Fransız materyalist yazını”ndan bahsediyor ve bu yazının “dönemin bilimsel düzeyi göz önüne alındığında, içerik bakımından bugün bile muazzam yücelikte ve biçim bakımından henüz aşılamamış” olduğunu söylüyordu.<span class="dipp"><a class="footnote-link" href="#footnote-225-3" id="footnote-225-3-backlink">3</a></span> Dinin işçilere nüfuz ettiği her yerde bu yazının çevrilmesini ve yaygınlaştırılmasını öneriyordu. Lenin de bu eserlerin, artık miadı dolmuş taraflarını ve 18. yüzyıldan bu yana dinin bilimsel eleştirisindeki gelişmeleri göz önüne alan eklemelerle, çevrilmelerinden yanaydı.</p>

      <p class="paragraf-2">Bu nedenle, dine ilişkin Marksist anlayışı ele almaya Fransız Ansiklopedistlerin –Marx ve Engels’in büyük ölçüde herkesçe bilindiğini varsaydıkları– düşünceleriyle başlamak isabetli olacaktır. Fakat okuyucu unutmamalıdır ki onlara göre Ansiklopedistler kendi çağlarının düşünsel sınırlarından muzdarip ve dolayısıyla tek yönlüdürler. Marksizm, Ansiklopedistlerin mekanik materyalizmine diyalektik bir boyut kazandırır ve onu toplumsal olguların incelenmesine uyarlar. Dolayısıyla dinin Marksist eleştirisi, başlangıç noktası olan Fransız materyalizminin eleştirisinden çok daha zengin ve karmaşıktır. Dine dönük Aydınlanmacı eleştirileri yetkinleştirerek kabul eder. Ansiklopedistlerin işaret ettiği gibi, İncil’de tiranlığın onaylanması yüzyıllarca kiliselerce kullanılmış olsa ve bu durum İncil’in tanrı kelamı olduğuna inananlar tarafından örtbas ya da göz ardı edilebilir olmasa bile, aynı İncil yüzyıllarca isyankâr dinsel hareketlerce başvurulan başka kavramlar da içerir.<span class="dipp"><a class="footnote-link" href="#footnote-225-4" id="footnote-225-4-backlink">4</a></span> Benzer şekilde, Aydınlanma, dinin cehaleti pekiştirdiğini söylerken temelde haklı olsa bile, dinsel fantezilerin hakiki bilgi ile iç içe geçmiş olduğunu göremez.<span class="dipp"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-2"><span>Bir bütün olarak kurumsal dine şiddetle karşı çıkıyor olsalar da (“kepazeliği yok edin” Voltaire’in ünlü sloganıydı), Fransız materyalistleri çoğunlukla deistti; yüce bir yaratıcıya inanıyor, fakat kutsal metinleri yadsıyorlardı. Ancak Holbach ve Diderot, materyalizmi ateizm noktasına taşıdı. Fransız materyalistlerinin ateizmi, belki de en iyi Holbach’ın</span> <span class="char-style-override-16">Aklıselim ya da Doğaüstücü Düşüncelere Karşı Doğacı Düşünceler</span> <span>adlı kitabı üzerinden incelenebilir. Bu kitap,</span> <span class="char-style-override-16">Doğa Sistemi</span> <span>başlıklı iki ciltlik eserinin geniş kitleler için yeniden düzenlenmiş halidir. Biraz dağınık, tekrarlarla dolu ve tumturaklı olsa da, bu kitap, aforizmalarıyla Aydınlanmanın dine ve özellikle de Hristiyanlığa karşı suçlamalarını çarpıcı bir şekilde sergiler. Bu eserin kimi temel noktalarını alıp, 19. ve 20. yüzyıldaki rasyonalist mirasçılarının değerlendirmelerini de ekleyerek, kendi görüşlerimi ortaya koyacağım. Aydınlanmanın Hristiyanlığa karşı suçlamaları, en başta, İncil’i doğrudan tanrının kelamı kabul eden köktenci Hristiyanlık için geçerlidir. Modernist liberal Hristiyanlık daha savunmacı bir hatta geri çekilerek bu tür saldırıları savuşturur; fakat Holbach’ın okları bu modernist savunma hattına da uzanır. İncil’in tüm detaylarıyla literal</span><span class="dipp"><a class="footnote-link" href="#footnote-225-6" id="footnote-225-6-backlink">6</a></span> <span>yorumlanışını reddeden bu konumun, Marksist saldırı karşısında nasıl kırılganlaştığını ileride göreceğiz.</span></p>

      <p class="ara1" xml:lang="en-GB">Din, tiranlığı onaylar</p>

      <p class="paragraf-2">Ansiklopedistler, İncil’i yıkıcı bir eleştiriye tabi tuttular; bugün barbarca bulacağımız kavramlar içerdiğini ve tiranlığı onayladığını gösterdiler. “Yeryüzünün bütün dinlerinde” der Holbach,</p>

      <p class="alinti" xml:lang="en-GB">‘orduların Tanrısı’nı, ‘kıskanç bir Tanrı’, ‘intikamcı bir Tanrı’, ‘yakıp yıkan bir Tanrı’, katliamdan zevk alan ve kullarının onun bu zevkine hizmet etmeyi görev bildikleri bir ‘Tanrı’ buluruz. ... İnsan ... sadece din adamlarının hayal ürünü hikâyelerinden tanıdığı tanrısının boyunduruğu karşısında eğilmek zorunda olduğuna inanır; o din adamları ki her mutsuz ölümlüyü önyargı zincirine bağladıktan sonra onun efendisi olarak kalırlar ya da onu tanrının yeryüzündeki temsilcisi olan –ve tanrılardan daha az korkunç olmayan– tiranların mutlak iktidarı karşısında savunmasız bırakırlar.<span class="dipp" style="font-size:0.86em;"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="paragraf-2">Holbach “yeryüzünün bütün dinleri” derken İncil’i fazlasıyla genelleştirir. Fakat İncil’in tanrısının katliamdan zevk aldığı, gerçekten de, İncil’i sallabaş bir hürmetin uyuşturduğu bir zihinle okumayan herkes için aşikârdır. Tanrı, İsraillilere diğer halklar tarafından işgal edilmiş toprakları ele geçirmelerini emreder ve onlara bu mücadelelerinde yardım edeceğini vaat eder. Musa’ya “tüm insanlar Ben’im, Rabbın, nelere kadir olduğunu görecekler” diye seslenerek böbürlenir.</p>

      <p class="alinti para-style-override-16" xml:lang="en-GB">Amor, Kenan, Hitit, Periz, Hiv ve Yevus halklarını senin önünden kovacağım. Gideceğin ülkedeki insanlarla antlaşma yapmaktan kaçın. ... Onların sunaklarını yıkacaksın. ... Ben kıskanç bir Rabbım. (Mısır’dan Çıkış 34: 10-14)<span class="dipp" style="font-size:0.86em;"><a class="footnote-link" href="#footnote-225-8" id="footnote-225-8-backlink">8</a></span></p>

      <p class="alinti para-style-override-15" xml:lang="en-GB">Rabbınızın miras olarak size verdiği topraklardaki şehirleri fethettiğinizde, herkesi öldürün. (Yasanın Tekrarı 20: 16).</p>

      <p class="paragraf-2">Gerçekten de İsrailliler, bu kıskanç tanrının keyfine hizmet etmeyi görev bildiler. Kenan halkıyla savaşa girmeden önce, tanrıya “bir adak adadılar”: “Eğer bu halkları fethetmemize izin verirsen, onları ve şehirlerini kayıtsız şartsız sana adayacağız ve yok edeceğiz.” Tanrı onları duydu ve Kenan topraklarını fethetmelerine yardımcı oldu. Böylece İsrailliler halkı ve şehirlerini tamamen imha etti ve buraya Horma (Eriha) adını verdi (Sayılar 21: 2-3). Good News Bible’ın dindar editörleri, kayıtsız şartsız adanan bir şeyin “tamamen Tanrı’ya ait [olduğunu] ve kullanılama[yacağını]; bu yüzden imha edilmesi gerek[tiğini]” ve Horma’nın İbranicede “imha” anlamına geldiğini açıklar.</p>

      <p class="paragraf-2">Başka kabile tanrılarına tapan diğer insanları kendisine kurban etmesi karşılığında seçilmiş halkına yardım eden tanrı, peygamberlerinin (ve temsil ettikleri tanrının) onuru saldırıya uğradığında da onlara aynı şekilde yardım eder. Peygamber Elişa’nın bazı çocuklarla karşılaşmasını anlatan hikâyeyi ciddiye alırsak, onun zalimliğinden dehşete kapılırız:</p>

      <p class="alinti" xml:lang="en-GB">Elişa Eriha’dan ayrılıp Beytel’e giderken kentin küçük çocukları yola döküldüler. “Defol, defol, kel kafalı!” diyerek onunla alay ettiler. Elişa arkasına dönüp çocuklara baktı ve Rabbin adıyla onları lanetledi. Bunun üzerine ormandan çıkan iki dişi ayı çocuklardan kırk ikisini parçaladı. (II. Krallar 2: 23-24)</p>

      <p class="paragraf-2">Hikâyenin ahlaki öğüdü açıktır: Çocuklara ders olsun!</p>

      <p class="paragraf-2">Fakat zaman zaman İsrailliler gaddarlıkta tanrılarından geri kalmazlar. Midyanlı tüm erkekleri öldürür, mallarını yağmalar, şehirlerini yerle bir eder, kadınlarını ve çocuklarını esir alırlarken, tanrı tarafından Midyanlıları cezalandırması istenen Musa feryat eder: “Neden bütün kadınları hayatta bıraktınız? ... Bütün erkek çocukları ve cinsel münasebette bulunmuş bütün kadınları öldürün, fakat bütün kız çocukları ve bakire kadınları kendiniz için canlı saklayın” (Sayılar 31: 15-18). Anlaşılan tanrı, Musa’nın emrini onaylar; zira onu azarlamak bir yana, belli bir miktar öküz, eşek, koyun ve bakireyi tanrıya ayırmak kaydıyla, ganimetin nasıl paylaşılacağına dair detaylı talimatlar verir (Sayılar 31: 25-30).</p>

      <p class="paragraf-2"><span>Bakirelerin tanrıya sunulması ne anlama gelir? Modern İncil araştırmacıları, Eski Ahit’in kimi pasajlarında insan hayatının kurban edilmesi kınanırken, bazı başka pasajlarda bunun onaylandığını belirtir</span><span class="dipp"><a class="footnote-link" href="#footnote-225-9" id="footnote-225-9-backlink">9</a></span><span>; bu da ikincisine bir örnektir. Bir diğer örnek, Levililer bölümü 27’nci paragraf, 28-29’ncu ayetlerdir:</span></p>

      <p class="alinti" xml:lang="en-GB">İster insan, ister hayvan, ister aileden kalma tarla olsun, Rabbe koşulsuz adanan hiçbir şey satılmayacak ve geri alınmayacaktır. ... Rabbe koşulsuz adanan insan para karşılığında kurtarılamayacak, kesinlikle öldürülecektir.</p>

      <p class="paragraf-2">Yiftah savaşa gitmeden önce tanrıya ant içer: “Ammonluları elime teslim edersen, onları yenip sağ salim döndüğümde beni karşılamak için evimin kapısından ilk çıkan, Rabbe adanacaktır. Onu yakmalık sunu olarak sunacağım.” Eve geri döndüğünde muzaffer Yiftah’ı kendi kızı karşılar. Yiftah feryat eder: “Beni perişan ettin, umarsız bıraktın! Çünkü Rabbe verdiğim sözden dönemem.” “Babası da içtiği andı yerine getirdi. Kıza erkek eli değmemişti.” (Hâkimler 11: 30-31, 35, 39) Bu pasajlar ışığında, Midyanlı bakirenin aynı öküzler, eşekler ve kuzular gibi tanrıya kurban edildiği açıktır.</p>

      <p class="paragraf-2">Ve Musa İsraillilere diğer bakireleri kendilerine saklamalarını söylerken neyi kastetmektedir? Deist olan Amerikalı büyük devrimci ve Aydınlanma’nın öğrencisi Thomas Paine, bunu bakirelere tecavüz olarak yorumlar ve bu sahte Tanrı Kelamı’nın insanlık dışılığını lanetler. Llandaff Piskoposu ve Cambridge Üniversitesi ilahiyat profesörü Richard Watson, inancı savunarak ona itiraz eder. Piskoposa göre Paine’in yorumu, bir kâfirin günahkâr tefsiridir. Paine’i “şeytanın çocuğu” olarak lanetler ve coşkuyla haykırır: “Bunu ispatla; ben de İncil’in senin dediğin gibi olduğunu kabul edeyim –bir yalanlar, kötülükler ve küfür kitabı.” <span class="dipp"><a class="footnote-link" href="#footnote-225-10" id="footnote-225-10-backlink">10</a></span> Burada kastedilen, ona göre, genç kadınların köle olarak alınmasıdır. Bu, değerli piskoposun bakışına göre, İncil’in ahlaki görkemini korur.</p>

      <p class="paragraf-2">Muarızı Paine sadece gramer okulu dereceli bir isyankârken, kendisi bizzat kral tarafından bahşedilmiş unvanıyla bir ilahiyat profesörü olmasına rağmen piskopos, Musa’nın Yasanın Tekrarı 21’nci paragraf 10-14’ncü ayetlerdeki sözlerini görmezden gelir:</p>

      <p class="alinti" xml:lang="en-GB">Düşmanlarınızla savaşmaya çıktığınızda ve Tanrınız Rab onları elinize teslim ettiğinde, tutsaklar alır ve aralarında sevdiğiniz güzel bir kadın görürseniz, onu kendinize eş olarak alabilirsiniz. ... Evinizde otursun. Anne babası için bir ay yas tutsun. Sonra kadını alan kişi onunla yatabilir. Erkek ona koca, kadın da ona karı olacak. Kadından hoşnut kalmazsa, onu özgür bıraksın. Kadınla yattığı için onu parayla satmasın, ona köle gibi davranmasın.</p>

      <p class="paragraf-2">Tanrı, kadına kendi emriyle ve onu rehin alan ordu tarafından katledilmiş anne babası için yas tutması iznini “şefkatle” verdiğine ve sahibi ondan sıkıldığında da onu saldığına göre, tecavüzü ve cariyeliği onaylıyor demektir.</p>

      <p class="paragraf-2">Bütün İsrailli liderler tanrının kanlı emirlerine uymakta Musa kadar titiz değildir. Samuel peygamber, Saul’e şöyle der:</p>

      <p class="alinti" xml:lang="en-GB">Şimdi Rabbin sözlerine kulak ver. ... Şimdi git, Amaleklilere saldır. Onlara ait her şeyi tümüyle yok et, hiçbir şeyi esirgeme. Kadın erkek, çoluk çocuk, öküz, koyun, deve, eşek hepsini öldür. (1. Samuel 15: 1-3)</p>

      <p class="paragraf-2">Fakat Saul tanrıya ayak direr ve bazı şeyleri kendine saklar. Bütün insanları öldürmüş olsa da, Saul’un adamları “Agak’ı ve en iyi koyunları, sığırları, besili danaları, kuzuları –iyi olan ne varsa hepsini– esirgediler” (1. Samuel 15: 9). Samuel, tanrının gazabına uğradığı için Filistinliler tarafından kuşatıldığını söyler Saul’e: “Çünkü sen Rabbin buyruğuna uymadın, Amaleklileri ve onlara ait her şeyi yok etmedin. Rab bugün bunları bu yüzden başına getirdi” (1. Samuel 28: 18).</p>

      <p class="paragraf-2">Tanrı kralların kralıdır, terörle yönetir. Öylesine gaddardır ki, kutsal Ahit Sandığı taşınırken sendeleyerek yanlışlıkla ona dokunan adamı katletmiştir (2. Samuel 6: 6-8). İsrail halkının uyması için Musa’ya vahyettiği kanunlar –tanrı için kurulacak çadırda kullanılmak üzere herkesin kendi “canına karşılık” (Mısır’dan Çıkış 30: 12) ödeyeceği vergi dâhil– onları ihlal etmeye kalkışacaklara korkunç tehditler savrularak sunulur.</p>

      <p class="paragraf-2"><span>Tanrı der ki: “Ama beni dinlemez, bütün bu buyrukları yerine getirmezseniz, cezalandırılacaksınız. ... Üzerinize dehşet salacağım. Verem ve sıtma gözlerinizin ferini söndürecek, canınızı kemirecek. ... Bütün bunlardan sonra yine beni dinlemez, bana karşı çıkarsanız, bu kez ben de öfkeyle size karşı çıkacağım ve günahlarınıza karşılık sizi yedi kat cezalandıracağım. Açlıktan çocuklarınızın etini yiyeceksiniz.” (Levililer 26: 14-29)</span></p>

      <p class="paragraf-2">Her despotun köle ruhlu kulları, ona sadece ne kadar ulu olduğunu değil, aynı zamanda sevgili kullarının cefasını hafifletmekte ne kadar bağışlayıcı olduğunu söylemeyi de çok sever. Ve despotlar, kendilerine yapılan bu methiyeyi memnuniyetle kabul eder. İsraillilerin tanrısı da böyledir:</p>

      <p class="alinti" xml:lang="en-GB">Ben Rabbim; acıyan, lütfeden, tez öfkelenmeyen, sevgisi engin ve sadık Tanrı. ... Fakat babaların işlediği suçun hesabını oğullarından, torunlarından, üçüncü, dördüncü kuşaklardan sorarım. (Mısır’dan Çıkış 34: 6-7)</p>

      <p class="paragraf-2">İnsanın aklına, önce “beyaz yakalı kölelerine” eziyet edip sonra onlara “Tamam arkadaşlar. Bugüne kadar hep yumuşak yüzümü gördünüz, ama aylaklık etmenizden usandım. Artık Bay Nazik yok!” diyen yöneticiler geliyor.</p>

      <p class="paragraf-2">Yeni Ahit’in tanrısı sevgiden ve şefkatten daha fazla söz eder; fakat aynı Eski Ahit üslubuyla, Yeruşalem’de bebekleri ve anne babalarını sarsacak bir kutsal yıkımı haber verir. “Çünkü o günler” der İsa,</p>

      <p class="alinti" xml:lang="en-GB">yazılmış olanların tümünün gerçekleşeceği ceza günleridir. O günlerde gebe olan, çocuk emziren kadınların vay haline! Çünkü ülke büyük sıkıntıya düşecek ve bu halk gazaba uğrayacaktır. (Luka 21: 22-23)</p>

      <p class="paragraf-2">Yeni Ahit’in tanrısı yeni ve daha büyük bir dehşeti takdim eder: ölüm sonrası ebedî azap. İsa’ya göre “İnsanoğlu meleklerini gönderecek, onlar da insanları günaha düşüren her şeyi, kötülük yapan herkesi O’nun egemenliğinden toplayıp kızgın fırına atacaklar. Orada ağlayış ve diş gıcırtısı olacaktır” (Matta 13: 41-42). Pavlus “Rab İsa”nın “alev alev yanan ateş içinde güçlü melekleriyle gökten gelip görün[eceğini]” söyler ve ekler: “Rabbimiz İsa, Tanrı’yı tanımayanları ve kendisiyle ilgili Müjde’ye uymayanları cezalandıracak. Böyleleri Rabbin varlığından ve yüce gücünden uzak kalarak sonsuza dek mahvolma cezasına çarptırılacaklar” (Pavlus’tan Selaniklilere İkinci Mektup 1: 7-9). Yani İsa’yı Rab olarak kabul etmeyenler, ebedî cehennem ateşine mahkûm olacaklar: Ya müjdeye uy, ya cehennemi boyla!</p>

      <p class="paragraf-2">Bir yandan tanrının şefkati ve iyiliği yere göğe sığdırılamazken, öte yandan bu öğreti yüzyıllarca kabul gördü –ve hâlâ milyonlarca köktendinci tarafından kabul görüyor. Fakat şu basit soruyu soralım: Hangi kusuru işlemiş olursa olsun, oğlunu bir dakikalığına ateşe atarak cezalandıran bir baba hakkında ne düşünürüz? Oysa bize deniyor ki, “Yüce Babamız” üzerine titrediği insanlara ebediyete kadar işkence edecek!</p>

      <p class="paragraf-2">Kendini İsa’nın vekili olarak gören Katolik kilisesi, öbür dünyanın anahtarlarını elinde tuttuğunu iddia ediyor. Ancak onun ayinleri vasıtasıyla cennete erişebilirmişiz. Protestan hareketi bu tekeli kırmış olsa da, Holbach’ın dediği gibi, insanlığı “tiranların mutlak iktidarına” teslim eder. Mutlak monarşi döneminde kral, tanrının yansıması ve sembolü, onun yeryüzündeki temsilcisi olarak görülürdü. Kral ne kadar zalim olursa olsun, ona karşı isyan etmek aşağılık bir günah, kutsal düzenin ihlali anlamına gelirdi. Luther diyordu ki “her zaman, ne kadar adaletsiz olursa olsun isyana direnenin yanında, ne kadar adil olursa olsun isyan edenin karşısında olacağım.” Calvin de aynı şeyi söylüyordu: “İnsanlıktan çıkmış bir prens tarafından zalimce incitildiğimizde ya da bir müsrif ya da aç gözlü tarafından soyulduğumuzda ve yağmalandığımızda, tanrıya karşı kendi günahlarımızı hatırlayalım; ki bu musibetler hiç şüphesiz günahlarımızın cezasıdır.”<span class="dipp"><a class="footnote-link" href="#footnote-225-11" id="footnote-225-11-backlink">11</a></span> III. George’a karşı ayaklanan Amerikalı asiler, elbette, kralın bu kutsal yönetme hakkını reddediyor ve bir halkın kendi “devrolunmaz haklarını” ihlal eden bir hükümeti “değiştirme” ya da “yıkma” hakkı olduğunu savunuyorlardı. Çoğunlukla deist ve özgür düşünceli insanlar olan liderleri,<span class="dipp"><a class="footnote-link" href="#footnote-225-12" id="footnote-225-12-backlink">12</a></span> kendi düşünsel silahlarını Aydınlanma rasyonalizminden ödünç aldılar.<span class="dipp"><a class="footnote-link" href="#footnote-225-13" id="footnote-225-13-backlink">13</a></span></p>

      <p class="ara1" xml:lang="en-GB">Din, cehaleti besler</p>

      <p class="paragraf-2">Aydınlanma düşünürlerine göre dinsel şiddet eylemleri cehaletten kaynaklanır ve aklı felce uğratan bu cehaletten beslenir. Holbach sorar (s. ix), “İnsanlık, ürkütücü hayaletlerin azabıyla ve çıkarı bu cehaleti ve korkuları güçlendirmekten yana insanların rehberliğinde, nasıl kayda değer bir gelişme gösterebilir ki?”</p>

      <p class="paragraf-2">Bilginin din tarafından yasaklanması, tanrının Adem’e iyi ve kötü bilginin ağacından yememesi emrinde ifade buldu. Buna karşılık Havva “ağacın güzel, meyvesinin yemek için uygun ve bilgelik kazanmak için çekici olduğunu” düşündü (Yaratılış 3: 6). Tanrının buna yanıtı, tebasının aydınlanmasının kendi iktidarını tehdit edeceğinden korkan bir despotun yanıtıyla aynıydı: “Adem iyiyle kötüyü bilmekle bizlerden biri gibi oldu” dedi, “Artık yaşam ağacına uzanıp meyve almasına, yiyip ölümsüz olmasına izin verilmemeli.” (Yaratılış 3: 22)</p>

      <p class="paragraf-2">İnsanlar gökyüzüne ulaşmak için Babil kulesini inşa ettiklerinde de korkuya kapılmıştı: “Tek bir halk olup aynı dili konuşarak bunu yapmaya başladıklarına göre, düşündüklerini gerçekleştirecek, hiçbir engel tanımayacaklar.” (Yaratılış 11: 6) Tanrı, bilgiye erişen insanların yarattığı tehlikeyi, despotların geleneksel yöntemi olan “böl ve yönet”i kullanarak, iletişim araçlarını (ortak dillerini) yok edip insanlarını birbirine kırdırarak göğüsledi.</p>

      <p class="paragraf-2">Doğanın işleyişine dönük fazla cesur bir sorgulamanın tehlikeli olduğu düşüncesi, Hristiyan fikriyatının bir parçası haline geldi. Ortaçağ’da örneğin doktorlara, özellikle de İslam dünyasının ünlü filozof ve tıp otoriteleri İbn Sina ve İbn Rüşd’ün takipçileriyseler, şüpheyle bakıldı. Tıp henüz ilkel bir aşamada olmasına rağmen, hastalıkları İncil’de olduğu gibi cin çarpması ve tanrının cezası olarak görmemesi onu başlı başına tehlikeli kılıyordu. “Nerede üç doktor varsa, orada iki ateist vardır.” İngiliz skolastik düşünürü John of Salisburyli John, tıpçıları “doğaya çok fazla şey atfettikleri ve Doğanın Yaratıcısını bir kenara attıkları” için lanetliyordu.<span class="dipp"><a class="footnote-link" href="#footnote-225-14" id="footnote-225-14-backlink">14</a></span></p>

      <p class="paragraf-2">Bilgi arayışının tehlikeleri teması, Rönesans döneminin Faust efsanesinde yankılanıyordu. Faust, kara büyü bilgisine erişmek için ruhunu şeytana satan bir bilim insanıydı. Bu yıllar, büyüye bulaşmış bilimin kendini büyüden ayrıştırmak için mücadele ettiği dönemdi. Gezgin büyücü Georg Faustus’un hikâyelerine dayandırılan (eski bir yayıncı olduğu için kendisinden şüphelenilen Johann Fust ile karıştırılır) bu efsane, insan zihni önünde açılan yeni dehlizlerin yarattığı büyülenmeyi ve aynı zamanda korkuları dışavurur.</p>

      <p class="paragraf-2">Katolik kilisesi, kendi otoritesini ve dogmasını tehdit eden bilimsel keşifleri ve doğa teorilerini tavizsizce yasaklıyordu. Galileo, öldürülmemek için dünyanın güneş etrafında döndüğü inancından vazgeçmeye zorlandı. Güneş çilleriyle ilgili buluşu, tanrının eserini kusurlu gösterdiği gerekçesiyle lanetlendi. Teleskopun bu keşfinin öğretilmesi, Katolik üniversitelerinde yasaklandı. Üniversitelerin bazılarında bu yasak yüzyıllar boyunca sürdü.<span class="dipp"><a class="footnote-link" href="#footnote-225-15" id="footnote-225-15-backlink">15</a></span> Kopernik’in ve Galileo’nun güneş sabit dururken dünyanın onun etrafında döndüğü teorilerini destekleyen eserleri, 1835 yılına kadar Kilise’nin kitap endeksinde müminlerin okumasının yasak olduğu kitaplar arasındaydı. Kopernik ve Galileo bu onuru Cervantes, Descartes, Pascal, Swift ve Stendhal ile paylaştı.</p>

      <p class="paragraf-2">Katolik kilisesi, İncil ile çeliştiği için yeni astronomiye karşı çıkmakta yalnız değildi. Luther, Kopernik hakkında “bu ahmak, tüm astronomi bilimini ter yüz etmek istiyor; fakat Kutsal Kitap bize buyuruyor ki Yeşu dünyaya değil, güneşe durmasını emretti” diyordu. Calvin de kutsal metinlere gönderme yapıyordu: “Dünya sağlam kurulmuş, sarsılmaz.” (Zebur 93: 1) Ve feryat ediyordu: “Kopernik’in otoritesini Kutsal Ruh’un otoritesi üzerine koymak kimin haddine?”<span class="dipp"><a class="footnote-link" href="#footnote-225-16" id="footnote-225-16-backlink">16</a></span></p>

      <p class="paragraf-2">Hem Katolik hem Protestan otoriteler sapkınları ateşte yakarak, düşünce özgürlüğü mücadelesine şehitler kazandırdı. Kopernik’ten yana olan ve doğanın hiçbir otoriteye bağlı olmaksızın incelenmesini savunan Giordano Bruno’nun cezalandırılma gerekçelerinden biri de, sonsuz evrendeki diğer gezegenlerde hayatın varlığına ilişkin spekülasyonlar yapmasıydı. Zira deniliyordu ki, eğer İsa insanoğlunun günahları için çarmıha gerilmek üzere dünyaya gönderilmişse, aynı azabı yaşamak için diğer sayısız gezegene de gitmiş olması gerekmez mi? O halde, tek varoluş nedeni ebediyen eziyet çekmek olan bir tanrıya ve evrendeki yeri biricik olmayan bir insan nesline sahibiz demekti. Kan dolaşımının keşfi konusunda Harvey’e yaklaşan tıpçı ve filozof Servetus da, Calvin’in Cenevre’sinde ateşle cezalandırıldı. Ona yöneltilen suçlamalardan biri de, coğrafya kitabında Musa’nın varlığını sorgulamış olmasıydı.</p>

      <p class="paragraf-2">Fikir ayrılıklarında yakarak öldürmenin bir ceza olarak kullanılması, meşruiyetini tanrının da cehennem ateşini aynı amaçla kullanıyor olmasından alıyordu. Katolik İngiliz kraliçesi “Kanlı Mary”nin 16. yüzyılda söylediği gibi, “Eğer sapkınların ruhları cehennemde ebediyen yanacaksa, benim onları yeryüzünde yakarak İlahi gazabı taklit etmemden daha münasip bir şey olamaz.”<span class="dipp"><a class="footnote-link" href="#footnote-225-17" id="footnote-225-17-backlink">17</a></span> Yakarak öldürme, sadece önde gelen birkaç sapkının çarptırıldığı bir ceza değildi. Pek çok otoritenin tahminlerine göre, 15 ila 17. yüzyıllar arasında çoğu kadın milyonlarca insan cadılık suçlamasıyla yakılarak öldürüldü. Sözde cadı infazının kaynağında, sıradan halk arasında paganizmin kalıntılarını yok etme çabaları olabilir.<span class="dipp"><a class="footnote-link" href="#footnote-225-18" id="footnote-225-18-backlink">18</a></span> Katolik kilisesi tarafından başlatılan bu girişim, Protestanlar tarafından yeniden diriltildi ve yoğunlaştı. Cadı avı öylesine coşkuyla yürütülüyordu ki, her yaşlı köy kadınının şeytanın aracısı olabileceğinden şüpheleniliyordu. Bilindiği kadarıyla, kurbanların çoğu, antik otoritelere dayanan ve dinsel kontrole tabi olan profesyonel doktorların aksine, geleneksel tıbbın uygulayıcılarıydı.<span class="dipp"><a class="footnote-link" href="#footnote-225-19" id="footnote-225-19-backlink">19</a></span> Cadı avı çılgınlığı, “Büyücü kadını yaşatmayacaksınız” ayetinden (Mısır’dan Çıkış 22: 18) ve diğer kutsal metinlerden alıntılar yaparak, “büyücülüğün varlığına inanmamak, aslında, İncil’e inanmamaktır”<span class="dipp"><a class="footnote-link" href="#footnote-225-20" id="footnote-225-20-backlink">20</a></span> diyen Metodizmin kurucusu John Wesley’in çağına –18. yüzyıla– kadar sürdü.</p>

      <p class="paragraf-2">Aydınlanma’nın rasyonalist mirasçılarının tabiriyle “bilim ile din arasındaki savaş”, jeolojik bulguların İncil ile çelişmeleri gerekçesiyle reddedildiği 19. yüzyılda devam etti. Darwin’in evrim kuramına da aynı nedenle şiddetle karşı çıkıldı. 20. yüzyılda Tennessee eyaletinde evrim kuramının öğretilmesini yasaklayan kanun, ünlü Scopes davasına yol açtı. Davada Cain Clarence Darrow, insanın maymunsu ataları olduğunu reddeden William Jennings Bryan’ı maymuna çevirdi. Darrow’un soruları karşısında (örneğin İncil’e göre sadece Adem, Havva, Habil ve Kabil’in yaşadığı dönemde Kabil karısını nasıl aldı ya da eğer İncil’deki “Akşam oldu, sabah oldu ve ilk gün oluştu” ayeti doğruysa güneş nasıl on dördüncü günde yaratılmış olabilir)<span class="dipp"><a class="footnote-link" href="#footnote-225-21" id="footnote-225-21-backlink">21</a></span> Bryan ancak kuru bir inatla inancını savunabildi.</p>

      <p class="paragraf-2">Bugün dinciler, bu yenilginin acısıyla başka bir yol izliyorlar. Onlara göre, okullarda evrim teorisinin öğretilmesine yaratılış teorisiyle “eşit süre” tanınmalı. Bunun anlamı, biyologların ders kitaplarında ve öğretmenlerin sınıflarda evrim kuramına, hiçbir geçerliliği olmadığını düşündükleri bir öğretiyle aynı geçerliliği tanımalarıdır. Bu, papalığın Galileo’ya önerdiği anlaşmaya benzer: Papalık, Aristocu kuramda olduğu gibi bir “matematiksel ihtimal” olarak sunulması ve kutsal metnin destekleyici bir otorite olarak kullanılması koşuluyla Kopernik kuramı hakkında yazmasına izin vermeyi önermişti.</p>

      <p class="paragraf-2">Teleskobun sunduğu bulgular nasıl yok sayıldıysa, evrim kuramını ispatlayan bulgular dağı da (en azından bu örnekte, inancın dağları hareket ettirdiği doğrudur!) evrimin mekaniğine ilişkin bilim insanları arasındaki görüş ayrılıkları gerekçe gösterilerek yok sayılmaktadır. Evrim kuramı dinin aksine mutlak bilgi iddiasında bulunmadığından (bilim her zaman yeni inceltmeler yapar ve yeni karmaşalara doğru ilerler), “sadece bir kuram” denilerek reddedilmektedir –Kopernik kuramının sadece bir matematiksel varsayım denilerek reddedilmiş olması gibi. Fakat bu reddiye, yeni bir bilgiye açıklık değil, ona doğru ilerlememizi sağlayacak mevcut bilgiyi yok sayma yöntemidir. Yani bilimin yerine İncil’i geçirmek için, hiçbir bilimsel öğretinin İncil yerine geçemeyeceğini savunmaktır.<span class="dipp"><a class="footnote-link" href="#footnote-225-22" id="footnote-225-22-backlink">22</a></span></p>

      <p class="ara1" xml:lang="en-GB">Madde ezelî ve ebedîdir: evrenin tanrılara ihtiyacı yok</p>

      <p class="paragraf-2">Dinlerin korkutucu tanrıları, Holbach’a göre, tepelerine sürekli felaketler yağdıran bir evrenin sırlarına akıl erdiremeyen, dehşete düşmüş insanların hayal ürünüydü. Din hem felaketleri hem de doğanın düzenini bu tanrılara başvurarak açıklamaya çalışıyordu. Fakat gerçekte “doğanın olguları, ancak işleyişinden huzursuz olduğu her şeyde Tanrı’nın parmağı olduğu öğretilmiş önyargılı insanlar için bir Tanrı’nın varlığını ispatlar. Önyargısız filozof, doğanın mucizelerinde doğanın gücünden, daimi ve farklı farklı kanunlardan, sonsuz çeşitlilikteki maddenin farklı kombinasyonlarının kaçınılmaz etkilerinden başka bir şey görmez.” “Diyorsunuz ki, doğa bir Tanrı olmaksızın hiçbir şekilde açıklanamaz. Bu demektir ki, çok az anlayabildiğiniz bir şeyi açıklamak için, hiç anlamadığınız bir ilk nedene ihtiyaç duyuyorsunuz” (s. 26, 27). İnsanoğlunun cehaletinin reçetesi, bilinmeyenleri Tanrı’ya yormak değil, doğanın kanunlarını keşfetmeye çalışmaktı.</p>

      <p class="paragraf-2">Din adım adım, doğal olguları doğaüstü nedenlere bağlayarak açıklamayı bırakmak zorunda kaldı. Shakespeare’in zamanında, bundan sadece birkaç yüzyıl önce, deliliğin cin çarpmasından ve depremlerin ya da veba salgınların tanrı gazabından olduğu sanılıyordu. Luther “kâfirler kuyruklu yıldızın doğal nedenlerden kaynaklanabileceğini, Tanrı’nın onu yaratmadığını, bir felaketin habercisi olmadığını yazıyorlar”<span class="dipp"><a class="footnote-link" href="#footnote-225-23" id="footnote-225-23-backlink">23</a></span> diye veryansın ediyordu. Fakat ne zaman ki bilim kuyruklu yıldızların hareketlerini tahmin edebilir, veba salgınlarını önleyebilir, depremlere karşı uyarabilir hale geldi, bu tür olaylar artık tanrının iradesine yorulamaz oldu. Ne var ki alışkanlık haline gelmiş bu tür dinsel düşünce tortuları, doğal afetlerde tanrının merhametini dileyen din adamlarının vaazlarında, bu tür felaketlerden “tanrının takdiri” olarak bahseden sigorta poliçelerinde ya da Anita Bryant’ın 1978’de Kaliforniya’daki kuraklığı San Fransisko’daki azgın eşcinselliğin bir cezası olarak gören açıklamasında kendini gösterir. Burada, her zamanki dinsel varsayım söz konusudur: “Adil” bir tanrı, kurunun yanında “yaş”ı da yakarak, topluca cezalandırmıştır.</p>

      <p class="paragraf-2">Aslında, der Holbach (s. 28-31),</p>

      <p class="alinti" xml:lang="en-GB">Maddenin ... kendi kendine hareket etme gücü vardır; ve doğanın eylemde bulunmak için bir hareket ettiriciye ihtiyacı yoktur. ... Dünyada belli bir düzenin hüküm sürmesine şaşırmak, aynı nedenlerin sürekli aynı sonuçları yaratmasına şaşırmak demektir. Düzensizlikten şok olmak, şeyler değiştiğinde ya da eylemleri kesintiye uğradığında sonuçların artık aynı olamayacağını unutmak demektir.</p>

      <p class="paragraf-2">Bize (alışılmadık olduğu ya da insanlığı tedirgin ettiği için) düzensizlik olarak görünen şey, diğer her şey gibi doğa yasalarının bir sonucudur. Doğa yasaları, ilgili tüm faktörlerin devreye girmesi sonucu maddenin nasıl hareket ettiğini tanımlar ve böylece –bu faktörlerin bilgisi sayesinde– neler olacağını öngörmemizi ya da faktörleri değiştirerek süreci değiştirmemizi mümkün kılar. Geçmişte olanın gelecekte de olacağı savı, sıradan bir sav değildir.</p>

      <p class="paragraf-2"><span>Uzun bir kuraklık dönemi tanrının Kaliforniyalılara kızgın olduğu anlamına gelmediği gibi, Kaliforniya’nın olağan hava koşulları da tanrının onları New Yorklulara yeğlediği anlamına gelmez. Ve eğer, bulutları “tohumlamak” konusundaki sınırlı başarılara rağmen, henüz hava durumunu etkilemekte daha ileri gidememişsek de, bunu eşcinselliği yasaklayarak değil, ancak iklimsel araştırmalara devam ederek yapabileceğimiz aşikârdır. Her şey bir yana, eğer Anita Bryant’ın Kaliforniya kuraklığı hakkındaki açıklaması doğruysa, eşcinsel hayat tarzı değişmeden de kuraklık geçtiğine göre, tanrı eşcinsellerin varlığı konusunda bir şeyler yapma çabasından hızlıca vazgeçmiş demektir.</span></p>

      <p class="paragraf-2">Doğa yasalarının bir yasa koyucuya işaret ettiği savunulur; fakat bu, doğa yasalarını beşeri yasalarla karıştırmak demektir. Beşeri yasalar, itaat etmek kadar etmemenin de mümkün olduğu buyruklardır. Oysa doğa yasaları itaatsizlik kabul etmez; çünkü bunlar aslında buyruk değil, şeylerin işleyişine dair betimlemelerdir. Dolayısıyla, bir yasa koyucu varsaymazlar.<span class="dipp"><a class="footnote-link" href="#footnote-225-24" id="footnote-225-24-backlink">24</a></span></p>

      <p class="paragraf-2">Bir başka iddia da, evrende bu işleyişi başlatan bir yaratıcının olması gerektiğidir. Buna sözde “ilk neden” denilir. Bu iddiadan, yaratıcının her şeyi bilen ve gören, mutlak iyi bir yaratıcı olması gerektiği sonucuna atlanır. Fakat, her şeyden önce, tanrının bir neden olarak kurgulanması anlamsızdır. “Neden” kelimesi, şeyler arası bir ilişkiyi imler ve tekil bir şeye uygulanamaz. Bir bütün olarak evrenin nedeni yoktur, çünkü tanımı gereği evrenin dışında ve onun nedeni olabilecek bir şey yoktur.<span class="dipp"><a class="footnote-link" href="#footnote-225-25" id="footnote-225-25-backlink">25</a></span> “Evreni kim yarattı” ya da “evren nasıl oluştu” soruları, en az “hiç çocuğu olmamış bir baba var mıdır” sorusu kadar anlamsızdır.</p>

      <p class="paragraf-2">Eğer evrenin yaratılmış olması gerekir demek meşruysa, yaratıcının kendisinin de yaratılmış olması gerektiğini söylemek aynı şekilde meşrudur; böylece ilk neden artık ilk neden olmaktan çıkar. Yaratıcı hakkında bu tür bir soru sormanın meşru olmadığını iddia edenler, mantıktan dogmaya doğru kayarlar. Tanrının bizzat kendi nedeni olduğunu savunduklarında, bu savları, 20. yüzyıl bilim felsefecisi Ernest Nagel’in belirttiği gibi, “bilim adamlarının akıl yoluyla anlaşılamaz kabul ettikleri, dünyanın varlığının <span class="char-style-override-11">ilk</span> ‘neden’i meselesine ilişkin muğlak bir ifadeden ibaret”tir.<span class="dipp"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="paragraf-2">Evrendeki her şeyin, izi sürülebilir bir kökeni vardır; fakat evrenin kendisi, kökeni açıklanması gereken <span class="char-style-override-11">bir</span> şey değil, tüm bu şeylerin bütünüdür. Ardıl durumların sonsuzluğunun mantıksal olarak imkânsızlığı nosyonu, ancak evrenin tamamlanmış olduğu, yani bir başlangıca sahip olduğu noktasında ısrar edersek doğrudur. Sorun tam da budur. Bu tür bir ısrar yanıltıcıdır.</p>

      <p class="paragraf-2">Zamanın her iki yönde sonsuzluğunu anlamak zor değildir. Sayı dizilerinin sonu olmadığını, her sayıdan daha büyük bir sayı olduğunu biliriz. Negatif sayıları da kattığımızda, sayı dizilerinin bir başlangıcı da kalmaz; zira her sayıdan daha küçük bir sayı vardır. Bir başlangıcı ve sonu olmayan sonsuz diziler, matematikte başarıyla incelenir; burada hiçbir paradoks yoktur. Bir ilk olayın, zamanda bir başlangıcın olması gerektiği itirazı, eğitimsiz zihinlerin yaklaşımıdır.<span class="dipp"><a class="footnote-link" href="#footnote-225-27" id="footnote-225-27-backlink">27</a></span></p>

      <p class="paragraf-2">Buna rağmen yine de evrenin tanrı tarafından yaratıldığını varsayacak olursak, yaratılıştan önce hiçbir şey var olmadığına göre, tanrının evreni neyden yarattığını sormamız gerekir. Hiçbir şey yoktan var edilemez; bu, kavramsal bir çelişkidir.</p>

      <p class="alinti" xml:lang="en-GB">Kare daireler (aynı zamanda hem kare hem daire olan figürler) çizmek ve yoktan var etmek gibi kendiyle çelişen şeylerin –büyüklüğü ne olursa olsun– güçle ilgisi yoktur. ... Bir tanrının sahip olabileceği en büyük güç bile bir şeyi yoktan var etmeye yetmeyecektir.<span class="dipp" style="font-size:0.86em;"><a class="footnote-link" href="#footnote-225-28" id="footnote-225-28-backlink">28</a></span></p>

      <p class="paragraf-2">Bu, kadiri mutlak tanrının taşıyamayacağı kadar ağır bir kaya yaratabileceğini söylemek kadar çelişkilidir. Kadiri mutlaklık eğer bir anlam taşıyacaksa, bu tür çelişkiler barındıramaz ve mantıklı olasılıklara gönderme yapmak zorundadır.</p>

      <p class="paragraf-2">Öte yandan, eğer tanrı evreni mevcut maddelerden yarattıysa, tanrıya ihtiyaç yoktur. Ezelî ve ebedî bir tanrı düşüncesine itiraz etmeyeceksek, ezelî ve ebedî madde düşüncesine de itiraz edemeyiz. Gözlemlerimize göre, kanunlarıyla uyum halinde sürekli değişen madde, doğal evrimin kanunlarıyla uyum halinde değişmeye devam eden yaşamın –zihinsel yaşam dâhil– bizzat kaynağıdır.</p>

      <p class="paragraf-2">Evrenin yaşamı hiçbir ilahi müdahale olmaksızın var ettiği şeklindeki materyalist argüman, biyokimya alanındaki son çalışmalardan doğmuştur. <span class="char-style-override-11">Christian Science Monitor</span>’un bilim editörü Robert C. Cowes, bilim insanları arasında “yaşamın kaçınılmazlığı ve muhtemel evrenselliği” konusunda “yaygınlaşan kanaat”ten bahseder ve Nobel ödüllü kimyager Melvin Calvin’in “bilimsel konsensüs”ü nasıl özetlediğini aktarır: “Yaşam, evrenin atomik dizgesi düzeyinde işleyen, malum kimyasal ilkelerin mantıki bir sonucudur.”<span class="dipp"><a class="footnote-link" href="#footnote-225-29" id="footnote-225-29-backlink">29</a></span> Hükümetleri dünya dışı akıllı yaşam formları arayışıyla uzaya radyo sinyalleri göndermeye iten de, ilkel dünya koşullarını simüle eden deneylerden elde edilen, evrendeki az fakat kayda değer sayıdaki cisimde yaşam için elverişli koşullar olduğuna yönelik astronomik gözlemlerdir.</p>

      <p class="paragraf-2"><span>İlahiyatçılar, İlk Neden’e ek olarak iki temel iddiada daha bulunurlar: tasarım ve evrensel uyum. Onlara göre, evren öyle harikulade düzenlenmiştir ki, onun bir amaçla yaratıldığını varsaymak zorundayız. Holbach buna şu şekilde yanıt verir: “Bir varlık için düzen olan şey, bir diğeri için düzensizliktir.” Düzen ve amaç, insan dışı evren için anlamsız, insan ürünü kavramlardır. Teleolojik yönelimli evren, insana has bir bakış açısıdır.</span></p>

      <p class="paragraf-2">Tasarım iddiasını savunanlarca en sık kullanılan benzetme, çölde saat bulan bir insan örneğidir. Bu insan, çevresinde başka birini görmese de, saatin çetrefil mekanizmasından onu birinin yapmış olması gerektiğini anlar. Aynı bizim, evren dediğimiz çok daha uçsuz bucaksız ve çetrefil mekanizmayı gözlemlediğimizde anlayacağımız gibi ... Fakat Holbach’ın çağdaşı, şüpheci filozof Hume’un işaret ettiği gibi, bu benzetme geçersizdir: İnsan ürünü nesnelerle karşılaştırarak, evrenden bir amaçsallık çıkarsayamayız. Çöldeki adam bölgede başka insanların varlığını çıkarsayabilir, çünkü insanlar tarafından yapılmış başka saatler ya da objeler görmüştür; oysa hiçbirimiz evrenler yaratan tanrılar görmedik.<span class="dipp"><a class="footnote-link" href="#footnote-225-30" id="footnote-225-30-backlink">30</a></span> Amerikalı filozof Charles Peirce’ın sıklıkla alıntılanan cümlesinde dediği gibi, “Evrenler, böğürtlenler kadar bol değildir.”</p>

      <p class="paragraf-2">Teleolojik yönelimli bir evrende dünyaya yaklaşan kuyruklu yıldızın bir amacı vardır: Yaklaşmakta olan bir felaketi haber vermek. Buradaki varsayım, evreni insan aklına benzer bir aklın yönettiğidir. Bu varsayımı reddeden bilim, kuyruklu yıldızların hareketini yöneten kanunları keşfetmiştir ve bu hareketleri tahmin edebilmektedir. İlahi amaçsallık nosyonu, evrenin kavranışına hiçbir katkı sunmaz.<span class="dipp"><a class="footnote-link" href="#footnote-225-31" id="footnote-225-31-backlink">31</a></span></p>

      <p class="paragraf-2">Holbach, insanın, doğuda bir kutsal adamın hikâyesini anlatarak evrene amaçsallık yakıştırdığını gösterir. Hikâyeye göre su içen, hurma yiyen ve çöldeki bir vahanın güzelliği üzerine düşünen adam haykırır: “Allahım! İnsan evlatlarına ne de cömertsin!” Fakat Mekke’ye doğru ilerlerken, savaş meydanındaki cesetleri kemiren bir kurt görür ve bilgeliğinin gücüyle kurdun ne dediğini anlar. Kurt tanrıya seslenir: “Yarattıklarına göz kulak olan yüce takdirin sayesinde, ırkımızın bu yok edicileri birbirlerinin gırtlaklarını kesiyor ve bize ihtişamlı bir yemek sunuyorlar. Allahım! Kurtların evlatlarına ne de cömertsin!” İnsanın evrenin kendisi uğruna yaratıldığına inanması ve doğadaki güçleri kullanarak bulduğu yemek için sofrada Allaha şükretmesi için ne kadar nedeni varsa, kurdun da o kadar nedeni vardır.</p>

      <p class="paragraf-2"><span>Her biri kendi işlevine uyumlulaşmış organlarıyla insan vücudunun mucizelerini anlatanlara Holbach, bedendeki kusurlar ve hastalıklarla yanıt verir. Bu, 19. yüzyıl optik araştırmacısı Helmholtz’un, gözün mükemmelliğine dair yaygın teist iddialara verdiği yanıtı hatırlatır: “Eğer ben Yaratan olsaydım, bu kadar kusurlu bir araç yaratmaktan dolayı hayal kırıklığına uğrardım.” Benzer şekilde, apandis de hiçbir amaca hizmet etmez –tabi eğer burnun gözlüğü taşımak için yapıldığını savunan Voltaire karakteri Dr. Pangloss gibi biz de apandisin cerrahlara para kazandırmak amacıyla var olduğunu varsaymazsak. Modern biyoloji göstermiştir ki, apandis, insanların diğer hayvanlar gibi çevre koşullarıyla baş etmek için adaptasyon geçirdiği evrim sürecinde eski bir aşamadan kalma bir organdır. Atların yanal görüş açısının insanlarınkinden çok daha üstün olması, tanrının atları insanlara yeğlediği ya da insanları Adem’in düşüşü nedeniyle cezalandırdığı anlamına gelmez; atların çevresel tehlikelerle baş ederken görüşe ve hıza insanlardan daha bağımlı olduğu anlamına gelir. Öte yandan, zekâ gelişimi sayesinde insanlar mikroskop ve teleskopu icat edip görüşlerini bir milyon katına çıkarabilmişlerdir.</span></p>

      <p class="paragraf-2"><span>Son olarak, en barbarından en uygarına bütün halkların bir ya da daha fazla tanrıya inandıkları ve dolayısıyla tanrı düşüncesinin sezgisel olarak varılan bir hakikat olduğu iddiasına Holbach, bilim aksini ispatlayana kadar güneşin dünya etrafında döndüğüne inanıldığını söyleyerek yanıt verir. Bu inanışın yaygın olması, doğru olduğunu göstermez. Tanrının varlığına ilişkin “içsel sezgi”, çocukluktan bu yana insan ırkına aktarılan bir düşüncedir; fakat bilgisini genişletmekte olan insanlık bu sayede çocuksu, akıldışı fantezilerinden vazgeçme sürecindedir.</span></p>

      <p class="ara1" xml:lang="en-GB">Teizmin çelişkileri</p>

      <p class="paragraf-2">“Tanrının yokluğunun bir ispatı olmadığına” der Holbach (s. 69-70)</p>

      <p class="alinti" xml:lang="en-GB">büyük bir ciddiyetle eminiz. ... Fevkalade iyi, bilge, adil ve güçlü bir varlığın doğaya hükmettiğine ve hepsine tek sözüyle son verebilecekken budalalık, sefalet, suç ve düzensizlik dolu bir dünyayı yönettiğine inanmaktan daha sağduyuya aykırı hiçbir şey yoktur.</p>

      <p class="paragraf-2">Eğer kadir-i mutlak bir tanrıya inanıyorsak, mantıksal olarak, evrendeki kötülüklerden de onu sorumlu tutmalıyız. Tanrı diye bir şeyin olmadığını düşünmek daha merhametli bir varsayım olurdu gibi görünüyor. Oysa dinciler, “o halde kötülük neden var” sorusunu yöneltenlere korkunç bedeller ödetmesi için tanrıya yalvarmak dâhil, bu tartışmadan kaçınmanın çeşitli yollarını arar. Bunu sorgulayanlara, Auschwitz’te bir grup Yahudinin başına gelen korkunç hikâye hatırlatılır. Yaşadıkları dehşet hakkında konuşmakta olan Yahudiler, bu tür bir kötülüğün var olmasına izin verdiğine göre bizzat tanrının da kötü olması gerektiği kanaatine varır. Fakat ertesi gün bu küfürleri yüzünden cezalandırılırlar: Gaz odasına gönderilmişlerdir.</p>

      <p class="paragraf-2">Kötülük sorununa verilen teist yanıtlardan biri, kötü görünen bir şeyin, kutsal düzende daha yüce bir amaca hizmet etmesi nedeniyle aslında iyi olduğudur. Nasıl resmin parlak renklerin etkisini artırmak için gölgelere ihtiyacı varsa; acı, eziyet ve diğer kötülükler de daha büyük bir hayır için gereklidir. Fakat bu mesnetsiz bir spekülasyondur: Bir başkası da aynı şekilde iyi gibi görünen bir şeyin aslında kötü olduğunu iddia edebilir. Dahası, insanlık büyük resmi göremediği için, bu durum insanlığı tanrının estetik tatmini için acı çekmeye zorlar. Voltaire’in <span class="char-style-override-11">Candide</span>’deki son çarpıcı yorumu, bu konuya ilişkindir: “Olası dünyaların en iyisinde” yaşıyoruz. Candide’in başına hangi felaket gelirse gelsin, budala filozof Dr. Pangloss bunu, kötü gibi görünen şeyin aslında nihai olarak iyi olduğu şeklinde açıklar.</p>

      <p class="paragraf-2"><span>Birtakım kötülüklerin mantıken gerekli olduğu düşünülebilir; fakat kesinlikle bunun çok ötesinde, kadiri mutlak merhametli bir tanrı nosyonuyla uyuşmayacak miktarda kötülük söz konusudur. İnsanların fiziksel tehlikelerden kaçınmak için acı hissine ihtiyacı olması, barışın değerini anlamak için savaşın dehşetini yaşaması gerektiği anlamına mı gelir? Rengin değerini anlamak için rengin yokluğu gerekliyse, küçük bir siyah nokta da bu kontrası yaratmaya yetmez mi? İnsanların aydınlığın ve sıcağın değerini takdir etmesi için, çaresizliğin dehşetli soğuk karanlığına gömülmesi şart mıdır? Şart olduğunu savunmak, kafasını duvara vuran bir adamın, buna neden olarak, durduğunda kendini çok iyi hissettiğini göstermesine benzer.</span></p>

      <p class="paragraf-2"><span>Kötülüğün daha yüce bir iyiliğe hizmet ettiği düşüncesinin bir versiyonu, bir tür ahlaki imtihan yeri olan dünyamızda kötülükle boğuşarak karakterimizi güçlendirdiğimiz iddiasıdır. Fakat bir bebeğin geri zekâlı, deli ya da kör doğması hangi yüce amaca hizmet eder? Bu ıstıraplar, karakter inşasına yardımcı mı olur? Dahası, çocukları bitkin ve cansız düşüren kancalı kurdun ya da zihni ahlaki tercihlerde bulunma yeteneğini hasara uğratacak ölçüde körelten yetersiz beslenmenin, karakteri nasıl olup da güçlendirdiğini anlamak zordur. Dinciler, bu tür ıstırapların ebeveynlere tanrının iradesini metanetle kabullenmeyi öğrettiğini iddia edecektir. Bunun ebeveynler için iyi olduğunu varsaysak bile –ki pek çok insan bu tür bir kabullenişin kendisinin bir zihinsel körelme ve manevi kurtlanma olduğunu söyleyecektir– çocuğun iyiliği burada hesaba bile katılmaz.</span></p>

      <p class="paragraf-2">Ahlaki imtihan teorisi, merhametli bir tanrı tarafından yaratılmış bir dünyada kötülük sorununa verilen eski yanıttan, özgür irade doktrininden türetilmiştir. Denilir ki kötülük, Adem ve Havva tanrının emrine itaatsizlik edip günah işlediklerinde ortaya çıkmıştır. Bu günahın bir sonucu olarak, sadece soyları kötülüğe meyilli olarak doğmaz, doğanın kendisinin de düzeni bozulur ki bizler mutluluk dolu cennette yaşamak yerine kuraklık, hortumlar ve depremlerle dolu bir dünyada yaşayalım. Malcolm X, durumlarından dolayı siyahların kendisini suçlayanlara atfen, kurbandan maktul yaratanlardan bahseder. Kötülük ancak Adem ve Havva’nın günah işlemesinden sonra ortaya çıktıysa, günahı nasıl işleyebildiler? Ayrıca, eğer öncesinde kötülük yoktuysa, bilgi ağacındaki elmayı yemeden önce tanrıya itaatsizliğin kötü bir şey olduğunu nasıl bilebilirlerdi?</p>

      <p class="paragraf-2">Tanrı genelde, Adem ve Havva’nın günaha meyilli soylarına karşı garip bir keyfilikle hareket ediyormuş gibi sunulur. “İşte, Tanrının inayetiyle, gidiyorum.” Fakat tanrı, inayetini bir insana lütfederken diğerinden neden esirgiyor? Kapris suçlaması bir kenara, tanrının dünyayı erdemli davranabilmeyi pek de kolaylaştırmayan yöntemlerle yönetmesi de akıl karıştırıyor. Oğlu sürekli içki içip eşine ve çocuklarına kötü davranan bir adam düşünelim. Bu adam oğluna karakterini geliştirme fırsatı vereceği düşüncesiyle sürekli içki mi dayamalıdır? Bu yöntemin başarıya ulaşma şansı nedir ve başarısız olması durumunda eşi ve çocuklarına bedeli ne olur? Oğlunu içkiden uzak tutmaya çalışmak, bu sorunuyla yüzleşmesi için ona manevi destek sunmak ve bu davranışının kökenini anlamak için bilimsel yardım almaya cesaretlendirmek, böylece de ona bu alışkanlığıyla baş etmenin yollarını sunmak daha iyi olmaz mı? Aklı başında ve seven bir baba böyle yapar –oğlu sorunuyla yüzleşirken babasının da bu sorunda payı olduğu sonucuna varacak olsa bile. Fakat bizim Yüce Babamız, insan olsaydı kınayacağımız şekilde davranmaktadır.<span class="dipp"><a class="footnote-link" href="#footnote-225-32" id="footnote-225-32-backlink">32</a></span></p>

      <p class="paragraf-2">Bu tür itirazlar, sık sık, insan bilgisinin tanrının işine akıl sır erdiremeyeceği iddiasıyla karşılaşır. Fakat bunu demek, tanrının gücünü sınırlamaktır; çünkü onun bizim açıklayamadığımız ama nihai olarak hayırlı bir amaç için kötülüğü kullandığını söylemiş oluruz. Oysa iyiliğe ulaşmak için kötülüğü kullanma ihtiyacı, sınırlı bir güce delalet eder; aksi takdirde kötülüğü kullanmak şart olmazdı.<span class="dipp"><a class="footnote-link" href="#footnote-225-33" id="footnote-225-33-backlink">33</a></span> Aynı şey, bu dünyada çektiğimiz acıların telafi edileceği bir öte dünya varsayımı için de geçerlidir. Eğer tanrı bu dünyadaki adaletsizliği öte dünyada düzeltebiliyorsa, bu dünyada kadir-i mutlak değildir. Ve Hume’un dediği gibi, o takdirde de, eğer sadece deneyimlerimize dayanacaksak, başka bir varoluşun bu varoluştan daha iyi olacağına inanmak için hiçbir nedenimiz yoktur.<span class="dipp"><a class="footnote-link" href="#footnote-225-34" id="footnote-225-34-backlink">34</a></span></p>

      <p class="ara1" xml:lang="en-GB">İnsanın “ölümsüz ruh”u</p>

      <p class="paragraf-2">Materyalistler, kendilik bilincinin, aklın ve hafızanın ölüme direndiği bir ölüm sonrası hayatın varlığını reddeder. Holbach sorar; kendimize bir ruh yakıştırıyorsak, bunu sınırlı düzeyde bir akla ve hafızaya sahip olan ve ahlaken zalimlerden daha üstün olan hayvanlardan esirgeyebilir miyiz? Doğduktan bir gün sonra ölen bebeklerin ruhu yaşayacak da, bir günlük bebeklerden çok daha zeki olan şempanzelerin ruhu yaşamayacak mı? Eğer şempanzelerin de ruhu olduğunu kabul edeceksek, ruh atfetmeye canlılar aleminin hangi noktasında son vereceğiz? Amiplerde mi? Bir günlük bebeklerin ruhu ölümden sonra yaşayacaksa, zekâ ve hafızaları çok az gelişmiş olduğuna göre nasıl bir bilince sahip olacaklar? İnsanoğlu, evrim sürecinin hangi noktasında ölümsüz bir ruha sahip oldu? Bu ona <span class="char-style-override-11">homo sapiens</span> haline geldiğinde verilen bir mezuniyet hediyesi mi? Ve insan, gebeliğin hangi aşamasında bir ruh kazanır? Katolik kilisesinin 12. yüzyıldan 19. yüzyıla kadar söylediği gibi, dölyatağındaki ilk kıpırtı anında mı, yoksa şimdi söylediği gibi ana rahmine düştüğü anda mı?</p>

      <p class="paragraf-2">İşin aslı, insanların ölümsüz bir ruha sahip olduğuna inanmak için, en az hayvanlarınki kadar az nedenimiz var. Nasıl ki Lewis Carroll’un hayal gücü dışında, Cheshire kedisinin sırıtışı kedinin kendisi olmadan var olamayacaksa, beden olmadan da hiçbir yaşam olamaz. Holbach’ın da belirttiği gibi, “İnsanların ruhunun bedenleri öldükten sonra mutlu ya da mutsuz olacağını söylemek, insanların gözleri olmadan göreceğini, kulakları olmadan duyacağını, damakları olmadan tat alacağını, burunları olmadan koklayacağını ve elleri ya da tenleri olmadan dokunacaklarını söylemenin başka bir yoludur.” Aynısı beyin, yani aklın ve hafızanın mekânı için de geçerlidir. Beyin hasarının komaya, uzun bir bilinçsizlik durumuna yol açabileceğini biliyoruz. Beynin bir bölümünün hasar görmesi hafızayı ya da bilinci siliyorsa, ölüm esnasında beynin bir bütün olarak çökmesine nasıl direnecekler?<span class="dipp"><a class="footnote-link" href="#footnote-225-35" id="footnote-225-35-backlink">35</a></span></p>

      <p class="ara1" xml:lang="en-GB">Vahye dayalı dinlerde iman ve mistik deneyim</p>

      <p class="paragraf-2">Hristiyanlığın akıl karşısında daha üstün bir imanı içerdiği sıklıkla iddia edilir. Bunun doğruluğu ancak hissedilebilir, açıklanamaz. Bu iman iddiasına Holbach şu cevabı yapıştırır:</p>

      <p class="alinti" xml:lang="en-GB">Tanrı kendini yeryüzünün farklı ülkelerinde öylesine farklı şekillerde tebliğ eder ki, insanlar din konusunda birbirlerine nefret ve horgörüyle bakar. ... Din dedikleri şey insanların en önemli meselesi olsaydı, Tanrının iyiliği, dinin tüm insanlar için en açık, aşikâr ve göze çarpan şey olmasını arzuluyor olurdu.</p>

      <p class="paragraf-2">Dindarın akla rağmen iman ettiğini söylemesi, psikolojik açıdan ilginç bir vakadır, fakat bu başkalarını nasıl ikna edebilir? <span class="char-style-override-11">Bütün</span> saçmalıklara inanmamız mı gerekir? Eğer hepsine inanmamız gerekmiyorsa, inanacağımız saçmalığı neye göre seçeceğiz?<span class="dipp"><a class="footnote-link" href="#footnote-225-36" id="footnote-225-36-backlink">36</a></span></p>

      <p class="paragraf-2">“Yeniden doğan” vaizin inancı genellikle sanki patentli bir ilaçmış gibi pazarlanır: “Tanrıya neden şans vermiyorsun? Seni tepeden tırnağa değiştirecektir!” Fakat piyasadaki bunca inancın içinden hangisini satın alacağız? Müslümanlar Muhammed’e bir meleğin göründüğüne inanır, Katolikler Jan Dark’a, Mormonlar ise Joseph Smith’e. Hiçbiri diğerinin melek tarafından ziyaretine inanmaz. Entelektüel bir Protestan, çağımızda bu tür mucizevî ziyaretlere inanmama eğiliminde olsa da, Meryem’e bir meleğin göründüğüne inanır. Her inanç kendisinin hakiki din olduğunu iddia ettiğinden, bir şüpheci de “hangi inancı seçeceğim” sorusuna “Tanrı bilir –ve hangisini seçeceğimi ben satın almadan önce bana göstermesi gerekecektir” şeklinde yanıt verir.</p>

      <p class="paragraf-2">Yeryüzündeki tüm insanlara kendini üç kere bir eşittir üç kadar “açık, aşikâr ve göze çarpan” bir şekilde göstermek yerine (teslisçi Hristiyanlık, tanrı söz konusu olduğunda üç kere birin bir olduğunu söyler); vahye dayalı dinlerin tanrısı kendini sadece birkaç bireye gösterir ve bizden onların sözüne inanmamızı bekler. Holbach’ın yoldaşı Diderot’nun dediği gibi, “dinlerin iddialarını destekleyen sahte olaylar eski çağlarda yaşanmıştır ve olağanüstüdür; yani en inanılmaz şeyleri ispatlamak için, olabilecek en şüpheli kanıtlardır. Zira İncil’in doğruluğunu mucizeyle ispatlamak, bir saçmalığı doğadaki bir çelişkiyle ispatlamak gibidir.”<span class="dipp"><a class="footnote-link" href="#footnote-225-37" id="footnote-225-37-backlink">37</a></span></p>

      <p class="paragraf-2">Buradaki ilkel naiflik, mitlere yatkınlık ve İncil’in yazarlarının bahsettiği olayların doğruluğunu sınamaya dönük kayıtsızlık ortadadır. Doğa kanunlarının ihlali olan “mucizeleri” kabul etmeye, batıl çağdaşları ve ataları kadar hazırdırlar.</p>

      <p class="paragraf-2">Bir karşılaştırmalı din öğrencisi şuna işaret ediyor:</p>

      <p class="alinti" xml:lang="en-GB">[İsa’nın] ölümü bir güneş tutulmasıyla anılır; aynı Sezar’ın, Augustus’un ve Drusus’un ölümünde olduğu gibi. Oysa tarihçiler bir güneş tutulması kaydetmemişlerdir. Ve eğer, söylendiği gibi, çarmıha germe Yahudi hamursuz bayramı esnasında gerçekleştiyse, o gece dolunay vardır ve bir güneş tutulması imkânsızdır. ... İsa suyu, her yılın on altı Ocak’ında Diyonisus’un yaptığı gibi şaraba ve İlyas’ın yaptığı gibi somunlarca ekmeğe çevirir. Poseidon’un oğlu Orion gibi suyun üzerinde yürür. İlyas ve Elişa gibi, ölüleri diriltir. Bu hikâye vaktiyle o kadar yaygınlaşmıştır ki, Aristofanes <span class="char-style-override-11">Kurbağalar</span>’da (yaklaşık MÖ 405) Diyonisus’a, Hermes ve babasının ölü diriltmeyi bir aile mesleğine çevirdiğini söyletmiştir. Horas’ın gözlerini iyileştirmek için Thoth’un, tüm Akdeniz havzasında şifacıların ve hatta İmparator Vespasyan’ın yaptığı gibi, tükürüğüyle körlerin gözünü açar. ... Asklepios gibi cüzzamlıları, delileri, sağırları ve dilsizleri iyileştirir.<span class="dipp" style="font-size:0.86em;"><a class="footnote-link" href="#footnote-225-38" id="footnote-225-38-backlink">38</a></span></p>

      <p class="paragraf-2">İlk Hristiyanlar mucizeleri öyle canı gönülden kabullendiler ki, sözüm ona putperestler tarafından gerçekleştirilenleri bile reddetmediler.</p>

      <p class="alinti" xml:lang="en-GB">Apollo’nun kehanetlerinde haklı çıktığını ve Karun’un yaptıklarını yüzlerce mil uzaktan söylediğini kabul ettiler: Castor ve Pollux [Zeus ve Leda’nın ikiz çocukları] Regillus’ta görünmüş; Tuccia bir elekte su taşımıştı. [Tüm bu absürt hikâyelerden Tertullian’da gerçekmiş gibi bahsedilir: Apology, Bölüm 22] Tek dayanakları, bu mucizelerin, aynı Yahudiler ve putperestler gibi varlıklarından zerre şüphe duymadıkları ruhlar aracılığıyla gerçekleştirildiğiydi.<span class="dipp" style="font-size:0.86em;"><a class="footnote-link" href="#footnote-225-39" id="footnote-225-39-backlink">39</a></span></p>

      <p class="paragraf-2">2. yüzyıl Hristiyan apolojistlerinden Justin Martyr, İsa’nın doğumu hikâyesini, annesinin Zeus tarafından bir “altın yağmuru” ile döllendiği iddia edilen Perseus’unkiyle karşılaştıranlara, sık sık kullanılan ve tersi ispatlanamaz iddiayla yanıt verir: Şeytan Hristiyanlığın geleceğini tahmin etmiş ve onu önceden pagan kültlerine taklit ettirmiştir: “Perseus’un bir bakireden doğduğunu söylediklerinde, bir kez daha yılanın ve düzenbazın dinimizi taklit etmesi durumuyla karşı karşıya olduğumuzu anladım.”<span class="dipp"><a class="footnote-link" href="#footnote-225-40" id="footnote-225-40-backlink">40</a></span></p>

      <p class="paragraf-2">Bakireden doğma, ölümden sonra dirilme ve diğer Yeni Ahit mucizelerine inanmaya devam eden çağdaş müminler, ilk dönem Hristiyanlarından sadece biraz daha az naiftirler. Paganların mitlerini değil, sadece kendi dinlerininkini kabul ederler. Fakat birine diğerinden daha çok inanmak için hiçbir neden yoktur. Hume’un mucizeler hakkındaki makalesinde işaret ettiği gibi, eğer bir şeyi kabul edeceksek, o şeyin olasılık dışılığı ne kadar fazlaysa o kadar çok kanıta ihtiyaç vardır. Biri okyanus dalgalarının üzerinde yürüyen bir adam gördüğüne yemin edecek olsa, makul insanlar bunu, aynı adam dün çok şiddetli bir yağmur yağdığına yemin ettiğindeki kadar kolayca kabullenmezler. Özellikle olay gerçekleştiği anda bir heyecan, telkin ve kitlesel histeri etkisi altındaki insanların göz tanıklığına güvenilemeyeceğini düşünürsek, onca mucize hikâyesinin iler tutar yanı kalmaz.</p>

      <p class="paragraf-2">Lourdes’te<span class="dipp"><a class="footnote-link" href="#footnote-225-41" id="footnote-225-41-backlink">41</a></span> “şifa” bulanlar gibi modern “mucizeler”i, telkinin histerikler üzerindeki gücüne yormak gerekir. Freud, hipnozun histerik semptomları iyileştirmede çoğu zaman çarpıcı sonuçlar verdiğini keşfetmiştir; fakat bu iyileşme uzun sürmez. Semptomlar ya geçici olarak maskelenir ya da başka semptomlara dönüşür. Freud hipnozu bir psikanaliz yöntemi olarak kullanmayı bu nedenle bırakmıştır. Dinsel inançlarla olduğu kadar tıp biliminde plaseboların kullanımıyla da sağlanabilen “inanç tedavisi”, hipnotik telkine benzer bir tedavi yöntemidir.</p>

      <p class="paragraf-2">Vahye dayalı dinlerin iddiaları sadece sözde mucizelere ya da bir otoriteye başvurularak değil, aynı zamanda tanrıyla sözüm ona dolayımsız bir temas kurma denilen şeye dayandırılarak da savunulur. Bu temasın bir huzur ve güvenlik duygusu verdiği ve bu duygunun da tanrının varlığına kanıt olduğu söylenir. Fakat bunun “bu bana kendimi iyi hissettiriyor, o halde doğru” demekten farkı yoktur. Bu sadece geçersiz bir mantık yürütme olmakla kalmaz; aynı sözler, kutsal Varlık’ın huzur verici hissiyatı kadar iyileştirici ve fakat geçici bir his veren amfetamin için de söylenebilir. Dahası, Tanrı ile temas, ancak ona gerçekten ve tam olarak inanılıyorsa deneyimlenebilir. Medyumlar da seanslarda, eğer şüphe duyan birisi varsa ruhun gelmeyeceğinde ısrar eder –görünen o ki ruhlar çekingen varlıklar. Fakat bu hiçbir şeyi ispatlamaz; daha ziyade, Freud’un dini açıklarken belirttiği gibi, insanın kadiri mutlak bir otoritenin koruması altında olduğuna inandığı bebeklik dönemine geri dönüş ve “arzu tatmini”dir.</p>

      <p class="paragraf-2">Dünyanın bir su damlasından pek farklı olmadığı ve benliğin bu dünyadan henüz pek ayrışmadığı bebeklik durumuna geri dönüş, mistik deneyimin temelidir.<span class="dipp"><a class="footnote-link" href="#footnote-225-42" id="footnote-225-42-backlink">42</a></span> Mistiklerin dilleri döndüğünce anlattıkları kadarıyla bu, ilhama kapılan bireyin gündelik hayatı ve kendi benliğini aşarak, içinde her şeyin tek ve bölünmez bir bütün oluşturduğu daha yüksek bir gerçekliğin idrakine vardığı bir deneyimdir. Bu daha yüksek gerçekliği algılarken kötünün bir yanılsama olduğu fark edilir, çünkü gündelik hayatın farklılık ve çatışmaları aşılmıştır. Bu algı, mistiklere göre, hakiki bilgeliktir.</p>

      <p class="paragraf-2">Bu görüşü doğru kabul edecek olursak, hayat koşullarını iyileştirmeye çalışmanın ya da aslında herhangi bir eylemde bulunmanın hiçbir anlamı yoktur; zira bu daha yüksek gerçeklikte hepsi birdir. Fakat bu deneyimin doğruluğunun sınanması mümkün değildir. Bilimsel bir deney tekrar edilebilir ve böylece sınanabilir, oysa mistik deneyim kesintilidir ve sadece birkaç insana bahşedilmiştir. Yalıtım, uzun süre uyanık kalmak, oruç, nefes egzersizleri, halüsinatif bitkiler ve diğer uyuşturucular ya da aynı kelimelerin monoton şekilde tekrarlanmasına yoğunlaşmak gibi yollarla bu deneyim kışkırtılabilir. Bu ise normal dışı fiziksel ve psikolojik durumlara yol açar.</p>

      <p class="paragraf-2">Bu tür durumlardan elde edilecek kanıtlara güvenilemez. Titremeli hezeyanlardan mustarip bir insan pembe filler gördüğüne ikna olabilir, fakat bir başkasının buna inanması için neden yoktur. Aynı şey, yetersiz beslenmiş ya da çok az uyumuş bir insanın algıları için de geçerlidir: Baygınlık hissi, başka bir gerçekliğe “yükselmenin” aracı olamaz.<span class="dipp"><a class="footnote-link" href="#footnote-225-43" id="footnote-225-43-backlink">43</a></span> Dinsel mistisizm üzerine çalışan psikolog J.H. Leuba’nın şu cümlesi, fazla söze hacet bırakmıyor: “Mistik olarak adlandırılan deneyimlerin hepsi ... herhangi bir başka bilinç durumuyla <span class="char-style-override-11">aynı şekilde, aynı ölçüde</span> ve <span class="char-style-override-11">aynı genel bilimsel ilkelerle</span> açıklanabilir.”<span class="dipp"><a class="footnote-link" href="#footnote-225-44" id="footnote-225-44-backlink">44</a></span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> <span xml:lang="en-US">Kitap boyunca Marx’ın ve Engels’in din konusunda hemfikir olduklarını kabul ettim; zira kanıtlar öyle olduğunu gösteriyor. George Novack’ın (</span><span class="char-style-override-11" xml:lang="en-US">Polemics in Marxist Philosophy</span><span xml:lang="en-US">, New York, Monad Press, 1978, s. 87) dediği gibi: “Engels tevazuyla kendine Marx’ın ‘ikinci kemancı’sı rolünü yakıştırsa da, diyalektik yöntemin ve tarihsel materyalizmin geliştirilmesi, kolektif bir yaratımdı. ... Temel ilkelerini Marx ve Engels 1840’larla birlikte geliştirdi. İlerleyen yıllarda yazdıkları köşe yazısı, manifesto, broşür ya da kitapların pek çoğunu ya önceden tartışmış ya da birbirlerinin eleştirel irdelemesine sunmuşlardı. Şu ya da bu ufak meselede hangi görüş ayrılığına düşmüş olursa olsunlar, kırk yıllık ortaklıkları boyunca herhangi bir temel teorik ya da politik meselede anlaşamadıklarına dair hiçbir kayıt yoktur.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-11" xml:lang="en-US">Reader in Marxist Philosophy From the Writings of Marx, Engels, and Lenin</span><span xml:lang="en-US">, drl. Howard Seslam ve Harry Martel, New York: International Publishers, 1973, s. 27. İlerleyen dipnotlarda kısaca</span> <span class="char-style-override-11" xml:lang="en-US">Reader</span> <span xml:lang="en-US">olarak atıf yapılacaktır.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-11" xml:lang="en-US">Karl Marx and Friedrich Engels on Religion</span><span xml:lang="en-US">, New York: Schocken Books, 1977, s. 142-3. İlerleyen dipnotlarda kısaca</span> <span class="char-style-override-11" xml:lang="en-US">On Religion</span> <span xml:lang="en-US">olarak atıf yapılacaktır.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> <span xml:lang="en-US">Karş.</span> <span class="char-style-override-11" xml:lang="en-US">Marxist Perception of Religion as Ideology</span><span xml:lang="en-US">, s. 26-8;</span> <span class="char-style-override-11" xml:lang="en-US">Marxism and the History of Western Religions</span><span xml:lang="en-US">, s. 55-6;</span> <span class="char-style-override-11" xml:lang="en-US">Christianity’s Inception Among the Jews</span><span xml:lang="en-US">, s. 72, 73;</span> <span class="char-style-override-11" xml:lang="en-US">The Catholic Church and Feudalism</span><span xml:lang="en-US">, s. 76;</span> <span class="char-style-override-11" xml:lang="en-US">Buddhist Philosophy and Its Milieu</span><span xml:lang="en-US">, s. 142-4.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> <span xml:lang="en-US">Karş.</span> <span class="char-style-override-11" xml:lang="en-US">Marxist Perception of Religion as Ideology</span><span xml:lang="en-US">, s. 288;</span> <span class="char-style-override-11" xml:lang="en-US">The Effects of the Babylonian Exile</span><span xml:lang="en-US">, s. 39, 59.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> <span xml:lang="en-US">Türkçeye “kelime anlamıyla” olarak çevrilebilecek literal yorumlama, kutsal metinler söz konusu olduğunda, bu metinlerde aktarılan epik anlatıların, mucizelerin, doğaüstü açıklamaların vb. birer sembol alarak değil, birebir anlamlarıyla kabul edilmesi gerektiğini savunur. –</span><span class="char-style-override-11" xml:lang="en-US">çev</span><span class="char-style-override-17" xml:lang="en-US">.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> <span xml:lang="en-US">Baron D’Holbach,</span> <span class="char-style-override-11" xml:lang="en-US">Good Sense: or Natural Ideas as Opposed to Supernatural</span><span xml:lang="en-US">, New York: G. Vale, 1856, s. viii-ix.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> <span xml:lang="en-US">Burada metnin edebi değerine özel bir önem vermediğim için, American Bible Society’nin bastığı “özgün metnin anlamını anadili İngilizce olan insanların anlayabileceği açıklık ve doğrulukla vermeyi amaçlayan” İncil’i kullandım.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-9-backlink" id="footnote-225-9">9</a> <span xml:lang="en-US">Karş. E.E. Kellet,</span> <span class="char-style-override-11" xml:lang="en-US">A Short History of Religions</span><span xml:lang="en-US">, Londra: Victor Gollancz, 1933, s. 45 ve</span> <span class="char-style-override-11" xml:lang="en-US">The Nomadic Ancestors of the Israelites</span> <span xml:lang="en-US">s. 56-7.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-10-backlink" id="footnote-225-10">10</a> <span xml:lang="en-US">Richard Watson,</span> <span class="char-style-override-11" xml:lang="en-US">An Apology for the Bible</span><span xml:lang="en-US">, New York, 1796, s. 54.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-11-backlink" id="footnote-225-11">11</a> <span xml:lang="en-US">Her ikisini de aktaran Reinhold Niebuhr, “Christian Politics and Communist Religion”,</span> <span class="char-style-override-11" xml:lang="en-US">Christianity and The Social Revolution</span><span xml:lang="en-US">, drl. John Lewis vd., New York: Charles Scribner’s Sons, 1936, s. 452.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-12-backlink" id="footnote-225-12">12</a> <span xml:lang="en-US">Karş. Herbert E. Morais,</span> <span class="char-style-override-11" xml:lang="en-US">Deism in Eighteenth Century America</span> <span xml:lang="en-US">(New York: Russell &amp; Russell, 1960). Jefferson, Franklin, Paine ve Ethan Allen deistti; George Washington ve James Madison ise deist eğilimleri olan, özgür düşünceli insanlardı. Fransız Devrimi ile özdeşleşen Jefferson, Kongregasyonalist papazlık tarafından 1800 yılında “dinsizlik ve özgür düşünce davasının baş havarisi” olmakla suçlandı (Morais, 117).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-13-backlink" id="footnote-225-13">13</a> <span xml:lang="en-US">Bernard Bailyn,</span> <span class="char-style-override-11" xml:lang="en-US">The Ideological Origins of the American Revolution</span> <span xml:lang="en-US">(Cambridge, Mass: Harvard University Press, 1967), 26-27.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-14-backlink" id="footnote-225-14">14</a> <span xml:lang="en-US">Aktaran: F.N. Robinson (drl.),</span> <span class="char-style-override-11" xml:lang="en-US">The Works of Geoffrey Chaucer</span> <span xml:lang="en-US">(Boston: Houghton Mifflin, 1957), 662.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-15-backlink" id="footnote-225-15">15</a> <span xml:lang="en-US">Bertrand Russell,</span> <span class="char-style-override-11" xml:lang="en-US">Religion and Science</span> <span xml:lang="en-US">(New York: Henry Holt, 1935), 34.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-16-backlink" id="footnote-225-16">16</a> <span xml:lang="en-US">Aktaran: Bertrand Russell,</span> <span class="char-style-override-11" xml:lang="en-US">A History of Western Philosophy</span> <span xml:lang="en-US">(New York: Simon and Schuster, 1945), 258.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-17-backlink" id="footnote-225-17">17</a> <span xml:lang="en-US">Corliss Lamont, “The Illisuion of Immortality,”</span> <span class="char-style-override-11" xml:lang="en-US">Critiques of God</span><span xml:lang="en-US">, drl. Peter Angeles (Buffalo, N.Y.: Prometheus Books, 1976), 264.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-18-backlink" id="footnote-225-18">18</a> <span xml:lang="en-US">H.R. Trevor-Roper,</span> <span class="char-style-override-11" xml:lang="en-US">The European Witch-Craze of the Sixteenth and Seventeenth Centuries</span> <span xml:lang="en-US">(New York: Harper &amp; Row, 1967), 107-108.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-19-backlink" id="footnote-225-19">19</a> <span xml:lang="en-US">Thomas Szasz,</span> <span class="char-style-override-11" xml:lang="en-US">The Manufacture of Madness</span> <span xml:lang="en-US">(New York: Harper &amp; Row, 1970), 82-94.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-20-backlink" id="footnote-225-20">20</a> <span xml:lang="en-US">Aynı şeyi, cadı avını meşrulaştırmak için Luther ve Calvin de söylemiştir. Aktaran: Trevor-Roper, 137.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-21-backlink" id="footnote-225-21">21</a> <span xml:lang="en-US">L. Sprague de Camp,</span> <span class="char-style-override-11" xml:lang="en-US">The Great Monkey Trial</span> <span xml:lang="en-US">(Garden City, N.Y.: Doubleday, 1968), 406-407.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-22-backlink" id="footnote-225-22">22</a> <span xml:lang="en-US">Aktaran Cliff Conner,</span> <span class="char-style-override-11" xml:lang="en-US">Evolutionism vs. Creationism: In Defence of Scientific Thinking</span> <span xml:lang="en-US">(New York: Pathfinder Press, 1981), 5-11.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-23-backlink" id="footnote-225-23">23</a> <span xml:lang="en-US">Russell,</span> <span class="char-style-override-11" xml:lang="en-US">Religion ad Science</span><span xml:lang="en-US">, 45.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-24-backlink" id="footnote-225-24">24</a> <span xml:lang="en-US">Aktaran Bertrand Russell,</span> <span class="char-style-override-11" xml:lang="en-US">Why I Am Not a Christian</span> <span xml:lang="en-US">(New York: Simon and Schuster, 1957), 8-9.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-25-backlink" id="footnote-225-25">25</a> <span xml:lang="en-US">Hans Reichenbach,</span> <span class="char-style-override-11" xml:lang="en-US">The Rise of Scientific Philosophy</span> <span xml:lang="en-US">(Berkeley and Los Angeles: University of California Press, 1951); 208, aktaran Peter A. Angeles,</span> <span class="char-style-override-11" xml:lang="en-US">The Problem of God: A Short Introduction</span> <span xml:lang="en-US">(Buffalo, N.Y.: Prometheus Books, 1980), 42.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-26-backlink" id="footnote-225-26">26</a> <span xml:lang="en-US">Ernest Nagel, “Malicious Philosophies of Science,”</span> <span class="char-style-override-11" xml:lang="en-US">Critiques of God</span><span xml:lang="en-US">, 362.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-27-backlink" id="footnote-225-27">27</a> <span xml:lang="en-US">Reichenbach,</span> <span class="char-style-override-11" xml:lang="en-US">The Rise of Scientific Philosophy</span><span xml:lang="en-US">, 207; aktaran Angeles, 42.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-28-backlink" id="footnote-225-28">28</a> <span xml:lang="en-US">Angeles, 65.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a> <span xml:lang="en-US">Bu kanaat, Engels tarafından öngörülmüştür. Bkz. On Religion, 174.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a> <span class="char-style-override-11" xml:lang="en-US">Hume on Religion</span><span xml:lang="en-US">, drl. Richard Wollheim (New York: World Publishing Co., 1964), 38.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-31-backlink" id="footnote-225-31">31</a> <span xml:lang="en-US">Tasarım iddiasının çağdaş versiyonları için bkz. Wallace I. Matson, “The Argument from Design,”</span> <span class="char-style-override-11" xml:lang="en-US">Critiques of God</span><span xml:lang="en-US">, 69-81.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-32-backlink" id="footnote-225-32">32</a> <span xml:lang="en-US">H.J. McCloskey, “God and Evil,”</span> <span class="char-style-override-11" xml:lang="en-US">Critiques of God</span><span xml:lang="en-US">, 203-23.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-33-backlink" id="footnote-225-33">33</a> <span xml:lang="en-US">John Stuart Mill,</span> <span class="char-style-override-11" xml:lang="en-US">Three Essays on Religion</span> <span xml:lang="en-US">(Londra: Longmans, Green, 1874), 179-180.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-34-backlink" id="footnote-225-34">34</a> <span class="char-style-override-11" xml:lang="en-US">Hume on Religion</span><span xml:lang="en-US">, 239.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-35-backlink" id="footnote-225-35">35</a> <span xml:lang="en-US">Russell,</span> <span class="char-style-override-11" xml:lang="en-US">Why I Am Not a Christian</span><span xml:lang="en-US">, 90.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-36-backlink" id="footnote-225-36">36</a> <span xml:lang="en-US">Sigmund Freud, “The Future of an Illusion,”</span> <span class="char-style-override-11" xml:lang="en-US">The Standart Edition of the Complete Psychological Works</span> <span xml:lang="en-US">(Londra: Hogarth Press, 1962), vol. 21, 28.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-37-backlink" id="footnote-225-37">37</a> <span xml:lang="en-US">Denis Diderot,</span> <span class="char-style-override-11" xml:lang="en-US">Thoughts on Religion</span> <span xml:lang="en-US">(Londra, 1819), 5.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-38-backlink" id="footnote-225-38">38</a> <span xml:lang="en-US">Homer W. Smith,</span> <span class="char-style-override-11" xml:lang="en-US">Man and His Gods</span> <span xml:lang="en-US">(Boston: Little, Brown, 1952), 202.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-39-backlink" id="footnote-225-39">39</a> <span xml:lang="en-US">Kellett, 118.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-40-backlink" id="footnote-225-40">40</a> <span xml:lang="en-US">Smith, 183.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-41-backlink" id="footnote-225-41">41</a> <span xml:lang="en-US">Pirene eteklerinde bir kasaba. Burada hastalıkların mucizevi bir şekilde iyileştiğine inanıldığından, Katolik dünyasının hac merkezlerinden biridir. –</span><span class="char-style-override-11" xml:lang="en-US">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-42-backlink" id="footnote-225-42">42</a> <span xml:lang="en-US">Robert G. Olson,</span> <span class="char-style-override-11" xml:lang="en-US">Ethics: A Short Introduction</span> <span xml:lang="en-US">(New York: Random House, 1978), 127.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-43-backlink" id="footnote-225-43">43</a> <span xml:lang="en-US">Russell,</span> <span class="char-style-override-11" xml:lang="en-US">Religion and Science</span><span xml:lang="en-US">, 185-95.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-44-backlink" id="footnote-225-44">44</a> <span xml:lang="en-US">J.H. Leuba,</span> <span class="char-style-override-11" xml:lang="en-US">The Psychology of Religious Mysticism</span> <span xml:lang="en-US">(New York. Harcourt, Brace, 1925), ix.</span></p>
        </div>
      </div>
    </div>
  </div>
</body>
</html>
