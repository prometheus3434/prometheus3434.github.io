<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-14.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">Onuncu Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt9.jpeg" width="202" /></p>

      <p class="anabas1" id="toc_marker-6-1">MARKSİST PARTİLER VE DİN</p>

      <p class="resim-2"><span><img alt="4.png" class="image" height="12" src="../Images/4_fmt11.jpeg" width="34" /></span></p>

      <p class="ara1" xml:lang="en-GB">Lenin’in Marksist partiler ve din ilişkisine yaklaşımı</p>

      <p class="paragraf-2">Dinin toplumsal kökenleri vardır ve tersinden, din sınıf mücadelelerine etki eder. O halde, Marksistler dine ve dindarlara nasıl yaklaşmalıdır? Bu sorunun yanıtına Engels değinir ve Lenin bu yanıtı geliştirir.</p>

      <p class="paragraf-2">Lenin 1909’ta Engels’in “filozof Dühring’in idealizme ve dine verdiği en ufak tavizi bile acımasızca eleştirirken, dinin sosyalist toplumda <span class="char-style-override-11">yasaklanacağı</span> şeklindeki sözde devrimci yaklaşımını da en az ilki kadar keskin ifadelerle lanetlediğine”<span class="dipp"><a class="footnote-link" href="#footnote-225-527" id="footnote-225-527-backlink">527</a></span> dikkat çeker. Bu tür bir yasaklama, politik mücadeleden sapma anlamına gelir ve dini güçlendirmekten başka bir işe yaramaz –Bismarck’ın Alman Katolik Partisi’ne zulmünün Katolikliği güçlendirmeye hizmet etmesi gibi. Engels’i izleyen Alman sosyal demokratları, bu nedenle Cizvitlerin özgürlüğünü ve Bismarck zulmüne son verilmesini talep etmiştir.</p>

      <p class="paragraf-2">Marksistlerin burjuva devletinden talep ettiği ve işçi devleti için savunduğu şey, kilise ve devletin bütünüyle ayrışmasıdır. Engels’in <span class="char-style-override-11">Fransa’da İç Savaş</span>’a önsözde yazdığı gibi, “<span class="char-style-override-11">devletle ilişkisi bağlamında</span> din bütünüyle özel hayata dair bir meseledir.”<span class="dipp"><a class="footnote-link" href="#footnote-225-528" id="footnote-225-528-backlink">528</a></span> Bu ifadeyi genişleten Lenin, 1905’te şöyle yazar: “Devlet din ile ilgilenmemelidir; dinsel cemaatler devlete bağlı olmamalıdır. Her insan hangi dini benimsiyorsa ona uymakta ya da hiçbir dini benimsememekte –yani her sosyalistin genelde olduğu gibi ateist olmakta– sonuna kadar özgürdür.”<span class="dipp"><a class="footnote-link" href="#footnote-225-529" id="footnote-225-529-backlink">529</a></span></p>

      <p class="paragraf-2">Lenin, devletin dine tam özgürlük tanıması gerektiğini savunmakla birlikte, aynı zamanda devrimci partinin dine karşı ideolojik bir savaş vermesi gerektiğini de söyler. Engels’in sosyal demokratlara ateist propaganda yapılmasını önerdiğine ve “din bütünüyle özel hayata dair bir meseledir” ifadesini “devletle ilişkisi bağlamında” vurgusuyla birlikte dile getirdiğine işaret eder. “İşçi sınıfının partisi,” der Lenin,</p>

      <p class="alinti" xml:lang="en-GB"><span class="char-style-override-11">devletin</span> dini özel hayata ilişkin bir mesele ilan etmesini talep eder; fakat bu, bir an için bile, halkların afyonuna –dinsel batıl inançlara vs.– karşı mücadeleyi özel hayata ilişkin bir mesele kılmaz. Oportünistler bu sorunu, Sosyal Demokrat <span class="char-style-override-11">Parti</span> dini özel hayata ilişkin bir mesele olarak ele alıyor gibi görünecek şekilde çarpıtmıştır.<span class="dipp" style="font-size:0.86em;"><a class="footnote-link" href="#footnote-225-530" id="footnote-225-530-backlink">530</a></span></p>

      <p class="paragraf-2">Lenin oportünizme karşı olduğu kadar, anarşistlerin aşırı-sol bezirgânlığına da karşıydı. Engels’in “işçi sınıfı partisinin bir politik hedefi olarak dine karşı savaş ilan etmek, anarşizmden başka bir şey değildir”<span class="dipp"><a class="footnote-link" href="#footnote-225-531" id="footnote-225-531-backlink">531</a></span> yargısını hatırlatıyordu. Dine karşı mücadele politik değil, ideolojiktir ve sınıf mücadelesinin somut ihtiyaçlarına tabi olmalıdır.</p>

      <p class="paragraf-2">“Bir Marksist” der Lenin,</p>

      <p class="alinti" xml:lang="en-GB">materyalist –yani dinin düşmanı– olmalıdır. Fakat bir diyalektik materyalist olmalıdır; yani dine karşı soyut olarak, zaman ve mekândan münezzeh bir teorik propaganda aracılığıyla değil, somut olarak, yani fiiliyatta yürümekte olan –ve kitleleri başka her şeyden daha çok eğiten– sınıf mücadelesi temelinde mücadele etmelidir. Bir Marksist, somut durumu bir bütün olarak değerlendirebilmek zorundadır. Her zaman anarşizm ve oportünizm ile arasındaki sınırı belirleyebilmeli (bu sınır göreli ve değişken olsa da mevcuttur); ne anarşizmin soyut, afaki ve aslında beyhude “devrimciliğine” ne de küçük burjuvazinin ve liberal aydının filistenizmi ve oportunizmine düşmelidir. ... [ikincilere] sınıf mücadelesinin çıkarları değil, küçük ve kaba hesaplar –aman gücendirmeyelim, uzaklaştırmayalım, ürkütmeyelim hesabı– ve bilgelik taslayan bir kural rehberlik eder: “Ne sen bana karış, ne ben sana karışayım” vs. vs.<span class="dipp" style="font-size:0.86em;"><a class="footnote-link" href="#footnote-225-532" id="footnote-225-532-backlink">532</a></span></p>

      <p class="paragraf-2">“Modern dinin kökenlerinin emekçi kitleler üzerindeki toplumsal baskıyla iç içe olması ve emekçilerin kapitalizmin kör güçleri karşısındaki apaçık çaresizlik duygusu nedeniyle ... kitleler dinin de kaynağında yer alan toplumsal olgulara karşı birleşik, disiplinli, planlı ve bilinçli bir şekilde mücadele etmeyi, tüm biçimleriyle kapitalizmin kurallarına karşı mücadele etmeyi öğrenene kadar, hiçbir okuma, ne kadar aydınlatıcı olursa olsun”<span class="dipp"><a class="footnote-link" href="#footnote-225-533" id="footnote-225-533-backlink">533</a></span> dini emekçilerin bilincinden silmeyecektir. Bu, partinin dine karşı eğitsel kitaplar basmaması gerektiği anlamına gelmez; ideoloji, sınıf mücadelesinde bir güçtür. Bunun anlamı, “sosyal demokrat ateizm propagandasının daha temel bir ödeve, sömürülen kitlelerin sömürücülere karşı sınıf mücadelesinin ilerletilmesi ödevine tabi kılınması gerektiği”dir.<span class="dipp"><a class="footnote-link" href="#footnote-225-534" id="footnote-225-534-backlink">534</a></span></p>

      <p class="paragraf-2">Dolayısıyla, örneğin, bilinçsiz işçiler kilisenin etkisi altında bir Hristiyan sendika kurar ve greve giderlerse, Marksistler grevin başarısını, grevciler arasında ateizm propagandası yapmaktan daha çok önemser. “Böyle bir zamanda ve bu koşullarda ateizm vaazı vermek, kilise ve papazların ekmeğine yağ sürmekten başka bir işe yaramaz; zira onlar için grev hareketine katılan işçilerin dinsel inançlar temelinde bölünmesinden daha iyisi olamaz.”<span class="dipp"><a class="footnote-link" href="#footnote-225-535" id="footnote-225-535-backlink">535</a></span></p>

      <p class="paragraf-2">Dine karşı mücadelenin sınıf mücadelesine tabi kılınması, Marksistlerin ateizmi benimseme koşulunu parti programına koyamayacağı anlamına gelir. Parti, dinsel inançlara sahip işçileri bağrına basar ve “işçilerin dinsel kanaatlerine ilişkin karşı en ufak bir tahkire kesinlikle karşı çıkar.”<span class="dipp"><a class="footnote-link" href="#footnote-225-536" id="footnote-225-536-backlink">536</a></span> Bu tür örnekler oldukça istinai olsa da, devrimci kitle partisi kendi politik programını kabul eden ve parti için çalışmaya hazır papazları dahi kendi saflarına kabul eder. Elbette böyle bir durumda papazın felsefesi ile partinin program arasında bir çelişki ortaya çıkacaktır; fakat papaz parti programı doğrultusunda faaliyet yürüttüğü sürece, bu papazın çelişkisidir. Zamanının çoğunu dinini yaymaya vakfedecek olursa, parti onu ihraç edecektir.</p>

      <p class="paragraf-2">Son olarak, <span class="char-style-override-11">Komünist Manifesto</span>’da yer alan “komünistler her yerde mevcut toplumsal ve politik düzene karşı her devrimci hareketi destekler”<span class="dipp"><a class="footnote-link" href="#footnote-225-537" id="footnote-225-537-backlink">537</a></span> cümlesiyle paralel şekilde Lenin, Marksistlerin, kendi hakları için devlete karşı mücadele eden dinsel tarikatları desteklemesini savunur: “Sosyal demokratlar, mevcut toplumsal düzene karşı her devrimci harekete, her ezilen ulusa, eziyet gören her dine, aşağılanan her toplumsal tabakaya eşitlik mücadelesinde destek olur.”<span class="dipp"><a class="footnote-link" href="#footnote-225-538" id="footnote-225-538-backlink">538</a></span> Bu destek, dini güçlendirmek bir yana, dinci gericiliğin katedrali olan devleti zayıflatır.</p>

      <p class="ara1" xml:lang="en-GB">Rusya Komünist Partisi ve din</p>

      <p class="paragraf-2">Lenin’in yaklaşımını benimseyen Bolşevikler, partilerine inanç sahiplerinin de üye olmasını kabul ettiler. Ekim Devrimi, Rus Asya’sının geri kalmış köylü kitlelerini ayağa kaldırdığında, Türkistan ve diğer cumhuriyetlerden parti üyelerinin yüzde 15’i İslam inancına sahipti.<span class="dipp"><a class="footnote-link" href="#footnote-225-539" id="footnote-225-539-backlink">539</a></span></p>

      <p class="paragraf-2">Parti, dinsel grupların çar zulmüne karşı mücadelesine omuz vererek, onları daha genel bir mücadelenin parçası haline getirmeye çalıştı. 1903 parti kongresinde alınan bir kararda, üyelerini “dinsel cemaatler içinde çalışarak onları sosyal demokrat çizgiye çekmeleri”<span class="dipp"><a class="footnote-link" href="#footnote-225-540" id="footnote-225-540-backlink">540</a></span> konusunda uyardı. Devrimden sonra, Eski İnananlar cemaatine kendi komünist fikirlerini uygulamaları için toprak verildi.</p>

      <p class="paragraf-2">Bolşevikler iktidara geldikten sonra kilise ve devlet işlerini ayırdılar. 1918 tarihli “vicdan özgürlüğü ve dinsel cemaatler hakkında” kararname, çar yönetiminin Rus Ortodoks kilisesine tahsis ettiği 35 milyon ruble tutarındaki yıllık desteği ve tüm diğer ayrıcalıkları iptal etti. Ayrıca belirtildi ki,</p>

      <p class="alinti" xml:lang="en-GB">Her yurttaş istediği dine inanmakta ya da hiçbir dine inanmamakta özgürdür. Herhangi bir inanca sahip olmak ya da inançsız olmak konusundaki bütün yasal kısıtlamalar iptal edilmiştir. ... Kamu düzenini bozmadığı ve Sovyet Cumhuriyeti yurttaşlarının haklarını ihlal etmediği sürece her türlü dinsel ibadet özgürlüğü koruma altındadır.<span class="dipp" style="font-size:0.86em;"><a class="footnote-link" href="#footnote-225-541" id="footnote-225-541-backlink">541</a></span></p>

      <p class="paragraf-2">Dolayısıyla, çar yönetimi altında zulüm gören heteredoks gruplara, o zamana kadar sahip olduklarından daha fazla özgürlük tanındı.</p>

      <p class="paragraf-2"><span>Bolşevikler, kilise ve devlet ayrılığının “burjuva demokrasisinin programında da savunulduğu”nu, fakat “sermaye ve dinsel propaganda arasındaki bağlar nedeniyle hiçbir zaman tutarlı şekilde uygulanmadığı”nı</span><span class="dipp"><a class="footnote-link" href="#footnote-225-542" id="footnote-225-542-backlink">542</a></span> <span>vurguluyordu. 1918 kararnamesi devlet düzeyinde dinî yemin ve vaazları yasaklayarak, kilise ve devlet ayrılığında ABD’yi geride bıraktı. Her şeyin ötesinde, kilise mülklerine vergi muafiyeti getirmek bir kenara, kiliselerin mülk sahibi olmasını yasakladı. Böylece kiliseler, mülksüzleştirilen diğer kurumlarla eşit muamele gördü. Statüleri, gönüllü cemaatlerle aynıydı; kendi üyelerinden faaliyetleri için aidat toplayabiliyor, fakat mülk edinemiyorlardı. İbadet için kullanılan kilise binaları kamu mülkü ilan edildi, fakat kiradan muaf tutuldu. ABD’nin askerlikten muaf ruhban sınıfından farklı olarak, hiç kimse dinsel nedenlerle askerlik hizmeti gibi medeni ödevlerden muaf tutulmuyordu; fakat bir hizmetin yerine başkasını üstlenmek için izin halk mahkemelerinden alınabiliyordu.</span></p>

      <p class="paragraf-2">Stalin’in adım adım yerleştirdiği rejimde, hiçbir fikir özgürlüğü ve tartışma mümkün değildi. Bu durum din için de geçerliydi. Dahası, temelde Leninizme aykırı bir şey olan tek parti devleti, Leninizmin özü ilan edildi. Lenin’in din konusunda devlet ve partinin konumları arasında yaptığı ayırım belirsizleşerek; parti, devlet iktidarında tekel sahibi ayrıcalıklı bir bürokrasinin kimse tarafından eleştirilemez bir aygıtı haline geldi.</p>

      <p class="paragraf-2">Zorunlu kolektifleştirme döneminde, kulakların önemli rol oynadığı kiliselerin kapatılması lehine oy vermeleri için köylülere baskı yapıldı. Militan Tanrısızlar Ligi başkanı Yaroslavskiy, bu tür kararlar hakkında sadece inançsızların değil, inananların da böbürlendiğini söylüyordu. Genç Komünistler, kilise sunaklarına hasar verdi, ikonları yaktı, rahiplerle dalga geçti ve onlara kötü muamelede bulundu. Bu eylemler, Mart 1919 tarihli Komünist Parti programına aykırıydı; bu programda “inananların dinsel duygularına hakaret etmekten özenle kaçınılmalıdır; çünkü bu, dinsel fanatizmi güçlendirmekten başka bir sonuç vermez”<span class="dipp"><a class="footnote-link" href="#footnote-225-543" id="footnote-225-543-backlink">543</a></span> diyordu. Aslında, kısa süre içinde anlaşıldı ki, bu durum inançlı işçileri ve köylüleri gücendirmekle kalmadı, pek çok inançsız insanı da rencide etti.<span class="dipp"><a class="footnote-link" href="#footnote-225-544" id="footnote-225-544-backlink">544</a></span> Stalin’in kolektifleştirme kampanyasını “Başarı Sarhoşluğu” (ülkeyi yıkımın eşiğine getiren bir “başarı”nın sarhoşluğu) başlıklı meşhur konuşmasında sonlandırması gibi, kiliseleri kapama kampanyası da benzer şekilde durduruldu.</p>

      <p class="paragraf-2">Sovyet rejiminin devrimci enternasyonalizm ruhuyla ve Alman askerlerine yönelik sınıf kardeşlerinin saflarına geçme çağrısıyla değil, şovenizm ruhuyla yürüttüğü savaş esnasında kilise ve devlet arasında, Curtiss’in ifadesiyle, “garip bir ittifak” inşa edildi. Bir Ortodoks Kilisesi İşleri Konseyi kuruldu; konsey başkanı G.G. Karpov’a göre amaç, “kilise ve devlet arasında iyi ilişkiler kurulmasını sağlamak ve mümkün olduğu noktalarda yeni kiliseler açma, teoloji eğitimini düzenleme ve kiliseyle ilgili yasalar çıkarma konularında ihtiyaçları karşılamak”tı.<span class="dipp"><a class="footnote-link" href="#footnote-225-545" id="footnote-225-545-backlink">545</a></span></p>

      <p class="paragraf-2"><span>Kilise buna, işgalcileri alkışlayan kilise üyelerini afaroz ederek, Birinci Dünya Savaşı ve iç savaşta çar yönetimi için yaptığı gibi Sovyet rejimi ve Stalin için dua ederek karşılık verdi. Patrik Aleksiy, “Tanrının koruduğu Rusya için ve Tanrının iradesinin anavatanımıza zafer yolu boyunca liderlik etmesi üzere seçtiği bilge Liderimiz başkanlığındaki Rusya otoritesi için dua edelim”</span><span class="dipp"><a class="footnote-link" href="#footnote-225-546" id="footnote-225-546-backlink">546</a></span> <span>diyordu. Eskinin zalimi, şimdinin seçilmiş kulu oluvermişti</span>.</p>

      <p class="paragraf-2">Hruşçov döneminde “Stalin’in kiliseye sunduğu imtiyazlar, artık ‘Leninist yasalardan’ sapma olarak yaftalanıyordu.”<span class="dipp"><a class="footnote-link" href="#footnote-225-547" id="footnote-225-547-backlink">547</a></span> Fakat Hruşçov yönetimi esnasındaki baskıcı önlemler ve zorla kilise kapamalar da Leninist yasalardan bir sapmaydı. Bürokrasinin reformist kanadı, toplum üzerindeki diktatoryal denetiminden vazgeçme niyetinde değildi.</p>

      <p class="paragraf-2"><span>Yine de Stalin ve Hruşçov’un kilise karşıtı kampanyaları arasında bir fark vardı. Sovyetler Birliği’nde din konusunda incelemeler yapan ve kendisi de dindar olmakla birlikte bilimsel doğruluk konusunda takdire şayan (fakat kimi zaman başarı</span>sız) bir çaba gösteren Gerhard Simon’un belirttiği üzere,</p>

      <p class="alinti" xml:lang="en-GB">Hruşçov döneminde Ortodoks kilisesine ve diğer dinî mezheplere dönük farklı türde baskılar 1959’a gelindiğinde kilisenin cemaatinin yarısını kaybetmesine yol açarken, 1930’ların aksine bir kan gölünden kaçınıldı ve Sovyet otoriteleri pek çok durumda yasallık görüntüsünü korumaya çalıştı.</p>

      <p class="paragraf-2">Dahası, “Stalin döneminin acımasız saldırısının aksine, üst düzey din adamları ve kilise liderlerine –kimi istisnalarla birlikte– dokunulmadı.”<span class="dipp"><a class="footnote-link" href="#footnote-225-548" id="footnote-225-548-backlink">548</a></span> Hruşçov’dan sonra, bürokrasi ile onun insafsızlığından çok çekmiş ve bir uzlaşıya varmış kilise arasındaki “garip ittifak” yeniden başladı. Bu ittifak,</p>

      <p class="alinti" xml:lang="en-GB">her iki tarafın da çıkarınadır ve sadece kilise cephesinde bir itaatkârlık olarak değerlendirilmemelidir. ... Kilisenin uluslararası arenadaki faaliyeti vesilesiyle Sovyet politikası, eskiden kendisine kapalı olan yabancı kamuoyuna erişiyor ve –kısmi bir başarıyla– yurtdışındaki eklesiastik ve politik çevrelerde kendi ülkesine dair bir inanç ve vicdan özgürlüğü izlenimi yaratıyor. Kilise ise yurtdışında, zamanı gelince ahlaki ve politik ağırlığını kendi lehine kullanacak dostlar ve destekçiler kazanma şansı ediniyor.<span class="dipp" style="font-size:0.86em;"><a class="footnote-link" href="#footnote-225-549" id="footnote-225-549-backlink">549</a></span></p>

      <p class="paragraf-2">Fakat ittifak, Ortodoks kilisesi içinde ve diğer kiliselerde –özellikle de evanjelik Hristiyanlar ve Baptistler arasında– muhalif grupların yükselişine yol açtı. Bu gruplar sadece devlet müdahalesine değil, kilisenin itaatine de muhalefet ettiler. Rejim bunu, kilise liderliğinin otoritesini arttırmak ve dinsel muhalefeti bastırmak yoluyla kiliseye taviz vererek yanıtladı. Yani çarın kilise üzerindeki egemenliğinin ve dinsel cemaatlere baskısının Sovyet versiyonuyla karşı karşıya kalındı.</p>

      <p class="paragraf-2">Sovyetler Birliği’nde din, kitlelerin yabancılaşması ve huzursuzluğundan besleniyor. “Herkesten önce [Sovyetler Birliği’ndeki] ateist araştırmacılar, yorgun ve ağır bir yük altındaki Sovyet kitleleri arasında kilisenin ne denli güçlü köklere sahip olduğunu gösteriyor.”<span class="dipp"><a class="footnote-link" href="#footnote-225-550" id="footnote-225-550-backlink">550</a></span> Fakat dinsel duygular geniş kitlelerde varlığını sürdürüyorsa da, dinsel muhalefet yaygın değil. Samizdat<span class="dipp"><a class="footnote-link" href="#footnote-225-551" id="footnote-225-551-backlink">551</a></span> materyaller yayınlayarak Sovyet yasalarının sözüm ona sağladığı haklarını talep ediyorlar. “Kilise içi işlere devamlı ve keyfi müdahaleleri protesto eden kilise otoritesi, tekrar ve tekrar kilise ile devlet işlerini birbirinden ayıran 1918 tarihli yasaya ve dolayısıyla mevcut Stalinist uygulamanın diğer ucunu temsil eden Lenin’e başvuruyor.”<span class="dipp"><a class="footnote-link" href="#footnote-225-552" id="footnote-225-552-backlink">552</a></span></p>

      <p class="paragraf-2">Dinsel muhalefet sadece Leninist ilkelere başvurmakla kalmıyor; genel olarak sosyalizm düşüncesini de benimsiyor.</p>

      <p class="alinti" xml:lang="en-GB">Muhalif entelijansiyanın büyük çoğunluğu için kendini sosyalist ya da komünist görmek olağan. Günümüz Sovyet gerçekliğine dönük eleştirilerini, sosyalizmin hakiki kaynaklarına ve niyetlerine geri dönüş olarak algılıyorlar. ... Sergey Zeludkov’un mektupları, kilise içi muhalefetin kendini liberal entelijansiyaya ne kadar yakın hissettiğini gösteriyor. ... Anti-Stalinist entelijansiyanın sözcüleri P.M. Litvinov, A.D. Sakharov ve A.I. Soljenitsin’e yazdığı mektuplarda Zeludkov, “örgütlü yapının ve yaratıcı özgürlüğün uygulanabilir bir sentezi” olması gereken bir “sosyalist toplum” yaratmak için “pratik birliktelik”lerinden bahsediyor. Fakat, diyor Zeludkov, günümüz Sovyet gerçekliği sosyalist değil, bilakis “sosyalizmi küçük düşürüyor.”<span class="dipp" style="font-size:0.86em;"><a class="footnote-link" href="#footnote-225-553" id="footnote-225-553-backlink">553</a></span></p>

      <p class="paragraf-2">Maalesef Simon bunu yazdığından beri, devam eden neo-Stalinist baskı nedeniyle hayalkırıklığına uğrayan bir dizi muhalif sosyalizmden yüz çevirdi. Litvinov, ABD’de politik olarak aktif olmayan bir mülteci olarak yaşıyor; iç sürgündeki Sakharov her zamankinden daha fazla Batı’ya yöneldi; Soljenitsin koyu bir anti-Bolşevik’e dönüştü. Dahası, Soljenitsin ve etrafında toplanan birkaç kişi daha, Rusya (ve aslında tüm dünya) için tek kurtuluşun Rus Ortodoks kilisesinde ve aydınlanmış çarlığa benzer müşfik bir despotizmde yattığı kanaatine vardı. Fakat Marksist muhalif Roy Medvedev’in işaret ettiği üzere, Soljenitsin’in tüm Rus entelijansiyası için beslediği açık nefret, sözlerinin onlar nezdinde hiçbir yankı bulmayacağını bildiğini gösteriyor. “Entelijansiyamız ya da işçi sınıfı için yegâne başarı şansı, reform talebinde yatıyor, sosyalist toplumun reddinde değil.”<span class="dipp"><a class="footnote-link" href="#footnote-225-554" id="footnote-225-554-backlink">554</a></span></p>

      <p class="ara1" xml:lang="en-GB">Çin Komünist Partisi ve din</p>

      <p class="paragraf-2">Çin komünistleri, Lenin’in aşırı sol dediği çizgi ile oportünizm arasında salınmakta ve ikisini sentezlemekte Rus Stalinistleriyle büyük ölçüde aynı çetrefil yolu izledi.</p>

      <p class="paragraf-2">Köylü birliklerinin Kızıl Ordu tarafından yönetilen bölgelerdeki faaliyetine ilişkin 1927 tarihli bir raporda Mao, putların nasıl kırıldığını, dinî tören alaylarının ve cenaze törenlerinin nasıl yasaklandığını onaylayıcı bir üslupla aktarıyordu. Fakat bu tür yasaklamaların “keyfi ve vaktinden önce” gerçekleştirilmemesi gerektiğini ekliyordu. “Bu tür konularda Komünist Parti’nin propaganda politikası, ‘yayı ger, ama ok yaydan çıkmasın’ olmalıdır. Putlardan kurtulmak, bizzat köylülerin çıkarına.”<span class="dipp"><a class="footnote-link" href="#footnote-225-555" id="footnote-225-555-backlink">555</a></span></p>

      <p class="paragraf-2">Rus kolektifleştirme kampanyasında olduğu gibi, dinî uygulamalara kısıtlama getiren, görünürde Komünist Partisi değil, köylülerdi. Çin’de köylüler Stalin Rusya’sına kıyasla muhtemelen daha aktif bir rol oynamış olsalar da, Mao’nun açıklaması gösteriyor ki, kimi örneklerde toprak sahipleri köylülerin putları kırmaya karşı muhalefetini, parti tarafından gerilen yaydan oku fırlatmak için sömürmüştü.</p>

      <p class="paragraf-2">Bununla birlikte, Çin Sovyet Cumhuriyeti’nin 1931 anayasası, din özgürlüğü ve din ve devlet işlerinin ayrılması konusunda Rusya’daki 1918 kararnamesine yakındı. 1949 koalisyon hükümetinin Ortak Program’ı ve 1954 anayasası, dinsel inanç özgürlüğünü yeniden vurguladı. 1958 yılında Birleşik Cephe Çalışma Bakanlığı’nın yardımcı direktörü, din politikası konulu bir açıklamada şöyle diyordu: “Devlet, inananların meşru dinsel faaliyetlerini koruma altına alır ve dinsel duyguları rencide eden her türlü eylemi yasaklar.”<span class="dipp"><a class="footnote-link" href="#footnote-225-556" id="footnote-225-556-backlink">556</a></span> Parti artık, oku dinsel faaliyetlere değil, bu faaliyetlere karışanlara yöneltiyordu.</p>

      <p class="paragraf-2"><span>Lenin sonrası Sovyetler Birliği’nde olduğu gibi devlet, kilise işlerine müdahale etti. Çin Sovyet Cumhuriyeti’nin 1931 anayasası, Rusya’daki 1918 kararnamesine benzer şekilde diyordu ki “Kilise ve devlet işlerinin birbirinden ayrılması ilkesine bağlı olarak, Sovyet devleti hiçbir dine ne imtiyaz ne de mali destek sunar.”</span><span class="dipp"><a class="footnote-link" href="#footnote-225-557" id="footnote-225-557-backlink">557</a></span> <span>Fakat üst düzey bir parti yetkilisinin bildirdiğine göre, devlet “dinsel faaliyet merkezlerine ve din adamlarının lojmanları ve resmi binalarına vergi indirimi ya da muafiyeti” tanıyordu.</span><span class="dipp"><a class="footnote-link" href="#footnote-225-558" id="footnote-225-558-backlink">558</a></span></p>

      <p class="paragraf-2">Rus Ortodoks kilisesini Sovyet devletinin bir uzvu haline getirmek nasıl ki çar politikasının simetriğiyse, Holmes Welch’in işaret ettiği gibi, Çin Budist Birliği’ni “para ve doğrultu için bağımlı olduğu hükümetin bir hizmetkârı”<span class="dipp"><a class="footnote-link" href="#footnote-225-559" id="footnote-225-559-backlink">559</a></span> haline getirmek de eski Çin yönetimlerinin Budist manastır cemaatine yönelik politikasının bir devamıydı. Simon’un Rus Ortodoks kilisesi liderleri için söylediği gibi, Welch de Budist liderlerin sadece “Budist vatan hainleri topluluğu”ndan ibaret olmadığını, bilakis hükümetle iç ve dış politikada işbirliğini kendi çıkarına bulan “saygın rahipler ve inananlar”ın da var olduğunu vurguluyordu.<span class="dipp"><a class="footnote-link" href="#footnote-225-560" id="footnote-225-560-backlink">560</a></span></p>

      <p class="paragraf-2"><span>Bürokrasi içi fraksiyon çatışmalarının ülkeyi derinden sarstığı Kültür Devrimi yıllarında bütün dinî binalar, Kızıl Muhafızlar tarafından kapatıldı –bunun tek istisnası, yabancı Müslümanlara hizmet veren bir camiydi. Kızıl Muhafızlar, evlere girerek ve evlerdeki dinî aksesuarları kırıp dökerek dindarları rahatsız etti.</span></p>

      <p class="paragraf-2">Bu dönemde Mao tapınıcılığı, başka bir dine tahammül gösteremeyen bir dinsel kült halini aldı. Tibet’teki değişime dair bir gözlemi aktaracak olursak,</p>

      <p class="alinti" xml:lang="en-GB">Tibet halkı elinde eskiden Budist metin balyaları taşırken, artık herkesin elinde “değerli kızıl kitap” var. ... Önceden Tibet halkı tütsü yakar, Buda’ya tapınır ve Tibet Budizminin ilahilerini seslendirirken, artık her sabah Başkan Mao’nun öğütlerini bekliyor ve her akşam ona rapor veriyor, her gün Başkan Mao’nun portresi önünde “Doğu Kızıldır” şarkısını söylüyor.<span class="dipp" style="font-size:0.86em;"><a class="footnote-link" href="#footnote-225-561" id="footnote-225-561-backlink">561</a></span></p>

      <p class="paragraf-2">Rus komünist partisinin din ile ittifakı, onun revizyonizminin işaretlerinden biri olarak görülüyordu. <span class="char-style-override-11">Kızıl Bayrak</span> dergisine göre,</p>

      <p class="alinti" xml:lang="en-GB">İçeride ve dışarıda sorunlarla çevrelenmiş revizyonist dönek Sovyet kliği, uzun süredir kendi karşı-devrimci revizyonist iç ve dış politikasını sürdürmek için gerici dinsel güçlerin eline bakıyor. ... Sovyetler Birliği’nde son on yılda gerçekleştirilen dinsel törenlerin sayısı üç ya da dört kat arttı, kilise ve cemaatlerin sayısı günden güne artıyor ve dinsel inanç sahibi olanların sayısı on milyonlara ulaştı.<span class="dipp" style="font-size:0.86em;"><a class="footnote-link" href="#footnote-225-562" id="footnote-225-562-backlink">562</a></span></p>

      <p class="paragraf-2">Fakat Deng’in Kültür Devrimi’ni bir felaket ilan etmesinin ardından, <span class="char-style-override-11">Kızıl Bayrak</span> editörleri farklı telden çalmaya, ülkenin kuzey eyaletlerindeki ve yurtdışındaki milyonlarca Müslüman ile temas kurmanın Asya, Ortadoğu ve Afrika ulusları nezdinde “ülkemizin politik etkisini arttırmak için önemli bir rol oynayacağı”nı<span class="dipp"><a class="footnote-link" href="#footnote-225-563" id="footnote-225-563-backlink">563</a></span> söylemeye başladı.</p>

      <p class="paragraf-2">Çin’in her yerinde bütün dinlerin ibadethaneleri yeniden açılmaya başladı. Dinî törenler, kiliseler ve inananların sayısındaki artış, <span class="char-style-override-11">Kızıl Bayrak</span>’ın Sovyetler’de tespit ettiği artıştan kat be kat fazlaydı.</p>

      <p class="paragraf-2">Fakat Sovyetler Birliği’nde olduğu gibi, Çin’de de din üzerindeki denetim –özellikle gençler için– devam etti. 18 Aralık 1983 tarihli <span class="char-style-override-11">New York Times</span>’ta aktarıldığı üzere, “Saygın Çin üniversiteleri Pekin ve Tsinghua’da bu ay öğrencilere, Çin dışında basılmış bütün felsefi materyalleri teslim etmeleri, bir dine inanıyorlarsa bunu söylemeleri ve aynı inançtan diğer öğrenci arkadaşlarının ismini bildirmeleri emri verildi. Bir Çin kaynağı, bu tür bilgileri saklayan öğrencilerin soruşturma ve okuldan atılma ihtimaliyle karşı karşıya kaldığını söyledi.”</p>

      <p class="ara1" xml:lang="en-GB">Castrocular ve Din</p>

      <p class="paragraf-2"><span>Fidel Castro’nun 26 Temmuz hareketi, radikal bir küçük burjuva hareketi olarak başladı. Fakat radikal söylemlerinin arkasında durarak bir ayaklanma başlattı. Bu şekilde ve Amerikan emperyalizminin saldırılarına karşı mücadele ederek bir Marksist partiye, kimi zaman kendisiyle karıştırılan Komünist Parti’den daha samimi bir Marksist partiye dönüştü. Sonuç olarak din karşısındaki politikası, kilise-devlet ayrılığı ve din özgürlüğünü kabul noktasında, sözüm ona Leninist Rus ve Çin komünist partilerinden çok daha Leninist oldu.</span></p>

      <p class="paragraf-2">Kuşkusuz Castro, Ruslara kıyasla din konusunda daha az sorunla karşı karşıya kaldı. Çar Rusya’sından farklı olarak Küba’da herhangi bir dinsel kuruma dönük halk desteği devrim öncesinde de sınırlıydı. Çoğu Kübalı kâğıt üzerinde Katolik kilisesine bağlı olsa da, nispeten çok azı dinin gereklerini yerine getiriyordu. Katoliklikleri vaftiz edilmekten ve kilise töreniyle gömülmekten ibaretti. Küba devriminin dindar bir sempatizanı olan Alice L. Hageman’ın sözleriyle “halk, kilisenin çıkarlarını emperyal İspanya’nınkiyle özdeş görüyordu. 1898’de İspanya’nın yenilgisinin ardından ... Küba’daki rahiplerin pek çoğu İspanya’dan gelmeye devam etti ve Katolik kilisesi kendisini yoksullardan ziyade aristokrasi ile özdeşleştirmeyi sürdürdü.”<span class="dipp"><a class="footnote-link" href="#footnote-225-564" id="footnote-225-564-backlink">564</a></span></p>

      <p class="paragraf-2">Nüfusun yüzde 5’inden azını kapsayan Protestan kiliselerine gelince, bunlar “kendi programlarını finanse etmek için ABD dolarına ve bir kimlik sahibi olmak için ‘Amerikan yaşam tarzı’na bağımlıydılar.” Uluslararası Misyoner Konseyi adına yapılan çalışmaların eski direktörü, 1942’de şunu söylüyordu: “Evanjelik kilisesi ... büyük ölçüde alt sınıf ve yoksul bir halk içinde orta sınıf ve zengin bir kilisedir.”<span class="dipp"><a class="footnote-link" href="#footnote-225-565" id="footnote-225-565-backlink">565</a></span></p>

      <p class="paragraf-2">Kiliselerin rejimle sert bir çatışmaya girdiği devrimin ilk iki-üç yılında ciddiyet kazanan din meselesi, devrimci liderliğin doğru politikaları ve kiliselerin görece yalıtılması sayesinde süreç içinde önemsizleşti. <span class="char-style-override-11">New York Times</span>’ın eski muhabiri Herbert L. Matthews’ın gözlemlediği gibi bu politika, 1971’de düzenlenen Ulusal Eğitim ve Kültür Kongresi’nin deklarasyon metninde madde madde tarif ediliyordu:</p>

      <p class="alinti" xml:lang="en-GB">Din meselesini gündemin odağına koymamak; kilise ile devlet ve kilise ile okulun her alanda tam olarak birbirinden ayrılması; dinsel gruplara yardım, teşvik ya da destek vermemek ve onlardan hiçbir şey beklememek; hiçbir dinsel inanç ve uygulamamız, hiçbir kültümüz yoktur; devrim dinsel inançlara ve ibadete bireysel bir hak olarak saygı gösterir; hiç kimse inancı nedeniyle yargılanamaz; karanlıkçılara [obskürantist] ve karşı-devrimcilere karşı savaşılmalıdır.</p>

      <p class="paragraf-2">Ve Matthews ekliyordu:</p>

      <p class="alinti" xml:lang="en-GB">Sakıncalı gruplar [karanlıkçılar ve karşı-devrimciler] ayrıca listeleniyordu: Yehova Şahitleri, Yedinci Gün Adventistleri ve Gideon’un Evanjelikleri ... Amerikalı bazı rahiplerin sınır dışı edilmesinin ardından, bu tarikatlerin politik açıdan zararsız ve toplumsal açıdan övgüye değer oldukları anlaşıldı. Görebildiğim kadarıyla, göz ardı ediliyorlar.<span class="dipp" style="font-size:0.86em;"><a class="footnote-link" href="#footnote-225-566" id="footnote-225-566-backlink">566</a></span></p>

      <p class="paragraf-2">Kiliselere “bulaşmama yaklaşımı”, kiliselerin yeni kurulan devrimci yönetime karşı nefret dolu bir kampanyaya giriştiği düşünüldüğünde daha da dikkat çekici bir hal alıyordu. Katolik kilisesi, “Ya Roma ya Moskova”, “İsa’yla ya da İsa’ya karşı” gibi başlıkları olan kışkırtıcı mektuplar yayınladı. “Katolik Küba istiyoruz” ve “Küba’ya evet, Moskova’ya hayır” gibi sloganların atıldığı mitingler düzenledi. “Pek çok Hristiyan”, Arjantinli liberal rahip ve sosyolog Aldo J. Büntig’e göre,</p>

      <p class="alinti" xml:lang="en-GB">1960 Ağustos’undan, yani Domuzlar Körfezi işgalinin hemen öncesinden başlayarak, kesinlikle karşı-devrimci eylemlere girişti. ... Aslında kiliselere de rejime karşı muhalif toplantılara da izin veriliyordu. Batista’ya karşı yaptıkları gibi, Hristiyanları rejim karşıtı harekete katılmaya teşvik eden rahiplerin sayısı hiç az değildi. Bazıları ise açıkça iltica alternatifini öneriyordu. Dolayısıyla isyan, sadece söylem düzeyinde kalmanın ötesine geçti.<span class="dipp" style="font-size:0.86em;"><a class="footnote-link" href="#footnote-225-567" id="footnote-225-567-backlink">567</a></span></p>

      <p class="paragraf-2">Bir dizi rahip ve en azından bir Protestan papaz, Domuzlar Körfezi işgaline katıldı. Küba’da hizmet vermiş olan üç İspanyol rahip, Küba halkına dağıtılmak üzere bir bildiriyle birlikte yakalandı. Halkın desteğinden emin olan Castro, dağıtma şansı bulamadıkları bu bildiriyi 1 Mayıs 1961 tarihli konuşmasında bizzat okudu: “Buraya nefretimizden değil, sevgimizden geldik; bunun için savaşmamız gerekecek olsa bile, barış getirmek için geldik. ... Küba’nın Katolikleri: askerî gücümüz ezici ve yenilmezdir; ahlaki gücümüz, Tanrı’ya, onun koruyuculuğuna ve yardımına inancımız daha da büyüktür.”<span class="dipp"><a class="footnote-link" href="#footnote-225-568" id="footnote-225-568-backlink">568</a></span> Fakat Küba yönetimi ve halkı, işgalcilerin yenilmez askerî gücünü yendi ve onlardan daha büyük bir ahlaki güç sergiledi.</p>

      <p class="paragraf-2">Bu konuşmasında Castro, karşı-devrimci olmayanlar hariç tüm yabancı rahiplerin Küba’da oturma iznini iptal ettiğini açıkladı. Ayrıca çoğu Katolik olan özel okulların kamulaştırıldığını, devrime karşı çıkmamış olan okulların zararlarının karşılanacağını ve öğrenciler tarafından artık hiçbir harç ödenmeyeceğini ilan etti. Büntig’e göre, bu adımları takiben “dini cemaat üyeleri ve rahipler arasında kitlesel bir göç yaşandı. Sayısı az olan sınırdışı uygulamaları haricinde, çaresiz bir kaçış psikozuna yakalanmış gibi görünüyorlardı.”<span class="dipp"><a class="footnote-link" href="#footnote-225-569" id="footnote-225-569-backlink">569</a></span></p>

      <p class="paragraf-2">Fakat Katolik hiyerarşisi ile çatışmanın anıları henüz tazeyken bile, hükümet dinsel kurumların karşı-devrimci eylemlerine göz yummama ve kilise ile eğitim işlerinin ayrılması ısrarıyla beraber, dinsel inanç ve ibadet özgürlüğüne samimiyetle bağlı olduklarını ilan etti. 19 Mart 1962’de yapılan bir açıklamada şöyle denildi: “Devrim, Katolik hiyerarşisinin komplolarını bozmak için ciddi tedbirler almıştır; fakat bunların samimi Katolikleri rencide etmek gibi bir boyutu asla olmamıştır. Aksine, inananların ibadet ve din özgürlüğü böylece garanti altına alınmıştır.”<span class="dipp"><a class="footnote-link" href="#footnote-225-570" id="footnote-225-570-backlink">570</a></span></p>

      <p class="paragraf-2"><span>Hükümet yetkililerinin bu konudaki samimiyeti, Castro’nun bu açıklamadan birkaç gün önce, Batista’nın adamları tarafından 1957 yılında katledilen bir öğrenci lideri anısına düzenlenen toplantıda sarf ettiği sözlere yansıyordu. Anılan liderin vasiyetinde tanrıya dua bölümünün çıkarıldığını öğrenen Castro, bunu sosyalistlere yakışmayan, aptalca ve sahtekârca bir davranış olarak kınadı ve bunu yapanların Marksist tarih anlayışından ve Marksizmin fikirlerine güven duygusundan yoksun olduğunu söyledi. “Bir devrimcinin dinsel inançları olabilir” dedi ve ekledi: “Devrim insanları hiçbir şeye mecbur etmez, onların vicdanına karışmaz, onlara ayrımcılık yapmaz.”</span><span class="dipp"><a class="footnote-link" href="#footnote-225-571" id="footnote-225-571-backlink">571</a></span></p>

      <p class="paragraf-2"><span>Büntig, Castro’nun din karşısındaki konumunun “ideolojik bir özgünlük” sergilediğine ve “Marx, Engels ve Lenin’in metinlerinden çok farklı” olduğuna inanır.</span><span class="dipp"><a class="footnote-link" href="#footnote-225-572" id="footnote-225-572-backlink">572</a></span> <span>Fakat Engels’in de ilkel Hristiyanlığın, Ortaçağ heretiklerinin, Thomas Münzer’in devrimci ruhuyla konuştuğunu; Lenin’in dindar işçileri devrimci partiye kabul ettiğini ve “bu işçilerin dinsel inançlarına karşı en ufak bir hakarete kesinlikle karşı” olduğunu görmüştük.</span></p>

      <p class="paragraf-2">Yine de Büntig, Castro’nun dogmatizme mesafesinden bahsederken haklıdır. Temelde büyük bir hareket devrimcisi olan Castro, aynı zamanda devrimin yapıcısı da olan Lenin gibi bir teorisyen değildi; fakat öte yandan, Stalinistler gibi sadece kutsal formülleri tekrarlamadı ve bir mutlak otoriteye sığınmadı. Castroculuğun ruhu, Castro’nun bir kült nesnesi haline gelmesini imkânsız kıldı. Castro, kadir-i mutlak bir başkan ya da lider değil, “Fidel” olarak kaldı. Kendisinin de söylediği gibi,</p>

      <p class="alinti" xml:lang="en-GB">Dogmalardan daha anti-Marksist hiçbir şey olamayacağı için ... Marksizmin ihtiyacı ... devrimci bir kuvvet gibi hareket etmektir, sözde devrimci bir kilise gibi değil. ... Din adamları safında devrimci bir güce dönüşen kesimleri görebiliyorsak, Marksizm saflarında kendilerini din adamına dönüştüren kesimleri nasıl görmezden geleceğiz?<span class="dipp" style="font-size:0.86em;"><a class="footnote-link" href="#footnote-225-573" id="footnote-225-573-backlink">573</a></span></p>

      <p class="paragraf-2">Castro’nun din politikası ve Katolik kilisesinin gerçekçiliği sayesinde, kilise ve devlet arasındaki gerilim yatıştı. O kadar yatıştı ki, piskoposlar 1969 yılında “Ya Roma ya Moskova” ve “Ya İsa ile, ya İsa’ya karşı” metinlerinden çok farklı iki kilise mektubu yayınladılar. İlki ABD’nin Küba’ya karşı ekonomik ablukasını lanetliyor ve Katoliklerin ülke kalkınmasına sadakatle katkı koymasını istiyordu. İkincisi ise Katoliklerin ateistlere anlayış ve hoşgörüyle yaklaşmalarını, inançlarını arındırmak için makul din eleştirilerine kulak vermelerini ve toplumsal yaşam koşullarına karşı pozitif bir yaklaşım içinde olmalarını öğütlüyordu.<span class="dipp"><a class="footnote-link" href="#footnote-225-574" id="footnote-225-574-backlink">574</a></span> Kimse, bu mektupların hükümetin baskısı ya da yönlendirmesiyle yayınlandığını iddia etmedi. Baskı, kilisenin halk desteği arzusundan geliyordu.</p>

      <p class="ara1" xml:lang="en-GB">Sandinistler ve din</p>

      <p class="paragraf-2">Ronald Reagen, Nikaragua’daki Sandinist rejime karşı arsız yalan kampanyasında, Nikaragua’yı dine zulmeden bir “totaliter zindan” olarak tanımlıyordu.<span class="dipp"><a class="footnote-link" href="#footnote-225-575" id="footnote-225-575-backlink">575</a></span> Bu kampanya, Nikaragua hükümetinde anlaşılan “kendine zulmeden” dört Katolik rahibin olduğu gerçeğini ısrarla göz ardı ediyordu. Bu rahiplerden bahsedildiği istisnai durumlarda da, onların Sandinistlerin ajanı olduğu gibi yorumlar geveleniyordu. Fakat rahipler, hükümetin vitrin süsü değildi. Kültür Bakanı Ernesto Cardenal, Orta Amerikalı ünlü bir şair ve Solentiname köylülerinin İncil hakkındaki diyaloglarından oluşan ve tüm ülkede büyük yankı uyandıran <span class="char-style-override-11">Solentiname’deki İncil</span> kitabının yazarıydı (diyaloglarda köylüler giderek devrimci bilinç kazanıyordu). Dışişleri Bakanı Miguel D’Escoto ise, yoksullara yönelik konut projeleriyle yaygın bir desteğe sahipti.</p>

      <p class="paragraf-2">Bu adamlar sadece büyük bir otoriteye ve önemli pozisyonlara sahip değildiler; aynı zamanda “Hristiyanlık ile devrim arasında bir çelişki yoktur” diyen on binlerce partizanı temsil ediyorlardı. Dünyanın hiçbir yerinde Hristiyanlar, toplumsal devrimin bu derece bütünleşik bir parçası olmamıştı.</p>

      <p class="paragraf-2">Öte yandan, başlarda devrimci hükümeti destekleyen Nikaragualı piskoposların, toplumdaki taraflaşmalar tırmandıkça giderek devrimle çatışmaya girdiği de doğrudur. Piskoposlar, Papa’ya bağlılığını sürdüren ve ondan destek alan rahip ve rahibeleri kışkırttı. Papa, dört rahibin hükümetten istifa etmesini istedi. Yönetimin güçlü olduğu Küba’da kilise hiyerarşisi onunla uzlaşıya varmıştı; fakat durumun istikrarsız olduğu Nikaragua’da Vatikan hükümete meydan okudu.</p>

      <p class="paragraf-2">Dahası, karşı-devrimciler hükümete din düşmanlığı suçlamasıyla da saldırıyor ve Katolikliği korumak için mücadele ettiklerini iddia ediyorlardı. Fakat paralı askerlerin ve eski Somoza Ulusal Muhafızlarının karıştığı, hepsi belgelenmiş cinayet ve tecavüzler, köylülere hitaben bu dinsel çağrıyı yalanlıyordu. Amerika kıtasında insan haklarını gözetleyen ve Nikaragua geriliminde taraf olmayan bağımsız Americas Watch kuruluşu, <span class="char-style-override-11">New York Times</span>’ın (6 Mart 1985) haberine göre, en son raporunda “1984 ve ‘85 boyunca ... hükümet karşıtlarının, ‘kaçmaya çalışan’ kadınlar ve çocuklar dahil, sayısız silahsız sivile yönelik kaçırma, işkence, tecavüz, aşağılama ve cinayet” eylemlerine karıştığını bildirdi. Reagan bu adamları demokrasi ve din uğruna “özgürlük savaşçıları” olarak yüceltirken, ortada bir “tencere dibin kara, seninki benden kara” durumu var. Bu duruma nasıl gelindiğini ve Sandinistlerin nasıl karşılık verdiğini anlamak için, Katolik kilisesinin Latin Amerika’daki konumunu incelemek gerekir.</p>

      <p class="paragraf-2">Latin Amerika kilisesi, bölünmelerle maluldür. Arjantin, Guatemala ve Kolombiya’da kilise yönetimi, yoksul köylülerle, Kızılderililerle ve kent yoksullarıyla birlikte çalışan radikal rahiplere saldırageldi. Fakat diğer Latin Amerika ülkelerinde, “kurtuluş teolojisi” üst yönetimi dahi etkiledi. El Salvador başpiskoposu Romero, cuntaya ve Amerikan yardımına muhalefet ettiği için bir sağcı tarafından öldürüldü. Brezilya başpiskoposu Evaristo, rahiplerin reform taleplerini destekledi.</p>

      <p class="paragraf-2"><span>Latin Amerika Piskoposlar Konferansı Sekretaryası, Kolombiyalı piskopos Lopez Trujillo liderliğindeki muhafazakârların kontrolündedir.</span> <span class="char-style-override-11">New York Times</span><span>’ın Latin Amerika muhabiri Alan Riding, “kilise içi bir kaynak”tan aldığı bilgiyi paylaşır:</span></p>

      <p class="alinti" xml:lang="en-GB">Trujillo, geçen yıl Latin Amerika kilisesine 100 milyon doların üzerinde kaynak aktaran Batı Almanya muhafazakâr Katolik hiyerarşisiyle yakın bir çıkar ortaklığına sahip ve danışmanlığını bir grup muhafazakâr teolog yapıyor. Bunlardan biri de, tartışmalara yol açan bir Belçikalı Cizvit: Roger Vekemans. ABD Kongresi’ne bağlı bir araştırma komitesinde verilen ifadeye göre Vekemans, 1970 Şili seçimlerinde Hristiyan Demokrat Parti’nin Allende’nin seçilmesini önleme girişimine destek olmak için CIA’den 5 milyon dolar aldı.<span class="dipp" style="font-size:0.86em;"><a class="footnote-link" href="#footnote-225-576" id="footnote-225-576-backlink">576</a></span></p>

      <p class="paragraf-2">Riding, bir başka raporda, “kızgın muhafazakâr piskoposlar” tarafından desteklenen “kaygılı Vatikan”ın sekreteryada nasıl kontrolü eline aldığından bahsediyordu.<span class="dipp"><a class="footnote-link" href="#footnote-225-577" id="footnote-225-577-backlink">577</a></span> Latin Amerika’nın muhafazakâr piskoposlarının arkasında Vatikan, Washington ve Bavyera’daki anti-komünist muhafazakârlığın ana üssü olan Alman Katolik kilisesi vardır.</p>

      <p class="paragraf-2">Riding, “kurtuluş teolojisinin” dinamiklerinden bahseder. Tarihsel olarak toprak sahibi sınıflarla ve yönetici seçkinlerle özdeşleşen kilisenin muhafazakârlığı, “kiliselerin boş kalmasına ve rahip sayısının azalmasına” yol açtı. Kilise kaybettiği cemaatini yeniden kazanma niyetiyle, resmi ağızlardan, yoksulların ve ezilenlerin yanında olduğunu ilan etti. Sonuç, “kilisenin tekrar yoksulların hayatında önemli bir güç haline gelmesiydi. Gençler rahipliğe yönelmeye başladı. Popüler rahipler ve piskoposlar tarafından düzenlenen kilise ayinleri dolup taştı.”<span class="dipp"><a class="footnote-link" href="#footnote-225-578" id="footnote-225-578-backlink">578</a></span> Rahiplerin yeni inancı, İsa’nın bir yoksul hareketine liderlik ettiğini keşfetti.</p>

      <p class="paragraf-2">Dolayısıyla kurtuluş teolojisi, önce muhafazakâr rahiplerden uzak duran ve sonra yeni genç rahipler üzerinde etki yaratan kitlelerin oluşturduğu basınçla açıklanabilir. Lenin, köylü kitlelerin bu basıncından şöyle bahseder:</p>

      <p class="alinti" xml:lang="en-GB">Taşra papazı –resmi ortodoksinin polisi– neden burjuva liberallerinden çok köylülerin safını tutar? Çünkü taşra papazı köylülerle yan yana yaşamak, onlara binlerce açıdan bağımlı olmak ve hatta kimi zaman –örneğin papazların kilise toprağında küçük ölçekli tarım yaptığı durumlarda– bizzat köylülük yapmak durumundadır.<span class="dipp" style="font-size:0.86em;"><a class="footnote-link" href="#footnote-225-579" id="footnote-225-579-backlink">579</a></span></p>

      <p class="paragraf-2">Dahası, 1905’te yazdığı bir metinde Lenin, devrim arifesindeki atmosferin alt kademe din adamlarını da etkilediğini söyler.</p>

      <p class="alinti" xml:lang="en-GB">Politik açıdan feodal otokrasinin sinir bozucu kırtasiyeciliği, ruhbanlar arasında dahi huzursuzluk, kaynama ve öfkeyi tetikledi. Ne kadar cahil ve sinik olsalar da, Rus ortodoks ruhbanlar dahi eski Ortaçağ rejiminin gümbür gümbür çöküşünden etkilendi. Ruhbanlar bile özgürlük talebini benimsiyor, bürokrasiye ve tiranlığa karşı, “Tanrının hizmetkârlarına” uygulanan polis engizisyonuna karşı tepki duyuyor. Biz sosyalistler, ruhbanlar arasındaki dürüst ve samimi insanların taleplerini kendi mantıksal sonucuna taşıyarak, özgürlükten bahsettiklerinde sözlerine kulak vererek, din ile polis arasındaki tüm bağları bütünüyle koparmalarını talep ederek, bu hareketi desteklemeliyiz.<span class="dipp" style="font-size:0.86em;"><a class="footnote-link" href="#footnote-225-580" id="footnote-225-580-backlink">580</a></span></p>

      <p class="paragraf-2">Benzer şekilde, biz de devrim öncesi Fransa’sında alt kademe din adamlarının artan toplumsal huzursuzluklardan etkilendiklerini ve kurtuluş teolojisinin destekçileri gibi ilkel Hristiyanlığın eşitlikçiliğini yâd ettiklerini hatırlayabiliriz.<span class="dipp"><a class="footnote-link" href="#footnote-225-581" id="footnote-225-581-backlink">581</a></span></p>

      <p class="paragraf-2">Latin Amerika ruhbanları da, kıtalarını saran fırtına öncesi gök gürlemelerinden etkilenmişti. Papa II. John Paul 1980 Temmuz’unda Brezilya’ya geldiğinde, 1150 rahip ona bir açık mektup iletti: “Latin Amerika halkı, suikastçilerinizin cinayetlerini meşrulaştırmak için ‘Hristiyanlığa’ sarılmasını ve az denilemeyecek sayıda piskoposun ve hatta Papalık elçilerinin en azından tepkisiz kalarak buna suç ortağı olmasını korkunç bulmaktadır.”<span class="dipp"><a class="footnote-link" href="#footnote-225-582" id="footnote-225-582-backlink">582</a></span> Şehit düşen Kolombiyalı gerilla-rahip Peder Camilo Torres gibi rahipler, sınıf mücadelesinin içine çekildi. Yoksullarla birlikte çalışan diğer rahipler, onlara ayakta kalmalarını ve mücadele etmelerini sağlayan bir haysiyet duygusu kazandırdı.</p>

      <p class="paragraf-2">Sandinistler, Nikaragua ruhbanları içindeki bu harekete karşılık verdi. Rahipleri ve dindarları kendi saflarına kabul etti ve çok büyük zorluklara rağmen sadık kalmaya çalıştıkları tarihi 1969 programlarında devrimin “yurttaşların istedikleri dinsel inancı benimseme ve uygulama haklarına saygı” göstereceğini, “emekçi halkı savunan rahipleri ve diğer dinî şahsiyetleri destekleyeceğini” ilan etti.<span class="dipp"><a class="footnote-link" href="#footnote-225-583" id="footnote-225-583-backlink">583</a></span></p>

      <p class="paragraf-2"><span>FSLN [Sandinist Ulusal Kurtuluş Cephesi] Ulusal Yönetim Kurulu, Ekim 1980’de, yani iktidara gelişinden bir yıl sonra yeni Nikaragua’da dinin rolüne ilişkin bir bildiri yayınladı. Bu bildiriyi yayınlama nedeni, gericilerin Sandinistler hakkında “şimdilik dini kullandıkları, ama sonrasında onu bastırmak için planlar yaptıkları” söylentisini yaymalarıydı. Bildiri, Sandinist Cephesi’nde mücadele eden çok sayıdaki Hristiyanı, FSLN üyesi olmasa da “kendi inancının gereklerini halkımızın kurtuluş ihtiyacıyla uyumlu şekilde yerine getiren” diğer sıradan Hristiyanları ve din adamlarını saygıyla anarak başlıyordu. Ve şunu da ekliyordu: “Pek çok örnekte Katolik piskoposlar, diktatörlüğün suçlarını ve kötü muamelesini cesaretle lanetledi. ... Katolik kilisesi ve genel olarak Hristiyanlar, mücadeleye cesur katılımları nedeniyle zulme ve katliamlara maruz kaldı.”</span></p>

      <p class="paragraf-2">Bildiri, emperyalist İspanyol idaresinde misyonerlerin Kızılderililere karşı üstlendiği role gönderme yapıyor; farklı tarihsel dönemlerde dinin sömürüyü meşrulaştırmaya hizmet ettiğinden bahsederek devam ediyordu. Fakat “biz Sandinistler, deneyimlerimize bakarak diyoruz ki, Hristiyanlar kendi inançları temelinde halkın ve tarihin ihtiyaçlarına karşılık verdiğinde, aynı inançlar onları devrimci eyleme sürükler.” Durum buyken, “bizim amaçlarımız ve önerilerimizle hemfikir olan ve örgütümüzün beklediği kişisel özelliklere sahip herkes, dinî inancı ne olursa olsun, saflarımıza katılma hakkına sahiptir.”</p>

      <p class="paragraf-2">Fakat,</p>

      <p class="alinti" xml:lang="en-GB">FSLN bünyesinde, dinsel propagandaya yer yoktur. Bu, öncümüzün özgül karakterini zayıf düşürür ve ona bölücü unsurlar katar; çünkü Sandinist Cephe farklı dinî inançlara sahip ya da inançsız yoldaşlardan oluşmaktadır. FSLN bünyesi dışında, Hristiyan aktivistlerin ... kendi inançlarını kamusal olarak ifade etme hakkı vardır. Bu hak, FSLN’deki görevlerini ihmal edecek ya da devrimci faaliyet sonucu kazandıkları güveni azaltacak şekilde kullanılamaz.</p>

      <p class="paragraf-2">Bildiri, Sandinist Cephe’nin Katolik kilisesini bölmek için onun içişlerine karıştığı suçlamasını reddediyordu. “Kiliseleri bölme maksatlı faaliyetleri teşvik etmiyoruz ya da kışkırtmıyoruz. Bu, Hristiyanların kendi meselesidir ve politik örgütleri ilgilendirmez. Eğer bölünmeler mevcutsa, kiliseler nedeni kendi içinde aramalı ve bunu sözde fesat dış mihraklara yormamalıdır.”<span class="dipp"><a class="footnote-link" href="#footnote-225-584" id="footnote-225-584-backlink">584</a></span> Geçmişte de kimi önemli politik olaylar, Katolik kilisesi üyelerinin farklı pozisyonlar almasına yol açmıştı. Örneğin, misyonerler “kılıçla getirilen köle emeğini kutsallaştırmak için haçı kullanırken,” Kızılderililerin koruyucusu olarak bilinen İspanyol Dominiken Bartolome de las Casas yerlilerin haklarını savunmuştu.</p>

      <p class="paragraf-2">Bildiri son olarak hükümetteki rahipler ve dinî cemaat üyeleri meselesini ele alıyordu:</p>

      <p class="alinti" xml:lang="en-GB">Bu konuda, her Nikaragua yurttaşının –medeni hali ne olursa olsun– ülkedeki politik işlerin icrasına katılma hakkı olduğunu ve Ulusal Yeniden İnşa hükümetinin yasalarca desteklenen bu hakkı garanti altına aldığını ilan ederiz. ... Özellikle halkımızın çoğunluğundan esirgenen yüksek eğitim şansına sahip olmuş kişilere ihtiyaç vardır.</p>

      <p class="paragraf-2">Somoza hükümetinde de “askerî rütbeleri ve resmi konumları hakkında gururla caka satan rahipler vardı –ve tabii ki kimse onlardan görevlerini bırakmalarını talep etmiyordu.”<span class="dipp"><a class="footnote-link" href="#footnote-225-585" id="footnote-225-585-backlink">585</a></span></p>

      <p class="paragraf-2">Sandinistlerin yaklaşımına baktığımızda, kuşkusuz kitaplardan ziyade kendi deneyimlerinden etkilenmiş olmalarına rağmen Castrocular gibi onların da “Marx, Engels ve Lenin’in metinlerinden çok da uzak olmadıklarını” görürüz. Engels’te olduğu gibi Sandinistlerin bildirisinde de dinin tarihsel olarak sömürüyü meşrulaştırma işlevi gördüğü, fakat kimi durumlarda devrimci bir güce dönüşebileceği gözlenir. Lenin’de olduğu gibi, rahipler dâhil tüm inanç sahiplerinin parti programını kabul ettikleri takdirde devrimci partiye üye olabilecekleri söylenir; fakat yine Lenin’in yaptığı gibi, parti içinde dinsel propaganda yasaklanır. Lenin gibi, kilise ve devlet ayrılığı savunulur. Bu, devletin hiçbir koşulda kiliseye ödenek bağlayamayacağı, onun içişlerine karışamayacağı, rahipler dâhil kimsenin dinsel gerekçelerle vatandaşlık ödevlerinden muaf tutulamayacağı ve rahipler dâhil herkesin –dinsel organların temsilcisi olarak değil ama birey olarak– kamu görevi üstlenme hakkı olduğu anlamına gelir.</p>

      <p class="paragraf-2">Elbette Lenin, Rusya’daki devrimci sürece dindarlardan ve rahiplerden Nikaragua’daki ölçüde bir katılım öngörmüyordu. Fakat devrimci akımların alt kademe din adamlarını da etkilediğinin bilincindeydi. Ayrıca, saflarındaki ve liderliğindeki insanların çoğunun Marksist ve ateist olduğunu saklamayan Sandinistler, Lenin’in ihtiyaç gördüğü üzere, din hakkında eğitsel materyaller de hazırlamadı. Fakat Lenin kendi yaklaşımını, devrimci partinin dine karşı mücadeleyi sınıf mücadelesine tabi kılması ve “somut durumu bir bütün olarak değerlendirebilmesi gerektiğini” söyleyerek açıklıyordu. İşçileri dinsel ayrışmalar üzerinden bölmemek bir grevde önemliyse, devrimci bir durumda çok daha önemliydi.</p>

      <p class="ara1" xml:lang="en-GB">Din ve sosyalizm mücadelesi</p>

      <p class="paragraf-2">Devrimci Marksistler, inançlı insanlarla birlikte ortak politik amaçlar için mücadele edebilirler. Müslümanlarla, Hindularla, Budistlerle birlikte anti-emperyalist eylemlere katılır; mazlum Kuzey İrlanda Katolikleriyle birlikte Protestan hâkimiyetine ve İngiliz emperyalizmine karşı savaşır; nükleer silahlanmaya ve savaş hazırlıklarına karşı Avrupa ve ABD’deki liberal Protestan ve Katolik kiliselerle omuz omuza verirler.</p>

      <p class="paragraf-2">Böylece, kendi materyalist felsefelerini saklamadan, dine karşı ideolojik mücadeleyi sınıf mücadelesinin somut ihtiyaçlarına tabi kılarlar. Bu, hiçbir şekilde, boşanma ve kürtaj hakkı meselesini savsaklayan ve kilisenin desteğini almak için sınıf mücadelesinde geri adım atan İtalyan Komünist Partisi<span class="dipp"><a class="footnote-link" href="#footnote-225-586" id="footnote-225-586-backlink">586</a></span> gibi reformistlerin oportünist politikasıyla aynı şey değildir. “Kendi saflarında düşman destekli ayrışmalar yaratarak mücadelenin kaybedilmesine meydan vermek” ile “düşmanı kışkırtma; sen ona karışma, o sana karışmasın” düsturu arasında dünya kadar fark vardır.</p>

      <p class="paragraf-2">Din, dikkate alınması gereken bir güç olarak kaldığı sürece, Marksistler onunla başa çıkmanın ve kitleleri kendi etkileri altına alarak sosyalizm mücadelesine çekmenin bir yolunu bulmak zorundadır. Sorun özellikle az gelişmiş ülkelerde ve paradoksal olarak dinin en güçlü olduğu ABD’de akut bir hal almıştır. Lenin’in ilkeleri, Marksistlerin takip edebileceği bir rehberdir.</p>

      <p class="paragraf-2"><span>Dünya sosyalizminin zaferi, dinin tedricen zayıflamasını beraberinde getirecek. Din ile devlet işlerinin sözüm ona ayrıldığı ülkelerde dahi dinin güçlü bir dayanağı olan devlet, artık ona destek vermeyecek. Aslına bakılırsa, devletin kendisi de din gibi sönümlenecek. Kendi kaderini eline alan insanlık, kendi yarattığı ve karşısında korku içinde yere kapandığı tanrıya inanma ihtiyacı duymayacak. Ve nihayet özgür olac</span>ak.</p>

      <p class="paragraf-2">Fakat insanlık sadece düşünsel olarak özgürleşmeyecek; yaşamın en büyük iki neşe kaynağını daha yoğun deneyimleyecek: yaratıcı faaliyet ve aşk. Çağdaş toplumda insanlar, kendilerini ifade etmenin aracı olmak bir kenara, öldürücü derecede monoton olan kendi emeklerine yabancılaşmış durumda. Bugün çalışmak, sadece bir insanın emek ürünlerinin o insanın ne gurur ne de tatmin duyduğu metalara dönüşmesi anlamına geliyor.</p>

      <p class="paragraf-2">İnsanlar birbirinden de yabancılaşmış durumda. Meta üretimi koşullarında, her insan bir diğerini sadece para ile bağlı olduğu bir nesne olarak görüyor. Herkes, sosyolog David Riesman’ın kitap başlığını ödünç alırsak, “yalnız kalabalıklar”ın bir üyesi; herkes kendi için var: hepimiz yapayalnızız.</p>

      <p class="paragraf-2">Çoğunluğu dünya kapitalizminin baskılarına tabi, geri kalmış ülkelerde doğduğu için bürokratik yozlaşmanın kurbanı olan çeşitli kapitalizm-sonrası toplumların ancak bir mücadele hedefi olabilen sosyalizmde her şey çok farklı olacak. “Sosyalizmde,” diyor Troçki,</p>

      <p class="alinti" xml:lang="en-GB">dayanışma, toplumun temeli olacak. İkiyüzlüler ve vülgerler tarafından iğdiş edildiği için bugün biz devrimcilerin adını anmakta tereddüt ettiği bütün duygular, çıkar gözetmeyen dostluk, komşunu sevmek, sempati, sosyalist şiirin çınlayan akordu olacak.<span class="dipp" style="font-size:0.86em;"><a class="footnote-link" href="#footnote-225-587" id="footnote-225-587-backlink">587</a></span></p>

      <p class="paragraf-2">“Komşunu sev”, baskı karşısında eylemsizliği meşrulaştırmak için kullanılan içi boş bir laf olmaktan çıkacak, bir gerçeklik olacak.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-527-backlink" id="footnote-225-527">527</a> <span xml:lang="en-US">V.I. Lenin,</span> <span class="char-style-override-11" xml:lang="en-US">On Religion</span> <span xml:lang="en-US">(New York: International Publishers, 1935), 12.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-528-backlink" id="footnote-225-528">528</a> <span xml:lang="en-US">Marx ve Engels,</span> <span class="char-style-override-11" xml:lang="en-US">Basic Writings</span><span xml:lang="en-US">, 356.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-529-backlink" id="footnote-225-529">529</a> <span xml:lang="en-US">Lenin,</span> <span class="char-style-override-11" xml:lang="en-US">On Religion</span><span xml:lang="en-US">, 8.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-530-backlink" id="footnote-225-530">530</a> <span xml:lang="en-US">A.g.e., 18.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-531-backlink" id="footnote-225-531">531</a> <span xml:lang="en-US">A.g.e., 12.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-532-backlink" id="footnote-225-532">532</a> <span xml:lang="en-US">A.g.e., 16.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-533-backlink" id="footnote-225-533">533</a> <span xml:lang="en-US">A.g.e., 14-15.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-534-backlink" id="footnote-225-534">534</a> <span xml:lang="en-US">A.g.e., 15.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-535-backlink" id="footnote-225-535">535</a> <span xml:lang="en-US">A.g.e., 16.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-536-backlink" id="footnote-225-536">536</a> <span xml:lang="en-US">A.g.e., 17.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-537-backlink" id="footnote-225-537">537</a> <span xml:lang="en-US">Marx ve Engels,</span> <span class="char-style-override-11" xml:lang="en-US">Basic Writings</span><span xml:lang="en-US">, 41.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-538-backlink" id="footnote-225-538">538</a> <span xml:lang="en-US">Aktaran Bohdan R. Bociukiw, “Lenin and Religion,”</span> <span class="char-style-override-11" xml:lang="en-US">Lenin: The Man, The Theorist, The Leader</span><span xml:lang="en-US">, drl. Leonard Schapiro ve Peter Reddaway (New York: Praeger, 1967), 113.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-539-backlink" id="footnote-225-539">539</a> <span xml:lang="en-US">Leon Trotsky,</span> <span class="char-style-override-11" xml:lang="en-US">Problems of Everyday Life</span> <span xml:lang="en-US">(New York: Monad Press, 1973), 117-18.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-540-backlink" id="footnote-225-540">540</a> <span xml:lang="en-US">Bociukiw, 115.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-541-backlink" id="footnote-225-541">541</a> <span xml:lang="en-US">Julius F. Hecker,</span> <span class="char-style-override-11" xml:lang="en-US">Religion Under the Soviets</span> <span xml:lang="en-US">(New York: Vanguard Press, 1927), 68.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-542-backlink" id="footnote-225-542">542</a> <span xml:lang="en-US">Rusya Komünist Partisi Programı, Mart 1919; aktaran “Introduction,” Lenin,</span> <span class="char-style-override-11" xml:lang="en-US">On Religion</span><span xml:lang="en-US">, 6.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-543-backlink" id="footnote-225-543">543</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-544-backlink" id="footnote-225-544">544</a> <span xml:lang="en-US">John Shelton Curtiss,</span> <span class="char-style-override-11" xml:lang="en-US">The</span> <span class="char-style-override-11" xml:lang="en-US">Russian Church and the Soviet State 1917-1950</span> <span xml:lang="en-US">(Boston: Little, Brown, 1965), 243.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-545-backlink" id="footnote-225-545">545</a> <span xml:lang="en-US">A.g.e., 293-94.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-546-backlink" id="footnote-225-546">546</a> <span xml:lang="en-US">A.g.e., 309.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-547-backlink" id="footnote-225-547">547</a> <span xml:lang="en-US">Gerhand Simon,</span> <span class="char-style-override-11" xml:lang="en-US">Church, State and Opposition in the U.S.S.R.</span> <span xml:lang="en-US">(Londra: C. Hurst, 1974), 70.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-548-backlink" id="footnote-225-548">548</a> <span xml:lang="en-US">A.g.e., 84.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-549-backlink" id="footnote-225-549">549</a> <span xml:lang="en-US">A.g.e., 124-25.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-550-backlink" id="footnote-225-550">550</a> <span xml:lang="en-US">A.g.e., viii.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-551-backlink" id="footnote-225-551">551</a> <span>Samizdat, resmi Sovyet matbaaları aracılığıyla ve izinli olarak değil, el altından çoğaltılan yayınlar için kullanılan bir kavramdır. –</span><span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-552-backlink" id="footnote-225-552">552</a> <span xml:lang="en-US">A.g.e., 126. Simon (88), “muhalefet, komünist bir devlette özerk bir kilisenin Lenin’in bütünsel yaklaşımına aykırı olduğunu anlamadı” der; fakat asıl yanılan kendisidir. Lenin’in “bütünsel yaklaşımı” hakkındaki iddiasına hiçbir kanıt sunmaz ve Stalin’in tek parti devleti ve totaliteryan toplum fikrine Lenin’in de katıldığını varsayar. Ona göre Lenin, partinin dine karşı propaganda yapması gerektiğini söylediyse, bu, devleti dine karşı dilediği gibi kullanmakta özgür olduğu anlamına gelir. Kendisine Marcel Liebman’ın, Fransızcası 1973’te basılan ve Lenin’in düşünsel gelişimini belgelerle analiz eden</span> <span class="char-style-override-11" xml:lang="en-US">Leninism under Lenin</span> <span xml:lang="en-US">(Londra: Merlin, 1975) kitabını okumasını öneririm.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-553-backlink" id="footnote-225-553">553</a> <span xml:lang="en-US">Simon, 128-29.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-554-backlink" id="footnote-225-554">554</a> <span class="char-style-override-11" xml:lang="en-US">Detente and Socialist Democracy: A Discussion with Roy Medvedev</span><span xml:lang="en-US">, drl. Ken Coates (New York: Monad Press, 1976), 159.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-555-backlink" id="footnote-225-555">555</a> <span xml:lang="en-US">Donald E. MacInnis, drl.,</span> <span class="char-style-override-11" xml:lang="en-US">Religious Policy and Practice in Communist China: A Documentary History</span> <span xml:lang="en-US">(New York: Macmillan, 1972), 8-9. Karş. Holmes Welch,</span> <span class="char-style-override-11" xml:lang="en-US">Buddhism Under Mao</span> <span xml:lang="en-US">(Cambridge, Mass.: Harvard University Press, 1972), 1-2.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-556-backlink" id="footnote-225-556">556</a> <span xml:lang="en-US">MacInnis, 23.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-557-backlink" id="footnote-225-557">557</a> <span xml:lang="en-US">A.g.e., 19.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-558-backlink" id="footnote-225-558">558</a> <span xml:lang="en-US">A.g.e., 125.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-559-backlink" id="footnote-225-559">559</a> <span xml:lang="en-US">Welch, 25. Çin Budist Birliği gerçekten de doğrudan hükümet ödeneğine bağımlıydı (Welch, 23).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-560-backlink" id="footnote-225-560">560</a> <span xml:lang="en-US">A.g.e., 20.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-561-backlink" id="footnote-225-561">561</a> <span xml:lang="en-US">MacInnis, 345. Sürgündeki Dalai Lama’nın Batılı destekçileri ile Çinli komünistler arasında, uzak ve yalıtık Tibet’te neler yaşandığı konusunda süregelen bir propaganda savaşı var. Bu konudaki en dengeli çalışma, Bina Roy Burman’ın</span> <span class="char-style-override-11" xml:lang="en-US">Religion and Politics in Tibet</span> <span xml:lang="en-US">(New Delhi: Vikas Publishing House, 1979) kitabı gibi görünüyor. Aslında bir doktora tezi olan çalışma, analitik bir gözle New China News Agency manşetlerinden, Dalai Lama dahil Hindistan’daki Tibetli mültecilerle yapılmış mülakatlardan ve yabancı ziyaretçi ve bilim insanlarının yazılarından faydalanıyor. Kısaca Burman, 1951 işgalinden 1959 isyanına kadar Çinlilerin mevcut toplumsal yapıya dokunmaksızın geleneksel yönetici sınıflar aracılığıyla yönetmeyi denediğini, fakat isyanla birlikte bu yönetim yönteminin imkansızlaştığını gözlemliyor. Dinsel ve seküler seçkinlerin Çin hâkimiyetinden özgürleşme girişimi olan isyan, büyük ölçüde başkent ile sınırlı kalıyor. Fakat pek çok sıradan insan, ayaklanmaya katılıyor. ... İsyandan sonra geniş ölçekli toplumsal dönüşümler gerçekleştiriliyor; fakat bu dönüşümler bürokratik bir şekilde yönetiliyor ve kitlelerin katılımı oldukça sınırlı düzeyde kalıyor. Dahası, bir ucu Çin’e de uzanan, çok fazla manastır ve tapınak yağması yaşanıyor. Yine de teokratik lama devletine kıyasla, yaşam standardında ve medeni haklarda kayda değer bir gelişme var. Genç nesiller yeni yaşam tarzına kazanılmış durumda ve lamacılığın etkisi hızla yok oluyor. Fakat ulusal kimlik duygusunun Çin hâkimiyetiyle çatışması, hâlâ bir sorun olarak ortada duruyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-562-backlink" id="footnote-225-562">562</a> <span xml:lang="en-US">MacInnis, 300.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-563-backlink" id="footnote-225-563">563</a> <span class="char-style-override-11" xml:lang="en-US">New York Times</span><span xml:lang="en-US">, 15 Haziran 1983.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-564-backlink" id="footnote-225-564">564</a> <span xml:lang="en-US">Alice L. Hageman, “Introduction,”</span> <span class="char-style-override-11" xml:lang="en-US">Religion in Cuba Today: A New Church in a New Society</span><span xml:lang="en-US">, drl. Alice L. Hageman ve Philip E. Wheaton (New York: Association Press, 1971), 20.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-565-backlink" id="footnote-225-565">565</a> <span xml:lang="en-US">A.g.e., 21-22.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-566-backlink" id="footnote-225-566">566</a> <span xml:lang="en-US">Herbert L. Matthews,</span> <span class="char-style-override-11" xml:lang="en-US">Revolution in Cuba: An Essay in Understanding</span> <span xml:lang="en-US">(New York: Charles Scribner’s Sons, 1975), 353.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-567-backlink" id="footnote-225-567">567</a> <span xml:lang="en-US">Aldo J. Büntig, “The Church in Cuba: Toward a New Frontier,”</span> <span class="char-style-override-11" xml:lang="en-US">Religion in Cuba Today: A New Church in a New Society</span><span xml:lang="en-US">, drl. Alice Hageman ve Philip Wheaton (New York: Association Press, 1971), 107. Büntig (86) ayrıca, genel bir huzursuzluğun hâkim olduğu Batista rejiminin son yıllarında, “muhafeletin tüm toplumsal sınıflara yayıldığı”nı söylüyor ve ekliyor: “[Batista rejimini] daha sert bir biçimde kınamış olmalarını dilerdik; fakat kilisenin o dönemde sessiz kaldığını söylemek adil olmaz.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-568-backlink" id="footnote-225-568">568</a> <span xml:lang="en-US">A.g.e., 29. Bildiri, ABD’nin Küba’daki bağımsızlık mücadelesine müdahale etmesi için yaygara koparan Kuzey Amerika Protestan kiliselerinde de yankı buldu. Kongregasyonalist bir dergide şunlar yazıyordu: “Ordu ve donanma yolu açar açmaz, ülkemizin din adamları Küba’yı dostça, sevgi dolu Hristiyan ruhuyla, bir elimizde ekmek diğer elimizde İncil’le işgale ve halkı İsa’nınkine benzer çabayla İsa’ya kazanmaya hazır olmalıdır” (aktaran Hageman ve Wheaton, 21).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-569-backlink" id="footnote-225-569">569</a> <span xml:lang="en-US">A.g.e., 108.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-570-backlink" id="footnote-225-570">570</a> <span xml:lang="en-US">A.g.e., 110.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-571-backlink" id="footnote-225-571">571</a> <span xml:lang="en-US">A.g.e., 116.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-572-backlink" id="footnote-225-572">572</a> <span xml:lang="en-US">A.g.e., 114-15.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-573-backlink" id="footnote-225-573">573</a> <span xml:lang="en-US">A.g.e., 115.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-574-backlink" id="footnote-225-574">574</a> <span xml:lang="en-US">Mektuplar için bkz. a.g.e., 288-94 ve 298-308.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-575-backlink" id="footnote-225-575">575</a> <span xml:lang="en-US">İşin ironik yanı, Katolik kilisesinin bir kesimine zulmedenler, ABD destekli diktatörlerdir. Penny Lernoux’nun (</span><span class="char-style-override-11" xml:lang="en-US">Cry of the People</span> <span xml:lang="en-US">[Garden City, N.Y.: Doubleday, 1980], 13) aktardığına göre, 1968-78 yılları arasında “850’den fazla rahip, rahibe, piskopos tutuklandı, işkence gördü, öldürüldü ya da sınırdışı edildi ve binlerce Katolik kodese tıkıldı ya da öldürüldü. Salvadorlu Cizvit Rutilio Grande, sağcı bir suikastçi tarafından öldürülmeden bir ay önce ‘Bugün Latin Amerika’da gerçek bir Hristiyan olmak tehlikeli ... ve pratikte yasadışı’ diyordu.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-576-backlink" id="footnote-225-576">576</a> <span class="char-style-override-11" xml:lang="en-US">New York Times</span><span xml:lang="en-US">, 6 Nisan 1980.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-577-backlink" id="footnote-225-577">577</a> <span xml:lang="en-US">A.g.e., 21 Ocak 1979.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-578-backlink" id="footnote-225-578">578</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-579-backlink" id="footnote-225-579">579</a> <span xml:lang="en-US">V.I. Lenin,</span> <span class="char-style-override-11" xml:lang="en-US">Collected Works</span> <span xml:lang="en-US">(Moskova: Foreign Language Publishing House, 1962), Cilt 15, 27.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-580-backlink" id="footnote-225-580">580</a> <span xml:lang="en-US">Lenin,</span> <span class="char-style-override-11" xml:lang="en-US">On Religion</span><span xml:lang="en-US">, 8-9.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-581-backlink" id="footnote-225-581">581</a> <span xml:lang="en-US">Karş. a.g.e., 158.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-582-backlink" id="footnote-225-582">582</a> <span class="char-style-override-11" xml:lang="en-US">Intercontinental Press</span><span xml:lang="en-US">, 21 Temmuz 1980.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-583-backlink" id="footnote-225-583">583</a> <span class="char-style-override-11" xml:lang="en-US">Sandinistas Speak</span><span xml:lang="en-US">, drl. Bruce Marcus (New York: Pathfinder Press, 1982), 20.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-584-backlink" id="footnote-225-584">584</a> <span xml:lang="en-US">Ayrışmanın kilise içi nedenleri olmakla birlikte, on Latin Amerika ülkesinde (ve bunun Nikaragua için de geçerli olduğunu düşünebiliriz) “fesat dış mihraklar”ın da eksik olmadığını gösterir son derece net kanıtlar vardır: CIA, Latin Amerika’da din adamları arasındaki “yıkıcıları” karalamak ve bezdirmek için kiliselerdeki sağcı kuvvetlerle işbirliği yapmaktadır. Karş. Lernoux, 142-46.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-585-backlink" id="footnote-225-585">585</a> <span xml:lang="en-US">Bildirinin tamamına</span> <span class="char-style-override-11" xml:lang="en-US">Sandinistas Speak</span><span xml:lang="en-US">’ten (105-11) ulaşılabilir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-586-backlink" id="footnote-225-586">586</a> <span xml:lang="en-US">Karş. I Kertzer,</span> <span class="char-style-override-11" xml:lang="en-US">Comrades and Christians: Religion and Political Struggle in Communist Italy</span> <span xml:lang="en-US">(New York: Cambridge University Press, 1980), 264-66.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-587-backlink" id="footnote-225-587">587</a> <span xml:lang="en-US">Leon Trotsky,</span> <span class="char-style-override-11" xml:lang="en-US">On Literature and Art</span><span xml:lang="en-US">, drl. Paul N. Siegel (New York: Pathfinnder Press, 1970), 60.</span></p>
        </div>
      </div>
    </div>
  </div>
</body>
</html>
