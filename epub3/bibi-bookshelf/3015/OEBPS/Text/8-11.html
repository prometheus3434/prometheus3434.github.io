<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-11.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">Sekizinci Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt7.jpeg" width="202" /></p>

      <p class="anabas1" id="toc_marker-5-1">HİNDUİZM VE BUDİZM</p>

      <p class="resim-2"><span><img alt="4.png" class="image" height="12" src="../Images/4_fmt9.jpeg" width="34" /></span></p>

      <p class="ara1" xml:lang="en-GB">İki büyük Asya dini</p>

      <p class="paragraf-2"><span>Budizm, kuzeybatı Hindistan’ın Aryan işgalcileri tarafından İ.Ö. 2000-1500 yılları arasında getirilen Vedik dinine karşı İ.Ö. 5. yüzyılda ortaya çıkan bir tepkiydi. Vedizm, ilerleyen yıllarda Hinduizm olarak adlandırılacak olan dinin kökeniydi. Yüzyıllar sonra Müslüman işgalcilerin Müslümanlığa geçmemiş Hintlilerin dini için kullandığı bu terim, günümüzde genel olarak Vedik ibadetleri ve dualarının nesir yorumları olan Brahmanlar dönemine atfen Brahmanizmin yerini almıştır.</span></p>

      <p class="paragraf-2">Budizm, Brahmanizmin birçok özelliğini korumuş ve tersinden, Hinduizmi birçok açıdan etkilemişti. Hindistan’da yaklaşık İ.S. 1200 yıllarında Hinduizm karşısında mevzi kaybetse de, daha öncesinde Çin, Kore, Seylan, Burma, Tibet ve diğer Asya ülkelerine yayılmıştı. Hinduizm ve Budizm uzun yıllar boyunca iç içe geçtiği için, birlikte ele alınmaları mümkündür.</p>

      <p class="paragraf-2">Bu iki dinin tarihi, sözlü gelenek tarafından aktarılan ve yazıya ancak yüzyıllar sonra geçirilen metinleriyle zamanın tozu içinde kaybolup gitmekten, tarihsel kayıtların sınırlılığından ve dinlere ait metinlerin Sanskritçe, Çince, Japonca ve diğer dillerde olmasından muzdaripti. Hint toplumundaki görece yavaş değişim ivmesiyle beraber “Hindistan’ın bir tarihi olmadığı” gibi yanıltıcı bir yaklaşıma yol açan bu tarihsel kayıt eksikliği, büyük ölçüde, sabit evrensel hakikate kıyasla tarihsel değişimin önemsiz olduğu şeklindeki dönemin resmi ideolojisinden kaynaklanmaktaydı. Arkeoloji bir süredir tarihçilere yardım etmektedir; fakat bu cephede bile, bir antik Hint uygulaması olan ceset yakma geleneği, tarihçileri diğer antik uygarlıklarda olduğu gibi cenaze töreni hakkındaki kayıtlardan mahrum bırakmaktadır. Yine de Marksist ve diğer tarihçilerin çalışmaları, Hinduizm ve Budizmin toplumsal kökenlerine ve gelişimine pek çok açıdan ışık tutmaktadır.</p>

      <p class="ara1" xml:lang="en-GB">Aryan kültürü ve Vedik dini</p>

      <p class="paragraf-2">İran’dan gelerek Hindistan’ı işgal eden Aryan kabileleri, yarı göçebe ve hayvancılıkla uğraşan savaşçı bir halktı. Hayvan sürüsü, zenginliğin ölçüsüydü ve “savaşmak” fiilinin karşılığı olan sözcüğün anlamı “inek aramak”tı –ki bu bize sürü baskınlarının ve hayvanlar üzerine hak iddia etmenin kabileler arası çatışmalarda temel bir faktör olduğunu gösterir. Aryanların dinsel metinleri olan vedalar dininin temel özelliği, tanrılara sunulan kurbanlardı. İlk yıllarda bu kurbanlar insanken (İbranilerin atalarında olduğu gibi), sonraları hayvanlar kurban edilmeye başladı.<span class="dipp"><a class="footnote-link" href="#footnote-225-370" id="footnote-225-370-backlink">370</a></span> Bu ritüel bir tür yatırımdı; zira kurbanların savaş ve barış zamanından zenginlik getirmesi bekleniyordu.</p>

      <p class="paragraf-2">Kurbanların sunulduğu tanrılar birden fazlaydı; fakat ana tanrılar, Rig vedasındaki ifadeyle “tanrısızların hazinelerini talan eden”<span class="dipp"><a class="footnote-link" href="#footnote-225-371" id="footnote-225-371-backlink">371</a></span> savaş tanrısı Indra ile kutsal element ateşin tanrısı İgni’ydi. Bunlar, Aryanların İndus şehirlerindeki yüksek kültürle karşılaşmaları üzerine benimsedikleri yıkıcı güçlerin yansıması olan tanrılardı.</p>

      <p class="ara1" xml:lang="en-GB">Brahmanizmin gelişimi</p>

      <p class="paragraf-2">Aryanlar zaman içinde, ormanları keserek ve toprağı işleyerek kendi tarımsal yerleşimlerini kurdular. Tarımsal üretim beraberinde özel mülkiyeti getirdi ve yerleşimlerde marangozluk, maden işlemeciliği, çömlekçilik ve dokumacılık gibi zanaatlar gelişti. Zengin toprak sahipleri, sürü hayvanlarını mübadele aracı olarak kullanarak diğer yerleşimlerle ticaret yapmaya başladılar.</p>

      <p class="paragraf-2">Kabile yapısının çözülüşüyle, üç toplumsal tabaka ortaya çıktı: kşatriyalar (savaşçılar), brahmanlar (rahipler) ve vaişyalar (çiftçiler).<span class="dipp"><a class="footnote-link" href="#footnote-225-372" id="footnote-225-372-backlink">372</a></span> Bunlara, işgal edilen topraklardaki yerli Dasalardan ya da Aryan-Dasa kökenlilerden oluşan sudralar eklendiğinde, kast sistemi de belirmeye başladı. Ortaçağ Avrupa’sındaki Yahudiler gibi surdalar da horlanan bir sınıf ve halktı. Onlar çiftçi haline gelirken, vaişyalar toprak sahibi ve tüccar oldular. Diğer üç kasta, fiziksel doğumlarından sonra kendi ayrıcalıklı kastlarına dâhil edildikleri için, iki kez doğanlar adı veriliyordu; fakat Brahmanlar liderliğindeki Vedik ibadetlerinden dışlanan sudralar, çağdaş Amerika’da İsa’ya evanjelik bağlılık yemini etmemiş Hristiyanlar gibi, tekrar doğmuyorlardı. Dinsel ayinleri dinlemeleri durumunda dahi cezaları, kulaklarının erimiş kurşunla doldurulması oluyordu. Bunlar, kendi tanrılarına tapınmaya devam ettiler.</p>

      <p class="paragraf-2">Üretim düzeyi düşük, mesleki uzmanlaşma nispeten az olduğundan ve ırksal ayrıcalıkları korumak arzusundan dolayı, kişinin ait olduğu kast kendi soyundan geçmeye ve bu sistem dinsel öğretide merkezî bir yer tutmaya başladı. Mesleki uzmanlaşma arttıkça ve giderek daha fazla kabile topluma dâhil oldukça, alt-kastlar ortaya çıktı ve sayıları binlere ulaştı. “Bir insan ekonomik ölçekte ne kadar aşağıdaysa, kastı da toplumsal ölçekte o kadar aşağıdaydı.”<span class="dipp"><a class="footnote-link" href="#footnote-225-373" id="footnote-225-373-backlink">373</a></span></p>

      <p class="paragraf-2">Kast sisteminin önemli pekiştiricilerinden biri de, ruhların göçü öğretisiydi. “Modernist” Hindular bunu meşrulaştırmak için daha sonraki ilahilerde belli belirsiz kimi ifadeler kullansalar da, vedalarda bu doktrine rastlanmıyordu. Aslında kast sisteminden yalnızca tek ve o da çok geç tarihli bir ilahide bahsedilir; zira vedalar pastoral ve eşitlikçi bir toplumun ürünüdür. Fakat brahmanlar, sadece belli bölümlerini yine sadece üst kastlara aktardıkları vedaların sözüm ona bu öğretiye hükmettiğini idda ettiler –aynı Katolik kilisesinin İncil’in içeriğini inananların bilgisinden esirgemiş olması gibi. Brahmanizm böyle doğdu.</p>

      <p class="paragraf-2">Ruhların göçü öğretisine göre, birinin ölümünden sonra ruhu, doğan başka birinin bedenine geçer. Ruhun kimin bedenine geçeceği, ölen kişinin önceki hayatındaki ameline bağlıdır. Her kastın gözetmesi gereken bir davranış yasası vardır. Doğaldır ki, sudralar için temel davranış yasası itaattir. Hinduizmin kutsal kitaplarından biri olan Manu Yasaları’nda denildiği gibi, “tanrının sudraya salık verdiği tek bir meslek var –diğer üç kasta uysalca hizmet etmek. ... Ona ... dürüstlük, uysallık ve saflık salık verildi.”<span class="dipp"><a class="footnote-link" href="#footnote-225-374" id="footnote-225-374-backlink">374</a></span></p>

      <p class="paragraf-2">Dolayısıyla ruhların göçü öğretisi, kast sistemini meşrulaştırıyordu: Sudralar suçu sisteme atmamalıydı; çünkü aslında hatırlayamadığı önceki hayatının kabahatlerinin cezasını çekiyordu. İsyan ederse eline geçecek olan yegâne şey, sonraki hayatında daha büyük zorluklardı. Çünkü bir sudra olmaktan beteri de vardı: Ruh, bir hayvanın bedenine geçebilir, hatta –bir metinde resimle gösterildiği üzere– “bir köpeğin bağırsağındaki kurt”a dönüşebilirdi.<span class="dipp"><a class="footnote-link" href="#footnote-225-375" id="footnote-225-375-backlink">375</a></span> Hinduizm kanonunun bir parçası olan ve anlatıları yüzlerce yıllık bir zaman diliminde (yaklaşık İ.Ö. 200-İ.S. 200) dilden dile aktarılarak gelişen Mahabharata destanında da benzer şekilde, brahmanların otoritesine meydan okunduğunda bir çakal şöyle der: “Brahmanları reddetmiş ve Brahmanların söylediklerine düşmanca yaklaşmıştım. ... Şu anda çilesini çektiğim bu çakal hayatı, tüm bunların sonucudur.”<span class="dipp"><a class="footnote-link" href="#footnote-225-376" id="footnote-225-376-backlink">376</a></span></p>

      <p class="paragraf-2">Öte yandan bir insan kendi kastının yükümlülüklerini yerine getirerek, gelecekteki hayatında daha üst bir kasta yükselebilir ve hatta, daha geç tarihli bir Hindu öğretisine göre, tanrıya dönüşebilirdi –zira tanrılar bile ölümsüz değildi ve reenkarnasyon geçiriyordu. Her şey değişime tabiydi –sonsuza kadar sürecek olan kast sistemi hariç. Toplumsal düzeni sağlamak için, Ortaçağ Katolik kilisesinin ileri sürdüğü öte dünyada sonsuza değin mükâfatlandırılma ya da cezalandırılma yerine brahmanlar, başka bir dünyada kısa süreli ikametlerle birlikte, temelde bu dünyada birbirini takip eden sonsuz bir ceza ve mükâfat dizisinden bahsediyorlardı.</p>

      <p class="paragraf-2">Nasıl ki Ortaçağ Katolik kilisesi öğretisi sadece toplumsal düzeni değil, aynı zamanda toplumsal düzenle de yakından bağlantılı kendi otoritesini sağlama almaya yönelikse, brahmanların doktrini de öyleydi.</p>

      <p class="alinti para-style-override-16" xml:lang="en-GB">Dinsel törenlerin ancak profesyonel rahipler tarafından gereğince ifa edilebilecek ölçüde karmaşıklaşmış olması, brahmanların gücünü daha da pekiştirdi. Rahiplerin bile rehber kitaplara ihtiyacı oluyordu. Her brahmanın vedalar gibi kalbiyle öğrenmesi gereken bu rehber kitapların adı, Brahmana’ydı. ... Pasajlardan birinde, bireyin kurtuluşunun rahibe harç ödemekten geçtiği iddia ediliyordu. Bir başka iddia da, kurban töreni gereğince yerine getirilmezse güneşin doğmayacağıydı. ... Şatapata Brahmana diyordu ki, “Doğrusu, tanrıların iki türü vardır; zira, tanrıların kendisi tanrıdır ve kutsal ilmi öğrenen ve öğreten brahmanlar da insan tanrılardır.”<span class="dipp" style="font-size:0.86em;"><a class="footnote-link" href="#footnote-225-377" id="footnote-225-377-backlink">377</a></span></p>

      <p class="ara1" xml:lang="en-GB">Krallıkların yükselişi ve Budizmin kökeni</p>

      <p class="paragraf-2">Kast bağlılıkları kabile dayanışmasının yerini aldı ve kabile şefleri kral haline geldi. Yaklaşık İ.Ö. 600 yılına gelindiğinde kuzey Hindistan’da artık krallıklar kurulmuştu. Hindistan’ın zengin topraklarında giderek daha fazla üretim fazlasını mümkün kılan tarımla beraber krallar toprağı vergilendirdi (genelde ürünün altıda biri) ve krallıklarını genişletme arayışına girdi. Kralların gücü arttıkça ve krallıklarının maliyeti yükseldikçe, geleneksel kabile meclisleri seyrekleşmeye ve önem kaybetmeye başladı. Fakat tekil kabilelerden ya da kabile konfederasyonlarından oluşan cumhuriyetler de vardı ve bunlar meclis dâhil kabile geleneklerini daha fazla korudular.</p>

      <p class="paragraf-2">Krallıklar hanedana dönüşüyor; krallar taç giyme töreninde yeniden doğmuş ve ilahlaşmış kabul ediliyordu. Tanrılara adanan kurban törenleri, yüzlerce brahmanın görev aldığı ve çok sayıda hayvanın öldürüldüğü birer kraliyet töreni haline geldi. Brahmanlar krallara ilahlık atfediyor, krallar brahmanlara cömertlikle karşılık veriyordu.</p>

      <p class="paragraf-2">Krallar topraklarını genişletmek için ormanları temizlemek ve orada yaşayan toplayıcı kabileleri bastırmak zorundaydı. Büyük Magadha krallığının düşünürleri “her Borgia’nın irkilmesine yol açabilecek acımasız bir öneride bulundular; fakat bizzat ilan ettikleri temel amaç, toprağın yüzünü değiştirmekti. ... Bu tür bir krallık bütün kabile ayrıcalığı, mülkiyet paylaşımı ve dışlayıcılık bariyerlerini yerle bir etmek zorundaydı.”<span class="dipp"><a class="footnote-link" href="#footnote-225-378" id="footnote-225-378-backlink">378</a></span> Bu, toplumun “güçlünün zayıfı sınırsızca sömürdüğü ya da metnin dilini kullanacak olursak, ‘büyük balığın küçük balığı yuttuğu’ dizginsiz bir rekabet”le<span class="dipp"><a class="footnote-link" href="#footnote-225-379" id="footnote-225-379-backlink">379</a></span> karakterize olan kinik bir siyasal öğreti üretti.</p>

      <p class="paragraf-2">Kabile toplumunun özgürlüğünden sonra monarşik despotizmin dehşetiyle karşılayan çok sayıda insan, toplumu reddetti ve kurtuluşu çileci pratiklerde arayarak gezgin dilenciler haline geldi. Bu, göçebe kabileciliğine duyulan nostaljinin bir ifadesi ve geleneksel toplumun kültürel bir inkârıydı. Bu arayışçılardan biri de, Buda (“Aydınlanmış İnsan”) ismiyle ünlenecek olan Sidarta Gautama’ydı (yaklaşık İ.Ö. 563-483).</p>

      <p class="paragraf-2">Buda, cumhuriyetçi bir kabile şefinin oğluydu, fakat Magadha ve Kosala krallıklarında bir kurtuluş öğretmeni olarak faaliyet yürüttü. Hakikate ulaşmak için kendini aç bırakan bir çileci olarak toplumu reddetti; fakat daha sonra kurtuluşun, bir süre önce kurulmuş olan Jainist tarikatının aşırı çileciği ile toplumu yönetenlerin bencil lüksü arasında bir “orta yol”da yattığına kanaat getirdi. Kendi kurduğu keşişler tarikatı da, kabile meclisi ile aynı demokratik ve eşitlikçi temellere dayanıyordu. Bir kral kabileler konfederasyonuna karşı bir kampanya düzenlemeyi düşündüğünde Buda, bu konfederasyonun “antik kurumlarla uyum halinde hareket ettiği” ve her şeye harmoniyle karar verdiği müddetçe göneneceğini söylemiş ve bunun kendi keşiş tarikatı için de geçerli olduğunu eklemişti.<span class="dipp"><a class="footnote-link" href="#footnote-225-380" id="footnote-225-380-backlink">380</a></span> Yeni keşişlerin tarikata kabul töreni de kabilelerin kabul törenlerine benziyordu.</p>

      <p class="paragraf-2">Bir Budist metin, belli ki kabile komünizminin ardında bıraktığı izlere ve toplumsal belleğe dayanarak, krallığın kökeninin özel mülkiyet ve aile kurumunda yattığını tespit etmişti. Toprağın işlenmesinden önce özel mülkiyet yoktu; o dönemler uyum ve kardeşliğin altın çağıydı. Özel mülkiyetin gelişmesiyle birlikte her şey kimin neye sahip olduğuna göre belirlenir oldu. Nihayet bir yüksek yargıcın, kralın, seçilmesine karar verildi ve kral bu hizmeti karşılığında ürünlerin altıda birini almaya başladı.<span class="dipp"><a class="footnote-link" href="#footnote-225-381" id="footnote-225-381-backlink">381</a></span></p>

      <p class="paragraf-2">Budist keşiş, özünde, tarımın özel mülkiyeti ve aileyi getirmesinden önceki göçebe toplayıcı döneme geri dönüş arayışındaydı.</p>

      <p class="alinti" xml:lang="en-GB">Bir keşişin neredeyse hiçbir özel mülkü yoktur. ... Keşişin hayatı [Budist metinlerde] yuvasız hayat olarak betimlenir ve buna ulaşmak için içi imanla dolarak yuvayı terk etmesi gerekir. Manastır kurallarının baştaki katılığı, görünen o ki, bir keşişin ormanda, açık havada, bir ağacın dibinde yaşamasını istemektedir. ... Yiyecek, dilenerek edinilmelidir.<span class="dipp" style="font-size:0.86em;"><a class="footnote-link" href="#footnote-225-382" id="footnote-225-382-backlink">382</a></span></p>

      <p class="paragraf-2">Pek çok açıdan kabile kardeşliğine benzeyen manastır kardeşliği, özel mülkiyetin ve ailenin yerini almıştı.</p>

      <p class="ara1" xml:lang="en-GB">Budizmin yükselişinin toplumsal koşulları</p>

      <p class="paragraf-2">Fakat Budizm, keşişlerin geçmişe dönüş çabasından ibaret değildi; tarımsal artık ürünün, beraberinde ticaretin canlanışını getirdiği bir dönemde ortaya çıktı. Başta lüks tüketim malları olmak üzere üretimin kentsel merkezleri büyümüştü; bu ürünler üst sınıflara ve önce Roma İmparatorluğu’ndaki ve imparatorluk üçüncü yüzyılda çöktükten sonra da Çin ve Arap dünyasındaki ihracat pazarlarına gidiyordu. Tüccarların milattan sonra ilk milenyumun sonlarına kadar süren zenginleşmesi, temel desteğini bu kesimden alan Budizmin nüfuzunu güçlendirdi.<span class="dipp"><a class="footnote-link" href="#footnote-225-383" id="footnote-225-383-backlink">383</a></span> Aynı zamanda alt-kıtanın uçsuz bucaksız toprakları, sık ormanları ve toplayıcılığın kolaylığı da, uygarlığın gelişimine rağmen toplayıcı ilkel kabilelerin varlığını sürdürebilmesini mümkün kıldı.</p>

      <p class="paragraf-2">Üst sınıfların dillere destan zenginliği ve bunun ürünü olan görkemli uygarlık, A.L. Basham’ın ünlü kitabının başlığını kullanacak olursak, “Hindistan denilen mucize”yi yarattı.</p>

      <p class="alinti" xml:lang="en-GB">Hindistan’ın olağanüstü zenginliği ve büyülü şanı Büyük İskender’i doğuya cezbettiğinde [İ.Ö. 327], İngiltere ve Fransa Demir Çağı’na henüz girmemişti. Amerika’nın keşfinin ardında, Hindistan’a ulaşan yeni ticaret yolları arama maksadı vardı. ... Araplar dünyanın entelektüel olarak en ilerici ve üretken halkı oldukları esnada, tıp hakkındaki ilmi eserleri ve matematik bilgilerinin önemli kısmını Hint kaynaklarından edinmişlerdi.<span class="dipp" style="font-size:0.86em;"><a class="footnote-link" href="#footnote-225-384" id="footnote-225-384-backlink">384</a></span></p>

      <p class="paragraf-2">Budizmin ilk himayecileri, kentlerin zengin tüccar ve finansörleriydi.<span class="dipp"><a class="footnote-link" href="#footnote-225-385" id="footnote-225-385-backlink">385</a></span> Budizmin pek çok özelliği, ekonomik güçlerine rağmen toprak sahibi brahmanların ve kşatriyaların statüsüne sahip olmayan bu vaişya kastının üyelerine hitap etmiş olsa gerekti. Budizm, vedaların ve onlar hakkındaki bilgiyi tekelleştiren brahmanların otoritesini tanımıyordu. Brahmanların gücünün kaynaklarından biri olan hayvan kurban etmeyi reddediyor; yerine, insan ya da hayvan herhangi bir canlının canını almaya itiraz eden, şiddet karşıtı bir öğreti öneriyordu. Bu öğreti, kuşkusuz, işlerinin kabileler arası çatışma benzeri şiddet olaylarından etkilenmesini istemeyen tüccar kesimin zihniyetine uygundu. Dahası, brahmanların para ticareti yapanlarla ilişki kurmasını yasaklayan Brahman metinlerinden farklı olarak, Budizm tefeciliği kınamıyordu.</p>

      <p class="paragraf-2"><span>Budist manastırlar, dilenmeyi kolaylaştırmak için kentlerin yakınlarına kuruldu. Thapar’a göre “zengin tüccarlar” manastırlara yardımda bulunarak bir “liyakat kredisi” biriktirebilirdi; “sermayenin birikimi ve devri ile kurulan analojinin gözden kaçması zor”du.</span><span class="dipp"><a class="footnote-link" href="#footnote-225-386" id="footnote-225-386-backlink">386</a></span> <span>Keşişler nirvananın kutsanmışlığına ulaşmak için bu dünya mallarından kaçınırken, “tam kurtuluş” peşinde olmayan “dindar halk” bu tür “liyakat” yardımlarıyla “zenginlik, iyi bir şan, iyi iş, korkusuz bir ölüm ve daha iyi yeniden doğum fırsatları ... gibi dünyevi mallar” edinebilirdi.</span><span class="dipp"><a class="footnote-link" href="#footnote-225-387" id="footnote-225-387-backlink">387</a></span></p>

      <p class="paragraf-2"><span>Budizme geçenlerin ve onu himaye edenlerin çoğunluğu üst kastlardan gelse de, keşişler daha alt kastlardan (zanaatkârlar, balıkçılar, sepet örücüler) geliyordu.</span><span class="dipp"><a class="footnote-link" href="#footnote-225-388" id="footnote-225-388-backlink">388</a></span> <span>Budist tarikat, kast-dışı bir kesime dâhil olmanın yoluydu; zira Budizm kişisel kurtuluşa giden yolda kastın bir yeri olduğuna inanmıyordu. Budist tarikat tüm kastlardan üye kabul etmekle beraber, toplumdaki kast sistemini lanetlemedi. Aynısı, tüm üyeleri ailelerini terk etmiş olmasına rağmen, aile kurumunun kendisi için de geçerliydi. Çünkü toplumu terk edenler, toplumun desteğine bağımlıydı. Çoğu kent merkezlerinden ve kraliyet hanehalkından gelen kadınlar da rahibe manastırlarına kabul ediliyordu. Keşiş ve rahibelerin yeni bir isim alması, kastın ve cinsiyetin önemsiz olduğu bir tarikatta yeniden doğuş anlamına geliyordu; fakat bu tarikat toplumu değiştirme peşinde değildi.</span></p>

      <p class="paragraf-2">Budizm bu nedenle toplumun güvenlik sübabı oldu. İ.Ö. 268-231 yılları arasında Mauryan İmparatorluğu’nu yöneten ve Budizmin kendi hükümdarlığı esnasında yayıldığı Asoka da böyle düşünüyordu. Ona göre Budizm, “tüccar cemaatinin statüsü, kent merkezlerindeki loncaların gücü, ileri derecede merkezî bir siyasal sistemin basıncı ve imparatorluğun devasa ölçeği”<span class="dipp"><a class="footnote-link" href="#footnote-225-389" id="footnote-225-389-backlink">389</a></span> gibi toplumsal sorunlardan kaynaklanan gerilimleri azaltacak birleştirici bir ideolojiydi. Küçük kralların tiranlığının yerini, Evrensel Hakkaniyet Yasasına riayetle yöneten ve tebasını çocukları olarak gören bir imparatorun aile içinde huzuru koruyan müşfik despotizmi alacaktı. Fakat tebasına uyum, hoşgörü ve şiddetten kaçınmanın erdemlerini anlatırken, aynı zamanda “daha ilkel orman kabilelerinin sorun çıkarması gibi, şiddetin kaçınılmaz olduğu durumlar”dan ya da hükümdarın kuvvet yoluyla fethetmesinin mümkün olmadığı örneklerde “fethin azami bir merhamet ve yumuşaklıkla yürütülmesi”nden<span class="dipp"><a class="footnote-link" href="#footnote-225-390" id="footnote-225-390-backlink">390</a></span> de bahsediyordu. Her şeyde olduğu gibi fetihte de “orta yol”cuydu!</p>

      <p class="ara1" xml:lang="en-GB">Budist felsefe ve ortaya çıkış koşulları</p>

      <p class="paragraf-2">Yaşam pratiğindeki “orta yol” söylemine rağmen, Budizm özünde bir kurtuluş öğretisidir. Fakat Budizm ilk yıllarında, evreni yaratan ve mükâfat ve ceza dağıtan bir tanrının varlığını reddeder. Pek çok insan, ateist bir felsefenin din olarak adlandırılıp adlandırılamayacağını sorgulamıştır. Din hakkındaki görüşümüzü mü gözden geçirmeliyiz, yoksa Budizmi bir din olarak adlandırmaktan mı vazgeçmeliyiz? Bu sıklıkta olmasa da sorulan bir başka soru, Buda’nın henüz İ.Ö. 5. yüzyılda ateizmi nasıl öne sürebilmiş olduğudur.</p>

      <p class="paragraf-2">Buda’nın içinde yaşadığı toplumsal ve felsefi ortamı anlatan Thapar, bu sorulara da yanıt getirir:</p>

      <p class="alinti" xml:lang="en-GB">Kentlerin büyümesi, zanaatkâr sınıfın genişlemesi, ticaretin hızlı gelişimi gibi toplumsal ve ekonomik değişimler, bir başka alandaki değişimlerle yakından ilişkiliydi: din ve felsefi spekülasyon. Yerleşik ortodoksi ile kent merkezlerinde yeni yükselen grupların iddiaları arasındaki çatışma, düşünsel hayatta ilerleyen yüzyıllar boyu aşılamamış bir zenginlikle sonuçlanan süreci yoğunlaştırmış olsa gerekti. ... [F]elsefi spekülasyon, determinizmden materyalizme kadar uzanıyordu. ... Çarvakas örneğinde olduğu gibi, pek çoğu tam boy bir materyalizme varan pek çok ateist grup vardı.<span class="dipp" style="font-size:0.86em;"><a class="footnote-link" href="#footnote-225-391" id="footnote-225-391-backlink">391</a></span></p>

      <p class="paragraf-2">Buda’nın kendisi de büyük ölçüde bu ortamın bir parçasıydı. “Buda’nın kamusal faaliyetlerinin pek çoğu” der Conze, “kentlerde gerçekleşiyordu; bu, onun öğretisinin entelektüel karakterini, dilinin ‘kentliliği’ni ve fikirlerinin akılcı niteliğini açıklamaya yardım eder.”<span class="dipp"><a class="footnote-link" href="#footnote-225-392" id="footnote-225-392-backlink">392</a></span></p>

      <p class="paragraf-2">Buda’nın entelektüel ortamı, Yunan felsefesinin içine doğduğu ortamla pek çok benzerlik taşır. George Novack’ın belirttiği gibi, Yunan felsefesi İyonya’nın ticari merkezlerinde ortaya çıkmıştı.<span class="dipp"><a class="footnote-link" href="#footnote-225-393" id="footnote-225-393-backlink">393</a></span> Hint felsefesi gibi Yunan felsefesi de,</p>

      <p class="alinti" xml:lang="en-GB">birbirini kesen ve birbiriyle etkileşen iki zıt yol, idealizm ve materyalizm, boyunca ilerledi. ... [İ]dealist eğilim ... dinsel görüşlerin rasyonelleştirilmiş bir yeniden inşası ve soylu egemenliğinin ideolojik enstrümanı[ydı]. ... Materyalist eğilim ... Yunan kent devletlerinde tarihsel olarak yeni ve toplumsal olarak dinamik güçlerin ... çok sayıdaki zanaatkâr, madenci ve denizcinin yanı sıra tüccar, imalatçı ve gemi sahiplerinin dünya görüşüydü.<span class="dipp" style="font-size:0.86em;"><a class="footnote-link" href="#footnote-225-394" id="footnote-225-394-backlink">394</a></span></p>

      <p class="paragraf-2">Budizm bir yandan manastırlarıyla dönemin bütün kastlarından insanlara toplumdan kaçabilecekleri bir sığınak sunarken, aynı zamanda tüccar ve zanaatkârların bakış açısını ifade ediyordu. Evrenin bir tanrı tarafından yaratıldığını ve bir ruhun varlığını reddeden, büyük ölçüde materyalist bir felsefeydi.<span class="dipp"><a class="footnote-link" href="#footnote-225-395" id="footnote-225-395-backlink">395</a></span> Fakat Yunan materyalizmi ve idealizmi nasıl “birbiriyle kesişmiş ve birbirini etkilemiş” ise, Hint materyalizmi ve idealizmi de öyleydi. Novack’ın dediği gibi, Yunan materyalist filozofları “yukarıdan aristokratların, aşağıdan ise kentlerdeki huzursuz köylülerin, askerlerin, pleblerin, yabancıların, azat edilmiş kölelerin ve hatta hâlâ köle olanların etkisine ve baskısına maruz kalıyordu.”<span class="dipp"><a class="footnote-link" href="#footnote-225-396" id="footnote-225-396-backlink">396</a></span> Benzer şekilde Budizm de, materyalizmine rağmen, reenkarnasyon ve bilge brahmanların eriştiği daimi mutluluk gibi düşünceleri kimi revizyonlarla beraber bünyesinde taşıyordu. Dolayısıyla diyebiliriz ki, ilk dönemlerde Budizm, miras alınan dinsel inancı rasyonelleştirici özellikleriyle materyalizmden sapsa da, özünde materyalist bir felsefeydi.<span class="dipp"><a class="footnote-link" href="#footnote-225-397" id="footnote-225-397-backlink">397</a></span> Sonraki yıllarda, kast sistemince özümsemiş pek çok kabile inancını da kapsayıp yozlaşarak dine dönüştü.</p>

      <p class="paragraf-2">Brahmanizmdeki reenkarnasyon düşüncesi, ölümle birlikte yeni doğmuş başka bir bedene göçen ruh düşüncesine dayanıyordu; fakat Budizm ruh düşüncesini reddederken, reenkarnasyon öğretisini korudu. Reenkarnasyonu, azizler hariç bütün canlı varlıkların bu dünyada yaşama arzusuyla açıklıyor ve bu arzunun bir bedenden başkasına geçen bir yaşam süreci olduğunu söylüyordu. Budist metinler bu aktarımı, bir kandili aydınlatan başka bir kandile benzetiyordu: Ateş aktarılsa da, kandilin hiçbir parçası diğerine geçmiyordu.<span class="dipp"><a class="footnote-link" href="#footnote-225-398" id="footnote-225-398-backlink">398</a></span></p>

      <p class="paragraf-2">Budizme göre, bir varlığın varoluşsal eğilimleri, yaşam sürecinin aktarıldığı varlığın karakteri tarafından belirleniyordu. Bu, ilahi ruhlara gerek duymayan otomatik bir süreç, bir yeniden doğum çemberiydi. Sürecin neden bu şekilde işlediğini ve sabit bir şeyin aktarımı olmaksızın nasıl gerçekleştiğini ise açıklamıyordu. Yeni bir yaşamın filizlenmesi için cinsel ilişkinin gerekli fakat yetersiz olduğunu, çünkü tohumlanan yumurtanın bir beden geliştirmek ve bir zihin edinmek zorunda olduğunu ve bu sürecin de ona dışarıdan aktarıldığını söylüyordu; fakat ebeveyn ve çocuklar arasındaki kalıtsal benzerliği açıklamıyordu. Bir Hinduizm ve Budizm tarihçisinin belirttiği gibi, “Zihnin sadece maddenin bir işlevi olduğu ... doğrultusundaki materyalist açıklamayı kabul etmediğimizde, bir zihnin doğumu sadece bir hücre gelişim süreci olarak açıklanamaz: Önceden var olan bir şey, hücreler üzerinde etkide bulunmuş olmalıdır.”<span class="dipp"><a class="footnote-link" href="#footnote-225-399" id="footnote-225-399-backlink">399</a></span> Fakat Budist metinler, Brahman metinleri gibi, zihnin maddenin bir işlevi olup olmadığı sorusunu yöneltmiyor ve reenkarnasyon için hiçbir kanıt sunmuyor, basitçe onu veri kabul ediyordu.</p>

      <p class="paragraf-2">Budizm, bir azizin bu akışkan dünyanın üzerine çıkarak daimi mutluluğa erişebileceği konusunda, İ.Ö. 600 yılında birleştirildiği düşünülen Brahman idealist felsefe metinleri Upanişadlar ile aynı kanaatteydi; fakat bu kanaatini başka inanç temelleri üzerine kuruyordu. Upanişadlar, evreni canlandıran ve farklı tanrılarda dışavurulan bir evrensel ruhtan, Brahma’dan bahseder. Brahma, betimlenemez ya da zihinle kavranamaz Gerçek’tir. Fakat bu dünyanın maddi formları üzerine yükselen aziz, onunla mistik bir birliğe ulaşabilir; Mandukya Upanişad’ının “bütün görüngülerin sona erişi; O, hep huzur, hep mutluluk ...”<span class="dipp"><a class="footnote-link" href="#footnote-225-400" id="footnote-225-400-backlink">400</a></span> olarak tanımladığı o esrik durumu deneyimleyebilir.</p>

      <p class="paragraf-2">Budizm evrensel bir ruha inanmasa da, bir mutluluk halinden, nirvanadan bahseder. Yaşam, maddi şeylere dönük arzunun sonucu bir ızdıraptır. Azizin kendini bu arzudan kurtarma mücadelesi, çok sayıda doğum boyunca sürebilir. Bu mücadelede ısrar eden aziz “yeryüzünde ya da gökte bir yerlerde yeniden doğacaktır, fakat nirvanaya ulaşmadan önce yedi kereden fazla değil.”<span class="dipp"><a class="footnote-link" href="#footnote-225-401" id="footnote-225-401-backlink">401</a></span> Kendinden başka hiçbir sayıya bölünemeyen yedi, kumarbazlarca da bilindiği üzere, üç gibi mistik bir sayıdır.</p>

      <p class="paragraf-2">O halde nirvana nedir?</p>

      <p class="alinti" xml:lang="en-GB">Buda, kendi öğretisinin Brahmancı Atman [ruh] doktrinin bir versiyonu olmadığını vurgular. Hemen sonra, aynı suttada [Buda’nın sözlerini aktardığı düşünülen metin] daha da empatik bir şekilde, kendisinin yok oluşu öğretmediğini söyler.<span class="dipp" style="font-size:0.86em;"><a class="footnote-link" href="#footnote-225-402" id="footnote-225-402-backlink">402</a></span></p>

      <p class="paragraf-2 para-style-override-20">Bir başka diyalogda Buda, Vaccha adlı bir keşişe şunu der:</p>

      <p class="alinti" xml:lang="en-GB">Vaccha, azizin ölümden sonra varolduğu (ya da varolmadığı) düşüncesi ... bu dünyadan haz almamaya, tutku yokluğuna, kötülüğün yok oluşuna, huzura, bilgiye, kusursuz aydınlanmaya, nirvanaya vesile olmaz. ... Biçimlendirilmiş formdan özgürleşen aziz ... büyük okyanus gibidir. Onun yeniden doğduğunu ya da doğmadığını söylemek, bu duruma uygun düşmez.<span class="dipp" style="font-size:0.86em;"><a class="footnote-link" href="#footnote-225-403" id="footnote-225-403-backlink">403</a></span></p>

      <p class="paragraf-2">Yine metinden öğreniyoruz ki, Vaccha bu yanıttan tatmin olur.</p>

      <p class="paragraf-2">Eliot’nun belirttiği gibi, buradaki düşünce şudur: Okyanustaki bir dalga, bir dalga olarak varolmayı sürdürmek için mücadeleyi bırakırsa, onun var olmaya devam ettiği söylenemez ve fakat yok olduğu da söylenemez, çünkü onu oluşturan su hâlâ oradadır. Ama Vaccha, dalganın –insandan farklı olarak– düşünmediğini ya da hissetmediğini söyleyerek itiraz edebilirdi. Bir insanın maddi elementleri, onun ölümü üzerine evrende kaybolmayabilir; fakat artık düşünmeyen ve hissetmeyen bir insanın huzura ve kusursuz aydınlanmaya erdiğini söylemek fazlasıyla zordur.</p>

      <p class="ara1" xml:lang="en-GB">Budizmin gelişimi</p>

      <p class="paragraf-2"><span>Budizm, antik Hristiyanlığa benzer bir gelişim sürecinden geçti. Zengin hamilerinden edindiği manastırlar, serf emeğini sömüren Ortaçağ Hristiyan manastırları gibi, köle emeği istihdam eden devasa ve müreffeh birer kompleks haline geldi. Bir Çinli seyyah İ.S. 630 yılında, gördüklerini şu sözlerle aktarıyordu:</span></p>

      <p class="alinti" xml:lang="en-GB">Altı kral, birbiri ardına pek çok manastır kurmuş. ... Nadide taraçalar birer yıldız gibi yayılıyor ve yeşil kameriyeler birer tepe gibi sivriliyordu. ... Mavi sular parkları sarıyor; yeşil lotus çiçekleri sandal ağaçlarının çiçeklerinde ışıldıyor ve bir mango korusu çitlerin dışında uzanıyordu. ... Hindistan’da binlerce manastır vardı, fakat hiçbiri büyüklük ve yücelikte bunu geçemezdi. Her daim, misafirler dahil 10.000 keşiş oradaydı. ... Kral, onları desteklemek için 100’den fazla köyün vergi gelirini onlara tahsis ediyordu.</p>

      <p class="paragraf-2">Bu, artık yiyeceklerle beslenen bir gezgin dilenci olmaktan ve ormanda bir ağaç dibinde uyumaktan biraz farklı bir tabloydu.</p>

      <p class="paragraf-2">Budist tarikat, İ.S. 2. yüzyılda iki gruba ayrıldı: Mahayana ve Hinayana. Mahayana tarikatı, hiçbir özürcülüğe tenezzül etmeden bu yeni manastır yapısını kabul ediyordu. Hinayana ise eski katılığın birtakım biçimsel unsurlarını korusa da, zaman içinde manastırları yönetmeye başlayacak ailelerin müsrif yardımlarını kabul ediyordu.</p>

      <p class="paragraf-2">Mahayana tarikatı, Brahmanizmin idealist felsefesini ödünç aldı. Bir Brahman ailesinden gelen Budist filozof Nagarjuna, bu dünyadaki her şeyin –elbette zengin manastırlar dâhil– bir yanılsama olduğunu söyledi. Budist filozoflar yüzyıllarca metafiziğin ince mevzuları konusunda Brahman filozoflarıyla tartıştılar. Fakat öte yandan kitleler arasındaki desteğini kaybetmek istemeyen Budizm, ilkel bir verimlilik kültü olan tantrisizmin bazı özelliklerini kendine mal etti. Tantrisistler “bilgeliğin tutkuyla kirlenmeyeceğini, tutkuyu tutkuyla fethedeceğini” ve “nirvanaya burada, cinsel birleşmeyle erişilebileceğini” söylüyordu.<span class="dipp"><a class="footnote-link" href="#footnote-225-404" id="footnote-225-404-backlink">404</a></span> Budizm bu doktrinleri kabul etmedi, fakat tantrik törenleri ve büyücülüğü devraldı. Buda’nın dalga geçtiği mucizeler artık ayağa düşmüştü.</p>

      <p class="paragraf-2">Daha geç dönem Budizmi tarafından geliştiren bir öğreti de, bodhisatva’ydı: ardı ardına reenkarnasyonlarla bir Buda’ya dönüşme süreci içindeki insan. Bodhisatva insanlığı eğitmek için nirvanadan vazgeçer ve böylece Hristiyanların İsa’sı gibi “acı çeken kurtarıcı” olur. Mahayana Budizmi, buna, her biri diğerinden daha yüksek ve içinde sayısız bodhisatvanın ikamet ettiği cennetler ekler. Sonunda, bir Mesih Buda olan Maitreya Buda gelecek ve dünyayı kurtaracaktır.</p>

      <p class="paragraf-2">Hristiyanlık kimi unsurlarını erken dönem Budizme borçlu olduğu gibi, bunlar da Budizmin Hristiyanlıktan ödünç aldığı unsurlar gibi görünür. Hristiyanlığın Budizmden ödünç aldığı görülen unsurlar, Buda hakkındaki hikâyelere paralel İsa menkıbeleridir –doğaüstü bir doğum (Buda gökten inmeyi ve babasının tohumu olmadan annesi tarafından doğurulmayı tercih etmiştir), Şeytan tarafından baştan çıkarılma, suyun üzerinde yürüme gibi ... Ortaçağ Hristiyanlığının Budizme borçlu olduğu diğer unsurlar manastırcılık, çilecilik, kutsal emanetlere tapınma ve tespih kullanımıdır. “Kutsal emanet” imali, Ortaçağ Hristiyanlığında olduğu kadar Budizmde de yaygındır. “Her yerde tapınılan, Buda’nın ölümlü bedeninin kalıntıları” der Kosambi, “büyüklüğü ve miktarı itibariyle bir fil sürüsü edecek kadar fazlaydı.”<span class="dipp"><a class="footnote-link" href="#footnote-225-405" id="footnote-225-405-backlink">405</a></span></p>

      <p class="paragraf-2">Fakat, tekrar edecek olursak, Mahayana Budizmi, Hinduizmin Siva ve Vişnu’sunu da kapsayan ve hepsine Buda’nın hükmettiği bir tanrılar panteonuna inanıyordu. George Santayana’nın kendi dinsel inancı hakkındaki ünlü “Tanrı yoktur ve İsa Mesih onun oğludur” ironisinde olduğu gibi, Budistlerin dinsel inancı da şöyle özetlenebilir: “Tanrılar yoktur ve onların başlıcası Buda’dır.”</p>

      <p class="paragraf-2">Nasıl ki toplumun Hristiyan yöneticileri İncil’in “kutsal olanlar, barışı inşa edenlerdir” emrine kulak asmadıysa, Budist yöneticiler de Budizmin şiddet karşıtı öğretisinden pek etkilenmedi. Örneğin, der Kosambi, “dindar Budist imparator Kanaujlu Harsha Siladitya (İ.S. 605-655), Hindistan’ın büyük kısmını kendi tahtına bağlamak için en az otuz yıl boyunca bitmez tükenmez bir savaşa girişti.”<span class="dipp"><a class="footnote-link" href="#footnote-225-406" id="footnote-225-406-backlink">406</a></span></p>

      <p class="ara1" xml:lang="en-GB">Hinduizmin gelişimi</p>

      <p class="paragraf-2">Brahmanizm, Budizm ve ilkel kabile büyücülüğünden etkilenerek sonunda Hinduizm denilen kültler yığınına evrildi. Gupta hanedanlığının klasik dönemi (İ.S. 300-500) boyunca Hindu kültürü belirgin bir form kazanmıştı. Guptalar, Mauryaların izinde ormanı yerleşime açmayı sürdürdüler; fakat artık Ganj’ın bereketli ovalarında kurulmadığı için daha ağır koşullara sahip geniş yerleşim alanları nedeniyle, kabilelere hükmetmek için farklı bir yöntem izlemek gerekiyordu.</p>

      <p class="paragraf-2">Max Weber, kabilelerin asimile edilişini anlatır. Cömert hediyeler ve özellikle de toprak karşılığında brahmanlar “asimilasyon sürecinden geçen bir bölgenin Hinduistleşmiş yönetici kesimine, gerekli ‘asil kan’ı sunmuş” oluyordu. Bu “barbarların yönetici kesimine sadece Hinduizmin kültürel dünyasında muteber bir mevki sunmuyordu; aynı zamanda onları birer kasta dönüştürerek, başka hiçbir din tarafından aşılamayacak bir şekilde, tabi sınıflar üzerindeki üstünlüklerini güvence altına alıyordu”. Fakat tabi sınıflar dahi, kast sistemi dışına itilmiş parya işçiler (“dokunulmazlar”) olmak yerine sistem içinde yer almayı daha avantajlı buluyorlardı. Zaten her halükarda “kirli” olduklarına göre, her tür ayrıcalıktan mahrumiyetlerine rağmen yabancı bir halk olmaktansa meşru bir ‘kast’ olarak kendilerine tanınan iş olanakları üzerinde bir tekel güvencesi elde etmek” onların da lehineydi.<span class="dipp"><a class="footnote-link" href="#footnote-225-407" id="footnote-225-407-backlink">407</a></span> Dahası, devlet kabileler arası savaşa son veriyor, su kanalları inşa ediyor ve köyler arası ticaret yollarının güvenliğini sağlıyordu.</p>

      <p class="paragraf-2">Böylece brahmanlar, asgari kaba kuvvete başvurarak bir Hindu toplumu kurdu. Bunu yaparken, kitlelerin rahipleri gibi davranmak, kabile kültlerine uyum sağlamak zorundaydılar; artık krallar ve kabile reisleri için tören hizmetiyle hayatını sürdürebilecek yeterince brahman olduğu sürece buna hazırdılar da. Sistem, kastları alt-kastlara bölüp çoğaltarak giderek daha fazla yerli kabileyi kapsamaya kabil oldukça, Hindu dini de kabile kültlerini kapsadı.</p>

      <p class="paragraf-2">Hinduizmin incelikli metafiziğiyle kaba batıl inanışları birbirine eklemleyen şey, buydu. Eliot şöyle der:</p>

      <p class="alinti" xml:lang="en-GB">Hinduizmi tek bir bütün olarak tanımlamaya dönük her girişim, çelişkilerle maluldür. Bu din aynı zamanda hem kendini cezalandırmayı hem sefahati buyurur: İnsan kurban etmeyi emreder<span class="dipp" style="font-size:0.86em;"><a class="footnote-link" href="#footnote-225-408" id="footnote-225-408-backlink">408</a></span> ve fakat et yemeyi veya bir böceği öldürmeyi günah sayar; antik Mısır’dan daha fazla rahibe, törene ve imgeye sahiptir ve fakat biçimsel her şeyi reddetmekte Quakerları sollar. ... Ne şeytana tapan yerli ne de ateist filozof dışlanır, yine de ortodoksi hiçbirinden haz etmez.<span class="dipp" style="font-size:0.86em;"><a class="footnote-link" href="#footnote-225-409" id="footnote-225-409-backlink">409</a></span></p>

      <p class="paragraf-2">Budizmin Vedik tanrılara ve onlara kurban sunulmasına itirazları karşısında brahmanlar, Evrensel Ruh Brahma’nın evrenin bütününe nüfuz ettiği şeklindeki Upanişad panteizmini vurgulamaya başlar. Fakat Hinduizm çoktanrıcılığa da hürmet eder. İki büyük tanrı, Koruyucu Vişnu ile evrene kötülük hükmettiğinde onu yok eden Yokedici Siva’dır. İki büyük Hindu tarikatından biri Vişnu’ya, diğeri Siva’ya tapar. Bir süreliğine Vişnu, Siva ile Brahma (Yaratıcı) bir tür teslis kurmuştur; fakat sonraları Brahma silinir gider.</p>

      <p class="paragraf-2">Gerek Siva’ya gerek Vişnu’ya tapanlar, kendi tanrılarını en büyük tanrı kabul eder, fakat diğer tarikatın tanrısını da reddetmez. Her iki tarikatın öğretileri de oldukça benzerdir ve “genel eğilim, her iki tanrı figürüne de aynı özellikleri atfederek onları birbirine yaklaştırmak”tır.<span class="dipp"><a class="footnote-link" href="#footnote-225-410" id="footnote-225-410-backlink">410</a></span> Her biri, Hinduların çevrimsel zaman teorisinin bir boyutunu temsil eder. Hindulara göre nasıl ki doğada mevsimler birbirini izliyor ve canlılar arasında reenkarnasyon yaşanıyorsa, evren de birbiri ardına yaratılır, yok edilir ve tekrar yaratılır; nihayet en büyük kabul edilen tanrı diğerlerinin özelliklerini devralır.</p>

      <p class="alinti" xml:lang="en-GB">Böylece Vişnu Purana’sı [Puranalar, aslında birer halk efsanesi olan fakat brahmanlar tarafından yeniden yazılan, en sonuncu kutsal Hindu metinleridir] Vişnu’yu “Hiranyagarba, Hari ve Sankara (yani Brahma, Vişnu ve Siva), yaratıcı, koruyucu ve yok edici olarak yüceltir...”<span class="dipp" style="font-size:0.86em;"><a class="footnote-link" href="#footnote-225-411" id="footnote-225-411-backlink">411</a></span></p>

      <p class="paragraf-2">Dolayısıyla Vişnu rakiplerinden sadece ismen ayrışır; fakat anlaşılan Vişnu taraftarları, “Bir isim nedir ki” diye soran Shakespeare’in Juliet’inden farklı olarak, isme önem verir.</p>

      <p class="paragraf-2">Tanrılar da insanlar gibi pek çok bedene bürünür. Vişnu’nun büründüğü popüler bedenlerden biri de Krişna’dır. Bir destan kahramanı olan Krişna, halkın ihtiyaçlarına hitap etmek adına brahmanlar tarafından seküler şiirlerden alınıp dinî literatüre eklenmiştir. Denilebilir ki; İbraniler “Benim tanrım senin tanrından daha güçlüdür”den “benim tanrımdan başka tanrı yoktur”a geçmişken; Hindular “benim tanrım senin tanrından daha güçlüdür”den “senin tanrın benim tanrımın cisimleştiği bir bedenden ibarettir”e geçer.</p>

      <p class="paragraf-2">Siva inancı, kabilelerin –tüm Hindu tapınaklarında bulunan fallik sembol başta olmak üzere– verimlilik kültlerini kendine eklemler. Kadınlar komünal toprakla ilgilenirken erkeklerin avlandığı kabile anaerkilliğinden gelen ana tanrıçaya tapınma geleneği de Hinduizmin bir parçası haline gelir. İnek, kutsal hayvan kabul edilmeye başlar ve idrarının, Katoliklerin kutsal suyu gibi, arındırıcı olduğuna inanılır. Tanrılara eşler verilir ve aynı tanrılar gibi farklı bedenlerde cisimleşen bu eşlere de tapınılır. Pek çok anaerkil kabilenin yer aldığı güney Hindistan’da Vişnu, kaçınılmaz olarak, Siva’dan oğul sahibi olabilmek için kadın biçimini almıştır.</p>

      <p class="paragraf-2">Kosambi, Brahmanizmin kabileleri birleştirerek ve Muson yağmurlarının gelişini tahmin etmeye yarayan astronomi ve matematik bilgisini mümkün kılarak ilerici bir rol oynamakla birlikte, köy yerleşimlerinin sayısındaki devasa artış nedeniyle zayıf düştüğüne işaret eder. Köy brahmanlarının çoğunun, daha öncekilerden farklı olarak, okuma-yazması yoktur.</p>

      <p class="alinti" xml:lang="en-GB">Brahmanizmin aşikâr başarısızlığı ... aslında, devlet iktidarının ve kral hazinesinin üretici temeli olan ... biçare, kayıtsız, temelde kendi kendine yeterli, silahsız köyün zaferiydi. ... Batıl inançların güçlenmesi ... toplumun denetlenmesinde dini etkin hale getirmek için yönetici sınıfın biçimsel zaaflara ve kısıtlara bel bağlama ihtiyacını gösteriyordu. Kültürün ilerlemesi, fikir alış verişine ve artan bir etkileşime ihtiyaç duyar; her ikisi de son tahlilde nesnelerin değiş tokuşunun yoğunluğuna –yani meta üretimine– bağlıdır. Hindistan’da üretim, nüfus artışıyla beraber artar, fakat bu meta üretimi değildir. Köy, en fazla, kendine yeterlilik noktasına ulaşabilir. ... Ortaçağ Hindistan’ında dinsel sistemlerin ve felsefelerin göz alıcı gelişiminden, köy toplumunun bu garip izolasyonu sorumludur.<span class="dipp" style="font-size:0.86em;"><a class="footnote-link" href="#footnote-225-412" id="footnote-225-412-backlink">412</a></span></p>

      <p class="paragraf-2">Hinduizmin iç çelişkileri, maddi gerçekliği küçümsemesi, geleneğe ve sözüm ona geçmişten gelen, imal edilmiş bir otoriteye bağlılığı, Hint bilimine büyük hasar verdi. 800-1200 yılları arasında brahman okullarındaki eğitim teolojikleştikçe, brahman literatürü tıbbi ya da matematiksel bilgi gerektiren mesleki alt-kastları eleştirmeye, nehirleri kontrol etmek için gerekli bentlerin inşası dâhil tüm mekanik meslekleri kötülemeye başladı. Büyük ölçüde Galen üzerine yorumlardan mürekkep Ortaçağ Avrupa tıp literatürü gibi, dönemin Hint tıp eserleri de daha önceki eserler üzerine yorumlardan ibaretti; yeni ampirik bilgiler edinme çabası istisnaiydi. Benzer şekilde, astronomi olarak bilinen şey de temelde astroloji için kullanılmaya başladı.</p>

      <p class="paragraf-2">Diğer alanlarda da bir gerileme vardı. Bir kadının ölen kocasının yakıldığı ateşe kendini atarak sadakatini ve kederini gösterdiği sati geleneği yeniden dirildi ve bir Vedik metnine dayandırılarak yaklaşık altıncı yüzyılda dinî bir hüküm haline getirildi. Bu, başta kşatriya statüsü iddiasında bulunan asimile edilmiş barbar işgalci şeflerin oluşturduğu savaşçı kast rajputlar olmak üzere, bir üst kast töreniydi. Rajputlar, pek çok açıdan Ortaçağ şövalyelerine benzer bir şeref yasasına bağlı olan ve bir savaşta öldürüldükleri takdirde eşlerinin de kendini öldürmeye hazır olduğu bir kasttı. Fakat, şerefli ya da değil, rati daha önceleri çok sık uygulanan bir tören değildi. Sonradan bu tören, kimi durumlarda gönüllü olmaktan da çıktı; eşler, uyuşturucu madde verilerek ya da akrabaları tarafından buna zorlanıyorlardı.</p>

      <p class="paragraf-2">Toplumsal skalanın diğer ucunda, Juggernaut kültünün (Vişnu’nun Krişna’da dirilmesi) törenleri vardı. Bu törenlerde her yıl Vişnu’nun büyük bir tahta heykeli, on binlerce insan tarafından, her biri yedi fit çapındaki on altı tekerlekli bir araba üzerinde, on ikinci yüzyılda inşa edilmiş tanrının tapınağından bir mil uzaklıktaki “kır evine” taşınıyordu. Mesafe kısa olmakla beraber, devasa arabanın halatlarla kum üzerinde taşınması günler alıyordu. Ateşli müminlerin yarattığı izdiham esnasında sık sık büyük kazalar meydana gelse de (bu tören Puri şehrinin ana caddesinde hâlâ düzenlenmektedir), kendilerini dinsel bir vecd içinde tekerleklerin altına atan müminler hakkında anlatılan ürkütücü hikâyeler temelsizdir.</p>

      <p class="paragraf-2">Yerlilerin barbarlığına işaret ederek kendini meşrulaştırma niyetindeki İngiliz emperyalizmi, bu törenlerde yaşananları abartmıştır. Fakat emperyalizm, Hint toplumunda “Juggernaut arabası”nı yaratan geriliğin maddi koşullarını dönüştürmemiştir. Ayrıca Hristiyan dünyasının da bu tür üzücü âdetler konusunda hiç eksik kalmadığı eklenmelidir: Meksikalı binlerce köylü kadın her yıl, kanayan dizleri üzerinde ve acılar içinde Guadelupe Hidalgo’daki Bakire Tapınağı’na sürünmektedir. Yine de Juggernaut töreni, insanların, kelime anlamıyla olmasa da sembolik anlamda dinin dev tekerleri altında ezilişini temsil etmektedir.</p>

      <p class="ara1" xml:lang="en-GB">Hindistan’da Budizmin gerileyişi</p>

      <p class="paragraf-2"><span>Brahmanizmin Hinduizme dönüşmesiyle sonuçlanan, kendine yeterli köylü toplumunun zaferi, aynı zamanda temel destekçisi tüccar topluluğunun zayıflamasıyla Budizmin gerileyişi anlamına da geldi. Kendine yeterli köy ekonomisinin büyümesi, ticarette bir düşüşe yol açtı. Bu ise büyük bir merkezî ordu için haraç toplanmasını zorlaştırarak; imparatorlukların dağılmasına ve bölgesel krallıkların yeniden ortaya çıkmasına neden oldu. Bu krallıkların sürekli savaşa tutuşması, ticaretin daha da gerilemesiyle sonuçlandı. Zenginlik birkaç limanda ve başkentlerde temerküz ederken, diğer kentler küçüldü. Bir zamanlar dünyanın en büyük kenti olan Patna, bir köye dönüşüverdi.</span></p>

      <p class="paragraf-2"><span>Arap tüccarlar denizaşırı ticarette giderek Hintli aracıları devre dışı bıraktı; doğrudan Çin ve Güneydoğu Asya’ya gemi gönderilmeye başlandı. Çin ile kara ticareti, İranlı ve Batı Asyalı tüccarların Orta Asya’ya açılmasıyla beraber durakladı ve 13. yüzyılda Moğol istilasıyla birlikte neredeyse tamamen durma noktasına geldi. Fakat Güneydoğu Asya ile süren ticaret, doğu Hindistan kentlerinin zenginliklerini nispeten korumalarına yetti; yine de para biriminin ayarının düşürülmesi, ticaret ekonomisinin küçüldüğünü gösteriyordu. Tüm bu gelişmeler dine de yansıdı:</span></p>

      <p class="alinti" xml:lang="en-GB">Brahmanlarla tüccar topluluklar arasındaki rekabette, toprak sahibi haline gelerek siyasal güç kazanan brahmanlar zafere ulaşıyordu. Tüccar topluluğun gerileyişi, Budizmin statü kaybına yol açtı; çünkü Budistler mali destek için büyük ölçüde onlara bağımlıydı.<span class="dipp" style="font-size:0.86em;"><a class="footnote-link" href="#footnote-225-413" id="footnote-225-413-backlink">413</a></span></p>

      <p class="paragraf-2">Budizm nüfuzunu en uzun süre koruduğu bölge, ticaret ekonomisinde gerileyişin hızlı yaşanmadığı ve Budizmin kraliyet himayesinde olduğu doğu Hindistan’dı.</p>

      <p class="paragraf-2">Budist manastırlar, kara ticaretinde önemli bir unsurdu. Öncelikle, ticaretin başlıca müşterilerinden biriydiler; rahipler için kumaş, dinî törenler için pahalı tütsüler, metal putlar ve kandiller satın alıyorlardı. Dahası,</p>

      <p class="alinti" xml:lang="en-GB">Yolculuğun önemli durakları, kervanların dinlenme yeri, tedarik mekânı ve bankaydılar. ... Budizm ekonominin canlandırıcısı değil yükü haline geldiğinde, sistem ve onun desteklediği manastırlar geri plana düştü. ... Uzun kervanlar giderek küçüldü. ... [P]ara ve alet edevat için manastırlarda bulunan yüklü miktardaki değerli metal, pirinç ve bronza acil ihtiyaç duyuluyordu. ... Kaşmir kralı Harşa (1089-1101) krallığının dört bir köşesindeki metal putları eritti. ... Bu görev, özel bir “tanrıları yerinden sökme nezareti” tarafından yerine getirildi. ... Kralın isyankâr Damara baronlarına karşı biçare ve maliyetli savaşını finanse etmek için metale ihtiyacı vardı.<span class="dipp" style="font-size:0.86em;"><a class="footnote-link" href="#footnote-225-414" id="footnote-225-414-backlink">414</a></span></p>

      <p class="paragraf-2">Manastır ağının zayıf düşmesi, Budist halkın Hinduizm tarafından kapsanmasıyla sonuçlandı. Budizm ve Hinduizmin birbirinden pek çok şey ödünç almış olması ve Hinduizmin Budist şiddet karşıtlığı öğretisini, hayvan hayatının kutsallığını ve hatta Vişnu’nun yerleştiği bedenlerden biri olarak Buda’yı kabul etmiş olması bunu kolaylaştırdı. Bu, osmoz benzeri aşamalı bir asimilasyon süreciydi. Budizm, kimi yerlerde 200-300 yıl daha varlığını sürdürdüyse de, 1200’lere gelindiğinde Hindistan’da yok olup gitmişti.</p>

      <p class="paragraf-2"><span>Son darbeyi 11., 12. ve 13. yüzyıllarda Hindistan’ı işgal eden Müslümanlar vurdu. Putkırıcı ve tektanrıcı Müslümanlar için Budist manastırlarındaki tanrılar tehditkâr, zenginlik ise cezbediciydi. Manastırları yağmadılar ve rahipleri öldürdüler. Rahipler buna ayak direyecek bir konumda değildi –en başta da, dünyanın bir yıkım ve dinsel gerileme döngüsüne girdiğine inandıkları için. Fakat Hindistan’ın Müslümanlar tarafından işgal edilmemiş bölgelerinde de Budizm giderek tükendi.</span></p>

      <p class="ara1" xml:lang="en-GB">Hindistan’da İslamın Hinduizme etkileri</p>

      <p class="paragraf-2">Aralıksız işgal ve fetihler ardından Müslüman Türkler, Afganlar ve Moğollar tarafından kurulan hanedanların sonucu, Moğol İmparatorluğu oldu. Bu imparatorluk, 1526’dan 1857’ye kadar kuzey Hindistan’ın büyük çoğunluğunda hâkimiyet kurdu. 1857’deki Sepoy ayaklanmasını takiben İngiliz tahtı, İngiliz Doğu Hindistan Kumpanyası’na ait alanı kendi hâkimiyeti altına aldı. Sonuç olarak Hindistan, Pakistan’ın ayrılmasına kadar, dünyadaki tüm ülkelerden daha fazla Müslüman’a ev sahipliği yapan fakat Hindu kimliğine sıkı sıkıya bağlı bir ülkeye dönüştü. Bugün bile Hint nüfusunun yüzde 13’ü Müslümanlardan oluşmaktadır.</p>

      <p class="paragraf-2"><span>Ülkenin coğrafi büyüklüğü ve muazzam nüfusu, Müslüman orduların Ortadoğu ülkelerinde olduğu gibi Hindistan’da da kolayca hâkimiyet kurmasını engelledi. Kültürel farklılıklar da halkın Müslümanlaştırılmasını zorlaştırdı. İşgalin ilk aşamasına rengini çalan; direnişin cesaretini kırmaya yönelik kasıtlı bir terör, sistematik katliam, zoraki sünnet, kitlesel köleleştime, tapınak imhası ve muazzam bir yağma politikasıydı. Müslüman işgalcilerin öncüsü olan Gazneli Mahmut’un tarihçisi, zaferlerden birini şu sözlerle anlatıyordu: “Pek çok kâfir öldürüldü ya da tutsak alındı ve Müslümanlar kendilerini kâfirlerin ve güneşe ve ateşe tapanların kanıyla doyurana kadar ganimete tenezzül etmediler.” Tarihçinin ganimetten önce katliamı tamamlamaya yaptığı özel vurgu dikkat çekicidir; zira modern Hristiyan misyonerlik tarihi araştırmacısı Murray T. Titus’un belirttiği gibi, “Ganimet paylaşımı, bu seferlere katılan sıradan askerleri ve liderleri özellikle cezbeden şeylerden biriydi.”</span><span class="dipp"><a class="footnote-link" href="#footnote-225-415" id="footnote-225-415-backlink">415</a></span></p>

      <p class="paragraf-2">Müslümanlar bir işgal gücü olarak yönetim sorunlarıyla karşılaştıklarında, işgalin ikinci aşaması başladı. Bu aşamada, kâfirler tarafından ödenen haraç ve Hindu kabile reisleri ve alt düzey idari görevlilerin istihdam edilerek eski devlet aygıtının idamesi karşılığında dinsel özgürlüğü tanıma geleneklerine geri döndüler. Egemenler için bir tehlike arz etmediği sürece Hindular kendi yasalarıyla yönetildi. Böylece, İslam şeriatı intiharı yasaklasa da, Hindu kadınların sati âdetini uygulamasına izin verildi.</p>

      <p class="paragraf-2">Fakat din değiştirmenin avantajları vardı ve Müslümanların büyük çoğunluğu çok önceleri Hintliydi. Köylüler genel olarak kendi işinde gücünde olsalar ve toplumun tepesindeki değişimlere kayıtsız kalsalar da, Müslüman misyonerlerin ulaşabildiği alt-kastlardan pek çok Hindu, müminlerinin eşitliğinden bahseden bu yeni dini benimsedi.<span class="dipp"><a class="footnote-link" href="#footnote-225-416" id="footnote-225-416-backlink">416</a></span> Üst-kast üyesi pek çok oportünist Hintli de yönetici seçkinler arasına girebilmek için din değiştirdi; fakat yabancı seçkinler onları acemi çaylak olarak görmeye devam etti.</p>

      <p class="paragraf-2">İslam ile Hinduizm arasındaki temas noktalarından biri, İslam sufizmi ve Hindu bhaktizmi oldu. Sufiler, çileci pratikler ve semazen benzeri trans yöntemleriyle tanrı ile birliği arayan popüler bir külttü. Farklı şeyhlerin ya da dinî rehberlerin öğretilerini takip eden çok çeşitli sufi tarikatları vardı. Ortadoğu’da olduğu gibi Hindistan’da da bu tarikatlar, zanaatkâr ve köylüler arasında kök saldı.</p>

      <p class="paragraf-2"><span>Bhakti de benzer şekilde, rahip dolayımı olmadan tanrı ile birleşmekten söz eden dinî bir külttü. Bhakti guruların takipçileri çoğunlukla kentlerde ve köylerde onlarla temas halindeki zanaatkârlardı. Brahmanlara karşıydılar; kast sistemine saldırıyor, kadınlara kucak açıyor ve halk diliyle dinî eğitim veriyorlardı. Sufizmden etkilendiler; öyle ki, kült liderlerinden biri olan Nanak (1469-1539) Sih dinine dönüşecek olan kendi tarikatını kurmadan önce bir süre sufilere katıldı. İslam ile Hinduizmin unsurlarını eklemleyen Sih dini, reenkarnasyona ve bir insanın önceki hayatındaki eylemlerinin belirleyiciliğine inanıyor; fakat kast sistemini, brahman dinî tekelini ve Hinduizmin çoktanrıcılığını, putlarını ve pek çok dinsel törenini reddediyordu.</span></p>

      <p class="paragraf-2">Ancak, Müslümanlar ile Hindular arasında toplumsal ve entelektüel bir etkileşim olsa da, her dinin takipçileri büyük ölçüde kendi ibadet ve inançlarını sürdürdü; her ikisinin ruhbanları da kendi yolunu izleme niyetindeydi. Müslüman seçkinlerin kibri, Hinduların ikinci sınıf vatandaş olarak maruz kalmaya devam ettiği aşağılamalar ve işgalcilerle işbirliği yapanlara karşı tepkileri (özellikle de Müslümanlaşarak toplumsal statü bakımdan ilerleyen alt-kast Hindular karşısında üst-kast Hinduların rahatsızlığı) ... Tüm bunlar, geride acı hatıralar bıraktı.</p>

      <p class="ara1" xml:lang="en-GB">Budizmin Asya’ya yayılması</p>

      <p class="paragraf-2">Budizm, doğduğu ülkede ölmeden önce, Budist tüccarlar dolayımıyla diğer Asya ülkelerine yayılmıştı. Hristiyanlığın yayılmasında sıklıkla yaşandığı gibi, din ve ticaret el ele yürüdü. Budizm, diğer toplumlarda kök salarken o toplumların kültürüne uyarlandı.</p>

      <p class="paragraf-2">Hinayana mezhebinden gelen Theravada Budizmi, en çok güney Hindistan ve Seylan (bugünkü adıyla Sri Lanka) bölgesinde güç kazandı ve oradan güneydoğu Asya’nın Hintleşen bölgelerine doğru ilerledi. Mahayana Budizmi kuzey Hindistan’da güçlüydü ve orta Asya üzerinden Çin’e, Hinduçin halklarına ve Japonya’ya yayıldı.</p>

      <p class="paragraf-2">Theravada Budizmi manastır disiplininin sürdürülmesini önemserken, Mahayana Budizmi Buda’nın öğretisinin yorumlanması gereğine vurgu yapıyordu. Bu ikisi arasındaki fark sadece kökenlerinden değil, aynı zamanda Budizm güneydoğu Asya krallıklarında katılaşmaya meyilli bir devlet diniyken, Çin ve Japonya’da diğer dinlerle rekabet etmek zorunda kalmasından kaynaklanıyordu.</p>

      <p class="paragraf-2">Mahayana Budizmi öğretiye dönük ilgisi üzerinden pek çok tarikata ayrıldı. Bu tarikatlar birbirlerinden ayrışmak için, safran rengi ip bağlamayı sürdüren Theravadalardan farklı olarak, farklı renkte ipler bağlıyorlardı. Pek çok Mahayana tarikatı bekârlığı şart koşmuyordu, rahipleri evlenebiliyordu. Kültürel farklar, başka alanlarda da farklılıklara yol açtı. Çin’in daha gelişkin ekonomisinde, rahipler para taşımama kuralına tabi olamayacaklarını düşündüler. İç çamaşırı giymemek gibi önemsiz bir manastır kuralının bile Japonya’da pratik olmayacağı kanaatine varıldı: İklim çok soğuktu.</p>

      <p class="ara1" xml:lang="en-GB">Seylan, Burma ve Siyam’da Budizm</p>

      <p class="paragraf-2">Theravada misyonları Seylan’a İ.Ö. 3. yüzyılda ulaştı. Hindistan’da olduğu gibi burada da Budizm yerel büyücü inanışlarını kendine eklemledi ve ona arka çıkan monarşiye daha geniş tabanlı bir destek sundu. Deniliyordu ki, Buda’nın gücüyle “sayısız yılan-ruhu, Üç Hazine’ye [Buda, öğretisi ve manastır cemaati] ve ahlaki kaideye dönüştürüldü.”<span class="dipp"><a class="footnote-link" href="#footnote-225-417" id="footnote-225-417-backlink">417</a></span> Bu yüce büyü gücünün bir kısmı, Buda’nın sözüm ona Hindistan’dan getirilen dişinden geliyordu. Portekizli işgalciler 16. yüzyılda yerlileri hakiki haç dinine döndürme kampanyalarının bir parçası olarak, Buda’ya ait olduğunu iddia ettikleri bir dişi halkın gözü önünde yaktılar; fakat rahipler onun işgalcilere kakalanmış sahte bir diş olduğunu söyleyerek bu iddiayı reddetti. Sonuç olarak, Buda’nın dişi –ya da herhangi bir diş– hürmet edilen bir obje olarak hâlâ mevcuttur.</p>

      <p class="paragraf-2">Hindu Tamil işgalcilerle karşı karşıya kaldıklarında krallar, ulusal din olarak Theravada Budizmine sarıldı. İ.Ö. 2. yüzyılda bir kral bu savaşlarda milyonlarca insanın ölümüne sebep olmaktan dolayı kederini dile getirdiğinde, Budist rahipler ona ölenlerin çoğunun “hayvanlardan daha saygın olmayan ... imansızlar ve şeytani bir yaşam süren insanlar” olduğunu temin etti ve ekledi: “Sen Buda’nın öğretisini pek çok vesileyle göstereceksin,” “bu yüzden üzüntüyü aklından defet.”<span class="dipp"><a class="footnote-link" href="#footnote-225-418" id="footnote-225-418-backlink">418</a></span> “İmanın savunucusunu” teselli ederken, hayvan yaşamının kutsallığına gösterilen geleneksel Budist hürmeti unuttular –insan yaşamından bahsetmiyorum bile.</p>

      <p class="paragraf-2">Merkezî bir hiyerarşiye sahip resmi devlet dini olarak bu tarikat, toprağın üçte biri üzerinde mülkiyet hakkı edindi. Buralar, Theravadin ortodoksisinin merkezi haline geldi. Burma, Siyam (Tayland), Kamboçya ve Laos kralları, Seylan modelini takip etti. Donald Eugene Smith’in Burmese kralları için söyledikleri, onlar için de söylenebilir:</p>

      <p class="alinti" xml:lang="en-GB">Birkaç istisna hariç, keyfi ve zalim birer despottular; mutlakiyetçiliklerini sınırlayan yegâne şey, yüksek derecede merkezîleşmiş bir bürokrasi inşa etmenin zorlukları ve bir nebze de Sangha’nın [Budist manastır cemaati] nüfuzuydu.<span class="dipp" style="font-size:0.86em;"><a class="footnote-link" href="#footnote-225-419" id="footnote-225-419-backlink">419</a></span></p>

      <p class="paragraf-2">Tapınakları birer toplumsal refah ve eğitim merkezi ile köyün yerel idare merkezi olan Budist rahipler, krallığın çıkarlarına hizmet ediyordu. Rahipler çoğu zaman köylülerin şikâyetlerinin aracısı olsa da, manastır cemaati ve krallık birbirine bağımlıydı.</p>

      <p class="paragraf-2">Dış ilişkilere bakıldığında, manastır cemaatinin desteğiyle, “Tayland, Burma, Kamboçya ve Laos’ta (ve adını anmadığımız diğer ülkelerde) Budist krallar, işgal ve yayılma” amaçlı savaşlara girişti.</p>

      <p class="alinti" xml:lang="en-GB">Burmese kralı Anawratha’nın on birinci yüzyılda Mon bölgesindeki yayılmacılık kampanyasından itibaren Budist kralların orduları tarafından kazanılan savaşların listesi, Canterbury Katedrali ya da Westminster Kilisesi gibi askerî zaferlerin büyük mabetlerini utandırmayacaktı.<span class="dipp" style="font-size:0.86em;"><a class="footnote-link" href="#footnote-225-420" id="footnote-225-420-backlink">420</a></span></p>

      <p class="paragraf-2">Bu savaşlarda dinsel ayrımcılık yapmadılar: çoğu zaman diğer Budistlere karşı savaşsalar da, Hindulara, Müslümanlara ve Hristiyanlara karşı da savaştılar –aynı Avrupalı Hristiyan egemenler gibi.</p>

      <p class="ara1" xml:lang="en-GB">Tibet’te Budizm</p>

      <p class="paragraf-2">Tibet Budizmi; Budizm, Mahayana ve Hinayana, Tantrisizm ve yerli büyücü animizminin bir bileşimiydi. Tibet’in oldukça zorlu coğrafi koşulları, yerli animizminin bir “labirentvari şeytan tapınıcılığı” formu kazanmasına yol açtı. Bu şeytan tapınıcılığı,</p>

      <p class="alinti" xml:lang="en-GB">Yürüyen ölüleri, vampirleri, her biri hastalık, işkence ve ölümde özel bir yetenek sahibi yüzlerce kötücül ruhu kapsıyordu. Her evin kutsal bağı olan kalp tanrısı bile hiddetli bir ruhtu. En ufak bir ihmal –sunulan tereyağında tek bir saç teli ya da içindekiler taşan bir kap– acımasız bir cezalandırmayı tahrik edebilirdi.<span class="dipp" style="font-size:0.86em;"><a class="footnote-link" href="#footnote-225-421" id="footnote-225-421-backlink">421</a></span></p>

      <p class="paragraf-2">Yedinci yüzyılda bir dizi güçlü kral, Budizmi, hanedan evlilikleri sayesinde ittifaklar kurulan Çin’den ve Hindistan’dan Tibet’e taşıdı. Budizm eski taşra soylularının ve şaman rahiplerin muhalefetiyle karşılaştı, fakat daha yeni aristokratik ve tüccar grupların desteğini aldı. Bu mücadele birkaç yüzyıl sürdü ve nihayet rahip-kralın bir bodhisattva kabul edildiği teokratik bir devlette son buldu. Sembolik bir dille bu çatışmayı anlatan bir efsane; Tibet’in başlıca kahramanı “Hindistan’daki en büyük büyücü” Budist rahip Padmasambhava’nın “en azgın ve korkutucu kötü ruhları, 21.000 erkek ve dişi şeytanı zapt ederek ... din davasına hizmet eder hale”<span class="dipp"><a class="footnote-link" href="#footnote-225-422" id="footnote-225-422-backlink">422</a></span> getirişini anlatıyordu. Budizm, eski animizmden pek çok unsuru kendine eklemlemek pahasına zafer kazanabildi.</p>

      <p class="paragraf-2">Budist tapınaklarda putları insan iskeletleriyle süslenen ruhlar, sadece yeryüzünde değil, günahkârların cezalandırıldığı on sekiz cehennemde de ikamet ediyordu. Rahiplere ve soylulara hürmette kusur edenler dâhil kötü tohumlar, devlet tarafından gözleri oyularak ve sakatlanarak, ölümden sonra ise azapçı ruhlar tarafından cehenneme atılarak cezalandırılıyordu. Günahkâr için hiçbir kaçış yolu yoktu; çünkü intihar edecek olursa tüm cehennemlerin en kötüsüne gidiyor ve burada tekrar ve tekrar parçalarına ayrılıp birleştiriliyordu. Neyse ki Tibetlilerin şansına, teokratik bir liderleri, Dalai Lama vardı; büyük bir fedakârlıkla nirvanaya girişini erteliyor ve halkına iyiliği öğretiyordu.</p>

      <p class="paragraf-2">Dalai Lama’yı seçme yöntemi, Tibet’e özgüydü. Dalai Lama öldükten kısa süre sonra bir çocuk olarak yeniden dirildiği için, naipler konseyi onun yeniden dirileceği çocuğu detaylı bir törenle seçiyorlardı. Bu prosedür, rakip ailelerin çekişmesini devre dışı bırakıyor ve demokratik bir unsur içeriyordu: Her Tibetli bebek, bir yönetici olabilirdi; nasıl her Amerikalı çocuk büyüyüp başkan olabilirse. Prosedürün bir avantajı da,</p>

      <p class="alinti" xml:lang="en-GB">özenle planlanmış yönlendirmelere açık olmasıydı; zira kehanet ayinleri –başta devlet kahini tarafından– münasip bir ailenin seçilmesi doğrultusunda ayarlanabiliyordu ve ardından da genç oğlan olgunlaşma sürecinde dikkatle denetleniyordu.<span class="dipp" style="font-size:0.86em;"><a class="footnote-link" href="#footnote-225-423" id="footnote-225-423-backlink">423</a></span></p>

      <p class="paragraf-2"><span>Fakat sistem her zaman işe yaramıyordu: Belirlenen Dalai Lama’ların dokuzuncusundan on ikincisine tümü, konseyin olağandışı bir güce sahip olduğu bir dönemde yaşama talihsizliğinden dolayı, henüz yaşlarını doldurmadan gizemli bir şekilde ortadan kayboldular. Aslına bakılırsa, sadece beşinci, yedinci, on üçüncü ve on dördüncü Dalai Lama erişkinliği görebildi.</span></p>

      <p class="ara1" xml:lang="en-GB">Çin’de Budizm</p>

      <p class="paragraf-2">Çin’de Budizmin geçmişi, İ.Ö. 1. yüzyıla kadar uzanıyordu; fakat o dönemlerde kuzeyin ticaret merkezlerindeki yabancılara ait yerleşim bölgeleriyle sınırlıydı. Dinin yayılması, ancak ileriki yıllarda Mahayana misyonerlerinin bölgeye gelişiyle mümkün oldu. İlk destekçilerini küçük tüccarlar ile büyük toprak sahibi ailelerin dışında kalan toprak sahibi kentli soylular arasında buldu. Han İmparatorluğu’nun (M.S. 25-220) ideologları olan Konfüçyan entelektüeller, devlete sadakate karşı bir tehdit olarak gördükleri bu dine karşı çıktılar.</p>

      <p class="paragraf-2">Budizm, yerel kültlerin pratiklerini benimseyerek daha alt toplumsal sınıflar arasında da destek buldu. Halk arasındaki desteği arttıkça, onun otoritesinden istifade etmek isteyen güç sahibi aileler ve hükümdarlarca tanındı. Sui hanedanı (581-618) tarafından sağlanan Çin birliği, Budist öğretinin evrensel müşfik kral düşüncesine referansla meşrulaştırıldı.</p>

      <p class="paragraf-2">5. yüzyıl civarında pek çok manastır büyük bir zenginlik elde etmişti. Bağışlanan toprakların geliri su değirmeni, yağ presi ve kervansaray gibi girişimlere yatırıldı. Manastırlar bu girişimleri işletirken güçlü aileler gibi davranıyor; onlarla aynı kira bedelini ve aynı aşırı kredi faizini uyguluyordu.<span class="dipp"><a class="footnote-link" href="#footnote-225-424" id="footnote-225-424-backlink">424</a></span></p>

      <p class="paragraf-2">İmparatorlar, kimi zaman baskıcı kimi zamansa düzenleyici önlemlere başvurarak, manastırların fazla bağımsız bir güç merkezi haline gelmesini engellemeye çalıştı. Rahipleri devlet atıyor ve ahlaksızlık, isyankârlık ve vergi kaçırma gerekçeleriyle azlediyordu (5. yüzyılda rahiplerin “müsriflik ve arsızlık konusunda birbirleriyle yarıştıkları” söylenir).</p>

      <p class="alinti" xml:lang="en-GB">Nasıl ki imparatorluk orduları askerî ordu, imparatorluk bürokrasi siyasi ordu olarak hizmet verdiyse, sanghalar [Budist tarikat] da yönetime dinsel ordu olarak hizmet etti. ... [İ]mparatorluk yönetimi tarafından kurulan ulusal manastırlar ... kraliyet mensuplarının doğum günleri, yıldönümleri, göç etmiş ataların anılması gibi imparatorluk kültlerinin kutlanmasıyla yükümlüydü.<span class="dipp" style="font-size:0.86em;"><a class="footnote-link" href="#footnote-225-425" id="footnote-225-425-backlink">425</a></span></p>

      <p class="paragraf-2">Budizmin nüfuzu 8. yüzyılda tepe noktasına ulaştı ve 9. yüzyılda gerilemeye başladı.</p>

      <p class="alinti" xml:lang="en-GB">Bu gerilemenin temel faktörleri, kraliyet maiyetinde Taoist siyasal nüfuzun güçlenişi ve bürokraside görev alacakların seçiminin yeni-Konfüçyusçu liderlik yönetiminde yeniden düzenlenmesi gibi vesilelerle, Konfüçyusçuluğun soylu sınıf nezdinde yeniden önem kazanmasıydı. İç isyanlar ve sınır bölgelerinde barbarların basıncı da, Budizmin dayandığı büyük aileler sisteminin çöküşüne katkıda bulundu.<span class="dipp" style="font-size:0.86em;"><a class="footnote-link" href="#footnote-225-426" id="footnote-225-426-backlink">426</a></span></p>

      <p class="paragraf-2">Düzenli bir ordu ve barbarlara haraç ödeme ihtiyacı, mali sıkışıklıkla sonuçlandı. İmparatorluk yönetimi 845’te, Hint kralı Kaşmirli Harsha’nınkine benzer önlemlere başvurdu. Budist tapınak ve manastırlardaki bronz, demir, altın ve gümüş heykellere, yeşimtaşına ve milyonlarca akrelik vergiden muaf topraklara el konuldu.</p>

      <p class="paragraf-2">Manastır sistemi, yönetimin sıkı kontrolü altında devam etti. Moğol imparatorları Tibet türü Budizmi destekledi; fakat Budizm tam da yabancı hanedanlarla özdeşleşmesi nedeniyle üst sınıflar ve entelektüellere hitap etmez oldu. Öte yandan yoksullara yardım etme ve ölülerin ruhu için dua etme gibi işlevler üstlenerek, bir halk dini olarak varlığını sürdürdü. Budizm, Taoizm, atalara tapınma ve animizm, halk dini içinde birbirine karıştı.</p>

      <p class="ara1" xml:lang="en-GB">Japonya’da Budizm</p>

      <p class="paragraf-2">Budizm Japonya’ya, Çinleşmiş formuyla ve tıp, astronomi ve Çin’in üstün kültürünün diğer unsurlarıyla birlikte ancak 6. yüzyılda, Kore’den geldi. İmparator ve onun maiyetine yakın aristokratik klanlar tarafından desteklenirken, yerel klanların direnişiyle karşılaştı. 7. yüzyıldaki bir kraliyet bildirgesinde Budist dinsel inanış ve Konfüçyusçu ahlak, giderek merkezîleşen bir yönetim altındaki toplumun rehber felsefesi ilan edildi:</p>

      <p class="alinti" xml:lang="en-GB">Üç Hazine’ye, tüm ülkelerde imanın yüce nesnesi olan Buda, Yasa ve Manastır tarikatlarına hürmet edin. ... İmparatorluk buyruğunu aldığınız anda, ona özenle boyun eğmeyi eksik etmeyin. Tanrı Cennet’tir ve tebaa Yeryüzü’dür. ... Elçiler ve memurlar ağırbaşlı davranışı temel ilkeleri haline getirmelidir. ... Herkes kendi yükümlülüğüne sahip çıkmalı ve görev alanlarının birbirine karışmasına meydan verilmemelidir.<span class="dipp" style="font-size:0.86em;"><a class="footnote-link" href="#footnote-225-427" id="footnote-225-427-backlink">427</a></span></p>

      <p class="paragraf-2">Manastırlar büyüdükçe, krallığın ihtişamı da büyüdü.</p>

      <p class="alinti" xml:lang="en-GB">Piskoposlar ve başrahipler, kraliyet soylularıyla aynı parlak hayatı paylaşıyordu. ... Başlarda görkem ve debdebe geçidi arkasına saklanmış olsa da, kraliyet soyluları ile manastır ruhbanlarının karşılıklı yozlaşması, dönemin (yaklaşık 800-1200) temel özelliğiydi.<span class="dipp" style="font-size:0.86em;"><a class="footnote-link" href="#footnote-225-428" id="footnote-225-428-backlink">428</a></span></p>

      <p class="paragraf-2"><span>Kraliyet entrikaları, saraydaki farklı fraksiyonlara bağlı manastırlar ve dinî okullar arasındaki rekabete yansıdı. Sonuç, “her zaman kırılgan olan merkezî imparatorluk denetiminin, yerini yavaş yavaş merkezkaç yerel bağlılıklara terk etmesiydi. Klan çatışmaları genellikle ‘dinsel’ bir eksende tanımlanıyor, büyük aileler bir feodal manastırı diğerine karşı destekliyordu.”</span><span class="dipp"><a class="footnote-link" href="#footnote-225-429" id="footnote-225-429-backlink">429</a></span> <span>Klanlar arası çatışmaları imparatorluk lehine yatıştıran Budizmin kendisi de bu çatışmanın ortasında kaldı.</span></p>

      <p class="paragraf-2">Zengin mal varlıklarını ve ayrıcalıklarını koruma derdindeki manastırlar, savaşçı-rahiplerden oluşan birlikler örgütledi ve hatta yönetimin kendisini tehdit etmeye başladı. Budizm; doğa tanrıları, kahramanlara ve atalara tapınma gibi Şinto kültlerini kendine eklemlemiş, Şinto tanrılarını bodhissatva kabul etmişti. Şimdi ise manastır kalelerinin yardıma çağırdığı kendi Şinto savaşçı tanrıları vardı.</p>

      <p class="paragraf-2">Uzun bir feodal savaş dönemi boyunca (yaklaşık 1200-1400), iktidar merkezi, saraydan vilayetlere kaymıştı. Vilayetler ise yeni bir savaşçı sınıfın, samurayların egemenliği altındaydı. Budizmin sarayla bağları zayıfladı ve bu kargaşa döneminde genel huzursuzluğa el uzattı. “Ölüm kalım günleri geldi” deniliyordu. “Biz, ‘Sonraki Günler’in zayıf ve bedbaht insanları, Lord Amita’ya yakarmaktan başka kurtuluşumuz yok.”<span class="dipp"><a class="footnote-link" href="#footnote-225-430" id="footnote-225-430-backlink">430</a></span></p>

      <p class="paragraf-2">Amita (“Sonsuz Işık”), sonsuz merhametli Buda’nın vücut bulmuş haliydi. Kurtuluşun “kolay yolunu” sunuyordu. Yoz insanlar artık manastır disiplinine giremez ya da girenlere hediyeler sunarak kazanç sağlayamazdı. Ancak Amita’nın adını tekrar ve tekrar anıp tüm kudretiyle ona inanarak, onun ikamet ettiği göksel mutluluğun Saf Ülkesine erişebilirdi. Evanjelik Hristiyan gibi, Saf Ülke Budisti de ancak ve ancak iman sayesinde korunuyordu.</p>

      <p class="paragraf-2">Bu öğreti elbette öncelikle alt sınıflara hitap etti; ancak tüm sınıflardan dertli insanlar onda huzur buldu. Ortodoks Budizmden yüz çeviren, eğitimli bir Budist’in yazdığı gibi,</p>

      <p class="alinti" xml:lang="en-GB">Nihai kurtuluş ... bağışlayıcılığından hiçbir şüphe duymadan sadece Amita’nın adını tekrar etmekten başka bir şey değildir. ... Buna inananlar, [Buda’nın] tüm öğretilerini anlasalar bile, okuması yazması olmayan ve cahil insanlar gibi davranmalıdır ... onların imanı bütünüyle sadedir.<span class="dipp" style="font-size:0.86em;"><a class="footnote-link" href="#footnote-225-431" id="footnote-225-431-backlink">431</a></span></p>

      <p class="paragraf-2"><span>Amita Budizmi gibi Çin’den gelen Zen Budizminin takipçileri ise, mevcut yozlaşma çağında manevi öz-disiplinin her şeyden önemli olduğunu düşünüyordu. Kişi kendisini evrenle özdeşleştirerek, yaşamın sıradanlığının üzerine yükseliyor ve fırtınalı bir belalar denizinde bir kaya haline geliyordu. Zen Budist, Romalı aristokrat Stoacı gibi, onu hiç terk etmeyen korkusuzluğu ve azmiyle başkalarından ayrılıyordu. Zen Budizm, onu kendi savaş yasalarının parçası haline getiren yeni yöneticiler, samuraylar, tarafından benimsendi. Onlar aracılığıyla sıradan insanlara yayıldı ve burada kendisine aslında yabancı olan kimi büyücü âdetlerini ekledi.</span></p>

      <p class="paragraf-2">17. yüzyılda Japon birliği sağlandığında, feodal eyaletler üzerinde askerî bir diktatörlük kuruldu. Bu diktatörlük döneminde, Konfüçyusçulukla ittifak halindeki Şinto’nun yeniden dirilişine tanık olundu. İmparatorun güneş-tanrıçadan düşmesinin, onun dünyevi işlerle haşır neşir olmasını ve göksel atalarıyla halkı arasında aracılık işlevini engellediği söyleniyordu. Belli başlı elçileri (ve refakatçileri) hariç hiç kimse onun yüzünü görme ayrıcalığına sahip değildi. Devlet işleri askerî diktatör Şogun ve savaşçılıktan yöneticiliğe geçen samuraylar tarafından yürütülüyordu.</p>

      <p class="paragraf-2">Konfüçyusçuluk, Zen rahipleri tarafından geliştirilmişti; fakat şimdi kendi yolunu çiziyor, klancılıkla özdeşleşmiş olan Budizm ile çatışmaya giriyordu.</p>

      <p class="alinti" xml:lang="en-GB">Sınıfların dereceleri ve bireyin yukarıdan dayatılan toplumsal düzene itaati vurgulanıyordu. Bu itaat etiğiyle Zen kültürünün bireyciliği arasında bir çatışma kaçınılmazdı ve ortodoks Konfüçyusçuların çoğunluğu –Budizm kaçkınları– eski dinlerine şiddetle saldırdı. ... Sonuçlardan biri ... inançların ve ideallerin sınıflara göre bölünmesiydi; Samurayların inancı Konfüçyusçuluk, halkın inancı Budizmdi.<span class="dipp" style="font-size:0.86em;"><a class="footnote-link" href="#footnote-225-432" id="footnote-225-432-backlink">432</a></span></p>

      <p class="paragraf-2">Resmi unvanı “Yabancı Barbarları Süren General” olan Şogun, 1854-58 yılları arasında Batı emperyalizminin askerî baskısı nedeniyle Japonya’yı ticarete açmak zorunda kaldığında, saygınlığı yıprandı. Feodal toprak sahiplerinin bir bölümü, yukarıdan bir devrim başlatarak Japonya’nın sanayileşmesinin ve ulusal birliğin yolunu açtı. Bu, sloganı hem “yeninin inşası” hem de “eskinin tamiri” olan, karmaşık bir süreçti. Ulusal birliğin sembolü olarak, imparator ve Şinto adetleri yeniden dirildi. İlk başta bu, Budist rahiplerin ayrıcalıklarına son verilmesi, manastır mal varlığına el konulması ve Budizmin Japonya’daki bin yıllık varlığına rağmen Şinto karşıtı yabancı bir din olarak görülmesi anlamına geldi.</p>

      <p class="paragraf-2">Fakat Budizm kitleler arasında bir çırpıda kesilip atılamayacak kadar kök saldığını gösterdi. Dahası, Avrupa devletleri ve ABD, Hristiyanların infazını durdurmak için din özgürlüğü konusunda baskı kurdu. Sonuç olarak, imparatorun halkına “hediyesi” olan 1889 anayasasında “din” ile “ulusal inanç” arasında bir ayırıma gidildi. Budizm, Hristiyanlık ve farklı Şinto tarikatları din olarak adlandırıldı ve bunlara, Japon “tebaa sorumlulukları”na aykırı olmadıkları müddetçe özgürlük tanındı; öte yandan imparatorun kutsallığına yaptığı ısrarlı vurguyla geleneksel tapınak Şinto’su, “ulusal inanç” kabul edildi.<span class="dipp"><a class="footnote-link" href="#footnote-225-433" id="footnote-225-433-backlink">433</a></span> Böylece Hristiyanlık gibi Budizm de hoşgörüldü, fakat devlet Şinto dinini destekledi.</p>

      <p class="ara1" xml:lang="en-GB">Asya dinleri ve kapitalizmin sekte vurulan gelişimi</p>

      <p class="paragraf-2">Japonya’nın gelişkin bir kapitalist devlet haline gelmiş olması, diğer Asya uluslarının bunu neden başaramadığı sorusunu gündeme getirir. Samir Amin’in belirttiği gibi, bu soruyu yanıtlamak için geleneksel olarak “dine (Max Weber ve Protestan ahlakı) ya da ırka (Germen halkları arasında demokrasinin özgün nitelikleri ya da daha incelikli bir şekilde, Avrupa’nın ‘Yunan mirası’) başvurulur.”<span class="dipp"><a class="footnote-link" href="#footnote-225-434" id="footnote-225-434-backlink">434</a></span> Batılı gazeteciler daha da kabalaşarak, Doğu halklarının irrasyonalizminden ve miskinliğinden dem vurur.</p>

      <p class="paragraf-2">Kitabının geniş kapsamlı ve bir hayli yoğun ilk bölümünde Amin kendi yanıtını ortaya koyar. Marx’ın aslında dört kıtada gözlenen “Asya tipi üretim tarzı” hakkındaki çarpıcı yorumlarını –onun dönemindeki bilgi eksikliği kaynaklı hataları düzelterek– kullanır. Amin’in tezi, kapitalizmin büyük pre-kapitalist sistemlerin periferisinde doğduğudur –nasıl ki bugün sosyalist devrimler dünya kapitalizminin merkezinde değil, periferisinde başladıysa ve Lenin’in ifadesiyle dünya kapitalizmi zincirin en zayıf halkasından kopuyorsa.</p>

      <p class="paragraf-2">Amin’e göre “hâlâ varlığını sürdüren bir köy topluluğuna, bu topluluğun vergiler aracılığıyla sömürüsü için bir toplumsal ve siyasal aygıt ekleyen” vergi-ödemeli üretim tarzı, pre-kapitalist üretim tarzlarının en yaygın formuydu. Feodal üretim tarzı,</p>

      <p class="alinti para-style-override-16" xml:lang="en-GB">cemaatin <span class="char-style-override-11">dominium eminens</span>’ı [istimlak hakkı] kaybettiği için aşındığı, vergiye dayalı üretim tarzının bir “sınır” halidir. Bu sınır olma hali bize feodal formasyonları, vergiye dayalı “merkezî” formasyonlara kıyasla “çevresel” olarak tanımlama olanağı sunar.<span class="dipp" style="font-size:0.86em;"><a class="footnote-link" href="#footnote-225-435" id="footnote-225-435-backlink">435</a></span></p>

      <p class="alinti para-style-override-15" xml:lang="en-GB">Barbar Avrupa antik uygarlık bölgelerine kıyasla geri kalmış olduğundan, burada dört başı mamur bir vergi-ödemeli üretim tarzı kurumsallaşamadı: Feodalizm, bu tarzın rüşeym halindeki, ham bir biçimi olarak ortaya çıktı. Artık değeri merkezîleştirebilecek güçlü bir merkezî otoritenin yokluğu, yerel feodal lordlara köylüler üzerinde daha doğrudan bir iktidar alanı bıraktı. ... Oysa büyük uygarlıkların gelişkin vergi sisteminde devlet, köy cemaatini korudu. Bu uygarlıklarda sadece merkezî otoritenin zayıf düştüğü gerileme dönemlerinde toplum feodalleşti; dolayısıyla feodalleşme, ideal modelden bir sapma, bir gerileme olarak vuku buldu: Köylü ayaklanmaları, feodal lordları yok ederek ve böylece onların “istismarına” son vererek devlet merkezîyetçiliğini restore etmek suretiyle, vergi-ödemeli sistemi yeniden kurdu.<span class="dipp" style="font-size:0.86em;"><a class="footnote-link" href="#footnote-225-436" id="footnote-225-436-backlink">436</a></span></p>

      <p class="paragraf-2">Avrupa feodalizminin Çin ve Hindistan’daki vergiye dayalı gelişkin ekonomilere kıyasla geriliği, onun gücü haline geldi. Siyasal ve ekonomik merkezîleşmenin eksikliği, kentlerdeki tüccarlara daha geniş bir özgürlük alanı tanıdı.</p>

      <p class="alinti" xml:lang="en-GB">Feodal tiranlıktan kaçan ve sonrasında da üretimin örgütlenişini modernleştirmek için bizzat lordların serbest bıraktığı köylüler, özgür kentlerdeki proletaryayı oluşturdu ve bu proletarya da, kentleri kontrol eden tüccarların emrine amade oldu. Meta üretimi, her ikisi de tüccarların tahakkümündeki zanaatkârlar ve ücretli emek sayesinde gelişti ... Ticaret artık sadece yerel toplulukların sunabildiği ürünlerin toplanmasından ibaret değildi; bu topluluklar tüm Avrupa’ya yönelik meta üretimi örgütlenmesine tabi kılındı.<span class="dipp" style="font-size:0.86em;"><a class="footnote-link" href="#footnote-225-437" id="footnote-225-437-backlink">437</a></span></p>

      <p class="paragraf-2">On dokuzuncu yüzyıl Japonya’sı da, vergi-ödemeli toplumlar sisteminin periferisinde yer alıyordu.</p>

      <p class="alinti" xml:lang="en-GB">Japonya’nın da dâhil olduğu bölgede Çin, her açıdan en tamamlanmış modeldi –doğal koşulların elverdiği her yerde, Vietnam, Kmer dönemi Kamboçyası ve Kore’de itaatle izlenen bir model. Fakat doğal koşullar, Japonya’da ciddi engeller çıkarıyordu: Ülkenin feodal parçalanmışlığı ve ticaret kentlerinin özerkliği, devlet merkezîyetçiliğini sınırladı. ... Doğrudur; Japon toplumu, dışarıdan darbe alana kadar kapitalizmin gelişimine izin vermemiştir. Fakat zamanı geldiğinde, büyük bir kolaylıkla kapitalistleşmiştir. Aslında, Japonya kapitalist sistemin çevresine eklemlenecek kadar şanssız olsaydı [“büyük ölçüde merkezîleşmiş artık değeri” ile Çin’in olduğu gibi], bu evrim gerçekleşemeyebilirdi. Bu kaderi yaşamadı, çünkü yoksul bir ülkeydi.<span class="dipp" style="font-size:0.86em;"><a class="footnote-link" href="#footnote-225-438" id="footnote-225-438-backlink">438</a></span></p>

      <p class="paragraf-2">Amin’in yanıtı, bu birkaç alıntıdan da açıkça görülebileceği gibi, itiraz ettiği görüşlere kıyasla çok daha gelişkindir. Her şey bir yana, Japonya ne Germen, ne Yunan ne de Protestandı. Dahası, Ortaçağ Hristiyanlığı en az Hinduizm ve Budizm kadar öte-dünyacıydı. Resmi doktrin, <span class="char-style-override-11">de contemptu mundi</span>, yani ölümden sonraki hayatın hazineleri ile kıyaslandığında bir süprüntü olan bu-dünya nesnelerinin hor görülmesiydi. Üç büyük baştan çıkarıcı; dünya, beden ve şeytandı. Ortaçağ’ın felek çemberi, bu dünyanın gelip geçiciliğini ve ona bağlanmanın sefalet getireceğini sembolize ederken; Budist yeniden doğum çemberi de yaşamın sürekli tekrarlanan döngüsünü, mevcut yaşamın nesnelerine bağlanmayı, kaçınılmaz kaybı ve kaçınılmaz ölümü sembolize ediyordu. Kuşkusuz, Asya’da kapitalizmin gelişimi ya Hinduizm ve Budizmde muazzam dönüşümler, ya yeni dinler ya da her ikisini birden getirecekti. Hakeza, Avrupa’da kapitalizmin gelişimi önce Protestan reformunu, ardından da Katolikliğin dönüşerek yeni koşullara uyarlanmasını beraberinde getirmişti. Burada da Hinduizm ve Budizmin değişimine ve Asya’da yeni dinlerin ortaya çıkışına tanık olduk.</p>

      <p class="ara1" xml:lang="en-GB">Günümüz Asya’sında Budizm</p>

      <p class="paragraf-2">Batı emperyalizminin etkisiyle Budizm, Polonya ve İrlanda’da Katolik kilisesinin oynadığı role benzer şekilde, milliyetçiliğin aracı haline geldi. Manastırlar sömürge yönetimi tarafından desteklenmediği ve manastır düzeni zayıf düştüğü için, kendi topluluklarının lideri olan rahipler isyanın odak noktası haline geldi. Militan bir rahip azınlığı, Seylan, Burma ve Hinduçin’deki anti-emperyalist mücadelenin başını çekti.</p>

      <p class="paragraf-2">İkinci Dünya Savaşı ertesinde İngiliz emperyalizminin zayıf düşmesi, diğer sömürgelerin burjuvazisiyle olduğu gibi Sri Lanka ve Burma’nın yerli burjuvazisiyle de bir <span class="char-style-override-11">modus vivendi</span>’ye varmasıyla ve onlara biçimsel bir siyasal bağımsızlık ile İngiliz milletler topluluğuna (commonwealth) üyelik statüsü vermesiyle sonuçlandı. Sömürge dünyasının diğer ülkelerindekine benzer şekilde Seylan ve Burma burjuvazisi, “yukarıdan yarı-devrimler” gerçekleştirmeyi başardı.</p>

      <p class="paragraf-2">“Yukarıdan yarı-devrimler”i karakterize eden şey, “geniş bir halk desteğine sahip ve kimi önemli reformlar gerçekleştiren, Bonapartist bir lider”in varlığıdır. Fakat ister radikal tarım reformu, ister emperyalizmden ekonomik bağımsızlık ya da demokratik özgürlükler olsun, bu reformların başarısı “eksik, sınırlı ve genellikle geçici”dir.<span class="dipp"><a class="footnote-link" href="#footnote-225-439" id="footnote-225-439-backlink">439</a></span> Bütünüyle yerli bir sosyalizm inşa etme kisvesi altında, kapitalistlerin bireysel olanakları ötesinde yatırımlar gerektiren sanayiler devlet teşvikiyle kurulur ve böylece kapitalizmin büyümesi için gerekli altyapı sağlanırken; kamu iktisadi teşebbüslerinin yöneticileri, “bürokratik burjuvazi”nin mensupları olarak, özel sektör kapitalistlerinden aldıkları rüşvetlerle ceplerini doldururlar.</p>

      <p class="paragraf-2">“Yukarıdan yarı-devrim”lerin yaşandığı diğer ülkelerde olduğu gibi, Sri Lanka ve Burma burjuvazisi, dini modernleşmenin ihtiyaçlarına uyarlayıp birleştirici bir ideoloji olarak kullanmayı denedi. Aydınlar Budizme, geçmişin ideal ve değerlerine geri dönerek kendini yenileme ve sözüm ona böylece bugünün koşullarıyla baş edebilecek bir duruma gelme çağrısında bulunuyordu. Fakat eski imtiyazları geleneksel toplum yapısına bağlı olan manastır cemaati, yozlaşmanın içine işlediği muhafazakâr bir güç olarak kaldı.</p>

      <p class="paragraf-2">Sri Lanka’nın “muhafazakâr rahipleri”, diyor <span class="char-style-override-11">Times</span> muhabiri Schecter, “goyigoma kastından –geleneksel olarak en yüksek kast olan ‘çiftçilerden’<span class="dipp"><a class="footnote-link" href="#footnote-225-440" id="footnote-225-440-backlink">440</a></span>– gelir ve genellikle cemaate kiralanan tapınak topraklarında müktesep çıkarları vardır. ... Seylan’da Budizm ... uygulamada son derece dünyevi bazı özelliklere ... sahiptir.”<span class="dipp"><a class="footnote-link" href="#footnote-225-441" id="footnote-225-441-backlink">441</a></span> Sıkı bir Budizm sempatizanı ve anti-komünist olan Batı Alman Ernst Benz, “şarlatan doktorları, astrologları, falcıları, şeytan çıkarıcıları ve benzerleri”yle “günümüz Seylan Sangha’sının paragöz ve yozlaşmış boyutları”ndan bahseder; fakat “Sangha’nın siyasallaşmasına ve sekülerleşmesine bir son verme ... çabasındaki güçlü reformist eğilimler”den umut besler.<span class="dipp"><a class="footnote-link" href="#footnote-225-442" id="footnote-225-442-backlink">442</a></span></p>

      <p class="paragraf-2">Burma’da Ne Win askerî rejiminin kamulaştırma politikaları, manastır düzeninin özel sektör gibi himaye edileceği konusunda hükümete güven duymayan rahipler arasında huzursuzluk yarattı.<span class="dipp"><a class="footnote-link" href="#footnote-225-443" id="footnote-225-443-backlink">443</a></span> Hükümet ise bir yandan Budizme bağlılığını hassasiyetle vurgularken, öte yandan manastırlardaki yozlaşmaya ilişkin sansasyonel kanıtlar (örneğin kadınlarla basılan ya da içki, uyuşturucu ve büyük miktarda parayla yakalanan “sarı cübbeli dolandırıcılar”ın mahkemeye çıkarılması) sundu.</p>

      <p class="paragraf-2">Kuruluşlarının hemen ardından Sri Lanka ve Burma devletleri, burjuva partilerinin egemenliğinde ve komünist partileri kapsayan koalisyon hükümetleriyle yönetildi. İngiltere’de eğitim görmüş ve Budizmi benimsemiş eski bir Hristiyan olan, koalisyon lideri S.W.R.D. Bandaranaike’nin bir Budist rahip tarafından öldürülmesi ertesinde düzenlenen 1965 Sri Lanka seçimlerine, bir komünist Çin darbesi ihtimali ve ülkenin Tibet’in kaderini paylaşabileceği uyarıları eşliğinde, Budizm ve Marksizm karşıtlığı damgasını vurdu. Koalisyonun dış politikada “dinamik tarafsızlık” denilen “orta yolculuğu”, çoğunluğu yeni başbakan Bayan Bandaranaike’ye (eski başbakanın dul eşi) muhalif olan rahiplerin hoşuna gitmedi.</p>

      <p class="paragraf-2">Seçimler, Birleşik Ulusal Parti’nin zaferiyle sonuçlandı. İngilizce konuşan ve İngiltere’de eğitim görmüş seçkinlerin liderliğindeki parti, Budistlerin desteğini kazanamadığı için 1956 seçimlerini kaybetmişti; fakat artık Budizme bağlılığını ilan ediyor ve Bayan Bandaranaike’yi yaşlı rahiplerin tavsiyelerine kulak vermemekle eleştiriyordu. Bugün Sri Lanka hükümeti, muhafazakâr Budistlerin arzu ettiği şekilde, Tamillere (on dokuzuncu yüzyılda plantasyon işçisi olarak İngiltere tarafından bu bölgeye getirilen, güney Hindistan asıllı Hindu azınlık) baskı uyguluyor.</p>

      <p class="paragraf-2">Burma’da ise, burjuva milliyetçileri ile komünistler arasındaki koalisyonun dağılmasından sonra, milliyetçiler yüzünü manastır cemaatine ve Budizmin yeniden diriltilmesine çevirdi. Başbakan U Nu, Budizmi devlet dini haline getirdi ve natlar (Burma’da Buda’dan önce tapınılan ve sonra Burma Budizmine eklemlenen animist ruhlar) için yeni tapınaklar inşa etti. Fakat hükümet, pek çok sorunla boğuşuyordu; emperyalist egemenleri Budistlere karşı kalkan olarak gördükleri için çoğunluğu eski animist dini terk ederek Hristiyan olan Hindu Tamilleri ve Karenler [Burma’da yaşayan Moğol asıllı bir topluluk] ayaklanmıştı.</p>

      <p class="paragraf-2">1962’de General Ne Win, hükümetin programını askerî otoriter yöntemlerle hayata geçirmek için bir darbe gerçekleştirdi. İlk adımlarından biri, zararlı hayvanlara –sokak köpekleri, sıçan ve sineklere– karşı bir imha kampanyası oldu. U Nu, Budizmin can almayı yasaklaması nedeniyle, bu hayvanların üremesine izin vermişti. Ne Win, Budizme aykırı olduğu gerekçesiyle, nat tapınıcılığını da hedef aldı. Hükümet ile manastır sistemi arasındaki gerilimler perde arkasında sürdü, fakat reforme edilmiş dinin birleştirici bir ideoloji olarak kullanılması baki kaldı.</p>

      <p class="paragraf-2">Vietnam ve Tayland burjuvazisi bir “yukarıdan yarı-devrim” teşebbüsünde bulunmadı; bunun yerine Amerikan emperyalizminin hizmetkârı olarak davrandı. 1954 Cenevre Konferansı’nda Vietnam’ın kuzey ve güney olarak ikiye bölünmesinin ardından (niyet, bu bölünmenin geçici olmasıydı; fakat Konferans’ın öngördüğü seçimleri komünistlerin kazanacağını bilen Amerikan emperyalizmi, bölünmeyi kalıcılaştırdı) bir Katolik olan Ngo Dinh Diem, Amerika’nın desteğiyle Güney Vietnam’da iktidarı aldı. Kuzey Vietnam’dan gelen ve yüzde 80’i Katolik olan 400.000 mülteciyi siyasal tabanı olarak kullandı ve Budizm karşısında Katolikliği savundu.</p>

      <p class="paragraf-2">Kitlelerin rejime karşı tepkilerini harekete geçiren odak, manastır oldu. Üzerine benzin döküp kibriti çakarak birbiri ardına kendilerini yakan rahipler, Vietnam’da ve aslında tüm dünyada kamuoyunu derinden sarstı. Mahayana Budizmi geleneğinde, Çinli ve Japon Budistlerin fiziksel acıyı yok sayma ve bir ilke uğruna kendini kurban etme amacıyla bedenlerini ateşe atmalarını gösteren pek çok örnek olay vardı. Mahayana Budistleri için bu, kendilerine karşı usandırıcı bir savaş yürüten hükümete direnmek amacıyla yapılmış bir şehadet eylemiydi. Diem’in nüfuzlu üvey kardeşi Madam Ngo Dinh Nhu’nun, Marie Antoinette’in “Ekmek bulamıyorlarsa pasta yesinler” sözüne rahmet okutan o ünlü vurdumduymaz “Bir rahip daha kendini ızgara yaparsa, alkış tutacağım” açıklaması, hükümet ile halk arasındaki mesafeyi daha da açmaktan başka bir işe yaramadı.</p>

      <p class="paragraf-2">Fakat kendi aralarında bölünmüş olan rahiplerin net bir siyasi program sunamamaları, arkalarındaki kitle desteğinin heba olmasına yol açtı. Kendini yakma eylemleri bile sokaktaki insanları harekete geçirmez oldu. “Eylemin yarattığı dehşet hâlâ güçlüydü; fakat etkisi, rahiplerin açık bir iktidar savaşına kapılması ve hareketin hedeflerini yaygın bir sempati uyandıracak şekilde sunamaması nedeniyle zayıfladı.”<span class="dipp"><a class="footnote-link" href="#footnote-225-444" id="footnote-225-444-backlink">444</a></span></p>

      <p class="paragraf-2">Tayland, emperyalizmin baskılarına maruz kalmasına rağmen, hiçbir zaman emperyalist bir güç tarafından işgal edilmedi ve manastır cemaati ile devlet arası geleneksel bağlar korundu. Bir monarşi örtüsü altında, ABD destekli askerî seçkinlerin ülkeyi yönettiği savaş sonrası dönemde hükümete hizmet etti.</p>

      <p class="paragraf-2">1973 yılında öğrenciler ve işçiler tarafından demokratik bir hükümet kuruldu, fakat bu hareket 1976 yılında vahşi bir darbeyle bastırıldı. “1973-76 arası kısa demokrasi döneminde Taylandlı köylü kitlelerin koşullarını iyileştirme arayışına girenler arasında, kırsal kesimden Budist rahipler de vardı. ... Fakat köylerdeki Budist rahipler reform taleplerini desteklerken, Bangkok’un saray rahiplerinin başka bağlılıkları olduğu ortaya çıktı.”<span class="dipp"><a class="footnote-link" href="#footnote-225-445" id="footnote-225-445-backlink">445</a></span> Bu başka bağlılıklar, kraliyet ailesiyle ilişkilerinden ve 1962’de askerî diktatörlüğün kurduğu merkezî manastır sistemi vesilesiyle onlara sağlanan güçten kaynaklanıyordu.</p>

      <p class="ara1" xml:lang="en-GB">Hinduizm ve millî mücadele</p>

      <p class="paragraf-2"><span>Batı popüler tarih yazımında 1857 Sepoy Ayaklanması ya da Hindistan İsyanı olarak adlandırılan olayların, genellikle, ısırılarak koparılması gereken fişek kâğıtlarının sığır ve domuz yağına batırıldığı söylentisi nedeniyle öfkelenen cahil yerli askerlerin yanlış anlamasından kaynaklandığı söylenir. Böyle bir kâğıdı ısırmak, Hindular için kast kaybı, Müslümanlar için ise dinî bir kuralın ihlali anlamına geliyordu. Aslında, fişek kâğıtlarının gerçekten de yağa batırıldığı ortaya çıksa da, askerlerin başka pek çok huzursuzluğu vardı ve yağlı kâğıtlar sadece bardağı taşıran son damla oldu. Her şeyden önce çoğu örnekte sepoyların ayaklanmasından önce başlayan kuzey ve orta Hindistan’daki isyanlar, genel huzursuzluğu gösteriyordu.</span><span class="dipp"><a class="footnote-link" href="#footnote-225-446" id="footnote-225-446-backlink">446</a></span></p>

      <p class="paragraf-2">İsyanı araştıran İngiliz tarihçi G.W. Forrest, olayların hemen ertesinde şu tespiti yaptı: “Tarihçiler ve yöneticilerin Hindistan İsyanı’ndan çıkaracağı sayısız dersten hiçbiri, Brahmin ve Sudraların, Müslüman ve Hinduların bize karşı birleştikleri bir devrimin muhtemel olduğu ikazından daha önemli değildir.”<span class="dipp"><a class="footnote-link" href="#footnote-225-447" id="footnote-225-447-backlink">447</a></span> İngilizler, bu dersten feyz alarak hareket etti.</p>

      <p class="paragraf-2">İlk başta İngilizler, Hindu üst sınıfları arasında İngiltere yanlısı bir seçkinler toplamı yaratmayı denediler. Fakat isyan ertesi kısa bir dönem Müslümanlara baskı uygulanmasının ardından, hükümet Müslümanları ve Hinduları birbirine karşı kışkırtma politikasını benimsedi. İçişleri Bakanlığı’nın Hindistan’dan sorumlu konsey üyesi Sör John Strachey’in 1864’te yazdığı gibi,</p>

      <p class="alinti" xml:lang="en-GB">Müslümanların daha iyi kesimi, bizim için bir zayıflık değil, güç kaynağıdır. Nüfusun nispeten küçük fakat dinamik bir azınlığını temsil ediyorlar; siyasi çıkarları bizimkilerle özdeş ve hiçbir makul koşulda Hindu egemenliğini bizimkine tercih etmezler.<span class="dipp" style="font-size:0.86em;"><a class="footnote-link" href="#footnote-225-448" id="footnote-225-448-backlink">448</a></span></p>

      <p class="paragraf-2">Müslüman entelektüeller, büyüyen milliyetçi harekete bu yüzden geç katıldı. Bazıları Hindu kimliği baskın olan Hindistan Ulusal Kongresi’ne katılırken, çoğunluk kendi Müslüman Ligi’ni kurdu. Hindistan Ulusal Kongresi seküler milliyetçileri (başta Jawaharlal Nehru), Donald Eugene Smith’in Hindu evrenselcileri dediği kesimi (başta Mohandas K. Gandhi) ve Hindu komünalistlerini (başta Bal Gangadhar Tilak) kapsıyordu.<span class="dipp"><a class="footnote-link" href="#footnote-225-449" id="footnote-225-449-backlink">449</a></span></p>

      <p class="paragraf-2"><span>Gandhi, 1919’dan 1948’deki ölümüne kadar, Kongre’nin tanınmış lideriydi. Kendini ortodoks bir Hindu olarak tanımlıyor ve siyasi yaklaşımının diniyle ayrılmaz bir bütün olduğunu söylüyordu. Reenkarnasyon düşüncesine ve dolayısıyla bir insanın kastının önceki hayatında yapıp ettikleriyle belirlendiğine inanıyordu. “Uzun süre, kastlar arası evliliği yasaklayan düzenlemeleri savundu” ve “kast sınırlamalarına dönük yaklaşımı zaman içinde liberalleşse de ... toplumun düzenleyicisi ilkesi olarak</span> <span class="char-style-override-11">varna</span> <span>[kast] düşüncesini hiçbir zaman reddetmedi.”</span><span class="dipp"><a class="footnote-link" href="#footnote-225-450" id="footnote-225-450-backlink">450</a></span></p>

      <p class="paragraf-2">Gandhi, Hindistan’ın dokunulmazlara karşı yaklaşımına savaş açtı ve onları “Tanrının çocukları” olarak adlandırdı; fakat bir delegasyon ondan, ayrımcılığa karşı onları kendi Lig’inin idari komitesine atamasını istediğinde, yanıtı “dokunulmazlara yönelik sosyal yardım, Hinduların dokunulmazlık günahı için ödediği bir kefarettir” oldu. Bu yaklaşıma göre dokunulmazlar, Roy-Burman’ın tabiriyle, “kast üyesi Hinduların erdem kazanmasına yarayan pasif nesneler” oluyordu.<span class="dipp"><a class="footnote-link" href="#footnote-225-451" id="footnote-225-451-backlink">451</a></span></p>

      <p class="paragraf-2">Yardımcılarının pek çoğu için şiddet karşıtlığı sadece bir taktik iken, Gandhi için dinî inancının ve siyasi öğretisinin merkeziydi. Şiddet karşıtlığı aslında, tarihsel olarak, Jainizm ve Budizmde Hinduizme nazaran çok daha merkeziydi. Zira Hinduizmde Vedik hayvan kurbanı ayinleri ve mensubu olunan kastın ahlak kanununa bağlı olarak öldürme hakkı vardı. Fakat Donald E. Smith’in dediği gibi, Gandhi “geleneğine bağlı bir Hindu olarak ... neyi vurgulayacağı ve nasıl yorumlayacağı konusunda son derece seçici davranan bir dizi din reformcusundan biriydi.”<span class="dipp"><a class="footnote-link" href="#footnote-225-452" id="footnote-225-452-backlink">452</a></span></p>

      <p class="paragraf-2">Gandhi, “Kuran’ın Tanrısı, Gita’nın da Tanrısıdır”<span class="dipp"><a class="footnote-link" href="#footnote-225-453" id="footnote-225-453-backlink">453</a></span> diyerek, Hindu-Müslüman birliğini savundu. Bu “evrenselcilik”, dinler arası farklılıkların daha üst bir gerçeklik düzeyinde aşıldığı geleneksel Hindu eklektisizmi ve tarih dışılığı ile uyumluydu. Fakat sorun şuydu ki, bir Hindu olarak Hindu terimleriyle konuşuyor ve dolayısıyla her zaman bu ulvi evrensellik düzeyinde durmuyordu. Kimi zaman Hinduların yanı sıra büyük Müslüman kitlelerini de harekete geçirebilmeyi başarmakla birlikte, Hindu düşüncesine yaptığı göndermeler (örneğin müstakbel bağımsız Hindistan’dan <span class="char-style-override-11">Ram rajya</span>, yani kardeşlerinin yarısıyla birlikte Vişnu’nun kolektif bedenini oluşturacak olan Rama’nın mucizevî krallığı olarak bahsetmesi), Müslümanlara seslenmenin ideal yolu sayılamazdı.</p>

      <p class="paragraf-2">Müslümanları daha da yabancılaştıran bir başka faktör, Hindu komünalist hareketiydi (“komünalizm” dinsel cemaatler arasında çatışmalara neden olan kavgacı bir dindarlık anlamına gelen Hintçe bir terimdir). Yirminci yüzyıl başlarında Hinduizmin yeniden dirilişi, diğer ülkelerde Budizmin işlevine benzer şekilde, anti-emperyalizmin bir aracı olarak işlev gördü. “Ana Hindistan”, her şeyin kendisine kurban edilebileceği Hindu tanrıçasının yeni boyutlarından biri oldu. Budist yeniden dirilişçiler gibi Hindular da, Batı emperyalizmine karşı bir kalkan olarak uzak geçmişin saf dinine geri dönüş çağrısında bulundular. Sloganları “Vedalara Geri Dönüş” ve “Aryanlar için aryasthan [Aryan ülkesi]” idi. Öte yandan Hinduist yeniden diriliş hareketi, genellikle Müslüman karşıtı tonlar içeriyordu.</p>

      <p class="paragraf-2">Fakat İngilizlerin 1909 yılında Hindistan Yasama Konseyi ve eyalet konseylerinde Müslümanlara sadece kendi oylarıyla seçilen vekil koltukları vererek kışkırttığı Hindu ve Müslüman cemaatçiliğine rağmen, devrimci yükseliş dönemlerinde iki cemaat arası anti-emperyalist birlik kuruldu. 1919-1922 yılları arasında Rus devriminin etkisiyle yükselen devasa gösteri ve grevlerde Hindular ve Müslümanlar omuz omuza mücadele etti. Hindular kamuoyu önünde Müslümanlardan su kabul ederek törensel arınmışlığı unuttu; Müslümanlar bir Hindu liderini Hindistan’daki en büyük camide vaaz vermeye davet etti. “Savaşçı bir ırk” (ve milliyetçi harekete karşı kullanılabilecek bir dinsel azınlık) oldukları için İngilizlerin orduda öncelik verdiği Sihler, ulusal harekete katıldı; binlerce Sih sivil itaatsizlik eylemi düzenledi ve bilinçlerini kaybedene kadar dövülürlerken kılları kıpırdamadı.</p>

      <p class="paragraf-2">Fakat hareketin kritik bir aşamasında Gandhi sivil itaatsizlik eylemlerine son verdi; çünkü küçük bir köyde üzerlerine polis memurları tarafından ateş açılan kızgın köylüler karakolu basarak yirmi iki polisi öldürdü. “Biliyorum; pratikte tüm saldırı planının tersine çevrilmesi siyasi bakımdan sağlıksız ve bilgelikten uzak olabilir” diyordu; “fakat dinsel bakımdan sağlıklı olduğuna hiçbir şüphe yok.”<span class="dipp"><a class="footnote-link" href="#footnote-225-454" id="footnote-225-454-backlink">454</a></span></p>

      <p class="paragraf-2">Artan hayal kırıklığı ortamında, komünalizm güçlendi. Gandhi’nin tavrını savunan Nehru, öte yandan şunu kabul ediyordu: “Büyük bir hareketin bu şekilde aniden sona erdirilmesinin, ülkedeki trajik gelişmelere katkıda bulunmuş olması muhtemeldir. ... Bastırılan şiddet, akmanın bir yolunu bulmak zorundaydı ve belki de ilerleyen yıllarda cemaatler arası sorunları kızıştıran da buydu.”<span class="dipp"><a class="footnote-link" href="#footnote-225-455" id="footnote-225-455-backlink">455</a></span></p>

      <p class="paragraf-2">İkinci Dünya Savaşı’nı takiben Britanya İmparatorluğu’nun dağılmasıyla birlikte, aynı olaylar bir kez daha sahnelendi. Hindu ve Müslüman gösterileri, kesif İngiliz vahşeti, kitlelerin kahramanca kararlılığı bir kez daha deneyimlendi. Kongre, Müslüman Ligi ve Komünist Parti bayrakları yan yana sallandı; Hint silahlı kuvvetleri göstericilere omuz verdi. Parlamento üyesi tüm partilerin temsilcilerinden oluşan ve 1946 Ocak ve Şubat’ında Hindistan’ı dolaşan İngiltere delegasyonunun lideri Profesör Frank Richard, başbakan Atlee’ye “Derhal Hindistan’dan çıkmalıyız. Çıkmazsak kovulacağız”<span class="dipp"><a class="footnote-link" href="#footnote-225-456" id="footnote-225-456-backlink">456</a></span> diyecekti.</p>

      <p class="paragraf-2">Öte yandan Hint liderler, yönlendirmeye çalıştıkları kitlesel güçten korktu. Kitleleri harekete geçirebilecekken kontrol altında tutarak Hint burjuvazisine hizmet etmiş olan Gandhi, “Hinduların, Müslümanların ve diğerlerinin şiddet içeren eylemler amacıyla birleşmesi, kutsallıktan uzak ve Hindistan için kötü olur”<span class="dipp"><a class="footnote-link" href="#footnote-225-457" id="footnote-225-457-backlink">457</a></span> diyordu. Nehru, Kongre’nin onay vermemesine rağmen gerçekleştirilen tarihin en büyük gösterisi Bombay mitinginde komünistlerin etkisinden kaygılanıyordu.</p>

      <p class="paragraf-2">Devrimden korkan Kongre liderleri, Pakistan’ın ayrıldığı bir bağımsız Hindistan önerisini kabul etti. Hint müzakerecilerden biri olan Kongre başkanı Azad’a göre İngilizler, bölgede bir İngiliz üssünün Hindistan’ı İngiltere’nin çıkarları konusunda daha dikkatli davranmaya sevk edeceğini düşünüyorlardı.<span class="dipp"><a class="footnote-link" href="#footnote-225-458" id="footnote-225-458-backlink">458</a></span> Daha fazla toprak talep ediyor olmalarına rağmen, Müslümanlar Ligi liderleri de uzlaştı. Bölünme ilanı, azgın bir cemaatçiliğin yeniden dirilişine işaret fişeği oldu ve ardında binlerce ölü ile bir ülkeden diğerine kaçan milyonlarca mülteci bıraktı. Hint burjuvazisi ile İngiliz emperyalizmi arasındaki uzlaşmanın bedeli buydu. Bu aynı zamanda Hindistan’ın omuzlarına yüklenmiş, onu bataklığa sürükleyen bir yüktü –bir nefret ve şüphe yükü.</p>

      <p class="ara1" xml:lang="en-GB">Günümüzde Hindu komünalizmi</p>

      <p class="paragraf-2">Bağımsızlıktan sonra komünalist ayaklanmalar bir süreliğine sönümlendi; fakat son yirmi yılda yeniden tırmandı. 1950-1964 arasında hayatını kaybedenlerin sayısı çok daha azken, 1964 ertesindeki on beş yılda binlere çıktı. 1977’den itibaren ise komünalist şiddet dehşet verici düzeyde büyüdü.<span class="dipp"><a class="footnote-link" href="#footnote-225-459" id="footnote-225-459-backlink">459</a></span> Dolayısıyla, Indira Gandhi suikastini takiben Sihlere dönük katliamlar, arızi bir olgu değildi.</p>

      <p class="paragraf-2">Diğer dinlere karşı hoşgörülü olduğu düşünülen bir dinin mensubu olan, 19. yüzyılda kendisinden “mülayim Hindu” diye bahsedilen bir halk nasıl oldu da böylesi bir hiddete kapıldı? Pek çok Hindu’nun buna kapılmamış olması, kısmen bir yanıt kabul edilebilir. 1983’te Bombay’in bir gecekondu mahallesinde Müslümanlar komünalist bir güruhun saldırısına uğradığında, orada yaşayan Hindular Müslümanlara el uzattı ve bunun benzerleri pek çok başka örnekte de yaşandı. Hakeza, İndira Gandhi suikasti ardından çok sayıda Hindu, kendi hayatını riske atarak Sihlere yardım etti.</p>

      <p class="paragraf-2">Fakat bu yanıt, komünalist hiddeti açıklamıyor. Bu hiddet, kaynayan fakat yönünü şaşırmış bir kitlesel huzursuzluktan kaynaklanıyor. Hindistan’ın geçirdiği “yukarıdan yarı-devrim”, sadece sınırlı kazanımlar üretti. Kitlelerin artan beklentileri hayal kırıklığına uğradı. Eğitimli kesim daha fazla olanağa sahip olduğu Pakistan’a göç edince bir “orta sınıf boşluğu”ndan muzdarip olan Müslümanlar arasında da, komünalist duygulara seslenen yeni zengin bir girişimciler kesimi ortaya çıktı.</p>

      <p class="paragraf-2">Komünalizmle mücadele, ancak tepeden tırnağa bir sosyoekonomik ve aynı zamanda ideolojik dönüşümle mümkündür. Yönetimdeki Kongre Partisi (I)’in<span class="dipp"><a class="footnote-link" href="#footnote-225-460" id="footnote-225-460-backlink">460</a></span> ilkine gücü, ikincisine niyeti yok. Bağımsızlıkla kurulan devlet, sözde seküler olmasına rağmen, en başından beri komünalizmle malul. Parlamento binasının duvarlarında İslami, Sih ya da Hristiyan değil, sadece Hindu kutsal metinlerinden alıntıların kazılı olması da bunu gösteriyor.</p>

      <p class="paragraf-2">Bugün, komünalist örgütlerin sayı ve etkisindeki artışa ek olarak Kongre Partisi (I) de komünalizme giderek daha açık hale geliyor. Pek çok mahallede polis, komünalist saldırıları kenardan izler ve hatta bunlara aktif olarak katılırken, parti ve ulusal hükümet sesini çıkarmadı. Dünya basının gözlerini Hindistan’a çevirdiği bir dönemde Rajiv Gandhi, orduyu göreve çağırmak için Delhi’de 2000 Sih’in polisin gözü önünde öldürülmesini bekledi. Kendiliğinden bir hareket olarak başlayan şiddet eylemleri, orta düzey Kongre liderleri ve onların serseri çeteleri tarafından örgütlenerek tırmandırıldı.<span class="dipp"><a class="footnote-link" href="#footnote-225-461" id="footnote-225-461-backlink">461</a></span></p>

      <p class="paragraf-2">Kongre Partisi (I) kitle tabanını kaybettikçe komünalist ayrımcılığı giderek daha fazla kullanmaya başladı. Bu, ironik bir şekilde, İngiliz emperyalizminin de taktiğiydi. Fakat Hindularla Müslümanlar ve Sihler arasındaki birlik nasıl ki en çok anti-emperyalist mücadelenin yükseldiği dönemlerde pekiştiyse, şimdi de sınıf mücadelesinin şiddetlendiği zamanlarda pekişiyor. “Genel olarak, güçlü bir emekçi hareketinin ortaya çıktığı zamanlarda komünal saldırılar gerçekleşmiyor. Tekstil grevi [1982] sırasında Bombay’da komünalizm asgari düzeye inmişti ve Shiv Sena’nın [Müslüman karşıtı komünalist örgüt] etkisi tüm zamanların en alt seviyesindeydi.”<span class="dipp"><a class="footnote-link" href="#footnote-225-462" id="footnote-225-462-backlink">462</a></span> Fakat komünalizm karşıtı güçlerin, komünalizme muhalif bir program ekseninde birleşmesi gerekiyor.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-370-backlink" id="footnote-225-370">370</a> <span xml:lang="en-US">D.D. Kosambi,</span> <span class="char-style-override-11" xml:lang="en-US">Ancient India: A History of Its Culture and Civilization</span> <span xml:lang="en-US">(New York: Pantheon Books, 1965), 87, 102.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-371-backlink" id="footnote-225-371">371</a> <span xml:lang="en-US">A.g.e., 78.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-372-backlink" id="footnote-225-372">372</a> <span xml:lang="en-US">Bu ve sonraki bölümde, Hintçe ve Arapça kelimelerin kendileri yerine İngilizce karşılıklarını kullanmaya çalıştım. Kullandığım Hintçe ve Arapça kelimelerin yazımında ise, bilim insanlarından ziyade genel okuyucunun aşina olduğu kullanımları tercih ettim.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-373-backlink" id="footnote-225-373">373</a> <span xml:lang="en-US">Kosambi, 15.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-374-backlink" id="footnote-225-374">374</a> <span xml:lang="en-US">Debiprasad Chattopadhyaya, “Social Function of Indian Idealism,”</span> <span class="char-style-override-11" xml:lang="en-US">Essays in Honor of Prof. S.C. Sarkar</span> <span xml:lang="en-US">(New Delhi: People’s Publishing House, 1976), 82.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-375-backlink" id="footnote-225-375">375</a> <span xml:lang="en-US">Max Weber,</span> <span class="char-style-override-11" xml:lang="en-US">The Religion of India: The Sociology of Hinduism and Buddhism</span> <span xml:lang="en-US">(Glencoe, Ill.: The Free Press, 1960), 122.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-376-backlink" id="footnote-225-376">376</a> <span xml:lang="en-US">Chattopadhyaya, 96.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-377-backlink" id="footnote-225-377">377</a> <span xml:lang="en-US">Quinter Marcellus Lyon,</span> <span class="char-style-override-11" xml:lang="en-US">The Great Religions</span> <span xml:lang="en-US">(New York: Odyssey Press, 1957), 134-35.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-378-backlink" id="footnote-225-378">378</a> <span xml:lang="en-US">Kosambi, 127.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-379-backlink" id="footnote-225-379">379</a> <span xml:lang="en-US">Romila Thapar,</span> <span class="char-style-override-11" xml:lang="en-US">A History of India</span> <span xml:lang="en-US">(Baltimore: Penguin Books, 1968), Cilt 1, 46.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-380-backlink" id="footnote-225-380">380</a> <span xml:lang="en-US">Debiprasad Chattopadhyaya,</span> <span class="char-style-override-11" xml:lang="en-US">Lokayata</span> <span xml:lang="en-US">(New Delhi: People’s Publishing House, 1959), 174.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-381-backlink" id="footnote-225-381">381</a> <span xml:lang="en-US">A.g.e., 481-82.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-382-backlink" id="footnote-225-382">382</a> <span xml:lang="en-US">Edward Conze,</span> <span class="char-style-override-11" xml:lang="en-US">Buddhism: Its Essence and Development</span> <span xml:lang="en-US">(New York: Harper &amp; Row, 1959), 55.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-383-backlink" id="footnote-225-383">383</a> <span xml:lang="en-US">Thapar, 252.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-384-backlink" id="footnote-225-384">384</a> <span xml:lang="en-US">Kosabmi, 9.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-385-backlink" id="footnote-225-385">385</a> <span xml:lang="en-US">Weber, 234; Romila Thapar,</span> <span class="char-style-override-11" xml:lang="en-US">Ancient Indian Social History</span> <span xml:lang="en-US">(New Delhi: Orient Longman, 1978), 44; D.N. Jha, “Temples and Merchants in South India c. AD 900-AD 1300,”</span> <span class="char-style-override-11" xml:lang="en-US">Essays in Honor of Prof. S.C. Sarkar</span><span xml:lang="en-US">, 116.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-386-backlink" id="footnote-225-386">386</a> <span xml:lang="en-US">Thapar,</span> <span class="char-style-override-11" xml:lang="en-US">A History of India</span><span xml:lang="en-US">, 130.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-387-backlink" id="footnote-225-387">387</a> <span xml:lang="en-US">Weber, 215.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-388-backlink" id="footnote-225-388">388</a> <span xml:lang="en-US">Thapar,</span> <span class="char-style-override-11" xml:lang="en-US">Ancient Indian Social History</span><span xml:lang="en-US">, 71.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-389-backlink" id="footnote-225-389">389</a> <span xml:lang="en-US">Thapar,</span> <span class="char-style-override-11" xml:lang="en-US">A History of India</span><span xml:lang="en-US">, 86.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-390-backlink" id="footnote-225-390">390</a> <span xml:lang="en-US">A.g.e., 87.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-391-backlink" id="footnote-225-391">391</a> <span xml:lang="en-US">A.g.e., 63-64.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-392-backlink" id="footnote-225-392">392</a> <span xml:lang="en-US">Edward Conze,</span> <span class="char-style-override-11" xml:lang="en-US">A Short History of Buddhism</span> <span xml:lang="en-US">(Londra: George Allen &amp; Unwin, 1981), 12.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-393-backlink" id="footnote-225-393">393</a> <span xml:lang="en-US">George Novack,</span> <span class="char-style-override-11" xml:lang="en-US">The Origins of Materialism</span> <span xml:lang="en-US">(New York: Merit Publishers, 1965), özellikle özet bölümü, 283-84.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-394-backlink" id="footnote-225-394">394</a> <span xml:lang="en-US">Novack, 284-86.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-395-backlink" id="footnote-225-395">395</a> <span xml:lang="en-US">Chattopadhyaya’ya göre ilkel kabilelerin “ön-materyalizmi” (</span><span class="char-style-override-11" xml:lang="en-US">Lokayata</span><span xml:lang="en-US">, xvii) ya da Novack’ın (30) ifadesiyle “ilkel insanların içgüdüsel materyalizmi” Budizme pek çok şey ödünç vermiştir. Bu “ön-materyalizm”, insanlığın doğa ile özdeşleştirilmesinden oluşur. İlkel insanlar doğaya hâkim olmak için, dinde olduğu gibi doğaüstü bir varlığı dua ya da kurban aracılığıyla sakinleştirmek yerine mimetik büyüye başvururlar. Chattopadhyaya’nın yakaladığı bağlantı doğru olabilir; fakat onun gözden kaçırdığı daha gelişkin bir uygarlığın spekülatif felsefesi olmasaydı, Budist ateizm ortaya çıkamazdı. Din büyüden ve felsefe de dinden doğar; her biri önceki aşamanın mirasını devralır, fakat aynı zamanda yepyeni bir aşamayı temsil eder. Antik Yunan toplumunu çalışan, Marksist araştırmacı F.M. Cornford’un, Yunan felsefesinde “geçmişin kalıntılarının yeni yöntemler ve fikirler kadar belirleyici ve önemli olmadığını” göremese de, “pre-Sokratiklerin doğduğu aşırı derecede ilkel arkaplanı ortaya seren” katkısı için bkz. Novack (48-49).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-396-backlink" id="footnote-225-396">396</a> <span xml:lang="en-US">Novack, 286.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-397-backlink" id="footnote-225-397">397</a> <span xml:lang="en-US">Novack (97-100), Yunan materyalist filozoflarının ve başta da Heraklitus’un diyalektiğin habercisi olduğunu belirtir. Aynısı Buda için de geçerlidir. Karş. Rahul Sankrityayan, “Buddhist Dialectics,”</span> <span class="char-style-override-11" xml:lang="en-US">Buddhism: The Marxist Approach</span> <span xml:lang="en-US">(New Delhi: People’s Publishing House, 1970), özellikle 5-6.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-398-backlink" id="footnote-225-398">398</a> <span class="char-style-override-11" xml:lang="en-US">Buddhism in Translations</span><span xml:lang="en-US">, drl. Henry Clarke Warren (New York: Atheneum, 1963), 234.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-399-backlink" id="footnote-225-399">399</a> <span xml:lang="en-US">Sir Charles Eliot,</span> <span class="char-style-override-11" xml:lang="en-US">Hinduism and Buddhism: An Historical Sketch</span> <span xml:lang="en-US">(New York: Barnes &amp; Noble, 1957), Cilt 1, liii.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-400-backlink" id="footnote-225-400">400</a> <span xml:lang="en-US">Lyon, 147.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-401-backlink" id="footnote-225-401">401</a> <span xml:lang="en-US">Eliot, Cilt 1, 227.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-402-backlink" id="footnote-225-402">402</a> <span xml:lang="en-US">A.g.e., 235.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-403-backlink" id="footnote-225-403">403</a> <span xml:lang="en-US">A.g.e., 230-31.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-404-backlink" id="footnote-225-404">404</a> <span xml:lang="en-US">Kosabmi, 176-77.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-405-backlink" id="footnote-225-405">405</a> <span xml:lang="en-US">Eliot, Cilt 2, 123.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-406-backlink" id="footnote-225-406">406</a> <span xml:lang="en-US">Kosambi, 179.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-407-backlink" id="footnote-225-407">407</a> <span xml:lang="en-US">A.g.e., 180. Hindistan haricinde, bir bodhisatva atayan (elbette bizzat değil, ölümünden yüz yıl sonra varisleri tarafından) Asya liderlerinden biri de, Avrupa ve Asya’daki katliamlarıyla kötü ün salmış Moğol hükümdarı Cengiz Han’dan başkası değildi. Bkz. Conze,</span> <span class="char-style-override-11" xml:lang="en-US">Buddhism: Its Essence and Development</span><span xml:lang="en-US">, 75.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-408-backlink" id="footnote-225-408">408</a> <span xml:lang="en-US">Weber, 16-17.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-409-backlink" id="footnote-225-409">409</a> <span xml:lang="en-US">İnsan kurban etmek, elbette, artık yasal değildir; fakat bkz. Kosambi, 21: “Hindistan gazeteleri birkaç yılda bir, törensel cinayet (insan kurban etme töreni) şüphesiyle bir grup kabile üyesinin tutuklandığını ve yargılandığını duyurur.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-410-backlink" id="footnote-225-410">410</a> <span xml:lang="en-US">Eliot, Cilt 1, xvii.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-411-backlink" id="footnote-225-411">411</a> <span xml:lang="en-US">A.g.e., Cilt 2, 164.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-412-backlink" id="footnote-225-412">412</a> <span xml:lang="en-US">A.g.e., 165.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-413-backlink" id="footnote-225-413">413</a> <span xml:lang="en-US">Kosambi, 175.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-414-backlink" id="footnote-225-414">414</a> <span xml:lang="en-US">Thapar,</span> <span class="char-style-override-11" xml:lang="en-US">A History of India</span><span xml:lang="en-US">, 252.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-415-backlink" id="footnote-225-415">415</a> <span xml:lang="en-US">Kosambi, 185-87. Karş. Weber, 292. “[Prensler] antik Budist rahipliğine ve loncalara karşı brahman entelektüel tabakasıya ve kast örgütlenmesiyle bağlarını tazelediler. ... Kutsal metin kaynaklarının her yerinde görüldüğü gibi, kralların gücü yeni [Hindu] ortodoksinin restorasyonunda belirleyici bir faktördü.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-416-backlink" id="footnote-225-416">416</a> <span xml:lang="en-US">Murray T. Titus,</span> <span class="char-style-override-11" xml:lang="en-US">Indian Islam: A Religious History of Islam in India</span> <span xml:lang="en-US">(New York: Oxford University Press, 1930), 22-26. Denizaşırı ticarette Müslüman tüccarlara baskın çıkmaya çalışan Hristiyanların, Hintlilere karşı tavırlarında Müslümanlardan geride kalmadığı belirtilmelidir. “Avrupa ve Hindistan arası doğrudan deniz bağlantısının kaşifi olan Vasco da Gama, modern dünya tarihinde özel bir yere sahiptir. Fakat Hintlilere karşı tavrı konusunda, çok daha küçük ölçekte de olsa Sultan Mahmut’un ve Timurlenk’e benzer; neredeyse insan kılığında bir canavardır.”</span> <span class="char-style-override-11" xml:lang="en-US">History and Culture of the Indian People</span><span xml:lang="en-US">, drl. R.C. Majumdar vd. (Bombay: Bharatiya Vidya Bhava, 1960), Cilt 6, 422. Da Gama, ele geçirdiği bir Hint filosundaki 800 mürettebatın ellerini, kulaklarını ve burunlarını kesmiştir. Ayakları birbirine bağlanmış, ipi ısırarak kesmesinler diye dişleri kilitlenmiş ve bedenleri üst üste yığılarak diri diri yakılmışlardır.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-417-backlink" id="footnote-225-417">417</a> <span xml:lang="en-US">Fakat Müslümanlar Hint kast sistemine adapte oldu ve Farsi, Türk ve Afgan soylular sistemin en tepesine yerleşti. Müslüman zenginler ve yoksullar Allah karşısında eşitliğin bir simgesi olarak hacda aynı ihramı giyiyor olsalar da, ihramı çıkardıklarında zenginler şatafatlı esvaplarını, yoksullar da pejmürde çaputlarını kuşandılar. İslamın kaynağındaki kabile eşitlikçiliğine dayanan Müslüman kardeşliği yüzeyseldi ve kibirli Müslüman soylular tarafından kolayca göz ardı edilebiliyordu. Yine de dinî törenlerde “sterillik” konusunda Hintliler kadar hassas olmayan Müslümanlar arasında bu derece katı bir kast sistemi gözlenmiyordu.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-418-backlink" id="footnote-225-418">418</a> <span xml:lang="en-US">Peter A. Pardue,</span> <span class="char-style-override-11" xml:lang="en-US">Buddhism: A Historical Introduction to Buddhist Values and the Social and Political Forms They Have Assumed in Asia</span> <span xml:lang="en-US">(New York: Macmillan, 1971), 84.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-419-backlink" id="footnote-225-419">419</a> <span xml:lang="en-US">A.g.e., 87.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-420-backlink" id="footnote-225-420">420</a> <span xml:lang="en-US">Donald E. Smith,</span> <span class="char-style-override-11" xml:lang="en-US">Religion and Politics in Burma</span> <span xml:lang="en-US">(Princeton, N.J.: Princeton University Press, 1965), 136.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-421-backlink" id="footnote-225-421">421</a> <span xml:lang="en-US">Trevor Ling,</span> <span class="char-style-override-11" xml:lang="en-US">Buddhism, Imperialism and War: Burma and Thailand in Modern History</span> <span xml:lang="en-US">(Londra: George Allen &amp; Unwin, 1979), 138-39.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-422-backlink" id="footnote-225-422">422</a> <span xml:lang="en-US">Pardue, 98.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-423-backlink" id="footnote-225-423">423</a> <span xml:lang="en-US">A.g.e., 100-102.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-424-backlink" id="footnote-225-424">424</a> <span xml:lang="en-US">A.g.e., 111.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-425-backlink" id="footnote-225-425">425</a> <span xml:lang="en-US">Kenneth S. Chen,</span> <span class="char-style-override-11" xml:lang="en-US">The Chinese Transformation of Buddhism</span> <span xml:lang="en-US">(Princeton, N.J.: Princeton University Press, 1973), 90-92.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-426-backlink" id="footnote-225-426">426</a> <span xml:lang="en-US">Chen, 109.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-427-backlink" id="footnote-225-427">427</a> <span xml:lang="en-US">Pardue, 78.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-428-backlink" id="footnote-225-428">428</a> <span xml:lang="en-US">A.g.e., 117.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-429-backlink" id="footnote-225-429">429</a> <span xml:lang="en-US">Masaharu Anesaki,</span> <span class="char-style-override-11" xml:lang="en-US">History of Japanese Religion</span> <span xml:lang="en-US">(Rutland, Vt.: Charles E. Tutle Co., 1963), 145-47.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-430-backlink" id="footnote-225-430">430</a> <span xml:lang="en-US">Pardue, 124.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-431-backlink" id="footnote-225-431">431</a> <span xml:lang="en-US">Anesaki, 170.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-432-backlink" id="footnote-225-432">432</a> <span xml:lang="en-US">Pardue, 129.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-433-backlink" id="footnote-225-433">433</a> <span xml:lang="en-US">Anesaki, 262.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-434-backlink" id="footnote-225-434">434</a> <span xml:lang="en-US">H. Neill McFarland,</span> <span class="char-style-override-11" xml:lang="en-US">The Rush Hour of the Gods: A Study of New Religious Movements in Japan</span> <span xml:lang="en-US">(New York: Macmillan, 1967), 51.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-435-backlink" id="footnote-225-435">435</a> <span xml:lang="en-US">Samir Amin,</span> <span class="char-style-override-11" xml:lang="en-US">Unequal Development: An Essay on the Social Formations of Peripheral Capitalism</span> <span xml:lang="en-US">(New York: Monthly Review Press, 1976), 33.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-436-backlink" id="footnote-225-436">436</a> <span xml:lang="en-US">A.g.e., 13, 16.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-437-backlink" id="footnote-225-437">437</a> <span xml:lang="en-US">A.g.e., 33-34.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-438-backlink" id="footnote-225-438">438</a> <span xml:lang="en-US">A.g.e., 34.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-439-backlink" id="footnote-225-439">439</a> <span xml:lang="en-US">A.g.e., 55-56.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-440-backlink" id="footnote-225-440">440</a> <span xml:lang="en-US">Michael Löwy,</span> <span class="char-style-override-11" xml:lang="en-US">The Politics of Combined and Uneven Development: The Theory of Permanent Revolution</span> <span xml:lang="en-US">(Londra: New Left Books, 1981), 164.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-441-backlink" id="footnote-225-441">441</a> <span xml:lang="en-US">Hindistan etkisindeki Sri Lanka, kast sistemine sahip yegâne Budist ülkedir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-442-backlink" id="footnote-225-442">442</a> <span xml:lang="en-US">Jerrold Schecter,</span> <span class="char-style-override-11" xml:lang="en-US">The New Face of Buddha: Buddhism and Political Power in South East Asia</span> <span xml:lang="en-US">(New York: Coward-McCann, 1967), 143.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-443-backlink" id="footnote-225-443">443</a> <span xml:lang="en-US">Ernst Benz,</span> <span class="char-style-override-11" xml:lang="en-US">Buddhism or Communism: Which Holds the Future of Asia?</span> <span xml:lang="en-US">(Garden City, N.Y.: Doubleday, 1965), 69.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-444-backlink" id="footnote-225-444">444</a> <span xml:lang="en-US">Smith, 321.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-445-backlink" id="footnote-225-445">445</a> <span xml:lang="en-US">Schecter, 236.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-446-backlink" id="footnote-225-446">446</a> <span xml:lang="en-US">Ling, 121.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-447-backlink" id="footnote-225-447">447</a> <span class="char-style-override-11" xml:lang="en-US">History and Culture of the Indian People</span><span xml:lang="en-US">, drl. R.C. Majumadar vd. (Bombay: Bharatiya Vidya Bhava, 1963), Cilt 9, 424-33, 501-02, 630.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-448-backlink" id="footnote-225-448">448</a> <span xml:lang="en-US">Hirendranath Mukerjee,</span> <span class="char-style-override-11" xml:lang="en-US">India’s Struggle for Freedom</span> <span xml:lang="en-US">(Kalküta: National Book Agency, 1962), 57.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-449-backlink" id="footnote-225-449">449</a> <span xml:lang="en-US">Mukerjee, 68.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-450-backlink" id="footnote-225-450">450</a> <span xml:lang="en-US">Donald E. Smith,</span> <span class="char-style-override-11" xml:lang="en-US">India as a Secular State</span> <span xml:lang="en-US">(Princeton, N.J.: Princeton University Press, 1963), 168-72.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-451-backlink" id="footnote-225-451">451</a> <span xml:lang="en-US">Donald E. Smith, “Gandhi, Hinduism, and Mass Polities,”</span> <span class="char-style-override-11" xml:lang="en-US">Religion and Political Modernization</span><span xml:lang="en-US">, drl. Donald E. Smith (New Haven: Yale University Press, 1974), 137.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-452-backlink" id="footnote-225-452">452</a> <span xml:lang="en-US">B.K. Roy-Burman, “The Problem of Untouchables,”</span> <span class="char-style-override-11" xml:lang="en-US">Tribe, Caste and Religion in India</span><span xml:lang="en-US">, drl. Romesh Thapar (Meerut, India: Macmillan Co. of India, 1977), 90.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-453-backlink" id="footnote-225-453">453</a> <span xml:lang="en-US">Smith, “Gandhi, Hinduism, and Mass Polities,” 138.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-454-backlink" id="footnote-225-454">454</a> <span xml:lang="en-US">A.g.e., 139.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-455-backlink" id="footnote-225-455">455</a> <span xml:lang="en-US">Mukerjee, 157-58.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-456-backlink" id="footnote-225-456">456</a> <span xml:lang="en-US">A.g.e., 158-59.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-457-backlink" id="footnote-225-457">457</a> <span xml:lang="en-US">Gautam Chattopadhyay, “The Almost Revolution, February 1946,”</span> <span class="char-style-override-11" xml:lang="en-US">Essays in Honor of Prof. S.C. Sarker</span><span xml:lang="en-US">, 442.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-458-backlink" id="footnote-225-458">458</a> <span xml:lang="en-US">A.g.e., 446.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-459-backlink" id="footnote-225-459">459</a> <span xml:lang="en-US">Mukerjee, 288.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-460-backlink" id="footnote-225-460">460</a> <span xml:lang="en-US">“Communalism - Its Causes and Consequences: Statement by the Revolutionary Communist Organization (Indian Section of the Fourth International),”</span> <span class="char-style-override-11" xml:lang="en-US">International Viewpoint</span><span xml:lang="en-US">, No. 60, 1 Ekim 1984, 18.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-461-backlink" id="footnote-225-461">461</a> <span xml:lang="en-US">Kongre Partisi’nin günümüzdeki resmi adı; “I” harfi, Indira’yı (Gandhi) temsil ediyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-462-backlink" id="footnote-225-462">462</a> <span xml:lang="en-US">M. Navid, “The Threat of Hindu Communalism,”</span> <span class="char-style-override-11" xml:lang="en-US">International Viewpoint</span><span xml:lang="en-US">, No. 66, 24 Aralık 1984), 9.</span></p>
        </div>
      </div>
    </div>
  </div>
</body>
</html>
