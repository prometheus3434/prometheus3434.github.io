<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-7.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">Beşinci Bölüm</p>

      <p class="resimciz para-style-override-17"><img alt="8.png" class="image" height="5" src="../Images/8_fmt4.jpeg" width="202" /></p>

      <p class="anabas1" id="toc_marker-4-2">KATOLİKLİĞİN KÖKENİ VE AVRUPA’DAKİ GELİŞİMİ</p>

      <p class="resim-2"><span><img alt="4.png" class="image" height="12" src="../Images/4_fmt6.jpeg" width="34" /></span></p>

      <p class="ara1" xml:lang="en-GB">Hristiyanlığın ilk dönemleri: bir antik proletarya hareketi</p>

      <p class="paragraf-2">İlk Hristiyanlar, ağırlık olarak, antik dönem kent proletaryasına mensuptu; kilise, üst sınıflardan ilk mensuplarını ancak ikinci yüzyılda kazandı.<span class="dipp"><a class="footnote-link" href="#footnote-225-134" id="footnote-225-134-backlink">134</a></span> Roma İmparatorluğu proletaryası, modern sanayi proletaryasından farklıydı; köle emeğiyle işletilen devasa toprakların (<span class="char-style-override-11">latifundia</span>) rekabetine dayanamayarak topraklarından sürülen mülksüzleştirilmiş küçük çiftçilerden, yoksullaşmış ve toprağından koparılmış kiracı çiftçilerden (koloni), yoksul zanaatkârlardan, işsiz eski kölelerden, küçük esnaf ve dilencilerden oluşuyordu. Bu kesimler, günümüz yeni sömürge ülkelerinin büyük kentlerindeki gecekondu mahallelerine benzer şekilde, büyük kentlerde toplanmıştı. Devlet, büyük ölçüde üretken olmayan ve huzursuz bu nüfus kitlesini, bir sadaka ve gösteri politikasıyla –“ekmek ve sirk”le– yönetiyordu.</p>

      <p class="paragraf-2">Hristiyanlığın çoğu okuma yazma bilmeyen ilk savunucularının öğretileri, dilden dile aktarılarak yayıldı. Sözlü bir geleneğe dayanan ve kendi sekter kaygıları için birbiriyle çekişen yobazlar tarafından yazıya aktarılan gospeller [İnciller], olaylara ilişkin bir tarihsel kayıt olarak güvenilmezdir. Dahası, tekrar ve tekrar –Celsus’un<span class="dipp"><a class="footnote-link" href="#footnote-225-135" id="footnote-225-135-backlink">135</a></span> tabiriyle, “üç kez, dört kez, pek çok kez”– değiştirilmişlerdir.<span class="dipp"><a class="footnote-link" href="#footnote-225-136" id="footnote-225-136-backlink">136</a></span> Bu sayısız değişikliğin ardından dördüncü yüzyılda toplanan İznik Konseyi’nde, bugün bildiğimiz İncil’ler oy çokluğuyla tanrının kelamı kabul edilmiş, aynı başlığı taşıyan diğer metinler reddedilmiştir.</p>

      <p class="paragraf-2">Bununla birlikte İncil’e dönük eleştirel incelemeler, Yeni Ahit’te iç çelişkilere yol açan ve Hristiyanlığın gelişimini ortaya seren farklı katmanlar bulmayı kısmen başarmıştır. Yeni Ahit’in tarihsel bir kayıt olarak biraz olsun kıymeti varsa, bu, dönemin diğer kaynaklarıyla birlikte bize Hristiyanlığın geliştiği yılların toplumsal koşullarına ilişkin bir resim sunması nedeniyledir –nasıl ki İlyada ve Odise tarihsel geçerliliği şüpheli olsa da dönemin toplumunu tanımak açısından yararlı bir bilgi kaynağıysa. Dolayısıyla Pavlus’un, kozmopolit Yunan şehri Korint’teki Hristiyanlara ilişkin “Birçoğunuz insan ölçülerine göre bilge, güçlü ya da soylu kişiler değildiniz” (Korintlilere Birinci Mektup 1: 26) gözlemi, Hristiyanlığın ilk yıllarındaki proleter karakterine dair bilgimizin kaynaklarından biridir.</p>

      <p class="ara1" xml:lang="en-GB">Hristiyanlığın Yahudiler arasında yayılışı</p>

      <p class="paragraf-2">Hristiyanlık, Yahudi proleterler arasında ortaya çıktı. Genellikle İsa’nın, Yahudilerin Roma boyunduruğundan kurtulmak için bekledikleri mesih olduğu söylenir. Buna göre İsa, mesihin çıkacağı soy olduğu düşünülen Davud’un soyundan gelir. Eski bir Yahudi düşüncesine göre bir kral, tanrı tarafından oğlu kabul edilecektir. Tanrı, Davud’a bu konuda bir mesaj gönderir: “Ben ona baba olacağım, o da bana oğul olacak” (İkinci Samuel 7:14). Yine Davud’un şehri Siyon’un kralı, tanrının kendisine “Sen benim oğlumsun, bugün ben sana baba oldum” (Mezmur 2:7) dediğini ilan eder. Bu nedenle Yusuf’un “Kral Davud’un soyundan” (Luka 1: 27) geldiği söylenir. Ve bir melek, Meryem’e İsa için “O büyük olacak, kendisine ‘Yüceler Yücesi’nin oğlu’ denecek. Rab Tanrı O’na, atası Davud’un tahtını verecek” der.</p>

      <p class="paragraf-2">Buradaki İsa, açık ki, babası Yusuf dolayısıyla Davud’un soyundan gelen Yahudi mesihtir. Diğer Yahudi kralları gibi o da tanrı tarafından evlat edinilir. Bu evlat edinme, İsa göğe yükseldiğinde gerçekleşir:</p>

      <p class="alinti" xml:lang="en-GB">Tanrı, verdiği sözü tutarak bu adamın soyundan İsrail’e bir kurtarıcı, İsa’yı gönderdi. ... Tanrı İsa’yı diriltmekle, atalarımıza verdiği sözü, onların çocukları olan bizler için yerine getirmiştir. İkinci Mezmur’da da yazıldığı gibi, “Sen benim Oğlum’sun: Bugün ben sana Baba oldum.” (Elçilerin İşleri 13: 23-33)</p>

      <p class="paragraf-2">Aslına bakılırsa, İsa’yı zamandan münezzeh bir ilahi varlık olarak sunan yegâne İncil, henüz üçüncü yüzyılda dahi kimi Hristiyanlar tarafından reddedilen Yuhanna İncil’idir. İsa’nın bir bakireden doğduğuna sadece Luka’nın en başında, İsa’nın doğumunun önceden bildirilmesi bölümünde değinildiği (bakireden doğmaya, Markus ve Yuhanna’da değinilmez bile) ve sonrasında Yusuf’tan sürekli İsa’nın babası olarak bahsedildiği düşünülürse, söz konusu bölüm sonradan eklenmiş olsa gerek.</p>

      <p class="paragraf-2">Mesihi en hevesle bekleyenler, kent yoksullarıydı. Kukla krallar, ruhban aristokrasisi ve zenginler, aynı Petain liderliğinde Fransız egemen sınıflarının Nazilerle işbirliği gibi, Romalı işgalcilerle işbirliği halindeydi. “Yazıcıların” yani eski papazlık kurumunun yanı başında yükselen hahamların liderliğindeki Farisi kitlesi, Saddusiler denilen işbirlikçilerin dinî cephesine karşı çıkıyordu. Fakat en radikal vatanseverler, en yoksul kesimlerden oluşan Zealotlardı.</p>

      <p class="paragraf-2">Muhafazakâr bir yazıcı, <span class="char-style-override-11">Yahudiler Savaşı</span>’nda Zealotlar için “Yahudileri ayaklanmaya ikna ettiler. ... Roma hükümranlığına itaat etmeyi sürdürenleri öldürdüler ... ve evlerini yağmaladılar” der. “İlahi vahiy kisvesi altında” kendini mesih ilan eden bir dizi insanın ortaya çıktığını, “kitleleri delirmiş gibi davranmaya yönlendirdiğini ve onları peşlerine takıp, tanrının sözüm ona özgürlüğün emarelerini göstereceği kırsal bölgelere doğru sürüklediğini, fakat her defasında Roma kuvvetlerinin saldırısıyla öldürüldüklerini ya da dağıtıldıklarını” anlatır.<span class="dipp"><a class="footnote-link" href="#footnote-225-137" id="footnote-225-137-backlink">137</a></span></p>

      <p class="paragraf-2">İsa’nın da bu mesihlerden biri olduğuna dair kanıtlar vardır.</p>

      <p class="alinti" xml:lang="en-GB">178 yılı civarında Hristiyanlara karşı, sadece Origen’in yanıtından bildiğimiz bir eser kaleme alan [Hristiyanlar muhaliflerinin yazılarını ortadan kaldırdılar] Platoncu filozof Celsus, İsa’dan “fesadın elebaşı” olarak bahseder. Üçüncü yüzyıl sonlarında Hristiyanlıkla mücadele eden imparatorluk valisi Hierokles, Lactantius’un aktardığı bir eserinde, İsa’yı dokuz yüz destekçisi olan bir “çete lideri” [“çete”, bugün olduğu gibi o zaman da asiler için sık sık kullanılan bir sözcüktü] olarak tarif eder.<span class="dipp" style="font-size:0.86em;"><a class="footnote-link" href="#footnote-225-138" id="footnote-225-138-backlink">138</a></span></p>

      <p class="paragraf-2">İncil’lerde sürekli Saddusilere ve Farisilere saldırılırken aynı şeyin Zealotlar için söz konusu olmaması ve on iki havariden biri olan Simun’dan Zealot olarak bahsedilmesi manidardır.</p>

      <p class="paragraf-2">Gerçekten de, Meryem’in “tanrının mesajını” alması hakkındaki sözleri, Zealotların radikal dilini çağrıştırır: “O, hükümdarları tahtlarından indirdi, sıradan insanları yükseltti. Aç olanları iyiliklerle doyurdu, zenginleri ise elleri boş çevirdi. Atalarımıza verdiği sözü tuttu, kulu İsrail’in yardımına yetişti” (Luka 1: 52-54). Benzer şekilde İsa’ya atfedilen sözler de radikal bir liderin belleklerde kalan hatırası gibidir: “Yeryüzüne barış getirmeye geldiğimi sanmayın! Barış değil, kılıç getirmeye geldim” (Matta 10: 34); “Devenin iğne deliğinden geçmesi, zenginin Tanrı’nın krallığına girmesinden daha kolaydır” (Markos, 10: 25); “Ben dünyaya ateş yağdırmaya geldim. Keşke bu ateş daha şimdiden alevlenmiş olsaydı!” (Luka 12: 49); “Kılıcı olmayan, abasını satıp bir kılıç alsın” (Luka 22: 36).</p>

      <p class="paragraf-2">Tekrar ve tekrar, tanrının krallığının çok yakında, İsa’nın seslendiği insanların ömrü zarfında gerçekleşeceği söylenir (Luka 21: 31; Markos 13: 30; Matta 10: 23) ve bir pasajda bu krallık somut betimlemelerle anlatılır: “Benim ve Müjde’nin uğruna evini ... topraklarını bırakanlar ... şimdi, bu çağda çok daha fazlasına kavuşacaktır. Ne var ki birincilerin birçoğu sonuncu, sonuncuların birçoğu da birinci olacak” (Markos 10: 29-31). Ev ve toprak vaadi, İncil’leri aslında olduklarından daha az dünyevi hale getiren sayısız değişikliğe direnmiş görünüyor.<span class="dipp"><a class="footnote-link" href="#footnote-225-139" id="footnote-225-139-backlink">139</a></span></p>

      <p class="paragraf-2">Hristiyanlığın şüpheye yer bırakmayacak şekilde borçlu olduğu bir başka grup da, Essenilerdir.</p>

      <p class="alinti" xml:lang="en-GB">Devrimci saflarda, Makabe ayaklanmasının sonuçlarından hayal kırıklığına uğramış küçük bir azınlık, kendi ütopyacı cemaatini kurmaya çalıştı. Bunlar ... Philo’dan, Pliny’den ve Josephus’tan okuduğumuz Essenilerdi. Esseniler, katı bir mal ortaklığı uyguluyorlardı. ... Kimileri evliliği reddediyor, diğerleri ise ırkın üremesi için evlenmeye izin veriyordu. Seyyah Esseniler beraberlerinde hiçbir erzak taşımıyor, kardeş toplulukların misafirperverliğine güveniyorlardı. Yemin etmiyorlardı. ... Ebedî mükafat ve ceza doktrinlerinde ... Fars etkisi kendini gösteriyordu. ... Yakın zaman önce keşfedilen Esseni belgelerinden [Ölü Deniz Parşömenleri] Aristobulus’un [bir Yahudi rahibi] bu mezhebi tehlikeli bulduğu ve mezhep mensuplarının “adalet üstadı ve Tanrının seçilmiş kulu” dedikleri bir liderlerini işkence ve infaz ettiğini gösterir. Josephus, Roma karşıtı bir devrimci ayaklanmada oynadıkları rolü ve düşman tarafından tutsak alındıklarında gösterdikleri kahramanlığı aktarır.<span class="dipp" style="font-size:0.86em;"><a class="footnote-link" href="#footnote-225-140" id="footnote-225-140-backlink">140</a></span></p>

      <p class="paragraf-2">Keşfedilen belgede aynı zamanda “kısa süre sonra ‘adalet üstadı’, İsrail’i ve tüm milletleri yargılamak için yeniden zuhur edecek ve sadece ona inananlar kurtarılacak”<span class="dipp"><a class="footnote-link" href="#footnote-225-141" id="footnote-225-141-backlink">141</a></span> denilmektedir.</p>

      <p class="paragraf-2">Hristiyanlar da bekârlığı savunmuş fakat evliliğe izin vermiş (Korintlilere Birinci Mektup 7: 8-9), dini yayma maksatlı seyahatlerinde din kardeşlerinin desteğine güvenmiş (Korintlilere Birinci Mektup 9: 3-7), her türlü yemine karşı çıkmış (Matta 5: 33-37) ve ebedî mükafat ve cezaya inanmıştır. Ve Elçilerin İşleri’nde tanıklık edildiği üzere, yine Esseniler gibi birbirine sıkı sıkıya bağlı cemaatler kurmuşlardır.</p>

      <p class="alinti" xml:lang="en-GB">İnananlar topluluğunun yüreği ve düşüncesi birdi. Hiç kimse sahip olduğu herhangi bir şey için “Bu benimdir” demiyor, her şeylerini ortak kabul ediyorlardı. ... Toprak ya da ev sahibi olanlar bunları satar, sattıklarının bedelini getirip elçilerin buyruğuna verirlerdi, bu da herkese ihtiyacına göre dağıtılırdı. (Elçilerin İşleri 4: 32-35)</p>

      <p class="paragraf-2"><span>Hristiyan komünleri, aslında, çoğu dinsel esinli on dokuzuncu yüzyıl ütopyacı komünist kolonilerine benziyordu. Modern Hristiyanlara göre en sağlam çimentosu din olan aile kurumu (“bir arada ibadet eden aile, bir arada kalır), komün uğruna reddediliyordu. “Yeryüzüne barış değil ... ayrılık getirmeye geldim. ... Baba oğluna karşı, oğul babasına karşı ... olacaktır. ... Bana gelen beni babasından ve anasından, karısından ve çocuğundan daha fazla sevmiyorsa öğrencim olamaz” (Luka 12: 51-25; 14: 26). Cemaatteki yoldaşlık, ailenin yerini alacaktır: “Evini ya da kardeşlerini ya da anasını ya da babasını ya da çocuğunu terk eden herkes ... yüz kat daha fazla eve, kardeşe, anaya, çocuğa ... sahip kavuşacaktır” (Markos 10: 29-30).</span></p>

      <p class="paragraf-2">Bu, bir üretim komünizmi değil, yuva komünizmiydi. 1960’ların “çiçek çocukları” gibi ilk Hristiyanlar da yoksulluktan bir erdem yarattılar ve ertesi gün için çalışmaya inanmadılar. “Zambakların nasıl büyüdüğüne bakın! Ne çalışırlar, ne de iplik eğirirler. Ama size şunu söyleyeyim, bütün görkemine karşın Süleyman bile bunlardan biri gibi giyinmiş değildi” (Luka 12: 27).</p>

      <p class="paragraf-2">Onlar, geleneksel değerleri yok sayan isyankârlardı; eziyet görmelerine şaşmamak gerekir.</p>

      <p class="ara1" xml:lang="en-GB">Hristiyanlığın Yahudi olmayan kesimlere yayılmasının etkileri</p>

      <p class="paragraf-2">Çok sayıda seyyah “havari”, parasız ve hatta “bir dilencinin kesesine ya da çarığına” (Luka 10: 4) bile sahip olmayan ajitatör, gelen mesihin “müjdesini” Filistinlilere taşıdı. Başlarda Hristiyanlık Yahudilere sesleniyordu ve Yahudilikten kopmamıştı. İsa’nın, ilk öğrencileri olan on iki havariye şunu söylediği iddia edilir: “Öteki ulusların arasına girmeyin. Samiriyelilerin kentlerine de uğramayın. Bunun yerine, İsrail halkının yitik koyunlarına gidin. Gittiğiniz her yerde Göklerin Krallığının yaklaştığını duyurun.” (Matta 10: 5-6). Dahası, Yahudi yasalarına harfi harfine itaat edilmesi gerektiğini söyler: “Musa’nın Yasasını geçersiz kılmak için geldiğimi sanmayın. ... Yer ve gök ortadan kalkmadan, her şey sona ermeden, Kutsal Yasa’dan ufacık bir harf ya da nokta bile yok olmayacak” (Matta 5: 17-18).</p>

      <p class="paragraf-2">Kısa süre sonra havariler, Hristiyanlığı Greko-Romen dünyanın kentlerinde yaşayan, anadilleri Yunanca olan Yahudi proletaryasına taşıdı. Sonrasında din, kentlerin Yahudi olmayan proletaryasına ulaştı. Kudüs’ün İ.S. 70’teki ikinci imhası, Yahudi devriminin temellerini yıktı. Yahudilerin ulusal diriliş umutlarının yerle bir olmasıyla birlikte, Hristiyanlık yeryüzüne Tanrının Krallığını getirecek devrimci bir Yahudi mesihin dini olmaktan, krallığı bu dünyaya ait olmayan evrensel bir mesihin (“Christ”, mesih sözcüğünün Yunancadaki karşılığıdır) dini olmaya evrildi. Yahudilikten giderek koptu ve Roma ile barıştı; umudunu yitirmiş proleter kitleleri avutan bir dine dönüştü. Roma’daki Hristiyanlara yazdığı mektupta Pavlus, kralları tahtından indirmekten ve açları doyurmaktan değil, kişisel kurtuluştan bahsediyordu. Artık mesaj, herkesin devlet otoritesine itaat etmesi gerektiğiydi. Zira tanrının izni olmadan hiçbir otorite var olamazdı; mevcut bütün otoriteler tanrı tarafından kurulmuştu (Romalılar 13: 1). Roma’nın kabullenilişi, Roma’ya karşı Yahudi devriminin reddini beraberinde getirdi. Yeni Ahit’in anti-semitik pasajlarının temelinde bu vardır.</p>

      <p class="paragraf-2">Hristiyanlığın gelişimi, İskenderiye, Antakya, Efes ve Roma gibi doğu şehirlerindeki kitlelerin, “mistik dinler” denilen kültlerinden etkilenmiştir. Bu “mistik dinler”, yeryüzü baharda yeniden canlansın diye ilahi güçlere sahip kralların ölüp dirilişini temsil eden antik mitlerin ve törenlerin devamıdır. Roma kentlerinin yoksul ve umutsuz kitleleri için bu mitler, köylü atalarında olduğu gibi tarımsal üretim bağlamında bir büyü anlamına sahip olmaktan ziyade, ölümden sonra daha iyi bir yaşam umudunu temsil eder.</p>

      <p class="paragraf-2">Hristiyanlığın bu kültlerden ne ölçüde beslendiği, Robertson’un şu yorumlarından çıkarsanabilir:</p>

      <p class="alinti" xml:lang="en-GB">Hristiyan çağından önce Mısır’dan Yunanistan’a ve Roma’ya yayılmış olan Osiris kültüne tapanlar için onun yeniden dirilişi, ölümden sonra daha iyi ve sonsuz bir hayatı güvence altına alıyordu. İskender döneminden önce bile törenlerde bunun izlerini görmek mümkündür. Mısır’da bir ölünün ardından “Onun yaşamaya devam edeceği, Osiris’in yaşadığı kadar kesindir” şeklinde dua edilirdi [karş. “Mesih nasıl ölümden dirildiyse ... biz de O’nunkine benzer bir dirilişte O’nunla birleşeceğiz” (Romalılar 6: 4-5)]. Aynı dönemde Anadolu’dan batıya doğru yayılan Attis mitinde de Attis’in bir kuklası her yıl bahar ekinoksunda çam ağacına asılır, vahşice işkence edilir ve üç gün yakılır; yeniden dirilişi ona inananların da ölüme galip geleceklerinin vaadi olarak kutlanırdı [karş. 1. Korintliler 15: 3-4, 12]. Bunun sembolü olarak, bir boğanın kanıyla vaftiz edilir [karş. “Kuzunun Kanında Yıkandın mı” ilahisi] ve “sonsuz hayata yeniden doğar”lardı [karş. “Suyla ve kanla gelen İsa Mesih’tir. ... Su ve kan da ... buna tanıklık eder. ... Tanıklık da şudur: Tanrı bize sonsuz yaşamı verdi” 1. Yuhanna 5: 6-11]. Diyonisus ... ölümden sonra dirilir ve göğe yükselir ve onun ölüm ve yeniden diriliş gizemine inananlar, ölümsüzlüğüne de ortak olur.<span class="dipp" style="font-size:0.86em;"><a class="footnote-link" href="#footnote-225-142" id="footnote-225-142-backlink">142</a></span></p>

      <p class="paragraf-2">Hristiyanlık, çok eski zamanlardan kalmasına rağmen Roma İmparatorluğu’nda aynı dönemde yaygınlık kazanan İran’ın Mitra kültünden de pek çok tören ödünç alır.</p>

      <p class="alinti" xml:lang="en-GB">Mitra rahipleri kendini tanrıya adayanları kutsal su ile vaftiz eder, alınlarına bir işaret koyar, “ellerini sürerek” kutsal ruhu onlara aktarır ve iki ya da daha fazla parmağını doğrultarak kötü ruhları kovardı. ... Tüm arınmacı kültlerde perhize, müsamaha dönemleri eşlik eder. Mum, tütsü dumanı, muska ve ilahiler Mitraistleri olduğu gibi Hristiyanları da arındırmaya ve korumaya hizmet eder.<span class="dipp" style="font-size:0.86em;"><a class="footnote-link" href="#footnote-225-143" id="footnote-225-143-backlink">143</a></span></p>

      <p class="paragraf-2">Mitra dini mensupları da ekmek ve şarabı ayinlerde kullanır, yılın en kısa günü 21 Aralık’ta güneşin “ölümü”nden sonra 25 Aralık’taki yeniden doğumunu kutlar ve güneş-tanrının kutsal günü olan Pazar gününde ayinler yapardı (<span class="char-style-override-11">sunday</span> [güneş günü] kelimesi de buradan gelmektedir).<span class="dipp"><a class="footnote-link" href="#footnote-225-144" id="footnote-225-144-backlink">144</a></span></p>

      <p class="paragraf-2">“Mistik dinlerin” doktrin ve törenlerinin temellük edilmesi, göz ardı edilemeyecek boyutlardadır. Fakat buna çok tipik bir yanıt verilir. “Justin Martyr ve Tertullian’a göre bu benzerlikler, Hristiyanlığın şeytani bir şekilde öngörülmesi ve taklit edilmesiyle ilgilidir; aynı iddia Fermicus tarafından, çarmıha gerilen İsa ile Attis kültündeki ağaca bağlanan genç adam imgesindeki paralelliği açıklamak için kullanılmıştır.”<span class="dipp"><a class="footnote-link" href="#footnote-225-145" id="footnote-225-145-backlink">145</a></span></p>

      <p class="ara1" xml:lang="en-GB">Katolik kilisesi ve feodalizm</p>

      <p class="paragraf-2">Roma ordusunun insan gücünü teşkil eden bağımsız çiftçilerin sayısındaki azalma, imparatorluğun genişlemesinde bir duraklama ve işgal edilen topraklardan köle arzının kesilmesi anlamına geliyordu. Zaman içinde Roma İmparatorluğu, kapısına dayanan barbarların meydan okumasıyla karşı karşıya kaldı. Bu atmosferde egemen sınıf, özgüvenini kaybetti. Hayatın, maddi zenginliklerin ve varoluşun değişkenliği karşısında bireyin kendini geliştirme ihtiyacının boşunalığını vaaz eden Stoacılık gibi felsefelere yüzünü döndü. Artık bir tehdit olmayan Hristiyanlık onun da aklına yatar oldu ve Stoacı felsefe yeni dinle etkileşime girdi. Hristiyanlığın Stoacılıktan devraldığı en önemli nokta, evrende ve toplumda hiyerarşik bir düzen kuran Doğanın Kanunu mefhumuydu.<span class="dipp"><a class="footnote-link" href="#footnote-225-146" id="footnote-225-146-backlink">146</a></span> Bu mefhum, ilerleyen yüzyıllar boyunca Katolik kilisesi tarafından toplumsal düzene payanda yapılacaktı.</p>

      <p class="paragraf-2">Kilisenin mal varlığı ve etkisi arttıkça, iç yapısındaki demokratik öğeler de yok olmaya başladı. Piskoposların gücü arttı ve Roma piskoposu tüm diğerlerinden üstün hale geldi. Kilisenin mülkleri artık Hristiyan cemaatinin ortak mülkü değildi, kapalı bir yapı olan ruhban sınıfına aitti. Sözde hizmet ettiği kitlelerden giderek kopan kilise bürokrasisi tarafından yönetiliyordu. Konstantin’in din değiştirmesi talihli bir tesadüf değil, dinin ihtiyaç duyduğu kudrete sahip olan imparatorlukla uzlaşmasıydı.</p>

      <p class="paragraf-2">Hristiyanlıktaki bu dönüşüme karşı direnenler oldu. Henüz Katolik kilisesi onaylamadığı tüm görüşleri bastıracak kadar güçlenmemişken, Hristiyanlık bir mezhep çeşitliliği arz ediyordu.</p>

      <p class="alinti" xml:lang="en-GB">Celsus ... haklı bir öfkeyle, bir heretiğin –bu örnekte, görüşleri çoğunluğun fikirleriyle uyuşmayan bir adamın– aşk dinine inananlar tarafından nasıl bir hışma maruz kaldığından bahseder. “Uzlaşmayı sağlayabilecek en küçük noktayı bile reddederek ve kusursuz bir kin duygusuyla, birbirlerine ağza alınmayacak her türlü iftirayı atıyorlar.”<span class="dipp" style="font-size:0.86em;"><a class="footnote-link" href="#footnote-225-147" id="footnote-225-147-backlink">147</a></span></p>

      <p class="paragraf-2">Hristiyanlık bir devlet dini haline geldikten sonra bile, heretik mezhepler güçlenmeye devam etti.</p>

      <p class="alinti" xml:lang="en-GB">Bazı sapkın inançlar ... ekonomik açıdan konuşmak gerekirse, zenginleşmenin kilisede yarattığı çürütücü etkiye ve piskoposların sürdüğü sefahate karşı birer isyan hareketiydi. Bunlar kilise yaşamında püriten bir sadeliğin ve azla yetinmenin gerekli olduğunu savundular. Heretik inançların bir diğer türü, kilisenin, kardeşçe bir komünizmin hüküm sürdüğü o havariler çağına geri dönmesi gerektiğini savundu. Ariusçuluk, Monofizitizm ve Donatizm, ilgili ülkelerde [sırasıyla Mısır, Suriye, kuzey Afrika’da] Latin efendilere ... imtiyazlı ortodokslara ve yönetici sınıfa karşı ... milliyetçiliğin ve halk protestolarının kitlesel ifade aracı oldular. ... Bu ülkelerde kitleler, aristokratlardan ziyade ruhban sınıftan nefret etmekteydi.<span class="dipp" style="font-size:0.86em;"><a class="footnote-link" href="#footnote-225-148" id="footnote-225-148-backlink">148</a></span></p>

      <p class="paragraf-2"><span>Böylelikle, aslında Roma’ya karşı proleter bir tehdit olan Hristiyanlık, tam karşıtına, yani toplumsal düzenin payandasına dönüştü. Kilise, köleliğin kaldırılmasına karşı çıktı; her mahalle papazının bir erkek ve bir kadın köle sahibi olma hakkı vardı. Manastırlar çok sayıda köleye sahipti ve kilise, Ortaçağ’da da köle sahibi olmaya devam etti.</span><span class="dipp"><a class="footnote-link" href="#footnote-225-149" id="footnote-225-149-backlink">149</a></span> <span>Kölelik, kilisenin herhangi bir çabasıyla değil, zaman içinde serfliğe dönüşmesine yol açacak toplumsal evrimlerle ortadan kalktı.</span><span class="dipp"><a class="footnote-link" href="#footnote-225-150" id="footnote-225-150-backlink">150</a></span> <span>Köle ekonomisinin zayıflaması, büyük toprak sahiplerini topraklarının bir kısmını kiracılara vermeye zorladı. Büyük toprak sahiplerinin gücü, imparatorluğun yerel yönetim kurumlarının bu güçlü sermayedarlarca azledilmesi, yabancı saldırılara karşı</span> <span class="char-style-override-11">kolonilere</span> <span>duyulan ihtiyaç, işgalci Cermen savaşçılarının Roma sistemiyle teması sonucu soya bağlı aristokrasinin gelişmesi ve bu iki sistemin karşılıklı etkileşimi ve kaynaşması, feodalizmin kökenlerini oluşturdu. Feodalizm ise, Roma İmparatorluğu’nun çöküşe geçmesiyle beraber baskın toplumsal sistem haline geldi.</span></p>

      <p class="paragraf-2">Tıpkı kölelere olduğu gibi, serflere de Aziz Pavlus’un sözleriyle seslenildi: “Ey köleler, dünyadaki efendilerinizin her sözünü dinleyin ... bunu ... saf yürekle, Rab korkusuyla yapın. ... Rab Mesih’e kulluk ediyorsunuz.” (Koloseliler 3:22-24) Sefalet yüceltilmeye devam etti. Ancak şimdi sefalet, tevekkül ederek çok çalışmakla bir arada var oluyordu. Tıpkı <span class="char-style-override-11">Piers Plowman</span> şiirinin kahramanının İsa’yla özdeşleştirilerek temsil edilmesi gibi, Chaucer’in <span class="char-style-override-11">The Centurbury Tales</span> kitabının giriş bölümünde bahsi geçen çiftçi de ideal bir Hristiyanı temsil ediyordu. Bu çiftçi, iyi ve dürüst biriydi; komşusuyla arası nasıl olursa olsun onu en az kendisi kadar seviyordu. Diğer yandan, “tahammülsüz yoksulluk” olarak ifade edilen duruma ise yüksek sesle karşı çıkılıyordu. <span class="char-style-override-11">Man of Law’s Tale’</span>ın giriş bölümünde yoksulluğa tahammülsüzlük, İsa’yı suçlamak ve onun serveti insanlar arasında eşitsiz dağıtması yüzünden komşusu her şeye sahipken hiçbir şeye sahip olmamaktan yakınmak olarak tanımlanıyordu. Chaucer bu konuda, toplumsal eşitsizliğin Adem’in cennetten kovulmasının sonucu olduğunu kabul eden kilise öğretisini takip etmekteydi.<span class="dipp"><a class="footnote-link" href="#footnote-225-151" id="footnote-225-151-backlink">151</a></span></p>

      <p class="paragraf-2">Hristiyan komünlerin üyeleri arasındaki yoldaşlık duygusundan ve yardımlaşmanın yarattığı karşılıklı çıkarlardan türeyen hayırseverlik fikri de değişime uğradı. Giderek, başkalarına yardım etmekle ilgili bir edim olmaktan, kişinin günahlarının kefaretiyle ve çileci nefis terbiyesinin yüceltilmesiyle ilgili bir edime dönüştü.<span class="dipp"><a class="footnote-link" href="#footnote-225-152" id="footnote-225-152-backlink">152</a></span> Öte yandan, on sekiz metrelik bir sütunun tepesinde otuz yıl boyunca müritlerinin getirdiği yiyeceklerle yetinerek toprağa basmadan yaşayan Aziz Simeon Styilites gibilerinde en uç örneklerinin görülebileceği nefis terbiyesi, genel kural olmaktan ziyade istisnaiydi. Pek çokları için hayırseverlik, Lenin’in çağdaşı egemen sınıflarından bahsederken söylediği gibi bir şeydi: “Din onlara dünya hayatında hayırsever olmayı öğretiyor. Böylece onlara tüm sömürücü varlıklarını aklayacak ucuz bir mazeret sunuyor ve ilahi mutluluğa erişebilecekleri biletleri uygun fiyattan satıyor.”<span class="dipp"><a class="footnote-link" href="#footnote-225-153" id="footnote-225-153-backlink">153</a></span></p>

      <p class="paragraf-2"><span>Sadaka dağıtımını üstlenen Katolik kilisesi, uğruna sadaka ve bağış toplanan yoksul insanlarca hiçbir şekilde denetlenemez bir kuruma dönüştü. Bütçesi bugün bile gizli tutulmaktadır. Altıncı yüzyılda her karış toprak için kilise vergisi konuldu. Bu vergiler, son tahlilde, ezici biçimde köylülerin sırtına biniyordu. Büyük bir gücün ve servetin kaynağı olan kilisedeki yüksek makamlara, yalnızca soylu ailelerin üyeleri getiriliyordu. Cinsel perhiz ve rahiplere evlenme yasağı, Papa tarafından ruhban sınıfın mal varlığını kilise içinde tutmak amacıyla on birinci yüzyılda getirildi; ancak rahiplerin muhalefeti nedeniyle on üçüncü yüzyıla kadar kurumsallaşamadı. Böylece kilise en büyük toprak sahibi haline geldi; tahminlere göre feodal Avrupa’da arazilerin üçte birine sahipti. Hiyerarşisi (ve elbette –tahtları, mülkleri, güçleri, prenslikleri, başmelekleri ve tüm diğerleriyle– cennetteki meleklerin hiyerarşisi) feodal modele göre düzenlenmiş olan kilise, feodal yapıyla sıkı sıkıya bütünleşmişti.</span></p>

      <p class="paragraf-2">Kilise kendi arazilerindeki serflerin feodal yükümlülüklerini yerine getirmesi konusunda, diğer toprak sahiplerinden bile daha katıydı. James Westfall Thompson, Fransız, İngiliz ve Belçika Ortaçağ’ında yaşamış çeşitli din alimlerinden yaptığı alıntılarda, benzer bir durumun tüm bu ülkeler için geçerli olduğunu göstermiştir. Pollack ve Maitland, bu durumu şöyle açıklar: “Servetinin kaydını eksiksiz tutan ebedî ve ruhsuz bir kurum, tek bir kuruş vermekten, tek bir serfi azat etmekten ve tek birine bile barınak sağlamaktan kaçınır. Pratikte, dünyevi efendi daha insancıldı, çünkü daha ‘insani’ydi; daha kayıtsızdı, çünkü hazır para istiyordu ve ölümlüydü.”<span class="dipp"><a class="footnote-link" href="#footnote-225-154" id="footnote-225-154-backlink">154</a></span> Bu haliyle kilise, modern şirketlerden çok da farklı değildi.</p>

      <p class="paragraf-2">Kilise arazilerinin bir kısmı manastırlara aitti. Manastır sistemi dördüncü yüzyılın başlarında, Hristiyanlığın kentlerden kırsal alanlara yayıldığı ve hâlâ bir ölçüde ortakçı motiflere sahip olduğu bir dönemde ortaya çıktı.</p>

      <p class="alinti" xml:lang="en-GB">Ancak manastırlar zenginleşmeye ve güçlenmeye başlar başlamaz, bugün başarılı üretim kooperatiflerinde de görüldüğü üzere, toplumun küçük bir kısmını kapsayan pek çok ortakçı teşekkülün başına gelen süreci yaşadı. Üretim araçlarının sahipleri, gereken işgücünü (mülksüz yevmiyeli işçi, köle ya da serf) bulur bulmaz, kendileri yerine başkalarının çalışmasının daha konforlu olduğunu fark etti.<span class="dipp" style="font-size:0.86em;"><a class="footnote-link" href="#footnote-225-155" id="footnote-225-155-backlink">155</a></span></p>

      <p class="paragraf-2">Burada, İsrail’deki kibbutz üyelerinin de Arap emek gücünü kullandıklarını eklememiz gerekir.</p>

      <p class="paragraf-2">Bu yüzden manastırlar da kendi karşıtına dönüştü ve feodal lordlar kadar –ve çoğu zaman onlardan da fazla– sömürücü hale geldiler. Tarihçi G. G. Coulton durumu şöyle aktarıyor: “Aziz Louis döneminde Notre Dame de Paris rahipler meclisinin kendi serfleri üzerinde kurduğu baskı o kadar büyüktü ki, Kraliçe Blance onları ‘tüm alçakgönüllüğüyle’ uyarmak zorunda kaldı. Ancak manastır rahiplerinin buna cevabı, serflerini istedikleri gibi aç bırakabilecekleri yönünde oldu.”<span class="dipp"><a class="footnote-link" href="#footnote-225-156" id="footnote-225-156-backlink">156</a></span> Bu rahipler meclisinin adını aldığı Meryem Ana’ya atfedilen “açları iyi şeylerle doyurdu ve zenginleri eli boş gönderdi” sözleri onları etkilememiş görünüyordu.</p>

      <p class="paragraf-2">Manastırlar, piskoposların gücü karşısında dengeleyici bir güce sahipti. Ekonomik olarak bağımsız oldukları piskoposlar kadar zengin olan manastırlar, onlara yaltaklanmayı reddediyordu. Roma piskoposluğu, diğer piskoposluklara karşı sahip olduğu üstün konumun ötesinde mutlak hâkim olmak için verdiği mücadelede, manastır tarikatlarının da desteğini alarak onlarla piskopos aristokrasisi arasında dengeci bir konuma yerleşti. Tıpkı Rönesans dönemi mutlak monarşilerinin, kendilerinin de bir parçası olduğu soylu sınıflar ile burjuvazi arasında dengeci bir konuma yerleşmesi gibi...<span class="dipp"><a class="footnote-link" href="#footnote-225-157" id="footnote-225-157-backlink">157</a></span></p>

      <p class="ara1" xml:lang="en-GB">Rönesans döneminde Papalık</p>

      <p class="paragraf-2">On birinci, on ikinci ve on üçüncü yüzyıllar, tarımsal üretimden biriken artık sayesinde Avrupa’da bir para ekonomisinin gelişimine tanıklık etti. Zengin Doğu’nun yağmalanmasından başka bir şey olmayan Haçlı Seferleri de bu sürece büyük bir itici güç sağladı. Öte yandan feodalizmin temel yapısı bozulmadan kaldı ve Ortaçağ kültürünün serpildiği bir dönem yaşandı.</p>

      <p class="paragraf-2">Para giderek önemli hale geldi ve on üçüncü yüzyılın sonlarında kilise, merkezî bir mali sistem kurdu.</p>

      <p class="alinti" xml:lang="en-GB">Kilisenin mal varlığı merkezî olmaktan uzak kaldığı sürece ... kilise merkezî yönetimi nispeten kirlenmemiş olarak kaldı. Yeni koşullar altında Papalıkta yalnızca servet değil, onunla birlikte gelen maddiyatçılık da daha önce görülmemiş ölçüde yoğunlaştı. Çağdaş düşünürler ‘Roma’ kelimesinin <span class="char-style-override-11">radix omnium malorum avaritia</span> [paraya düşkünlük tüm kötülüklerin anasıdır] özdeyişine uygun bir akrostiş özellik gösterdiğini fark etmişlerdir. ... Papalığın artan talepleri, mahalli düzeye varana kadar tüm kilise memurlarını mali meselelerle meşgul olmaya zorladı.<span class="dipp" style="font-size:0.86em;"><a class="footnote-link" href="#footnote-225-158" id="footnote-225-158-backlink">158</a></span></p>

      <p class="paragraf-2">Roma’dan gelen basınç; eklestiastik memurlukların, günah çıkarmanın ve azizlere ait kutsal eşyaların parayla alınıp satılabilir hale gelmesi gibi bir skandala yol açtı. Aslında, kiliseler ve manastırların kutsal eşyaları mucizevi güçlere sahip nesneler olarak satma konusundaki rekabeti, serbest rekabetin en eski örneklerinden biri olarak gösterilebilir. <span class="char-style-override-11">The Centerbury Tales’</span>da bahsi geçen, ev sahibi tarafından kirli iç çamaşırlarını bir azizin kutsal emaneti olarak satmakla suçlanan Tövbekâr karakteri, “manevi eşyalar” satan gezgin tüccarlara iyi bir örnektir.</p>

      <p class="paragraf-2">En yüksek düzey olan Papa makamı da, Papalık seçimlerinde açıkça satın alınmaktaydı. Bu süreç Rönesans’ta zirveye ulaştı. Adı kötüye çıkmış Cesare ve Lucrezia Borgia kardeşlerin babası IV. Alexander’ın Papa olduğu seçimler için “daha önce yapılan hiçbir seçim, böylesine büyük miktarlarda rüşvete konu olmamıştı” denilmişti.<span class="dipp"><a class="footnote-link" href="#footnote-225-159" id="footnote-225-159-backlink">159</a></span></p>

      <p class="ara1 para-style-override-19" xml:lang="en-GB">Karşı-Reform</p>

      <p class="paragraf-2">Reform hareketi, yoksulluğun çok derinleşmediği on altıncı yüzyıl İngiltere’si hariç, Avrupa’nın en fakir ülkelerinde ortaya çıktı. Bu, tesadüf değildi:</p>

      <p class="alinti" xml:lang="en-GB">Fransa ve İspanya’nın kralları ve rahipleri, Alman prensleri ve rahiplerinin şiddetli mücadeleler sonucu elde ettiklerini, kendi ülkelerinin ekonomik gelişkinlikleri sayesinde Reform’dan önce elde etmiş olmakla kalmadılar; aynı zamanda Papa’nın gücünü ve etkisini kendi çıkarları için sömürebilecekleri kadar güçlendiler. Bu yüzden Papa’nın Hristiyan dünya üzerindeki nüfuzunu, yani aslında kendi nüfuzları olan şeyi kullanmak onların çıkarınaydı. ... İtalya, Fransa ve İspanya’nın Katolik olarak kalması, bu ülkelerin ruhani geriliğine değil, ekonomik gelişkinliğine bağlanabilir.<span class="dipp" style="font-size:0.86em;"><a class="footnote-link" href="#footnote-225-160" id="footnote-225-160-backlink">160</a></span></p>

      <p class="paragraf-2">Reform, Papalığı ve Katolik ülkeleri büyük bir servetten mahrum bıraktı. Yeni keşiflerle birlikte, ticaret İtalya’dan Atlantik’e kıyısı olan ülkelere geçti. Katoliklik yeni koşullara; tasarruf önlemleri, çeşitli tepkiler, yeniden düzenlemeler ve reformlar gibi bir dizi süreçle yanıt vermek zorunda kaldı. Bu, Karşı-Reform olarak anılan süreçti ve bu süreç sayesinde kilise, Reform sonrasında elinde kalanlar üzerindeki hâkimiyetini sürdürebildi.</p>

      <p class="paragraf-2">Protestanlar yalnızca Kutsal Kitap’ın otoritesini tanıdıklarını ilan ederek kilisenin dogmalar alanındaki otoritesine meydan okudular; Trento Konseyi<span class="dipp"><a class="footnote-link" href="#footnote-225-161" id="footnote-225-161-backlink">161</a></span> ise hem Kutsal Kitap’ın hem de kilisenin otoritesini tanıdığını ilan etti. Kilise, son dönemde yaptıklarını aklamak için gerçekte olmayan antik kökenler keşfetti. Bu kilise aygıtı hakkında Francis Bacon şöyle demiştir: “Antik olana işaret etmek suretiyle yenilikleri kabul ettiriyorlar.”<span class="dipp"><a class="footnote-link" href="#footnote-225-162" id="footnote-225-162-backlink">162</a></span> Luther arınmanın, yani tanrının günahkârı günahlarından bağışlamasının, amellerle veya kilisenin belirlediği ve yönettiği hayır işleriyle değil, ancak imanla gerçekleşebileceğinde ısrar etti. Trento Konseyi ise arınmak için hem imanın hem de iyi işler yapmanın gerekli olduğunu ilan ederek, kilisenin tanrı ile insanlar arasındaki temel aracı olduğu nosyonunu koruyan uzlaşmacı bir tutum benimsedi.</p>

      <p class="paragraf-2">Yasak olan kitapların bir listesi hazırlandı. Bu, kilisenin matbaanın icadı neticesinde bilginin yayılmasıyla mücadele etme biçimiydi. Bu listeye dâhil edilen yapıtlardan biri de, kilise komisyonunun çeşitli reform önerilerini içeren bir rapordu. İçerdiği bazı öneriler daha sonraki yıllarda gerçekleştirilen bu rapor; kilisenin imtiyaz satışlarının yasaklanmasına, Papalık gelirinin yarısının bunlara dayandığı gerekçesiyle sınır getiren maddeler içeriyordu. Kutsal Kitap’ın ve teoloji çalışmalarının Latince harici bayağı dillerde ifade edilemeyecek çok büyük sırlar içerdiği ilan ediliyor ve böylece kilisenin bu konulardaki tekeli korunuyordu.</p>

      <p class="paragraf-2">Ortaçağ engizisyonunun bu yeniden canlanışı, bir Papalık fetvasıyla yetkilendirildi. Zindan ve işkence odası, heretizmle mücadelenin araçları haline geldi. <span class="char-style-override-11">Auto de fe</span><span class="dipp"><a class="footnote-link" href="#footnote-225-163" id="footnote-225-163-backlink">163</a></span> İspanya’nın en popüler tatil eğlencesi haline geldi. Roma İmparatorluğu ilk Hristiyanları nasıl coşkulu kitlelerin gözü önünde aslanlara attıysa, İspanyol Engizisyonu da heretikleri aynı şekilde coşkulu kitlelerin gözü önünde canlı canlı yakmaktan çekinmedi. İdamdan önce tövbe eden heretikler, tövbelerinden dönmemeleri için, ateşe atılmadan önce boğuluyorlardı.</p>

      <p class="paragraf-2">İsa’nın Bölüğü adlı yeni bir dini tarikat kuruldu. Üyeleri, yani Cizvitler, militan bir ruhla (“bölük”, komutanın yanında savaşanları ifade eden askerî bir terimdir) fikirlerini yaymaya başladılar. Hümanist öğretileri, hümanistlere ve Protestanlara karşı kilisenin bir silahı olarak kullandılar. “Doğruluktan şaşmamak adına” diyordu Cizvitliğin kurucusu Ignatius Loyola, “‘beyaz olarak gördüğümüz şeye eğer kilise hiyerarşisi siyah diyorsa o siyahtır’ prensibine uymak zorundayız.”<span class="dipp"><a class="footnote-link" href="#footnote-225-164" id="footnote-225-164-backlink">164</a></span></p>

      <p class="paragraf-2">Cizvitlik gibi, bir parçası olduğu Karşı-Reform da kısmen modern dünyanın koşullarına uymaya ve kısmen de geçmişe dönmeye yönelik bir düzenlemeydi. Her ne kadar aksayan yanları olsa da, Katolik kilisesinin modern kapitalist topluma değin varlığını sürdürmesine yetti.</p>

      <p class="ara1" xml:lang="en-GB">Fransız Devrimi’nin etkileri</p>

      <p class="paragraf-2">Rönesans’ın mutlak monarşileri, yükselen burjuvaziyi geleneksel soyluluğa karşı bir denge unsuru olarak kullandı. Ticaret ve sanayinin daha da gelişmesiyle burjuvazi, monarşinin soyluluğu dengelemek için kullanamayacağı bir siyasal ağırlığa ulaştı. Feodalizmin güç yitirmesinin ürünü olan mutlak monarşi, burjuvazinin yarattığı tehdide karşı yüzünü soyluluğa döndü ve feodal ayrımların ve imtiyazların kalıntılarını koruma yanlısı oldu. Öte yandan burjuvazi, sadece aristokrasiyle eşitlik değil, feodal ayak bağlardan bütünüyle kurtulmak istiyordu.</p>

      <p class="paragraf-2">Aristokrasi ve burjuvazi yüzyıllar boyunca evrim geçirdi ve karakter değişimine uğradı. Her iki sınıf da kendi içlerinde bölünmüştü. Her iki sınıf da diğer sınıfla ortak çıkarlara sahip katmanlara sahipti. Ancak iki sınıf arasındaki temel çelişki çözümden uzaktı. On yedinci yüzyıldaki İngiliz Devrimi’nden sonra gerçekleşen Fransız Devrimi, diğer tüm devrimlerden daha kusursuzdu ve büyük ölçüde plebyen kitlelere dayanıyordu. Devrim, tüm Avrupa’yı etkiledi.</p>

      <p class="paragraf-2"><span>Kilise büyük ölçüde eski düzenin ayrılmaz bir parçasıydı. Burjuvazinin o dönemdeki sözcülerinden biri olan Sieyes şöyle yazıyordu: “Öyle ya da böyle, yönetimin tüm kolları, kiliseyi, yargıyı ve orduyu elinde tutan kast tarafından yönetiliyor. Soylulara yön veren bir kardeşlik ruhu, her konuda ulusun geri kalanına karşı birbirlerini kollamalarına yol açıyor. Bu bir gasptır ve ömrünü doldurmuştur. Tam bir saltanat. ...”</span><span class="dipp"><a class="footnote-link" href="#footnote-225-165" id="footnote-225-165-backlink">165</a></span> <span>Kilisenin yüksek memuriyetleri gerçekten de yalnızca aristokrasi mensuplarına açıktı. Bunların çoğu da, kilisedeki idari görevleriyle uğraşmaktan çok, salonlarda boy göstermek veya sarayda entrikalar çevirmekle uğraşan, gözü dünya malında insanlardı.</span></p>

      <p class="paragraf-2">Sınırsız bir servete sahip olan ve bu vesileyle sarayla kurduğu ittifak yüzünden Papalıkla bağları zayıflamış bulunan Fransız kilisesi, Avrupa kiliselerinin en önde geleniydi. Vergiden muaf tutulmuştu ve üyeleri sivil mahkemelerde değil, yalnızca kilise mahkemelerinde yargılanabiliyordu. Eğitimde neredeyse tüm kontrol ondaydı ve kimse onun yetkisi dışında evlenemez, doğamaz ve ölemezdi.</p>

      <p class="paragraf-2">Öte yandan kilisenin serveti oldukça eşitsiz dağılmıştı. Yüksek rahipler 100.000 ve hatta bazı durumlarda 400.000 livre kadar gelire sahipken, taşra papazları 300 livre gibi küçük bir gelirle idare ediyordu. Bu papazlar kendi bölgelerinde halkla yakın ilişkilere sahip olduklarından, demokratik fikirler (çoğu durumda ilk Hristiyanların eşitlikçiliğini yüceltme biçiminde) onlar arasında yayıldı.<span class="dipp"><a class="footnote-link" href="#footnote-225-166" id="footnote-225-166-backlink">166</a></span></p>

      <p class="paragraf-2"><span>Devrim, kilisenin arazilerine ve diğer mülklerine el koyarak mülk sahibi burjuvalara sattı. Kilise üyeleri, konumlarını koruyabilmek için yeni anayasaya sadakat yemini etmek zorunda kaldılar. Bölge papazlarının yaklaşık yarısı ve yüksek rahiplerin pek azı yemin etti; geri kalanı ise karşı-devrime katıldı</span>.</p>

      <p class="paragraf-2">Napolyon ordusu, fethedilen ülkelerde eski rejimleri yıktı, serfliği kaldırdı ve köylüleri feodal yükümlülüklerden ve kilise vergilerinden kurtardı. Napolyon, devrimin varisiydi ve kendini devrimle meşrulaştıran biri olarak bu ilerici tedbirleri uygulamak zorundaydı. Ancak, tıpkı Stalin’in yapacağı gibi, kendi mirasına ihanet etti. Kiliseyi kendi amaçları için sömürmek için Papa ile yaptığı bir anlaşma sonucunda, kendini kilisenin kurtarıcısı olarak gösterdi. Ancak ruhban sınıfı kendine bağımlı kılarak, rahipler arasında ulus devletin hâkimiyetinden kaçmak için yüzünü Papalığa dönmek gibi giderek daha görünür hale gelen bir eğilim yarattı.</p>

      <p class="paragraf-2">Eski bir Jakoben olan Napolyon, sinik gerçekçiliğiyle, kilisenin Fransız toplumuna istikrar kazandırmada ne kadar işe yarar olduğunu anladı. Şöyle soruyordu: “Yoksul bir adam, ... benim soframdaki her yemekte, bir aileyi bir hafta boyunca doyuracak kadar yiyecek bulunmasına neden içerler? Ona öbür dünyada benimle eşit olacağını söyleyen, hatta orada benim sahip olduğumdan daha yüksek bir şansa sahip olduğunu söyleyen dinin kendisidir.”<span class="dipp"><a class="footnote-link" href="#footnote-225-167" id="footnote-225-167-backlink">167</a></span> Şimdi, burjuva toplumun kendisi dine ihtiyaç duyuyordu.</p>

      <p class="ara1" xml:lang="en-GB">Avrupa karşı-devrimi ve kilise</p>

      <p class="paragraf-2">Napolyon’un yenilgisi karşı-devrimin zaferi anlamına geldi. Restore edilmiş monarşiler ve aristokrasiler devrimin kazanımlarını ortadan kaldıramasalar da törpülediler. Bunu yaparken, on sekizinci yüzyılın sonlarına doğru artık ölümün eşiğinde olduğu düşünülen kilise ile ittifak kurdular ve ona yeni bir soluk kazandırdılar. Kiliselerin papalıktan ne kadar bağımsız olacağı konusunda Fransız ve Alman monarşileri ile kilise arasındaki fikir ayrılıkları, “taht ve mihrap” ittifakının kurulmasıyla beraber unutuldu.</p>

      <p class="paragraf-2">Protestan ülkelerde bile muhafazakârlar, Fransız deneyiminin onlara korkmayı öğrettiği devrime karşı zaman içinde gücü sınanmış bir kalkan olan Katolik kilisesine yeni bir sempatiyle bakıyordu. Avrupa’nın en eski monarşisi olan Papalık, diğer monarşilerin varlığı için vazgeçilmez görülüyordu ve dolayısıyla Katolik olmayan üç monarşi –İngiltere, Rusya ve Prusya– onun siyasi nüfuzunu güçlendirmenin yollarını aradılar.<span class="dipp"><a class="footnote-link" href="#footnote-225-168" id="footnote-225-168-backlink">168</a></span></p>

      <p class="paragraf-2">Ancak bu yüzyıl içinde sanayi geliştikçe ve aristokratik müttefiklerin yerlerini burjuvalar aldıkça, Papa yalnızlaştı. İtalyan liberaller İtalya’yı birleştirmek adına Roma’yı ele geçirdiğinde, Papa kendi prensliğini kaybetti. Ulus devletler bir ittifaka meyilli olmasalar, kilisenin parçalanması riski dahi masadaydı. IX. Pius bu yüzden Mazzini ve Garibaldi gibilerini yaratan dış dünyaya karşı korunaklı düşünsel bir sığınağa çekilmenin yollarını aradı. Pius’un yayınladığı Hatalar Manzumesi (Syllabus of Errors)</p>

      <p class="alinti" xml:lang="en-GB">rasyonalizmin, kayıtsızlığın, sosyalizmin, komünizmin, natüralizmin, masonluğun, Kilise ile devletin ayrılığının, basın özgürlüğünün ve din özgürlüğünün tümünü birden en bayağı ifadelerle mahkûm eden ve “Papa’nın ilerleme, liberalizm ve çağdaş medeniyet ile uzlaşmak zorunda” olduğu yönündeki görüşü reddedişiyle zirvesine ulaşan bir metindi.<span class="dipp" style="font-size:0.86em;"><a class="footnote-link" href="#footnote-225-169" id="footnote-225-169-backlink">169</a></span></p>

      <p class="paragraf-2">Toplantıya çağırdığı Vatikan Konseyi, makamının otoritesi nedeniyle Papa’nın iman ve ahlak konularında mutlak yanılmazlığını kabul ederek ve dolayısıyla da söylediklerinin sorgulanamayacağını ilan ederek, vazifesini yerine getirmiş oldu. IX. Pius kendisine dalkavukluk edenleri terfi ettirdi.</p>

      <p class="alinti para-style-override-16" xml:lang="en-GB">Papa’dan “Tanrı’nın yardımcısı” diye bahsedilirdi. Dua kitabında Tanrı için yazılmış ilahiler, IX. Pius için okunmaya başlandı. Onun yönetiminde çıkan bir Cizvit dergisinde, Papa tefekküre daldığında Tanrı’nın onun aklıyla düşündüğü yazıldı. Önde gelen bir Fransız ultramontan [Papa’nın otoritesini güçlendirmek için çalışan Katolik parti üyesi] piskoposu ise, ondan Vücut Bulmuş Kelam’ın [İsa’nın] devamı olarak söz etti.<span class="dipp" style="font-size:0.86em;"><a class="footnote-link" href="#footnote-225-170" id="footnote-225-170-backlink">170</a></span></p>

      <p class="ara1" xml:lang="en-GB">Sosyal Katoliklik</p>

      <p class="paragraf-2"><span>Ölümünden kısa süre önce IX. Pius’un “Benim sistemimin ve politikalarımın günü geçti, ama yolumu değiştirmek için çok yaşlıyım; bu benim halefimin görevi olacak” dediği aktarılır.</span><span class="dipp"><a class="footnote-link" href="#footnote-225-171" id="footnote-225-171-backlink">171</a></span> <span>Sığınak, modern dünyanın güçlerini uzak tutamamıştı. IX. Pius’un halefi olan XIII. Leo, Avrupalı Katolikleri kralcılıktan vazgeçmeleri ve burjuva demokrasileriyle anlaşmaları yönünde teşvik etti. Bir yandan burjuva demokratlarına el uzatırken, diğer yandan kiliseye giderek yabancılaşmış olan proletaryayı, ya da en azından proletaryanın reformist bir önderliğin peşinden giden kesimlerini bağrına basmanın yollarını aradı.</span></p>

      <p class="paragraf-2">Aynı yüzyılın önceki safhalarında Almanya, Fransa, Avusturya ve İsviçre’deki Katolik aristokrasi, burjuvaziye karşı kaybetmekte olduğu mücadelede kendisine yardım etmesi için proletaryayla ittifak kurmanın yollarını aramıştı. Fransız sosyal Katolikliği üzerine çalışan bir tarihçi “Bir grup feodal aristokratın, ekonomik doktrin olarak radikal, hatta neredeyse sosyalist fikirleri benimsemesi hiç de çelişkili değildir; sosyal yasalar mevzuatının tarihine aşina olan herhangi birine bu durum neredeyse sıradan bir olgu gibi görünür.” diye yazdı.<span class="dipp"><a class="footnote-link" href="#footnote-225-172" id="footnote-225-172-backlink">172</a></span> Marx ve Engels’in “feodal sosyalizm” adını verdiği ve “din adamları sosyalizmi” ile kol kola yürüyen bu akım, özellikle Avusturya ve Fransa’da burjuvazinin yeni zenginleşen Yahudilere karşı aristokratik horgörüsü ve nefreti yüzünden anti-semitizm ile yakından ilişkili hale geldi.<span class="dipp"><a class="footnote-link" href="#footnote-225-173" id="footnote-225-173-backlink">173</a></span></p>

      <p class="paragraf-2">Ancak Marx ve Engels’in söylediği gibi, aristokratlar “halkı arkalarına almak için, ellerine aldıkları proleter dilenci torbasını bayrak niyetine salladılar. Ama halk bunların peşine her takıldığında kıçlarındaki eski feodal armaları görerek, gürültülü ve saygısız kahkahalarla dağıldı.”<span class="dipp"><a class="footnote-link" href="#footnote-225-174" id="footnote-225-174-backlink">174</a></span> XIII. Leo “feodal sosyalizm”in ekonomik öğretisini benimsedi. Bu, Mains Piskoposu Baron von Ketteler’in “liberal Avrupa’mızın köle pazarı”<span class="dipp"><a class="footnote-link" href="#footnote-225-175" id="footnote-225-175-backlink">175</a></span> dediği işçi sınıfının koşullarını iyileştirmek için devlet ve kilise müdahalesini savunan ve bu yönüyle kralcılıktan ayrılan bir öğretiydi.</p>

      <p class="paragraf-2"><span>Dönemin önde gelen kilise karşıtı liberal isimlerinden Fransız asıllı Eugenen Spuller, öfkeyle şunları söylüyordu: “Kilise kitlelere doğru bir adım atıyor. Artık prenslerin ve monarşilerin desteğini yitirdiğinden yeni bir desteğe ihtiyaç duyuyor.” Kilisenin “kitleleri kendi toplumsal talepleri konusunda heyecanlandırması”nın olası sonuçları hakkında haklı uyarılarda bulunuyordu. Öte yandan Spuller daha sonraları fikrini değiştirdi ve “ruhban sınıfın ‘hangi düşünceden veya hizipten olursa olsun tüm fanatiklere ve sekterlere karşı’ gerçekleştirilecek bir harekâta katılması koşuluyla, kiliseye bir ateşkes öner</span>di. Bu ‘sekterlerin’ başında Devrimci Sosyalizm ve Anarşizm geliyordu.”<span class="dipp"><a class="footnote-link" href="#footnote-225-176" id="footnote-225-176-backlink">176</a></span></p>

      <p class="paragraf-2">Sosyalizmin bertaraf edilmesi, Leo’nun beyan ettiği ilk hedefti. <span class="char-style-override-11">Laissez-faire</span> kapitalizmi, devrimci sosyalizmin mücadele çağrısına kulak vermeye hazır bir işçi sınıfı yaratmıştı. Yoksullara yardım etme zorunluluğu, paraya düşkünlüğün günah olması, emeğin kutsallığı ve mülk sahiplerinin tanrıya karşı yükümlü olması gibi kadim Katolik ilkelerine bağlılık, bu üzücü gidişatı değiştirebilirdi. Leo, “İsa’nın Kilisesi sosyalizm denen illetin def edilmesi için gereken güce sahiptir” diyordu.<span class="dipp"><a class="footnote-link" href="#footnote-225-177" id="footnote-225-177-backlink">177</a></span> Sosyalizm, bir doğa kanunu olan mülk edinme hakkını çiğniyor ve “zengin ve yoksulun doğal olarak birbiriyle savaş halinde olduğu” yönündeki yanlış inancı vaaz ediyordu.<span class="dipp"><a class="footnote-link" href="#footnote-225-178" id="footnote-225-178-backlink">178</a></span></p>

      <p class="paragraf-2">Toplumsal yardımlaşma tedbirlerini, işverenlerin adil olmasını ve işçilerin “şiddetten kaçınmalarını” vaaz etmesine ek olarak Leo, işçilerin ve işverenlerin beraberce “karşılıklı çıkarlarına hizmet edecek ilişkiler geliştirmelerini ve adalet ruhunu yaratmalarını sağlayacak” dernekler kurmalarını salık verdi.<span class="dipp"><a class="footnote-link" href="#footnote-225-179" id="footnote-225-179-backlink">179</a></span> Bir kapitalist ya da işçi, haklarının ihlal edildiğini düşündüğünde, bu derneğin üyelerince oluşturulacak bir kurul ihtilafı çözecekti. Leo aynı zamanda işçi sendikalarını da kabul ediyordu, ancak sendikaların din dışı etkilerden korunması için Hristiyanlarca kurulmasını tavsiye ediyordu.</p>

      <p class="paragraf-2">Böylece Leo, işçileri din temelinde bölmenin ve sınıf uzlaşmacılığını teşvik etmenin yollarını aradı. Bunun için, daha sonra faşizmde görüleceği üzere emek ve sermayenin bir arada bulunduğu korporatist sendikaların ve ayrıca Hristiyan Demokrat partilerin kurulmasını umuyordu. Bu partiler, burjuva devletin ihtiyaç duyduğu zorunlu arabulucular olarak işlev görecekti.</p>

      <p class="ara1" xml:lang="en-GB">Katolik kilisesinin faşizmle işbirliği</p>

      <p class="paragraf-2">Her ne kadar XIII. Leo’nun kapitalist toplumsal ilişkiler konusunda rehberliğine başvurduğu, kapitalizm öncesi çağın düşünürü Akinolu Thomas monarşinin en iyi yönetim biçimi olduğunu söylese de, Leo burjuva demokratlarla ilişki kurabilmek adına kilisenin “dine saygılı olduğu ve iyi ahlakın gelişmesini desteklediği sürece” yönetim biçimleri konusunda tarafsız olduğunu açıkladı.<span class="dipp"><a class="footnote-link" href="#footnote-225-180" id="footnote-225-180-backlink">180</a></span> Kilise bu ilkeye dayanarak, faşist İtalya, Almanya ve İspanya ile anlaşmalar yapmakta hiç zorlanmadı. Bu anlaşmalar sayesinde kiliseye ve Katolik okullarına verilen devlet teşvikleri karşılığında, bu hükümetlerin “iyi ahlak” sahibi olduklarını kabul etti.</p>

      <p class="paragraf-2"><span>İkinci Dünya Savaşı’ndan sonra Vatikan, zedelenen prestijini onarmak için anti-faşist bir imaj yaratmaya çalıştı. Savaşın ilerleyen evrelerinde İtalyan direnişine katılan alt düzey rahiplere ve Nazi rejiminin kurbanı olan Katolik papazlara dikkat çekmeye çalıştı. Aynı zamanda Papa’nın Hitler hükümetiyle yaşadığı sürtüşmeleri gösteren belgeler yayınladı. Ancak bu sürtüşmeler, Papa’nın insan haklarıyla ilgili tutumundan değil, kilisenin kurumsal gücüyle ilgili sorunlar yüzünden ortaya çıkmıştı. Zaten Nazilere cesurca direnen rahipler de bunu, kendilerini vazgeçirmeye çalışan piskoposlara rağmen yapmışlardı. Kilise ile İtalyan ve Alman faşizmleri arasındaki işbirliğinin kayıtları ortadadır. Bu durum, yazarı Vatikan’a karşı fazla merhametli bir tutum benimsemiş olsa bile, Richard A. Webster’in</span> <span class="char-style-override-11">The Cross and the Fasces</span> <span>adlı eseri gibi sayısız eserde açıkça belgelenmiştir. Bunun dışında Guenter Lewy’nin</span> <span class="char-style-override-11">The Catholic Church and Nazi Germany</span> <span>adlı eseri, kilise aleyhtarı bir tutuma sahiptir. Nitekim Lewy, “diktatörlük, soykırım ya da ahlaki ikiyüzlülük gibi konularda tarafsız değilim” sözleriyle bu tutumunu açıkça dile getirmiştir.</span><span class="dipp"><a class="footnote-link" href="#footnote-225-181" id="footnote-225-181-backlink">181</a></span></p>

      <p class="paragraf-2">Lewy’den yapılacak bir tek alıntı bile Alman Katolik kilisesinin Nazi rejimini nasıl desteklediğini göstermeye yetecektir:</p>

      <p class="alinti" xml:lang="en-GB">Hitler iktidarının başından sonuna kadar piskoposlar, hükümeti meşru otorite olarak tanıma ve ona itaat etme konusunda, inananlara nasihat etmekten hiç yorulmadılar. ... 8 Kasım 1939’da Münih’te Hitler’e karşı girişilen başarısız suikast denemesinden sonra, Alman piskoposluğu adına Kardinal Bertham ve Bavyera piskoposları adına Kardinal Faulhaber, Hitler’e geçmiş olsun dileklerini ileten telgraflar çektiler. <span class="char-style-override-11">Reichspressekammer</span>’in (İmparatorluk Basın Odası) yönergesi üzerine tüm Almanya’da Katolik basın, Führer’i koruyan ilahi mucizeden bahsetmeye başladı.<span class="dipp" style="font-size:0.86em;"><a class="footnote-link" href="#footnote-225-182" id="footnote-225-182-backlink">182</a></span></p>

      <p class="paragraf-2">Bu desteğin nedeni, istikrarlı bir otoriteye duyulan ihtiyaçtı. Diğer yandan böyle bir ihtiyaç olmadığı halde kilise, Meksika’da ayaklanan karşı-devrimcileri ve İspanya’da Franco’yu desteklemekten çekinmedi.</p>

      <p class="paragraf-2">Piskoposlar, Hitler’in tanrı indinde adil bir savaş yürüttüğü kanaatine vardılar ve Katolik Polonya’nın işgalinden birkaç gün sonra bu kararı bildiren ortak bir mektup yayınladılar:</p>

      <p class="alinti" xml:lang="en-GB">Bu dönüm noktasında Katolik askerlerimize, Führer’e itaat etmelerini ve gerekirse görevlerini yapmak adına tüm varlıklarını feda etmeye hazır olmalarını tavsiye ederiz. İman edenlerden; bu savaşta bize galip gelmeyi, savaşın anavatanımıza ve halkımıza huzur nasip etmesi için Tanrı’ya dualarını eksik etmemelerini istemekteyiz.<span class="dipp" style="font-size:0.86em;"><a class="footnote-link" href="#footnote-225-183" id="footnote-225-183-backlink">183</a></span></p>

      <p class="paragraf-2">İttifak Devletleri’ndeki Katolik kiliselerinin yöneticileri ise, Hitler’e karşı verilen savaşın adil bir savaş olduğu kanaatindeydi. Öyle görünüyor ki tanrı, her iki tarafı da tutuyordu.</p>

      <p class="paragraf-2">Papa, resmi olarak tarafsızdı; ancak Alman belgelerinin gösterdiği üzere Nazi diplomatlarını şu memorandumdakine benzer ifadelerle defalarca temin etti: “XII. Pius ... yüreğinde Mihver güçlerinden yanadır.”<span class="dipp"><a class="footnote-link" href="#footnote-225-184" id="footnote-225-184-backlink">184</a></span></p>

      <p class="alinti" xml:lang="en-GB">İki önemli noktada, Alman belgeleri çarpıcı bir uyum gösterir. Bir tarafta, yetkili başpiskoposun Almanya’ya meyli –ki Nazi rejiminin doğasından bile etkilenmemiştir ve 1944’e kadar sürmüştür– öte yanda, XII. Pius’un Avrupa’da bolşevizasyondan duyduğu korku ve Hitler Almanya’sının, Batı ittifakıyla uzlaştığı takdirde, Sovyetler Birliği’nin Batı’ya doğru ilerlemesi karşısında esaslı bir kale haline geleceğine beslenen umut.<span class="dipp" style="font-size:0.86em;"><a class="footnote-link" href="#footnote-225-185" id="footnote-225-185-backlink">185</a></span></p>

      <p class="paragraf-2">Papa, Nazi toplama kamplarında milyonlarca insanın katli karşısında sessiz kaldı. Kamuoyuna hitaben ya da özel olarak yapılacak herhangi bir kınama, Vatikan’ın çıkarlarına ya da diplomatik stratejisine yaramayacaktı.</p>

      <p class="ara1" xml:lang="en-GB">Günümüzde Katolik kilisesi</p>

      <p class="paragraf-2">On dokuzuncu yüzyılın başlarında Fransız bir muhafazakâr Katolik olan Maistre Kontu, Latince ayini savunarak şunları söylemişti: “Eğer sözleri anlamıyorlarsa, bu çok daha iyi ... Hiç anlamayan, kötü anlayandan daha iyi anlamıştır.”<span class="dipp"><a class="footnote-link" href="#footnote-225-186" id="footnote-225-186-backlink">186</a></span> Bu, kilisenin on dokuzuncu yüzyılda modernist İncil eleştirisine ve bilimin kilise cemaatine sızmasına karşı yürüttüğü bir politikaydı. Anglikan rahip Vidler, bu konuda hemfikirdi:</p>

      <p class="alinti" xml:lang="en-GB">Romalı otoriteler adına şu söylenebilir ki; üyelerinin büyük kısmı köylülerden oluşan bir kilisenin yönetiminden sorumlular ve bundan ötürü, kırsal kesime yönelik bu kaygılar onları sıradan müminlerin imanını korumaya yönelik bir tavra sürüklüyor. Ancak bu süreçte eğitimli kesimleri mahcup edebilirler.<span class="dipp" style="font-size:0.86em;"><a class="footnote-link" href="#footnote-225-187" id="footnote-225-187-backlink">187</a></span></p>

      <p class="paragraf-2">Bu açıdan bakılırsa, kırsal kesime yönelik kilise politikası, cemaati koyunlaştırmaya dayanıyordu.</p>

      <p class="paragraf-2">Diğer yandan bu politika yirminci yüzyılda uygulanabilir değildi. Artık kilise üyelerinin önemlice bir kesimi köylülerden oluşmuyordu. XXIII. John’un çağrısıyla 1962’de toplanan II. Vatikan Konseyi’nde alınan kararlar, ABD gibi birkaç istisna bir kenara, dünya çapında Katolikliğin gerileyişine çare üretmek için tasarlanmıştı. Rahipliği seçen Fransızların sayısı son on yılda yüzde 50 azalmıştı ve nüfusunun yüzde 83’u vaftiz edilmiş Katoliklerden oluşan bu ülkede halkın yüzde 25’inden azı, katılımın mecburi olduğu Paskalya ayinlerine gidiyordu. Vatikan Konseylerinin birincisi ile ikincisi arasında İtalya nüfusu yüzde 100’e yakın artış göstermiş olmasına rağmen, rahiplerin sayısı yüzde 70 azalmıştı ve Paskalya ayinlerine katılanların oranı da yalnızca yüzde 12’yle sınırlıydı. Kiliseye düzenli gidenlerin neredeyse tamamı kadınlardan oluşuyordu. Cizvit tarikat lideri, vaftiz törenlerini ve kiliseye hiç gitmeyenleri de hesaba kattığı Katolik nüfusu baz alarak Konsey’e şu bilgileri sunuyordu: “1961 yılında Katolikler dünya nüfusunun yüzde 18’ini oluşturmaktaydı. Bugün [1965] bu rakam yüzde 16’ya düşmüştür.”<span class="dipp"><a class="footnote-link" href="#footnote-225-188" id="footnote-225-188-backlink">188</a></span></p>

      <p class="paragraf-2">Bu koşullar altında kilise, sahip olduğu katı, otoriter ve dar görüşlü kurum imajını, hizmet verdiği insanlara daha yakın görünen bir kurumsal imaja dönüştürmenin yollarını aradı. Maistre Kontu’nun 150 yıllık beyanlarını bir kenara koyarak ayinlerin anadilde yapılmasına cevaz verdi. Rahibelerin kara giysiler kuşanan korkutucu figürler olarak algılanmaması için, laik tarzda giyinmelerine müsaade etti. Erasmus’un 450 yıl önce alaya aldığı bir adet olan Cuma günleri et yeme yasağını kaldırdı. Görünüşe göre kilise, Katoliklerin Cuma günü gerçekleştiğine inanılan İsa’nın çarmıha gerilmesi konusunda yeterince yas tutmuş olduğuna inanıyordu. Nazilerle işbirliği yaptığını hasıraltı ederek, yüzyıllardır kilise metinlerinde bulunan anti-semitik ifadeleri kaldırdı. Adem-i merkeziyetçilik ve kişisel özgürlükler doğrultusunda bazı adımlar attı.</p>

      <p class="paragraf-2">Buna rağmen papalık mahkemesini oluşturan muhafazakâr bürokrasinin gücüne dokunulmadı ve papanın yanılmazlığına dair öğreti de değiştirilmeden kaldı. Şüphesiz bugünkü papalar <span class="char-style-override-11">ex cathedra</span> –yani söyledikleri şeyin sırf unvanları gereği tartışılmaz bir hakikat olduğu iddiasıyla– konuşmuyorlar. Ancak mutlak otorite iddialarını inkâr etmiyorlar ve papalık otoritesi de yerini koruyor. II. Vatikan Konseyi’nin heyecanıyla Reverent Alec Vidler şöyle söylemişti:</p>

      <p class="alinti" xml:lang="en-GB">Romalı Katolik teologlar [“örneğin, Hans Kung, Karl Rahrer, S.J., Edward Schillebeeckx, O.P., vb.”] artık doktriner meseleler ve diğer konularda eserlerini cezadan muaf olarak yayınlayabilirler. Hatta imanın temelleri konusunda bile çalışmalar yapabilirler –ki bu X. Pius ve XI. Pius şöyle dursun, XII. Pius’u bile mezarında ters döndürecektir.<span class="dipp" style="font-size:0.86em;"><a class="footnote-link" href="#footnote-225-189" id="footnote-225-189-backlink">189</a></span></p>

      <p class="paragraf-2">Pius’ların her biri huzur içinde yatabilir; çünkü Kung’un Katolik bir teolog olarak hocalık yapması, Papa II. John Paul tarafından yasaklandı ve Schillebeeckx’in eserleri de sansürlendi.</p>

      <p class="paragraf-2">Farklı kesimleri tatmin etme ihtiyacı, kilise için sürekli yeni sorunlar anlamına geliyordu. Avrupa’da dile getirilen farklı talepler, John Paul’ün bu ülkeleri ziyaretleri sırasında yaptığı konuşmalarda ortaya çıkmaktadır. Bürokrasisi Sovyet bürokrasisiyle bağlantılı olan ve aynı zamanda kilisenin Çarlık Rusya’ya ve Ortodoks kilisesine karşı milli duyguların geleneksel taşıyıcısı olduğu Polonya’da, papa düşünce özgürlüğünden dem vurarak kitlelerde heyecan yarattı. Diğer yandan İrlanda’da, Polonya’dan farklı olarak, düşünce özgürlüğüne dair hiçbir şey söylemedi. Zira İrlanda’da uzun zamandır insanların düşünce özgürlüğünü baskılayan, otoriter kilisenin kendisiydi. Sanayi çağının yarattığı değişimler, papanın bu kiliseyi fazla Batılılaşmaması doğrultusunda uyarmasına yetecek kadar öğretici olmuşu.</p>

      <p class="paragraf-2">Aydınlanmanın, devrimin, kilise karşıtı cumhuriyetçiliğin ve Marksist sosyalizmin vatanı Fransa’da papayı karşılamak üzere 1.200.000 kişinin katılacağı etkinliklere hazırlık yapıldı. Fakat katılım 200.000 kişiyle sınırlı kaldı. Ziyaretin gerçekleştiği bölgenin dışından katılanlar ise beklenmedik biçimde Polonyalı göçmenler oldu. Katolik sayılan bu ülkede medya, John Paul’ün Birleşik Devletler ziyareti sırasında Amerikan medyasının gösterdiği ilgi ve coşkunun pek azını gösterdi. Her ne kadar papa ondan “kilisenin en büyük kızı” olarak bahsetse de, Fransa “babasını” pek de umursamayan bir kız evlat görüntüsü verdi.</p>

      <p class="paragraf-2">Kilisenin konumunu korumak için zaman zaman gözetmek zorunda olduğu hassas dengeler, Polonya’ya karşı tutumunda açığa çıktı. Papanın sözlü saldırılarına karşın gerçekte kilise, “Kızıl” Ordu içinde ve devlet okullarında ders vermesi için din adamlarının görevlendirilmesine izin veren Polonya devletiyle işbirliğini sürdürmekteydi. <span class="char-style-override-11">New York Times</span>’ın 31 Ekim 1979 tarihli sayısında belirtildiği gibi bu işbirliğinde “kilise, talepleri konusunda baskı yapan, ancak kriz zamanlarında işbirliğine giden sadık bir muhalefet gibi işlev görüyor. 1970 ve 1976 yıllarında, işçiler fiyat artışları ve genel ekonomik sorunlar yüzünden ayaklandığında Kardinal Wyszynski itidal çağrısında bulundu ve sözünü dinletti.” 1980’in büyük grev dalgası sırasında Kardinal Wyszynski devlet televizyonunda boy gösterdi ve “gündelik görevleri” yerine getirmenin ve “düzeni sağlamak için mesleki sorumluluk duygusunun güçlendirilmesinin” gerekliliğinden dem vurduğu bir vaaz verdi.<span class="dipp"><a class="footnote-link" href="#footnote-225-190" id="footnote-225-190-backlink">190</a></span></p>

      <p class="paragraf-2">Bu tür hizmetleriyle kilise, rejimden imtiyazlar koparmayı sağladı. Bir hükümet görevlisi <span class="char-style-override-11">Times</span> muhabirine (<span class="char-style-override-11">New York Times,</span> 3 Eylül 1980) “Kilisenin krizi çözme konusunda devlete yardım etmeye çalıştığı inkâr edilemez bir gerçek ve bunun sonucunda pek yakında bir yasa tasarısı gündeme gelebilir” diye demeç verdi. Her ne kadar bürokrasi ve kilise birbirinden bütünüyle memnun olmasa da, bürokrasi kilisenin işçiler üzerindeki otoritesinden faydalanmaktan ve kilise de devlet ile ilişkisi sayesinde elde ettiği güvenceden memnundu.</p>

      <p class="paragraf-2">Bu ilişki, 1981 yılında ilan edilen sıkıyönetim sürecinde de tescillenecekti. Sıkıyönetimin ilan edildiği 13 Aralık’tan sonra Başpiskopos Josef Glemp’in ilk mesajı “yönetime direnmek ... ülke için hem faydasız hem de tehlikelidir” olmuştu (<span class="char-style-override-11">New York Times,</span> 6 Ocak 1982). Hükümet bu mesajı radyodan defalarca yayınladı.</p>

      <p class="paragraf-2">Öte yandan kilise, Polonyalı kitlelerin baskısı altındaydı. 16 Aralık’ta Piskoposluk Genel Konseyi, başında Başpiskopos olduğu halde, ulusun “ordu güçleri tarafından terörize edildiğini” ve “öfke, bezginlik ve aşırı nefretle” dolduğunu ifade eden sert bir bildiri kaleme aldı. Ancak bu bildiri son anda geri çekildi ve yalnızca birkaç rahip tarafından kürsüden okundu. Bunlar da ya bir iletişim eksikliği ya da sözü geçen rahiplerin itaatsizlikleri nedeniyle yaşanan istisnalardı. “Güvenilir bir Komünist Parti kaynağı” <span class="char-style-override-11">New York Times</span>’a 6 Haziran 1982 tarihinde verdiği bir demeçte, devletle kilise arasında “yoğun temaslar” olduğunu bildirdi ve şöyle ekledi: “Her ne kadar kilisenin yaptığı her şey tatmin edici olmasa da, itidalli duruşu hükümete fazlasıyla yardımcı olmuştur.” Batılı bir diplomat ise “Kilise, her ne kadar sürdürülmesi zor da olsa hâlâ yatıştırıcı bir rol üstleniyor” diyordu.</p>

      <p class="paragraf-2">Dayanışma Hareketi’nin 10 Kasım 1982’de gerçekleştireceği genel grevden iki gün önce başpiskopos Glemp, hükümet başkanı General Jaruzelski ile görüştü. Toplantının ardından hükümet papanın Haziran ayında ziyarete geleceğini bildirdi ve başpiskopos ve general gelişmelerin seyri konusunda “karşılıklı kaygılarını” vurgulayan ortak bir açıklama yayınladılar. Bu durum, Glemp’in grev çağrısına “tamamen karşı” olduğunu belirttiği ve sonra kısmen geri adım attığı önceki tutumunu yeniden benimsemesi anlamına geliyordu. Papanın ziyareti konusunda verilen söz, hükümetin sonradan geri alabileceği bir tür tavizdi. Daha önce de yaşandığı gibi, kitlesel huzursuzluklar arttığında ödünler veriliyordu. Kilise, “Sovyet Bloku’nda sahip olduğu toleranslı konumunu” korumak adına hep arabulucu bir güç olarak hareket etmeye çalışıyordu (<span class="char-style-override-11">New York Times,</span> 14 Kasım 1982).</p>

      <p class="paragraf-2">Ancak Glemp’in dengeleri korumayı gözeten eylemlerini yönetmesi giderek zorlaştı. Şubat 1984’te, Glemp halk arasında oldukça sevilen ve Dayanışma’nın katıksız destekçisi olan bir rahibi, hükümet baskıları sonucunda hareketin kalesi sayılan vaaz bölgesinden başka bir bölgeye tayin edince, iki bin Polonyalı doğrudan Glemp’i hedef alan kitlesel bir protesto gösterisi düzenledi. <span class="char-style-override-11">New York Times</span> 20 Şubat 1984 tarihli sayısında, “Eylemci kitlenin, Kardinal Glemp ile genç din adamları ve laik kesimler arasında giderek büyüyen bir ayrışmayı yansıttığı”nı yazıyordu.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-134-backlink" id="footnote-225-134">134</a> <span xml:lang="en-US">Ernst Troeltsch,</span> <span class="char-style-override-11" xml:lang="en-US">The Social Teaching of the Christian Churches</span> <span xml:lang="en-US">(New York: Macmillan, 1950), I, 39.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-135-backlink" id="footnote-225-135">135</a> Celsus, 2. yüzyılda yaşamış, Hristiyanlık karşıtı bir Yunan filozofudur. <span class="char-style-override-11">Gerçek Dünya</span> adlı kitabı, Hristiyanlığa karşı bilinen ilk eleştirel metindir. –<span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-136-backlink" id="footnote-225-136">136</a> <span xml:lang="en-US">Archibald Robertson,</span> <span class="char-style-override-11" xml:lang="en-US">The Origins of Christianity</span> <span xml:lang="en-US">(New York: International Publishers, 1962), 96.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-137-backlink" id="footnote-225-137">137</a> <span xml:lang="en-US">Aktaran Erich Fromm,</span> <span class="char-style-override-11" xml:lang="en-US">The Dogma of Christ</span> <span xml:lang="en-US">(New York: Rinehart &amp; Winston, 1963), 30, 29.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-138-backlink" id="footnote-225-138">138</a> <span xml:lang="en-US">Robertson, 93.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-139-backlink" id="footnote-225-139">139</a> <span xml:lang="en-US">A.g.e., 80.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-140-backlink" id="footnote-225-140">140</a> <span xml:lang="en-US">A.g.e., 50-51.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-141-backlink" id="footnote-225-141">141</a> <span xml:lang="en-US">A.g.e., 56.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-142-backlink" id="footnote-225-142">142</a> <span xml:lang="en-US">A.g.e., 69-70.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-143-backlink" id="footnote-225-143">143</a> <span xml:lang="en-US">Homer W. Smith, 199.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-144-backlink" id="footnote-225-144">144</a> <span xml:lang="en-US">Robert H. Pfeiffer,</span> <span class="char-style-override-11" xml:lang="en-US">History of New Testament Times</span> <span xml:lang="en-US">(New York: Harper, 1949), 164-65.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-145-backlink" id="footnote-225-145">145</a> <span xml:lang="en-US">Smith, 199.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-146-backlink" id="footnote-225-146">146</a> <span xml:lang="en-US">Troeltsch, Cilt 1, 65-68.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-147-backlink" id="footnote-225-147">147</a> <span xml:lang="en-US">Kellett, 207.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-148-backlink" id="footnote-225-148">148</a> <span xml:lang="en-US">James Westfall Thompson,</span> <span class="char-style-override-11" xml:lang="en-US">An Economic and Social History of the Middle Ages</span> <span xml:lang="en-US">(300-1300) (Londra: Century, 1928), 81-82.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-149-backlink" id="footnote-225-149">149</a> <span xml:lang="en-US">Troeltsch, Cilt 1, 133; Thompson, 85-86.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-150-backlink" id="footnote-225-150">150</a> <span xml:lang="en-US">Troeltsch, 132-33.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-151-backlink" id="footnote-225-151">151</a> <span xml:lang="en-US">A.g.e., 296.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-152-backlink" id="footnote-225-152">152</a> <span xml:lang="en-US">A.g.e., 136-37.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-153-backlink" id="footnote-225-153">153</a> <span xml:lang="en-US">V.I. Lenin,</span> <span class="char-style-override-11" xml:lang="en-US">On Religion</span> <span xml:lang="en-US">(New York: International Publishers, 1933), 7.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-154-backlink" id="footnote-225-154">154</a> <span xml:lang="en-US">Aktaran Thompson, 681.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-155-backlink" id="footnote-225-155">155</a> <span xml:lang="en-US">Kautsky,</span> <span class="char-style-override-11" xml:lang="en-US">Foundations of Christianity</span><span xml:lang="en-US">, 395.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-156-backlink" id="footnote-225-156">156</a> <span xml:lang="en-US">Aktaran Thompson, 681.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-157-backlink" id="footnote-225-157">157</a> <span xml:lang="en-US">Kautsky, 396. Karş. Thompson, 623, 629.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-158-backlink" id="footnote-225-158">158</a> <span xml:lang="en-US">Wallace K. Ferguson, “The Church in a Changing World: A Contribution to the Interpretation of the Renaissance,”</span> <span class="char-style-override-11" xml:lang="en-US">Renaissance Studies</span> <span xml:lang="en-US">(New York: Harper &amp; Row, 1970), 163-64.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-159-backlink" id="footnote-225-159">159</a> <span xml:lang="en-US">“Alexander VI,”</span> <span class="char-style-override-11" xml:lang="en-US">Encyclopedia Britannica</span><span xml:lang="en-US">, 11. Basım.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-160-backlink" id="footnote-225-160">160</a> <span xml:lang="en-US">Karl Kautsky,</span> <span class="char-style-override-11" xml:lang="en-US">Thomas More and His Utopia</span> <span xml:lang="en-US">(Londra: A. &amp; C. Black, 1927), 58-59.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-161-backlink" id="footnote-225-161">161</a> Roma Katolik kilisesinin Reform’a ve Protestanlığa karşı tepki olarak düzenlediği ve 1545’ten 1563 arasında yirmi beş kez toplanan konsey. –<span class="char-style-override-11">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-162-backlink" id="footnote-225-162">162</a> <span xml:lang="en-US">Preserved Smith,</span> <span class="char-style-override-11" xml:lang="en-US">The Age of the Reformation</span> <span xml:lang="en-US">(New York: Henry Holt, 1920), 392.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-163-backlink" id="footnote-225-163">163</a> <span xml:lang="en-US">Engizisyon mahkemeleri ve infazları –</span><span class="char-style-override-11" xml:lang="en-US">çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-164-backlink" id="footnote-225-164">164</a> <span xml:lang="en-US">A.g.e., 402.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-165-backlink" id="footnote-225-165">165</a> <span xml:lang="en-US">Albert Soboul,</span> <span class="char-style-override-11" xml:lang="en-US">A Short History of the French Revolution 1789-1799</span> <span xml:lang="en-US">(Berkeley: University of California Press, 1977), 9-10.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-166-backlink" id="footnote-225-166">166</a> <span xml:lang="en-US">Gerald R. Cragg,</span> <span class="char-style-override-11" xml:lang="en-US">The Church and the Age of Reason</span> <span xml:lang="en-US">(Grand Rapids, Mich. Eerdmans, 1967), 206.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-167-backlink" id="footnote-225-167">167</a> <span xml:lang="en-US">Alec R. Vidler,</span> <span class="char-style-override-11" xml:lang="en-US">The Church in an Age of Revolution</span> <span xml:lang="en-US">(Baltimore: Penguin Books, 1976), 19.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-168-backlink" id="footnote-225-168">168</a> <span xml:lang="en-US">Frederick B. Artz,</span> <span class="char-style-override-11" xml:lang="en-US">Reaction and Revolution 1814-1832</span> <span xml:lang="en-US">(New York: Harper, 1934), 10-11.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-169-backlink" id="footnote-225-169">169</a> <span xml:lang="en-US">Vidler, 151.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-170-backlink" id="footnote-225-170">170</a> <span xml:lang="en-US">A.g.e., 154.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-171-backlink" id="footnote-225-171">171</a> <span xml:lang="en-US">A.g.e., 153.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-172-backlink" id="footnote-225-172">172</a> <span xml:lang="en-US">Parker Thomas Moon,</span> <span class="char-style-override-11" xml:lang="en-US">The Labor Problem and the Social Catholic Movement in France</span> <span xml:lang="en-US">(New York: Macmillan, 1921), 131.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-173-backlink" id="footnote-225-173">173</a> <span xml:lang="en-US">Marx and Engels,</span> <span class="char-style-override-11" xml:lang="en-US">Basic Writings</span><span xml:lang="en-US">, 31.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-174-backlink" id="footnote-225-174">174</a> <span xml:lang="en-US">A.g.e., 30.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-175-backlink" id="footnote-225-175">175</a> <span xml:lang="en-US">Moon, 123.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-176-backlink" id="footnote-225-176">176</a> <span xml:lang="en-US">A.g.e., 195.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-177-backlink" id="footnote-225-177">177</a> <span xml:lang="en-US">A.g.e., 158.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-178-backlink" id="footnote-225-178">178</a> <span xml:lang="en-US">A.g.e., 160.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-179-backlink" id="footnote-225-179">179</a> <span xml:lang="en-US">A.g.e., 158, 162.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-180-backlink" id="footnote-225-180">180</a> <span xml:lang="en-US">Aktaran Guenter Lewy,</span> <span class="char-style-override-11" xml:lang="en-US">The Catholic Church and Nazi Germany</span> <span xml:lang="en-US">(New York: McGraw-Hill, 1965), 328.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-181-backlink" id="footnote-225-181">181</a> <span xml:lang="en-US">Lewy, xiv.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-182-backlink" id="footnote-225-182">182</a> <span xml:lang="en-US">A.g.e., 310-11.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-183-backlink" id="footnote-225-183">183</a> <span xml:lang="en-US">A.g.e., 226.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-184-backlink" id="footnote-225-184">184</a> <span class="char-style-override-11" xml:lang="en-US">New York Times</span><span xml:lang="en-US">, 19 Kasım 1964; aktaran Paul Blanshard,</span> <span class="char-style-override-11" xml:lang="en-US">Paul Blanshard on Vatican II</span> <span xml:lang="en-US">(Boston: Beacon Press, 1966), 141.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-185-backlink" id="footnote-225-185">185</a> <span xml:lang="en-US">Saul Friedlander,</span> <span class="char-style-override-11" xml:lang="en-US">Pius XII and the Third Reich: A Documentation</span> <span xml:lang="en-US">(New York: Knopf, 1966), 236.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-186-backlink" id="footnote-225-186">186</a> <span xml:lang="en-US">Robert D. Cross,</span> <span class="char-style-override-11" xml:lang="en-US">The Emergence of Liberal Catholicism in America</span> <span xml:lang="en-US">(Cambridge, Mass.: Harvard University Press, 1958), 6.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-187-backlink" id="footnote-225-187">187</a> <span xml:lang="en-US">Vidler, 189.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-188-backlink" id="footnote-225-188">188</a> <span xml:lang="en-US">Blanshard, 332-33.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-189-backlink" id="footnote-225-189">189</a> <span xml:lang="en-US">Vidler, 189.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-190-backlink" id="footnote-225-190">190</a> <span class="char-style-override-11" xml:lang="en-US">New York Times</span><span xml:lang="en-US">, 3 Eylül 1980.</span></p>
        </div>
      </div>
    </div>
  </div>
</body>
</html>
