<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>italyantext</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1">
	<div class="calibre1" id="italyantext">
			<div class="calibre1">
				<h1 class="baslik1" id="calibre_toc_1">Önsöz</h1>
				<p class="norma">Bernardo Bertolucci’nin 1964 tarihli <span class="calibre4">Devrimden Önce</span> filminde, Fabrizio’nun (Francesco Barilli) arkasından bir sinefil şöyle sesleniyordu: “Unutma, Rossellinisiz yaşanmaz!” </p>
				<p class="norma">18 Ocak 1945’te savaşın yıkıntılarından henüz sıyrılmamış Roma’da ilk kez kamerasını çalıştıran Roberto Rossellini, <span class="calibre4">Roma Açık Şehir</span> yapıtıyla dünya sinemasına Yeni Gerçekçilik akımını armağan ederken, savaşın yıkıp geçtiği bir toplumun acılarını da unutulmaması adına belgelemiştir. Rossellini’nin ölümünün üzerinden 33 yıl geçmiş olsa da bugün İtalyan sinemasına gönül vermiş pek çok araştırmacı Bertolucci’nin filminden yükselen bu sesleniş karşısında bir kez daha saygıyla eğilmektedir. Rossellini’den De Sica’ya, Fellini’den Pasolini’ye dünya sinema tarihinde önemli yeri olan pek çok yönetmenini kaybetmiş olsa da İtalyan sineması, günümüzde ustaların mirasıyla yola devam eden genç auter’leri, yeni tartışmaları, hareketleri, türleri, endüstriyel mücadeleleri ile tarihsel tanıklıklarını sürdürmektedir. 1905’te çevrilen ilk filmi <span class="calibre4">Roma’nın Fethi</span>’nden günümüze dek İtalyan sinemasının kronolojik adımlarını takip eden bu çalışma, sessiz dönemden savaş sonrası yıllarına, Yeni Gerçekçilik’ten İtalyan Yeni Dalgası’na, İtalyan usulü güldürüden spaghetti-western’lere, televizyonun etkisindeki yıllardan günümüzün uluslararası genç auteur’lerine bir ülke sinemasının pek çok durağına uğramayı amaçlamaktadır. </p>
				<p class="norma">İlk sessiz filmlerden yola çıkıp 90’lı yılların panoramasının başlangıcında noktalanan “İtalyan Sineması”nın ilk basımının ardından bu kitap, 90’lardan 2008 yılının sonuna uzanan dönemi de içine almaktadır. Yeni basıma eklenen “Krizden ‘Yeniden Doğuş’a Günümüz İtalyan Sineması” başlıklı bölüm, Türkiye Bilimsel ve Teknolojik Araştırma Kurumu’nun (TÜBİTAK) 2008 yılı “Yurtdışı Doktora Sonrası Araştırma Burs Programı” kapsamında Università Degli Studi Di Padova’da öğretim üyesi Prof. Gian Piero Brunetta’nın danışmanlığında yürütülen “Günümüz İtalyan Sinemasını Oluşturan Dinamikler: Endüstriyel Değişim ve Anlatı Yapısı” konulu araştırma raporunun bulguları, yorum ve tartışmaları derlenerek hazırlanmıştır.</p>
				<p class="norma">2000’lerin ilk yarısında beni İtalyan Sineması’na yönlendirerek bu alanda çalışmam için yolumu açan Prof. Dr. Esra Biryıldız’a; çalışmamın (şimdilik) son bölümünü oluşturmam için temin ettiği kaynaklarla, fikirleri ve öğretileriyle ışık tutan ve Rossellinisiz yaşanamayacağını bir kez daha hatırlatan sinema tarihçisi ve yazarı sevgili Gian Piero Brunetta’ya teşekkür ederim. Ayrıca Sinemanın Ekonomik Tarihi alanındaki araştırmalarıyla bu çalışmaya destek olan Barbara Corsi’ye ve ‘90 sonrası arşiv çalışmaları sırasında filmlere ulaşmama yardımcı olan Dr. Erika Fasan’a teşekkür ederim.</p>
				<p class="norma">Âlâ Sivas</p>
				<p class="norma">Aralık 2009-İstanbul</p>
				</div>
<div class="calibre2" id="calibre_pb_3"/></div>
	</div>
	</body>
</html>