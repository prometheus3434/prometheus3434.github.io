<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>italyantext</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1">
				<h1 class="baslik1" id="calibre_toc_8">Televizyonun Etkisinde Sinema</h1>
				<p class="norma">Lino Micciché, İtalyan sinemasının 70’li yıllarını konu alan kitabına ‘Korkarım ki İtalyan sinemasının bu on yılının tarihini yazmak kolay olmayacak.’<span class="idebold">  </span>cümlesiyle başlar. Micciché’nin de ifade ettiği gibi oldukça karanlık geçen 70’li yıllar ve ardından tamamen televizyonun etkisinde gelişen bir süreç olan 80’li yıllar İtalyan sinemasının yaşadığı yirmi yıllık bir kriz dönemidir. Sinemanın yaşadığı bu krizin nedenlerine değinmeden önce bu süre içerisinde gelişen bazı olumlu gelişmelere de göz atmakta yarar vardır.</p>
				<p class="norma">Öncelikle 70’li yıllar kayıp bir dönem olarak adlandırılmaktadır. Ancak diğer yandan yeni dalga yönetmenlerinin ve yeni İtalyan sinemasının ustalarının bu dönemde hem ulusal hem de uluslararası alanda başarılı yapımlara imza atmış oldukları görülmektedir. Örneğin; 1970 yapımı <span class="calibre4">Il Conformista</span> (Bertolucci), <span class="calibre4">Indagine Su Un Cittadino</span> <span class="calibre4">Al Di Sopra Di Ogni Sospetto</span> (Elio Petri), <span class="calibre4">Lettera Aperta A Un Giornale Della Sera</span> (Maselli); 1971 yapımı <span class="calibre4">Decameron</span> (Pasolini), <span class="calibre4">Morte A Venezia</span> (Visconti); 1972 yapımı <span class="calibre4">Il Caso Mattei</span> (Rosi), <span class="calibre4">In Nome Del Padre</span> (Bellocchio), <span class="calibre4">L’Udienza</span> (Ferreri), <span class="calibre4">Ultimo Tango A</span> <span class="calibre4">Parigi </span>(Bertolucci), <span class="calibre4">Trevico-Torino</span> (Scola); 1973 yapımı <span class="calibre4">Amarcord</span> (Fellini), <span class="calibre4">Ludwig </span>(Visconti), <span class="calibre4">La Grande Abbuffata</span> (Ferreri); 1974 yapımı <span class="calibre4">Allonsanfan </span>(Taviani), <span class="calibre4">Il Fiore Delle</span> <span class="calibre4">Mille e Una Notte</span> (Pasolini), <span class="calibre4">Gruppo Di Famiglia In Un Interno</span> (Visconti), <span class="calibre4">Milarepa</span> (Cavani); 1975 yapımı <span class="calibre4">Professione:reporter</span> (Antonioni), <span class="calibre4">Il Sospetto</span> (Maselli), <span class="calibre4">Diario Di Un</span> <span class="calibre4">Maestro</span> (De Seta); 1976 yapımı <span class="calibre4">Cadaveri Eccellenti</span> (Rosi), <span class="calibre4">L’Innocente </span>(Visconti), <span class="calibre4">Salò</span> (Pasolini), <span class="calibre4">Casanova</span> (Fellini), <span class="calibre4">Novecento </span>(Bertolucci); 1977 yapımı <span class="calibre4">Una Giornata Particolare</span> (Scola), <span class="calibre4">Padre Padrone</span> (Taviani), <span class="calibre4">L’Ultima Donna</span> (Ferreri); 1978 yapımı <span class="calibre4">L’Albero Degli Zoccoli</span> (Olmi), <span class="calibre4">Prova D’Orchestra</span> (Fellini), <span class="calibre4">Ciao Maschio</span> (Ferreri) gibi filmler 60’lı yıllardan kalan bir kuşağın kayıp yıllar içerisinde ortaya koyduğu en iyi örneklerdir. Ancak bu filmler 70’li yıllar boyunca çevrilen bütün filmlerin toplamının yüzde ’2’sini oluşturmaktadır. Bu oran 70’li yılların neden kayıp yıllar olarak adlandırıldığını da ortaya koymaktadır.</p>
				<p class="norma">60’lı yılların İtalyan usulü güldürülerinin son örnekleri, spagetti-western, gerilim, korku, polisiye türündeki filmleri ve daha sonra İtalyan usulü güldürünün giderek azalmasıyla ortaya çıkan erotik güldürüler kriz döneminde sinema endüstrisini en azından bir dereceye kadar ayakta tutabilen faktörlerdir. Ancak gerek 60’lar kuşağının başarıları gerek tür filmleri İtalyan sinema endüstrisini bunalım sürecinden kurtarmaya yetmemiştir. </p>
				<p class="norma">‘68 döneminde yaşanan öğrenci hareketlerinin ve terör olaylarının 70’li yılların ilk yarısına yansıması, ayrıca yine bu dönemde Hristiyan Demokrat ve Sosyalist partiler arasında doğan uyuşmazlıkların da etkisiyle ülke genelinde bir ekonomik sıkıntıdan söz edilebilir. Ancak bu dönemde sinema endüstrisini en çok etkileyen faktör 1977 yılında ilk özel televizyon yayınlarının başlaması olmuştur.<span class="idebold"> </span>1975 yılında Anayasa Mahkemesi kararının ardından hükümetin çıkardığı bir yasayla yerel kablolu televizyon istasyonlarının özel kuruluşlar tarafından kurulması ve işletilmesi serbest bırakılmıştır. Böylece televizyon alanında yatırım yapan ilk girişimciler ülkenin büyük yayınevleri olmuştur. İtalya’nın büyük yayınevi kuruluşlarından biri olan Rizzoli grubu, 1977 yılında yerel televizyonları biraraya getiren PIN isimli bir televizyon şebekesi oluşturmuştur. 1982’de ise iki büyük yayınevi daha televizyon alanına yatırımcı olarak girmişlerdir. O yıl, Rusconi, Italia1’i, Mondadori ise Rete4’ü kurmuşlardır.<span class="idebold"> </span> 70’li yılların sonlarında televizyon alanında yatırım yapan bir diğer girişimci ise Silvio Berlusconi’dir. Berlusconi, ilk olarak 1978’de TeleMilano adlı yerel bir televizyon kanalı kurmuştur. İki yıl sonra kanalın adı Canale5 olarak değiştirilmiştir. Berlusconi’nin sahibi olduğu Fininvest grubu, 1982’de Italia1 ve 1984’te Rete4 kanallarını satın almıştır. </p>
				<p class="norma">Özel televizyon yayınlarıyla birlikte 70’li ve 80’li yıllarda İtalyan sineması tamamen televizyonun egemenliği altında yaşam mücadelesi vermiştir. Özel televizyon kanallarının yayınladığı Amerikan yapımı televizyon filmleri ve diziler sinema seyircisini ekranın başına çekmiş ve sinema salonlarından uzaklaştırmıştır. Seyirci sayısında görülen düşüşle birlikte çevrilen film sayısı azalmış, tür filmleriyle kriz ortamı aşılmaya çalışılmış, sinema salonları art arda kapanmıştır. Ayrıca televizyonun ardından gelişen video sektörü de İtalyan sinemasının içine girdiği kriz ortamının bir diğer sebebi olmuştur. Video ve özel televizyon kanalları aracılığıyla gösterilen Amerikan yapımları bu dönemde Amerikan sinemasının ulusal sinema üzerinde hakimiyet kurmasını da hızlandırmıştır. 70’lerin ikinci yarısında başlayan özel televizyon yayınları 80’lerde İtalyan sinemasını tamamen etkisi altına almıştır. 80’li yıllarda filmlerin yapımcılığını üstlenen televizyon kanalları pek çok genç yönetmenin ilk denemelerini gerçekleştirmesini sağlamıştır. Ancak bu dönemde çıkış yapan yeni yönetmenler televizyonun yetiştirdiği bir kuşaktır. Bu dönemde üretilen filmler gerçeklikten yoksun, mekanik bir üretim sistemi içerisinde ortaya çıkmıştır. Televizyonun sinema endüstrisini etkilemesi ve özellikle de prodüksiyon sisteminde yarattığı sonuçlar 90’lı yılların panoramasında açık bir şekilde ortaya çıkacaktır.</p>
				<p class="norma">70’li yılların ikinci yarısından itibaren İtalyan sinema endüstrisinin inişe geçtiği görülür, hatta ‘sinemanın ölümü’ gibi deyimler dönemin eleştirmenleri tarafından sıkça tekrarlanır. Ancak televizyonun ve Amerikan sinemasının yayılmacılığının sonucu olan bu düşüş yine de İtalyan sinemasını dünya sineması çerçevesinde çok da kötü bir pozisyona sürüklemez. 70’li ve 80’li yıllarda ortaya çıkan genç kuşak yönetmenlerden bazıları kriz sürecinin sonunda sinemanın yeniden yapılanmasını sağlayacaklar ve çalışmalarıyla ikinci yeni İtalyan sineması veya Yeni Yeni Gerçekçilik olarak da adlandırılan tartışmalar ışığında ilerleyen yıllarda yeni bir sinema anlayışına ışık tutacaklardır.</p>
				<p class="norma">70’lerden 90’lara uzanan yirmi yıl boyunca çok sayıda genç yönetmenin sinemaya adım attığı görülür. Özellikle 80’li yıllarda ilk yönetmenlik denemelerini gerçekleştiren isimler oldukça fazla sayıdadırlar. Bunun sebebi öncelikle televizyonun yapımları finanse ederek genç sinemacılara yol açması ve 1965 yasasının halen yürürlükte olmasıdır. ‘65 yasasına göre sinemada yeni ve özgür yaratımlara devlet desteği sağlanmaktadır. Diğer yandan şu da bir gerçektir ki devletin desteklediği filmlerden çok azı sinemada seyircinin ilgisini çekebilmiş ve gelir elde ederek maliyetini karşılayabilmiştir. Sonuç olarak 1965 yılında çıkarılan yasanın 80’li yıllarda olumsuz yönde seyir ettiği görülmektedir.</p>
				<p class="norma">Bu yirmi yıllık dönemde ilk çalışmalarını gerçekleştiren genç kuşak yönetmenlere bakıldığında genellikle bir merkezde, ortak bir ideoloji veya amaç çerçevesinde toplanamadıkları görülmektedir. Genç yönetmenler Yeni Gerçekçilik akımının öncüleri veya yeni dalga yönetmenleri gibi tek bir ideoloji çevresinde hareket etmemektedirler. Onları birleştiren iki ortak tema vardır: yalnızlık ve uzaklaşma. Genç kuşak sinemacılar bireyin iç dünyasını ve yalnızlığını anlatan, bireyin çevresiyle ilişkilerini inceleyen filmler çevirmişler, sinemayı bireyin analizini yapan bir araç olarak kullanmışlardır. Bu yönetmenlerin çoğu ilk denemelerini gerçekleştirdikten sonra film çevirememiş veya daha sonraki filmlerinde başarısız olmuşlardır. Özellikle 80’lerde sinemaya akın eden çok sayıda genç yönetmenin geleneklerden, savaş sonrasının sinemasından kopuk, televizyondan yetişme bir kuşak olduğu göze çarpmaktadır. Bu dönemin ürünlerine bakıldığında savaş sonrası sinemasının karşıtı olarak dil ve anlatımda ifade boşlukları ve sosyal gerçeklikten uzaklaşma görülmektedir. Ancak bu grup içerisinde Pupi Avati’den Nanni Moretti’ye, Ricky Tognazzi’den Giuseppe Tornatore’ye kadar bazı yönetmenler her şeye rağmen ön plana çıkmışlar ve ayakta kalmayı başaran isimler olmuşlardır. </p>
				<p class="norma">80’li yıllarda üretimsel ve fikirsel boşlukların arasında önemli bir referans noktası ise Ermanno Olmi’nin eğitmenliğini üstlendiği “Bassano Okulu”dur. 1982 yılında RAI ve Società Verci di Bassano arasındaki anlaşmayla temelleri atılan bu okulda Olmi, yönetmenlik deneyimlerini aktarmasının yanı sıra gerçek anlamda auter’lerin yetiştirilmesi amacıyla özgün film fikirlerinin yaratılması konusunda genç sinemacıları desteklemiş, böylece sadece Cinecittà’nın yapımcı olarak var olmadığını, düşük bütçelerle de film çevrilebileceğini örneklemiştir.</p>
				<p class="norma">Bu dönemde ele alınması gereken bir başka yenilik ise komedi oyunculuğundan yönetmenliğe geçiş yapan isimlerdir. Güldürüye trajedi ve duygusallığı katan yeni kuşak komedyenlerin filmleri (Massimo Troisi, Roberto Benigni, Francesco Nuti gibi) yirmi yıllık kriz döneminin belki de en verimli çalışmalarıdır. Yeni Kuşak komedyenler arasında yer alan isimlerin ortak özellikleri televizyondan yetişme gençler olmalarıdır. Önceleri güldürü filmlerinde oyuncu olarak yer alan bu isimler daha sonra prodüktörlerin desteğiyle yönetmenliğe geçiş yapmışlar, böylece ‘komik oyuncu-yönetmen’ kavramının ortaya çıkmasını sağlamışlardır. Ancak ilk çalışmalarında oyunculuk nitelikleri yönetmenliklerinin önüne geçmiştir. Daha sonraki çalışmalarında yönetmenlik becerilerini geliştirerek kendilerini kanıtlamışlardır. Özellikle 80’li yılların durgunluğu içerisinde başarılı filmler olarak kabul edilen bu çalışmalar, bir ‘Yeni Dalga’ olarak adlandırılamasa da güldürü türünün gelişimi, güldürüye dramatik öğeler katarak duygusal-komedi türünün ortaya çıkması adına yeni bir hareket olarak düşünülebilir.</p>
				<p class="norma"><span class="idebold">Genç Kuşak Yönetmenler</span></p>
				<p class="norma">1968’de <span class="calibre4">Balsamus </span>ile ilk yönetmenlik denemesini gerçekleştiren <span class="idebold">Pupi Avati</span>, yirmi yıllık bir sürede 21 uzun metraj çalışmaya imza atmıştır. İlk çalışmalarının ticari başarısızlığı onun cesaretinin kırılmasına neden olmamış ve yönetmen, özellikle 70’li yılların ikinci yarısından itibaren bireyin toplumun içerisindeki yerini yalınlıkla anlatan filmler çevirmiştir. Öncelikle müzikten ve savaş sonrasının sinema anlayışından beslenerek çalışmalarını gerçekleştiren Avati’nin filmlerinde yalınlık ve doğallık dikkat çeken unsurlardır. 1978 yılında çevirdiği <span class="calibre4">Jazz Band</span> filminin ardından Mozart’ı anlattığı <span class="calibre4">Noi Tre</span>, <span class="calibre4">Le Strelle Nel Fosso </span>(1979), <span class="calibre4">Cinema!!!</span> (1979), <span class="calibre4">Aiutami A Sognare</span> (1981), <span class="calibre4">Dancing Paradise</span> (1982), <span class="calibre4">Zeder</span> (1983), <span class="calibre4">Una Gita Scolastica</span> (1983), <span class="calibre4">Impiegati</span> (1984), <span class="calibre4">Festa Di</span> <span class="calibre4">Laurea</span> (1985), <span class="calibre4">Regalo Di Natale</span> (1986), <span class="calibre4">Hamburger Serenade </span>(1985), <span class="calibre4">Ultimo Minuto</span> (1987), <span class="calibre4">Sposi</span> (1988), <span class="calibre4">Storie Di Ragazzi e</span> <span class="calibre4">Di Ragazze</span> (1989) ile 80’li yıllar boyunca her yıl bir filme imza atarak küçük öyküleri işlemiştir. İtalya’ya ayna tutan ve küçük burjuva insanlarını konu alan Avati’nin 90’lardan günümüze çektiği filmler arasında <span class="calibre4">Fratelli e Sorelle</span> (1992), <span class="calibre4">Magnificat </span>(1993), <span class="calibre4">L’Amico D’Infanzia</span> (1994), <span class="calibre4">L’Arcano Incantatore</span> (1996), <span class="calibre4">La Via Degli Angeli</span> (1999), <span class="calibre4">I Cavalieri Che Fecero L’Impresa</span> (2000), <span class="calibre4">Il cuore altrove</span> (2003), <span class="calibre4">La rivincita di Natale</span> (2004), <span class="calibre4">Il nascondiglio</span> (2007), <span class="calibre4">Il papà di Giovanna</span> (2008) anımsanabilir.</p>
				<p class="norma">İlk olarak <span class="calibre4">La Città Del Sole</span> (1973), <span class="calibre4">La Morte Al Lavoro</span> (1978) ve <span class="calibre4">Il Piccolo Archimede</span> (1984) gibi televizyon filmleriyle tanınan <span class="idebold">Gianni Amelio</span>, konusunu Vincenzo Cerami’nin yazdığı <span class="calibre4">Colpire Al Cuore</span> (1982) filmiyle televizyon yapımlarından uzaklaşarak ilk sinema çalışmasını ortaya koymuştur. Sonraki yıllarda çevirdiği <span class="calibre4">I Ragazzi Di Via Panisperna</span> (1988) ve <span class="calibre4">Porte Aperte</span> (1991) filmleriyle uluslararası alanda hak ettiği başarıyı yakalamıştır. Amelio’nun 90’lı yılların ilk yarısında çevirdiği filmler yeni bir sinema anlayışının gelişmekte olduğunu göstermiştir. Yönetmenin 90’lı yıllarda çevirdiği <span class="calibre4">Il Ladro Di Bambini</span> (1992) ve <span class="calibre4">Lamerica </span>(1994) filmleri “Yeni Yeni Gerçekçilik” ifadesiyle yeni tartışmalar kapsamında ele alınacaktır. </p>
				<p class="norma">Uzun süre RAI için belgeseller ve kültür programları hazırlayan <span class="idebold">Emidio Greco</span>’nun ilk uzun metraj çalışması Bioy Casares’in romanından uyarladığı <span class="calibre4">L’Invenzione Di Morel</span>’dir (1974). 1983 yılında ise yine bir uyarlama olan <span class="calibre4">Ehrengard</span>’ı çevirmiştir. Genellikle edebiyat eserlerinden uyarlamaları tercih eden Greco, 1984’te <span class="calibre4">Un Caso</span> <span class="calibre4">D’Incoscienza</span> adlı bir televizyon filmi çevirmiştir. Leonardo Sciascia’nın bir öyküsünden uyarladığı <span class="calibre4">Una Storia Semplice</span> (1991) Gian Maria Volonté’nin oyunculuğuyla ön plana çıkan bir yapımdır. Kişisel sinema anlayışını takip ederek kitlesel başarılara imza atmayan yönetmenin son çalışmaları, <span class="calibre4">Milonga </span>(1999), <span class="calibre4">Il Consiglio D’Egitto</span> (2001), <span class="calibre4">L’uomo privato</span> (2007) filmleridir.</p>
				<p class="norma">Yazar ve senarist <span class="idebold">Fabio Carpi</span>, 1972 yılında yönettiği <span class="calibre4">Corpo D’Amore</span> filmiyle ilk çıkışını gerçekleştirir. Bir baba ve oğulun aynı kadına duydukları aşkın anlatıldığı filmde özellikle edebi nitelikteki diyaloglar dikkat çeker. Daha sonra <span class="calibre4">L’Età Della Pace</span> (1974), <span class="calibre4">Quartetto Basileus</span> (1981), <span class="calibre4">Barbablù Barbablù</span> (1985), <span class="calibre4">L’Amore Necessario</span> (1990) gibi filmler çeviren yönetmenin bütün çalışmalarında yetişkin karakterler gençlik heyecanlarıyla hareket ederek bütün sorumlulukları ve kuralları yıkmak istercesine aşklarına ulaşmak için mücadele verirler. <span class="calibre4">La Prossima</span> <span class="calibre4">Volta Il Fuoco</span> (1993) 90’lı yıllarda çektiği filmler arasında anımsanabilir.</p>
				<p class="norma"> Sık sık Pasolini’ye benzetilen <span class="idebold">Alberto Bevilacqua</span> genellikle kendi romanlarını sinemaya uyarlamıştır. İlk filmi olan <span class="calibre4">La Califfa</span>’nın (1971) ardından <span class="calibre4">Questa</span> <span class="calibre4">Specie D’Amore</span> (1971), <span class="calibre4">Attenti Al Buffone</span> (1976), <span class="calibre4">Bosco D’Amore</span> (1981), <span class="calibre4">La Donna Delle</span> <span class="calibre4">Meraviglie</span> (1985) gibi çalışmalar gerçekleştirmiştir. 1987’de çevirdiği <span class="calibre4">Tango Blu</span> başarılı olmamıştır. Bu filmden 12 yıl sonra 1999’da yine bir roman uyarlaması olan <span class="calibre4">GialloParma</span>’yı çevirmiştir.</p>
				<p class="norma"><span class="idebold">Gianfranco Bettetini</span>’nin bu dönemde çıkış yapan yönetmenlerden en önemli farkı sinemanın teorik ve uygulamalı özelliklerini buluşturmasından kaynaklanmaktadır. İlk çalışmalarından itibaren Rossellini’nin sinema öğretisini takip eden Bettetini’nin ilk filmi 1973 yapımı <span class="calibre4">Stregone Di Città</span>’dır. Bu filmi <span class="calibre4">Ambrogio Da Milano</span> (1976), 80’li yıllarda <span class="calibre4">Semmelweiss</span> (1980), <span class="calibre4">L’Ultima Mazurka</span> (1986) gibi örnekler izlemiştir.</p>
				<p class="norma"><span class="idebold">Franco Giraldi</span>, 60’lı yıllarda farklı takma isimler kullanarak iki western türü film çevirmiştir. Çalışmalarının çoğu güldürü filmleridir. <span class="calibre4">Cuori Solitari</span> (1970) ve <span class="calibre4">Colpita Da</span> <span class="calibre4">Improvviso Benessere</span> (1976) gibi filmleri bu türdeki çalışmalarındandır. Ancak kendini kanıtladığı temel çalışmaları P.Antonio Quarantotti Gambini’nin romanından uyarladığı <span class="calibre4">Rosa</span> <span class="calibre4">Rossa </span>(1973) ve 1979’da çektiği Mario Soldati’nin <span class="calibre4">Giacca Verde</span> adlı filminin yeniden çevrimidir. 80’lerden günümüze dek ortaya koyduğu çalışmalar <span class="calibre4">L’Addio A Enrico Berlinguer</span> (1984), <span class="calibre4">La Guerra Di Spagna</span> (1993), <span class="calibre4">La Frontiera</span> (1996), <span class="calibre4">Voci </span>(2001) ile <span class="calibre4">Un altro mondo è possibile</span> (2001), <span class="calibre4">Firenze, il nostro domani</span> (2003) belgeselleri sayılabilir.</p>
				<p class="norma"><span class="idebold">Salvatore Piscicelli</span>, 1979’da çevirdiği ilk filmi <span class="calibre4">Immacolata e Concetta</span> düşük bütçeli bir yapım olmasına rağmen yönetmenin sinema dilini ortaya koymuştur. İkinci filmi <span class="calibre4">Le Occasioni Di Rosa</span> popüler bir çalışmadır. 80’li yılların ikinci yarısında çevirdiği <span class="calibre4">Blues Metropolitano</span> (1985) ve <span class="calibre4">Regina</span> (1987) adlı filmlerinde stil ve anlatımda değişiklikler yapmaya çalışmıştır, ancak bu filmleri ilk çıkışı kadar başarılı olamamışlardır. 90’lı yıllardan itibaren ortaya koyduğu çalışmalar <span class="calibre4">Baby Gang</span> (1992), <span class="calibre4">Tutti Nel Bosco</span> (1998), <span class="calibre4">Il Corpo</span> <span class="calibre4">Dell’Anima</span> (1999), <span class="calibre4">Quartetto</span> (2001) şeklindedir.</p>
				<p class="norma">Uzun süre belgesel filmler çevirdikten sonra <span class="calibre4">Il Sasso In Bocca</span> (1970) ve <span class="calibre4">Faccia Di Spia</span> (1974) adlı iki filmle önemli çıkış yapan <span class="idebold">Giuseppe Ferrara</span>, bu filmlerde İtalya’daki mafya olgusunu işler. Giuseppe Ferrara’nın sineması daha çok sosyal gerçekliğe eğilen ve bu gerçekliği ortaya çıkarmaya çalışan müdahaleci bir sinemadır. Daha sonra <span class="calibre4">Panagulis Zei</span>’yi (1980) çevirmiş, ayrıca İtalyan tarihinin karanlık sayfalarını açan <span class="calibre4">Cento Giorni A Palermo</span> (1984) ve Aldo Moro cinayetini soruşturan <span class="calibre4">Il Caso Moro</span> (1986) gibi filmlere imza atmıştır. <span class="calibre4">Il Caso Moro</span>’nun ardından <span class="calibre4">Contra-Diction</span> (1989), <span class="calibre4">Narcos</span> (1991), <span class="calibre4">Giovanni Falcone</span> (1993), <span class="calibre4">Segreto Di Stato</span> (1994), <span class="calibre4">Donne Di Mafia</span> (2000), <span class="calibre4">Il Caso Calvi</span> (2001) gibi çalışmalar ortaya koymuştur.</p>
				<p class="norma"><span class="idebold">Luigi Faccini</span>, Maurizio Ponzi, Adriano Apra ve Gianfranco Albano ile birlikte 60’lı yılların başında İtalya’ya <span class="calibre4">Cahiers du Cinéma</span>’nın standartlarını getirmeye çalışan bir eleştirmen grubu içerisinde yer almıştır. 1971 yılındaki bir televizyon çalışmasıyla eleştirmenlikten yönetmenliğe geçmiştir. 1976’da bir uyarlama olan <span class="calibre4">Garofano Rosso</span>’yu çevirmiştir. Ardından televizyon için <span class="calibre4">Nella Città Perduta Di Sarzana</span>’yı (1979) ve şair Dino Campana’nın biyografisi olan <span class="calibre4">Inganni</span>’yi (1985) çekmiştir. <span class="calibre4">Donna D’Ombra</span> (1988), <span class="calibre4">Notte Di Stelle</span> (1992), <span class="calibre4">Giamaica </span>(1998) diğer filmleridir.</p>
				<p class="norma">Luigi Faccini gibi eleştirmenlikten yönetmenliğe geçiş yapan <span class="idebold">Maurizio Ponzi</span>’nin ilk çalışmaları şiddet ve eleştiri içermektedir. Ancak daha sonra Francesco Nuti ile karşılaşması onun güldürü türüne yönelmesine sebep olur. Bu türde çevirdiği <span class="calibre4">Madonna Che Silenzio C’è Stasera</span> (1982), <span class="calibre4">Io, Chiara e Lo Scuro</span> (1982), <span class="calibre4">Son Contento</span> (1983) gibi çalışmaları başarılı örneklerdir. Ancak 1985’te çevirdiği <span class="calibre4">Qualcosa Di</span> <span class="calibre4">Biondo</span> ve Lara Cardella’nın bir eserinden uyarladığı <span class="calibre4">Volevo I Pantaloni</span> (1990) onun güldürü türündeki filmleri kadar başarı elde edememişlerdir. <span class="calibre4">Nero Come Il Cuore</span> (1990), <span class="calibre4">Vietato Ai</span> <span class="calibre4">Minori </span>(1992), <span class="calibre4">Anche I Commercialisti Hanno Un’Anima</span> (1994), <span class="calibre4">Italiani </span>(1996), <span class="calibre4">Fratelli Coltelli</span> (1997), <span class="calibre4">Besame Mucho</span> (1999) 90’lı yıllarda çevirdiği filmlerdir.</p>
				<p class="norma">Eleştirmenlikten gelen, belgesel filmlere imza atan <span class="idebold">Carlo Di Carlo</span>, Pasolini ve Antonioni’nin yanında yönetmen yardımcılığı yapmıştır. 70’li yıllar boyunca Alman televizyonu için altı tane uzun metraj film çevirmiştir. Çevirdiği tek uzun metraj sinema filmi ise 1978 yapımı Carlos Maria Onetti’nin romanından uyarladığı <span class="calibre4">Per Questa</span> <span class="calibre4">Notte</span>’dir. Bu filmden sonra Di Carlo, televizyon için gerçekleştirdiği çalışmalarını sürdürmüştür.</p>
				<p class="norma">İlk filmlerine bakıldığında, <span class="idebold">Pasquale Squitieri</span>’nin gangster ve western türü filmlerin tipik yönetmeni olduğu düşünülebilir. Genellikle Amerikan yapımı gangster filmlerinden ve Francesco Rosi’den etkilenmiştir. 1972 yapımı <span class="calibre4">Camorra</span> adlı çalışmasının ardından yönetmenliğini ve kendine özgü ifade biçimini tüm filmlerinde hissettirmiştir. Mussolini’ye aşık olan ve onu ölümüne dek yalnız bırakmayan Claretta Petacci’yi konu aldığı <span class="calibre4">Claretta </span>(1984) adlı çalışması dışında bütün filmlerinde Francesco Rosi gibi güney İtalya’yı ve mafya sorununu ele almıştır. <span class="calibre4">Prefetto Di Ferro</span> (1977), <span class="calibre4">Corleone</span> (1978), <span class="calibre4">Razza Selvaggia</span> (1980) bu tür çalışmalarına örnektir. <span class="calibre4">Il Pentito</span> (1985), <span class="calibre4">Russicum</span> (1987), <span class="calibre4">Gli Invisibili</span> (1988), <span class="calibre4">Il Colore</span> <span class="calibre4">Dell’Odio</span> (1989), <span class="calibre4">La Polveriera</span> (1991), <span class="calibre4">Atto Di Dolore</span> (1991), <span class="calibre4">Li Chiamarono...Briganti</span> (1999) 90’lı yıllarda devam eden yapımları arasında anımsanır.</p>
				<p class="norma"><span class="calibre4">Vermisàt</span> (1973) ve <span class="calibre4">Màicol</span> (1989) adlı uzun metraj çalışmaları ve <span class="calibre4">Robinson In Laguna</span> (1984) adlı orta metraj çalışması <span class="idebold">Mario Brenta</span>’nın önemli filmleri arasında sayılmaktadır. Bütün filmlerinde göze çarpan ortak özellik insanı anlatabilme becerisidir. Genellikle bireyi kendi çevresiyle kurduğu ilişki çerçevesinde başarılı bir şekilde incelemiştir. Brenta’nın filmlerinde iki tür karakter bulunur ve bu karakterler arasındaki karşılaştırmalar ön plana çıkar: Bir yanda modernleşme sürecinin dışında kalmayı tercih ederek içindeki ‘ben’i yaşatmaya çalışan insan, diğer yanda endüstri toplumunun içinde kaybolmuş, hem kendisiyle hem de çevresiyle ilişkisini yitirmiş insan...</p>
				<p class="norma">1975 yılında çevirdiği ilk filmi olan <span class="calibre4">Irene, Irene</span> ile eleştirmenlerin dikkatini çeken <span class="idebold">Peter Del Monte</span>’nin filmlerinde dramdan ironiye, gerçekliğin yitiminden düşlere ve fantazyalara kadar pek çok unsur yer almıştır. İlk filminin ardından <span class="calibre4">L’Altra Donna</span> (1980), <span class="calibre4">Piso Pisello</span> (1981), <span class="calibre4">Invito Al Viaggio</span> (1982), <span class="calibre4">Piccoli Fuochi</span> (1985), <span class="calibre4">Giulia Giulia</span> (1987), <span class="calibre4">Etoile</span> (1988), gibi çalışmalara imza atmıştır. 1990’da çevirdiği <span class="calibre4">Tracce Di Vita Amorosa</span>’da olaylar altı yaşındaki bir çocuğun gözünden aktarılmıştır. <span class="calibre4">Compagno Di</span> <span class="calibre4">Viaggio</span> (1996), <span class="calibre4">La Ballata Dei Lavavetri</span> (1998), <span class="calibre4">Controvento</span> (2000), <span class="calibre4">Nelle tue mani</span> (2007) son dönem filmleridir.</p>
				<p class="norma"><span class="idebold">Marco Leto</span>’nun ilk filmi 1973 yılında çevirdiği <span class="calibre4">La Villeggiatura</span>’dır. 80’li yıllarda filmografisinde öne çıkan <span class="calibre4">Una Donna Spezzata</span> (1988), <span class="calibre4">A Proposito Di Quella Strana Ragazza</span> (1987) gibi filmlerde dram türüne yer vermiş, karakterlerin psikolojisini çözümlemeye çalışmıştır.</p>
				<p class="norma"><span class="idebold">Marco Tullio Giordana</span>’nın 60’lı yıllarda yaşanan öğrenci olaylarını konu alan ilk yönetmenlik denemesi<span class="calibre4"> Maledetti Vi Amerò</span> (1979) uluslararası alanda ilgi görmüş, Locarno Festivali’nde ödüllendirilmiştir. 1981’de çevirdiği <span class="calibre4">La Caduta</span> <span class="calibre4">Degli Angeli Ribelli</span> filminde terörizm ve savaş temalarını ele alır. Giordana’nın filmlerinde genellikle dikkat çekici olan unsur, bugünü ve bugünün olaylarını anlatırken bile melodramatik bir yapıya yer vermesidir. <span class="calibre4">Appuntamento A Liverpool</span> (1988), <span class="calibre4">La</span> <span class="calibre4">Neve Sul Fuoco</span> (1991), <span class="calibre4">L’Unico Paese Al Mondo</span> (1994), <span class="calibre4">Pasolini, Un Delitto Italiano</span> (1995), <span class="calibre4">I Cento Passi</span> (2000) 90’lı yılların çalışmaları arasındadır.</p>
				<p class="norma">Bernardo Bertolucci’nin kardeşi olan <span class="idebold">Giuseppe Bertolucci</span>, televizyon için gerçekleştirdiği yapımların ardından 1977’de <span class="calibre4">Berlinguer Ti Voglio Bene</span> ile sinemada ilk uzun metraj filmini çevirir. Roberto Benigni ile yaptığı çalışmalar onun yönetmenlik kariyerinde önemli rol oynar. Bertolucci ve Benigni’nin birlikte gerçekleştirdikleri çalışmalar arasında yer alan 1986 yapımı <span class="calibre4">Tuttobenigni</span>,<span class="calibre4"> </span>80’li yılların İtalyan sinemasında görülen güldürü filmlerinin toplamı niteliğindedir. Diğer filmleri arasında <span class="calibre4">Oggetti Smarriti</span> (1979), <span class="calibre4">Segreti Segreti</span> (1985), <span class="calibre4">Strana La Vita</span> (1988), <span class="calibre4">Amori In Corso</span> (1988), <span class="calibre4">I Cammelli</span> (1988), <span class="calibre4">La Domenica Specialmente</span> (1991), <span class="calibre4">Troppo Sole</span> (1994), <span class="calibre4">Il Dolce Rumore Della Vita</span> (1999), <span class="calibre4">L’Amore Probabilmente</span> (2001) gibi çalışmaları sayılabilir. Özellikle <span class="calibre4">Segreti Segreti</span>’de ve daha sonra <span class="calibre4">Amori In Corso</span>’da Bertolucci, kadının iç dünyasını başarılı biçimde ele almasıyla dikkat çekmiştir.</p>
				<p class="norma">Önceleri sinemada ve televizyonda oyuncu olarak yer alan <span class="idebold">Carlo Verdone</span> <span class="calibre4">Un Sacco Bello</span> (1980) adlı uzun metrajlı bir epizot filminde başrol oyuncusu, senarist ve yönetmen olarak yer alır. Verdone ilk yıllarında Alberto Sordi’ye benzetilmiştir. 1981’de gerçekleştirdiği <span class="calibre4">Bianco Rosso e Verdone</span> ve diğer çalışmalarının ardından her yıl bir filme imza atar. En çok seyirci toplayan güldürü türündeki filmleri arasında <span class="calibre4">Borotalco</span> (1982), <span class="calibre4">Acqua e Sapone</span> (1983), <span class="calibre4">Io e Mia Sorella</span> (1987) ve <span class="calibre4">Compagni Di Scuola</span> (1988) sayılabilir. 90’lı yıllarda ortaya koyduğu çalışmalarında-1990’da çevirdiği <span class="calibre4">Stasera A Casa Di Alice</span> örneğinde olduğu gibi-bireyin yalnızlığını başarıyla vurgulamıştır. </p>
				<p class="norma">1979’da ilk filmi <span class="calibre4">Rataplan</span>’ı çeviren <span class="idebold">Maurizio Nichetti</span> 80’li yılların en önemli güldürü yönetmenlerinden biridir. Gerçeküstücülüğe duyduğu yakınlık, doğaçlamalar, insanın sorunları, dramlar onun filmlerinde sıkça görülen ve hissedilen özelliklerdir. <span class="calibre4">Ho Fatto Splash!</span>’in (1980) ardından 1982’de çevirdiği <span class="calibre4">Domani Si Balla</span> ile televizyonun birey üzerindeki etkilerine değinen Nichetti, 1988 yapımı <span class="calibre4">Ladri Di Saponette</span>’de yine televizyona ve televizyon reklamlarına saldırır, ayrıca sinema tarihinden bazı kesitlere de gönderme yapar. Komediyi eleştirel yaklaşımla işleyen Nichetti’nin 90’lı yıllarda çevirdiği filmler; <span class="calibre4">Volere Volare</span> (1990), <span class="calibre4">Stefano Quantestorie</span> (1993), <span class="calibre4">Palla Di</span> <span class="calibre4">Neve </span>(1995), <span class="calibre4">Luna e L’Altra</span> (1996), <span class="calibre4">Honolulu Baby</span> (2000)’dir. </p>
				<p class="norma">1976 yılında super 8 mm. çektiği <span class="calibre4">Io Sono Un Autarchico</span> ile ilk yönetmenlik denemesini gerçekleştiren <span class="idebold">Nanni Moretti</span>, filmlerinde politik öğelerin yanı sıra otobiyografik öykülerine de yer vererek günümüz İtalyası’na ayna tutmaktadır. Filmlerinin senaryosunu yazan ve oyuncu olarak yer alan yönetmenin filmografisindeki dört filmi, Brunetta’ya göre son yirmi yılda Moretti’yi özetler: Sondan başa doğru gidersek, <span class="calibre4">Palombella Rossa</span> (1989) anlatı mekanizmasını olgunlaştıran; <span class="calibre4">Caro Diario</span> (1993) Cannes Film festivali’nde aldığı ödülle Moretti’yi uluslar arası yönetmen konumuna getiren, İtalya’yı Moretti’nin günlüğüyle harmanlayarak eleştiren; <span class="calibre4">La stanza del figlio</span> (2001) Moretti’nin kendisi dışında bir hikayeye, bir trajediye odaklanan; <span class="calibre4">Il Caimano</span> (2006) içinde birden fazla hikaye barındıran ve İtalyan sinemasının küçük yapımcılarına bir saygı duruşu sayılabilen filmlerdir.<span class="idebold"> </span> Filmlerini genç kent yaşamının ayrıntılarına gösterilen ironik ve sevecen dikkat, yeni anlatım tarzı sorunları, nevrotik bir melankoli ve her zamankinden daha dağınık, daha alçak ve daha berbat olan şimdinin gerçekliğine bir tepki olarak yeni değerler arayışı veya eski değerlere geri dönüş belirler.<span class="idebold"> </span> </p>
				<p class="norma">İlk filmlerinde başarı elde edemeyen <span class="idebold">Marco Risi</span>, 1984 yılında üçüncü filmi olan <span class="calibre4">Colpo Di Fulmine</span> ile dikkat çekmeyi başarır. Filmde otuz yaşında bir adamla on iki yaşında bir kız arasında geçen aşk öyküsünü başarılı bir dille aktarır. 1987’de çevirdiği <span class="calibre4">Soldati</span> ve <span class="calibre4">365 All’Alba</span> filmleri kariyerinde yeni bir dönemin açıldığını gösterir. <span class="calibre4">Mery Per</span> <span class="calibre4">Sempre </span>(1988) ve <span class="calibre4">Ragazzi Fuori</span> (1990) ile çalışmalarına devam eden yönetmen savaş sonrasının yönetmenlerinden etkiler taşırken, 90’lı yıllardaki filmlerindeki gerçekçi unsurlarla sinema yazarlarının dikkatini çekmiştir. <span class="calibre4">Il Muro Di Gomma</span> (1991), <span class="calibre4">Nel Continente Nero</span> (1992), <span class="calibre4">L’Unico Paese Al Mondo</span> (1994), <span class="calibre4">Il Branco</span> (1994), <span class="calibre4">Bambini Al Lavoro</span> (1996), <span class="calibre4">L’Ultimo Capodanno</span> (1998), <span class="calibre4">Tre Mogli</span> (2001), <span class="calibre4">Maradona, la mano di Dio</span> (2007) son dönem çalışmalarıdır.</p>
				<p class="norma">Sinemada uzun süre oyuncu olarak yer alan <span class="idebold">Ricky Tognazzi</span>, önce <span class="calibre4">Piazza</span> <span class="calibre4">Navona</span> filminin <span class="calibre4">Fernanda </span>(1987) epizodunu çevirerek, daha sonra da ilk uzun metraj çalışması <span class="calibre4">Piccoli Equivoci</span>’yi (1988) gerçekleştirerek yönetmenliğe adım atmıştır. Bu filmde bir apartmanın içinde yaşayan insanları, ilişkileri, aşkları, güvensizlikleri başarılı bir dille aktarmıştır. <span class="calibre4">Ultrà </span>(1991), <span class="calibre4">La Scorta</span> (1993), <span class="calibre4">Vite Strozzate</span> (1996), <span class="calibre4">I Giudici</span> (1999) 90’lı yılların çalışmaları arasında önem taşır.</p>
				<p class="norma">1980 yılında çevirdiği <span class="calibre4">Summertime</span> ile ilk yönetmenlik denemesini gerçekleştiren <span class="idebold">Massimo Mazzucco</span>, ikinci filmi olan <span class="calibre4">Romance</span>’ta (1986) bir baba ve oğul arasındaki ilişkiyi başarıyla aktarır. Birey-birey, birey-toplum ilişkisini ve farklı nesiller arasındaki mesafeleri başarılı bir dille aktararak 80’li yıllarda çıkış yapan yönetmenler arasında anılmaktadır.</p>
				<p class="norma">Önceleri belgesel yapımlara ve bazı televizyon çalışmalarına imza atan <span class="idebold">Giuseppe Tornatore</span>, sinemada ilk yönetmenlik denemesini 1986 yılında çevirdiği <span class="calibre4">Il Camorrista</span> filmiyle gerçekleştirir. İfade biçimi ve filmlerindeki ideoloji açısından bakıldığında çağdaşları arasında 60’lar kuşağına en yakın duran yönetmen Tornatore’dir. Eleştirmenler onun yeni bir ses ya da alternatif olduğunu öne sürmezler, çünkü sinema dili fazlasıyla gelenekseldir. Ancak bu geleneksellik içerisinde 80’li yılların diğer yönetmenlerine oranla farklı bir olgunluğu da taşımaktadır. Tornatore’nin en önemli başarısı 1989’da <span class="calibre4">Nuovo Cinema Paradiso</span> ile gelir. İtalya’da gösterime girdiğinde eleştirmenler ve seyirci tarafından fazla ilgi görmeyen film, o yıl Cannes Film Festivali’nde ve Oscar törenlerinde ödüllendirilir. Bu filmin elde ettiği başarı 80’li yıllar İtalyan sinemasının yaşadığı en ilginç durumdur. Filmde 80’li yıllarda üne kavuşmuş, çok sayıda film çevirmiş bir yönetmenin çocukluk yıllarından yola çıkılarak onun sinemayla ilk tanışma yeri olan Sicilya’ya ve buradaki bir sinema salonuna gidilir. Olay örgüsünün geçtiği bu bölgede faşist yönetim altındaki İtalya başarılı bir şekilde yansıtılırken bir yandan da günümüze göndermeler yapılır. Geçmiş ve bugün arasında kurulan bağlar yönetmenin bir sonraki filmi olan <span class="calibre4">Stanno Tutti</span> <span class="calibre4">Bene</span>’de (1990) de tekrarlanır. <span class="calibre4">Nuovo Cinema Paradiso</span>’nun başarısı İtalyan sinemasında oldukça karanlık ve durgun bir dönem olan 80’li yılların başarıyla noktalanmasına sebep olmuştur. Ayrıca film, 90’lı yılların sinemasında gerçekleşecek olumlu gelişmelerin habercisi niteliğindedir. Tornatore’nin diğer filmleri; <span class="calibre4">Il Cane Blu</span> (1991), <span class="calibre4">Una Pura Formalità</span> (1993), <span class="calibre4">L’Uomo Delle Stelle</span> (1995), <span class="calibre4">Lo Schermo A Tre Punte</span> (1995), <span class="calibre4">La Leggenda Del Pianista Sull’Oceano</span> (1998), <span class="calibre4">Malèna</span> (2000) ve <span class="calibre4">La Sconosciuta</span>’dır (2006).</p>
				<p class="norma"><span class="idebold">Yeni Kuşak Komedyenler</span></p>
				<p class="norma">Önceleri <span class="calibre4">Non Stop</span>, <span class="calibre4">Luna Park</span> ve <span class="calibre4">La Sberla</span> gibi televizyon yapımlarında yer alan ve adını duyuran <span class="idebold">Massimo Troisi</span>’nin ilk yönetmenlik denemeleri 1981 yılında çevirdiği <span class="calibre4">Ricomincio Da Tre</span> ve 1983 yapımı <span class="calibre4">Scusate Il Ritardo</span>’dur. 1987’de çevirdiği <span class="calibre4">Le Vie Del Signore Sono Finite</span> 30’lu yılları anlatan bir dönem filmidir. Yönetmenlik tecrübesini zamanla pekiştiren Troisi’nin başarısını kanıtladığı filmi ise 1991’de çevirdiği <span class="calibre4">Pensavo Fosse Amore, Invece Era Un Calesse</span>’dir. Napoli’li oyuncu-yönetmen ölümünden önce son kez Micheal Radford’un yönettiği <span class="calibre4">Il Postino</span> filminde rol almıştır. <span class="calibre4">Il Postino</span>, Troisi’nin duygusal komedyenliğini ön plana çıkaran başarılı bir yapım olarak dikkat çekmiştir.</p>
				<p class="norma"><span class="calibre4">Onda Libera</span> adlı yapımla televizyonda yer alan <span class="idebold">Roberto Benigni</span>, sinemada ilk kez Giuseppe Bertolucci’nin yönettiği <span class="calibre4">Berlinguer Ti Voglio Bene</span> (1977) filminde rol alır. Benigni’nin yönetmenliğini yaptığı dört epizottan oluşan ilk filmi <span class="calibre4">Tu Mi</span> <span class="calibre4">Turbi</span> (1984) başarılı bir çıkış yakalar. Ancak bundan sonra çevirdiği <span class="calibre4">Non Ci Resta Che Piangere</span> (1984), <span class="calibre4">Il Piccolo Diavolo</span> (1988), <span class="calibre4">Johnny Stecchino</span> (1991) gibi filmlerde Benigni’nin oyunculuğu yönetmenliğinin önüne geçer. 1994 yılında yönettiği <span class="calibre4">Il Mostro</span> ile Benigni, hem oyuncu hem de yönetmen olarak kendini kanıtlamayı başarır. Keaton ve Chaplin klasiklerine benzetilen bu yapımın ardından Benigni, hem kendi kariyeri açısından hem de İtalyan sinema tarihi açısından unutulmayacak bir film olan <span class="calibre4">La Vita è</span> <span class="calibre4">Bella</span>’ya (1997) imza atar. Yönetmenliğini üstlendiği ve oyuncu olarak rol aldığı film, İkinci Dünya Savaşı yıllarında bir toplama kampında Yahudi bir babanın oğluna hayatı güzel gösterme çabasını anlatır. Duygusal güldürü öğeleri taşıyan film, güldürürken düşündürmesi ve sonunda seyircide acı bir gülümseme bırakmasından dolayı 60’lı yılların İtalyan usulü güldürü örnekleriyle karşılaştırılmıştır. <span class="calibre4">La Vita è Bella</span>’nın en iyi yabancı film dalında Oscar ödülünü almasıyla İtalyan sinemasına getirdiği uluslararası başarının ardından Benigni, İtalyan sinema tarihinde ulaşılmamış 40 milyon euro’luk bütçesiyle ve Brunetta’nın “Fellinivari” <span class="idebold"> </span> olarak ifade ettiği anlatısıyla Carlo Collodi’nin masalı <span class="calibre4">Pinocchio</span>’yu (2002) uyarlar. Günümüze uzanan son çalışması 2005 yapımı <span class="calibre4">La tigre e la neve</span>’dir.</p>
				<p class="norma"><span class="calibre4">Non Stop</span>, <span class="calibre4">Black Out</span>, <span class="calibre4">La Sberla</span> gibi televizyon yapımlarında yer alan <span class="idebold">Francesco Nuti</span> yönetmenliğe geçmeden önce Maurizio Ponzi’nin filmlerinde rol almıştır. 1985 yılında ilk yönetmenlik denemesi olan <span class="calibre4">Casablanca, </span>ardından <span class="calibre4">Tutta</span> <span class="calibre4">Colpa Del Paradiso</span> (1985), <span class="calibre4">Stregati </span>(1986), <span class="calibre4">Willy Signori e Vengo Da Lontano</span> (1989), <span class="calibre4">Caruso Pascoski, Di Padre Polacco</span> (1988) gibi filmleriyle yönetmenlik kariyerinde ilerlemiştir. Filmlerindeki ortak özellik, karakterler ve insan psikolojisi üzerine ayrıntılı çalışmasıdır. Güldürmenin yanında duygusal bir yaklaşımla gerçekliği gözler önüne sermesi bakımından yeni kuşak komedyenler arasında önemli bir konuma sahiptir. <span class="calibre4">Donne Con Le Gonne</span> (1991), <span class="calibre4">OcchioPinocchio</span> (1994), <span class="calibre4">Il Signor Quindicipalle</span> (1998), <span class="calibre4">Io Amo</span> <span class="calibre4">Andrea </span>(1999), <span class="calibre4">Caruso Zero In Condotta</span> (2001) son dönem filmleridir.</p>
				</div>
<div class="calibre2" id="calibre_pb_17"/></body>
</html>