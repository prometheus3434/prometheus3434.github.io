<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>italyantext</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1">
				<h1 class="baslik1" id="calibre_toc_2">İlk Yıllar</h1>
				<p class="norma"><strong class="calibre5">Roma’nın Fethi ve İlk Gösterimler </strong></p>
				<p class="norma">‘Roma: 20 Eylül 1905 akşamı. Binlerce insan Nomentana Caddesi’nin girişinde Filoteo Alberini’nin “özel ve sanatsal” filmi <span class="calibre4">La Presa Di Roma</span>’nın [<span class="calibre4">Roma’nın</span> <span class="calibre4">Fethi</span>] gösterimine katılmak için bekliyor. Sinema yıllardır bir yenilik değil, bununla birlikte az sayıda insan ilk konulu İtalyan filmine şahit olduğunun farkında...’</p>
				<p class="norma">Gian Piero Brunetta İtalyan sinemasının başlangıcı olarak kabul edilen Alberini’nin <span class="calibre4">La</span> <span class="calibre4">Presa Di</span> <span class="calibre4">Roma</span> adlı filminin ilk gösterim tarihinde yaşananları bu cümlelerle aktarmaktadır. <span class="calibre4">La</span> <span class="calibre4">Presa</span> <span class="calibre4">Di Roma</span> ilk konulu İtalyan filmi olmasının yanı sıra gerçekçi anlatımı, başarılı stüdyo ve dış çekimleriyle dikkat çekici bir yapım olarak seyircilerin beğenisini kazanmış ve İtalyan sinemasının resmi başlangıcını temsil etmesi açısından yaşayan bir anıt olma özelliğini günümüze dek taşımıştır. Ancak Brunetta’nın da belirttiği gibi, 1905 yılı İtalya’nın sinemayla ilk tanıştığı tarih değildir. İtalya’da sinema sanatının geçmişine bakıldığında ilk olarak 11 Kasım 1895 tarihi göze çarpmaktadır. Bu tarih, Filoteo Alberini’nin kinetografo Alberini olarak adlandırdığı icadına patent aldığı gündür, fakat bu kullanım hakkı ile gerçekleştirilen ilk çalışmalar ancak 1905 yılında gerçekleştirilebilmiştir. </p>
				<p class="norma">Bu tarihe kadar birkaç Lumière eğitmeni ve yerli kameramanlar gündelik yaşamı doğal canlılığıyla kaydettiler. 1896 yılıyla birlikte gezici müzik ve gösteri kumpanyalarının gösterileri fotoğraflama teknikleriyle filme alındı. Lumière Kardeşler’in gerçekleştirdikleri film çalışmaları İtalya’da ilk kez gösterildiğinde izleyenleri büyük ölçüde etkilemiş ve İtalyan basınında övgü dolu ve şaşırtıcı yorumlarla yer almıştır. İtalya’nın sinemayla tanışmasının ve ilk gösterimlerin ardından sinemanın yaygınlaşması gezici sirkler ve kumpanyalar aracılığıyla gerçekleşmiştir. Bir süreliğine sinema gösterimleri gezici tiyatro kumpanyaları, sirk gösterileri ve kabarelerin sonunda bölümler halinde aktarılmış, daha sonra halk tarafından ilgi görmesiyle varyete gösterilerinin önüne geçmiştir. Bu noktada gezici kumpanyalardan sinema salonlarına geçiş sürecinde önemli rol oynayan iki isimden söz etmekte yarar vardır: Almerigo ve Luigi Roatto. Roatto Kardeşler sinemanın ilk yıllarında gezici kumpanyalarda çalışarak film gösterimlerini gerçekleştirmişlerdir. 1905 yılının Temmuz ayında Luigi Roatto tüm projeksiyon cihazlarını satarak kardeşiyle birlikte Venedik’te ilk sinema salonunu (Cinema Edison) açmıştır. Bir yandan kısa film çalışmaları da gerçekleştiren Roatto Kardeşler, bu ilk girişimin ardından Udine, Cividale, Ferrara gibi şehirlerde de sinema salonları açarak yatırım alanlarını genişletmişler, böylece 1907 yılına gelindiğinde İtalya’nın pek çok şehir ve bölgesinde yaklaşık otuz sinema salonunun sahibi olmuşlardır. Roatto kardeşler tarihsel açıdan Alberini kadar önemsenmemiş olsalar da gezici kumpanyalardan sinema salonlarına geçişi sağlayan girişimleriyle bu iki sistem arasında anahtar rolünü üstlenmişlerdir.</p>
				<p class="norma">İlk gösterimlerin ardından İtalya’da sinema, kendi seyirci kitlesini de yaratmıştır. Özellikle de kadın seyirciler için ortak bir eğlence alanı yaratan bu sanat genç, yaşlı, dışarıda ya da evde çalışan pek çok kadını biraraya getirerek erkek egemenliğinin sürdüğü meyhane kültürüne bir alternatif olarak gelişmiştir.</p>
				<p class="norma">1915 yılına kadar hem sinema seyircisinin hem de sinema salonlarının sayısında artış göze çarpar. O zamana kadar ekonomisi tarıma dayalı, gelir düzeyi düşük bir ülke olan İtalya’da sinemanın gelişiyle yaşanan gelişmeler yeni bir endüstrinin oluşmasını ve ekonominin yükselişe geçmesini sağlamıştır.</p>
				<p class="norma"><span class="idebold">İtalya’da Sinema Endüstrisinin Doğuşu</span></p>
				<p class="norma">İtalyan sinemasında başlangıç tarihinden günümüze kadar olan süre içerisinde genel olarak sermaye ve üretim arasında bir tutarsızlığın olduğu görülmektedir. Bu durum sessiz sinema döneminde de geçerliğini korumuştur. Başlangıcından günümüze dek süregelen bu durum İtalyan sinemasının zaman zaman yaşadığı iniş çıkışların, ekonomik krizlerin, sinema endüstrisinin içine düştüğü geri dönüşü olmayan çıkmazların sebebini açıklamaktadır.</p>
				<p class="norma">Sessiz sinema döneminde İtalya’da çok merkezli bir yapıya sahip olan film endüstrisinin yatırım merkezleri dört koldan ilerlemektedir: Roma, Milano, Napoli ve Torino. Sinema alanında yatırım yapan ilk isimler genellikle serbest girişimcilerdir. (Örneğin, Luca Comerio, Arturo Ambrosio gibi sinema operatörleri, Roatto Kardeşler gibi gezici kumpanyalarda çalışan ve gösteri dünyasında tecrübe edinmiş kişiler...) Sessiz sinema yıllarında etkili olan yatırım merkezlerinden ilki Roma’da kurulmuştur: Filoteo Alberini ve Dante Santoni 1905 yılında sinematograflar için pelikül yapım merkezi kurmuşlar, daha sonra bu merkez 1 Nisan 1906 tarihinde Cines adlı prodüksiyon şirketine dönüştürülmüştür. Cines, Fransız sinemasının ilerleyişine yetişmek amacıyla 1906 yılından itibaren hızlı bir çalışma sürecine girmiştir. Öncelikle yabancı teknisyenlerin İtalya’ya getirtilmesiyle film üretiminde hem sayısal anlamda hem de kalite anlamında yükselişe geçmeyi hedeflemiş, böylece 1907 yılında şirket, yılda yaklaşık 50 adet film çevirebilme kapasitesine ulaşmıştır. Cines’in ilerlemesi 1907’de New York’ta Roma’daki merkezine bağlı bir şube açmasıyla sürmüş, ardından 1909’da Londra, Paris, Berlin, Moskova, Kopenhag, Barselona, Madrid, Stokholm, Viyana, Marsilya, Lizbon, Petersburg, Varşova, Kiev, Odessa, Buenos Aires, Rio de Janeiro gibi dünyanın çeşitli şehirlerinde şubeler oluşturarak İtalyan kültürünü, sanatını ve tarihini dünyaya tanıtmayı ve yaymayı hedeflemiştir. Cines, Roma’da la Celio, la Morgana, la Roma Film, la Latium, la Fratelli Pineschi gibi pek çok prodüksiyon şirketinin de kurulmasına öncülük etmiştir.</p>
				<p class="norma">İtalyan sinema endüstrisinin dört büyük yapım şirketinden ikincisi ise Milano’da Luca Comerio tarafından kurulan La Comerio Film’dir. Bu dönemde İtalyan sinemasının diğer yatırım merkezleri ise Napoli ve Torino’dadır.</p>
				<p class="norma">Sessiz dönemde İtalyan sinema endüstrisinin gelişimine katkıda bulunan bir diğer önemli faktör ise Film D’Arte türündeki çalışmalardır. Bu filmlerin amacı riskleri göze alarak, gerekli bütün yatırımları sağlayarak ve maksimum sermayeyi tedarik ederek film çevirmek, böylece sinema sektöründe ortaya konulan ürünlerde elde edilebilecek en yüksek kaliteye ulaşmaktır. Sanat filmlerinin üretimindeki amaç ve kullanılan formül, sonuçlarını kısa sürede göstermiş, böylece kitleleri sinemaya çekerek İtalyan sinema endüstrisinin gelişimine katkıda bulunmuştur.</p>
				<p class="norma"><span class="idebold">İlk Yıllarda Türler ve Akımlar</span></p>
				<p class="norma">İtalyan sinemasının ilk yıllarında yapımcılar sinema seyircisinin her türlü talebini karşılayabilecek türde film üretme yoluna başvurmuşlardır. Bu anlamda sessiz sinemanın ilk on yılı boyunca Film D’Arte’den güldürü ve melodramlara, fütürist (gelecekçi) filmlerden verismo (gerçekçilik) akımına ve savaş belgesellerine dek geniş bir yelpazede yer alan tür filmlerine rastlamak mümkündür. Ancak kuşkusuz ki bu türler arasında İtalyan sinemasına damgasını vuran, ilk yıllarda sinema endüstrisini büyük ölçüde ayakta tutan türler Fransız Film D’Art akımından etkilenerek çevrilen tarihsel filmler ve edebiyat uyarlamalarıdır. Halkı eğlendirmek amacıyla çevrilen güldürü filmleri ve melodramlar ise ikinci sırada yer almaktadırlar. Fütürist filmler ve verismo akımı İtalyan sinemasının ilk döneminde başarıya ulaşamamış ve az sayıda verilen örnekleriyle sınırlı kalmıştır. Ayrıca Birinci Dünya Savaşı’nın başlamasıyla milli ve vatani duygulara seslenen savaş temalı filmler çevrilmiş, ancak savaş yıllarının sona ermesi ve sinema endüstrisinin büyük bir kriz dönemine girmesi ile birlikte 1918’den itibaren başta yüksek bütçeli üstün yapımlar olarak bilinen tarihsel filmler, daha sonra da diğer tür filmlerinin çevrimleri önemli ölçüde azalmıştır.</p>
				<p class="norma">Film D’Arte: Bazı kaynaklarda İtalyan sinemasının gerçek doğuşunun 1908 yılında Luigi Maggi’nin <span class="calibre4">Gli Ultimi Giorni Di</span> <span class="calibre4">Pompei </span>filmini çekmesiyle gerçekleştiği kabul edilmektedir. Film, İtalyan sinemasında tarihsel filmlerin başlangıcı olarak görülmesiyle birlikte İtalya’nın rekabete girmekten çekinmeyeceği yeni bir türü yaratmış olması açısından da önemlidir. Bu filmin aşılmaz başarısı, İtalya’da yapımcıları, yine aşılmaz güzellikteki doğal manzaraların çekimine, tarihsel geleneği yapay düzen içinde gösteren ve çok ucuza mal edilen büyük kitlelerin toplanmasıyla oluşturulan bir çalışma düzenine itmiştir. Tarihsel filmlerin yanı sıra ünlü yazarların romanlarının sinemaya uyarlanması da bu dönemde yapımcıların sıkça başvurduğu bir formül olarak görülmektedir. Böylece, Shakespeare, Schiller, D’Annunzio, Pirandello, Alessandro Manzoni, Dante gibi yazarların romanları ve tiyatro eserleri sinemaya uyarlanmıştır. Luigi Maggi, Torino’da Ambrosio adına ilk önemli filmi <span class="calibre4">Pompei</span>’yi gerçekleştirirken Milano’da Comerio Kurumu’nda Giuseppe Di Liguoro birçok kısaltmalarla Manzoni’nin <span class="calibre4">Promessi Sposi</span>’sini, Roma’da Cines Kurumu’na Mario Caserini, birçok yapıtlar arasında Shakespeare’den <span class="calibre4">Giulietta e Romeo</span>’yu perdeye uyarlıyordu. Maggi bir yıl sonra, doğurgan bir yapımcı ve yönetmen olarak Fernanda Negri ve Maria Casalini Gasperini ile <span class="calibre4">Beatrice Cenci</span>’yi, yine Gasperini ile <span class="calibre4">Giovanna D’Arco</span>’yu, sonra da Manzoni’nin <span class="calibre4">Innominato</span>’sunu ve Shakespeare’in <span class="calibre4">Macbeth</span>’ini filme alıyordu. Giuseppe Di Liguoro 1909 yılında Dante’nin <span class="calibre4">Divina Commedia</span>’sının <span class="calibre4">Inferno</span> bölümünü sinemaya uyarlamıştır. Enrico Guazzoni’nin yine o yıllarda çevirdiği <span class="calibre4">Hamlet</span> de edebiyat uyarlamalarına örnek olarak gösterilebilir. Prodüktörlerin edebiyat uyarlamalarına özellikle de İtalyan yazarların eserlerini filme alma konusundaki amaçları İtalyan kültürünü ve sanatını dünyaya tanıtmak ve yaymaktır. Film D’Arte akımı içerisinde yararlanılan edebiyat eserleri, tiyatro oyunları, romanlar, şiirler bu dönemde İtalyan sinemasının sıkça başvurduğu malzemeler olarak görülmektedir. Uyarlama filmlerde değinilmesi gereken bir diğer önemli nokta ise sessiz sinema döneminde çevrilen bu filmlerde altyazının kullanılma biçimidir. Özellikle 1911 yılından itibaren bu filmlerde altyazılar görüntüye sıklıkla eşlik etmekte, oyuncuların duygularını lirik biçimde aktarmakta ve edebi metinler niteliğinde görüntülerle eşzamanlı akmaktadırlar. Bu anlamda edebiyat-sinema ilişkisinin bağları daha da kuvvetlenmiş ve altyazılarda kullanılan bu edebi dil o dönemde İtalyan sinemasının ürünlerinde ortak bir özellik olarak sıkça görülmüştür.</p>
				<p class="norma">Film D’Arte akımı içerisinde yer alan tarihsel filmlere dönecek olursak bu türün en önemli iki başyapıtından söz etmemiz gerekmektedir: <span class="calibre4">Quo Vadis?</span> ve <span class="calibre4">Cabiria</span>.</p>
				<p class="norma">5 Temmuz 1912 tarihinde Cines film şirketinin müdürü Fassini, Chicago’da Avrupa filmlerinin Amerika’ya dağıtımından sorumlu George Kleine’e bir mektupta yılda iki kere büyük bütçeli film çevirmek istediğini belirtir, yaklaşık bir hafta sonra prodüksiyon çalışmalarına başlayacağı <span class="calibre4">Quo Vadis?</span>’ten söz eder ve bu yapımlar için gerekli olanakların sağlanması konusunda talepte bulunur.<span class="idebold"> </span> Fassini’nin talebinin ardından İtalyan sinemasının tamamen kendine özgü, kendi tarihinden ve milli karakterinden doğan üstün yapım niteliğindeki tarihsel filmlerden en önemlisi <span class="calibre4">Quo Vadis?</span> ve ardından da <span class="calibre4">Cabiria</span> çevrilir. Bu iki filmden önce tarihsel nitelikte pek çok film çevrilmiş olmasına rağmen <span class="calibre4">Quo Vadis?</span> ve <span class="calibre4">Cabiria</span> hem ulusal hem de uluslararası alanda kazandıkları başarıdan dolayı İtalyan sinemasında birer dönüm noktası niteliğindedirler. </p>
				<p class="norma">Enrico Guazzoni tarafından 1913’te gerçekleştirilen <span class="calibre4">Quo Vadis?</span>’te daha önceki tarihsel film örneklerine göre pek çok yenilik göze çarpar. Filmde tarihsel olayların aktarılmasının yanı sıra kahramanların duyguları, aşkları ve kıskançlıklarının büyük bir incelikle işlenmiş olması, birey-toplum diyalektiğinin aktarılması filmin başarısındaki önemli etkenlerdir. <span class="calibre4">Quo Vadis?</span>’te kullanılan bu formül daha sonraki yıllarda çevrilen tarihsel filmlerin de dayanak noktası olmuştur. Filmin başarısının ardından pek çok İtalyan film yapımcısı Kleine ile iletişim kurarak Roma ve Venedik tarihi gibi temalarla film çevirmek için başvurularda bulunmuşlardır.</p>
				<p class="norma">Tarihsel film türünde dönüm noktası olarak kabul edilen bir diğer film ise 1914 yılında Giovanni Pastrone’nin Piero Fosce takma adıyla çevirdiği <span class="calibre4">Cabiria</span>’dır. MÖ 218-220 yıllarında Kartaca ve Roma arasında geçen ikinci dönem Pön Savaşları’nı konu alan yapımın tarihsel film türü çerçevesinde dönüm noktası sayılmasının temel nedeni filmin içerisinde mitolojik kahraman Masist’e yer verilmesidir. Bu anlamda <span class="calibre4">Cabiria</span>, tarihsel ve mitolojik öğeleri birarada kullanarak sinemada tarihsel-mitolojik olarak da adlandırılan yeni bir alt türün oluşumuna öncülük etmiştir. </p>
				<p class="norma">Luigi Maggi’nin <span class="calibre4">Gli Ultimi Giorni Di Pompei</span> filmiyle başlayan ve 1912-1913 yıllarında doruk noktasına ulaşan türün ilk yıllarda çevrilen diğer örneklerinden bazıları şöyle hatırlanabilir: <span class="calibre4">Nerone</span> (Arrigo Frusta, 1909), <span class="calibre4">Cajus Julius Caesar</span> (Enrico Guazzoni, 1913), <span class="calibre4">Spartaco</span> (G.E. Vidali, 1913), <span class="calibre4">Marc’Antonio e Cleopatra</span> (Enrico Guazzoni, 1913), <span class="calibre4">La Caduta Di Troia </span>(Giovanni Pastrone, 1911), <span class="calibre4">Otello</span> (Arrigo Frusta, 1913), <span class="calibre4">Il Leone Di Venezia </span>(Arrigo Frusta, 1914)</p>
				<p class="norma">Güldürü Filmleri: İtalyan sinemasının ilk yıllarında çevrilen güldürü filmleri önceleri Fransız komedyenlerin İtalya’ya çağrılarak bazı tiplemeler yaratmalarıyla ortaya konulmuş, daha sonra İtalyan güldürü ustalarının yarattıkları tiplemelerle devam etmiştir. İlk olarak 1908 yılında Fransız sinemasında 1905 yılından itibaren Boireau ve Groubille tiplerini yaratan André Deed, İtalya’da Cretinetti tipiyle filmlerde yer almıştır: <span class="calibre4">Natale A</span> <span class="calibre4">Cretinetti</span>, <span class="calibre4">Cretinetti Al Ballo</span>, <span class="calibre4">Cretinetti Poliziotto</span> gibi filmler bunlara örnek gösterilebilir. Daha sonra Marcel Fabre İtalya’da Robinet tiplemesini yaratmıştır. Cines film şirketi ise 1910 yılında Fernand Guillaume’yi İtalya’ya çağırarak Tontolini tipinin yaratılmasını sağlamıştır. Guillaume daha sonra Cocciutelli ve Polidor tiplerine de filmlerde yer vermiştir. Fransız komedyenler dışında ilk yıllarda İtalyan sinemasında görülen tiplemeler ve onları canlandıran komedi oyuncuları arasında Bidoni (Primo Cuttica), Butalin (Cesare Gravina), Cinessino (Eraldo Giunchi), Cocciutelli (E.Monthus), Cocò (Pacifico Aquilanti), Firulì (Maria Bay), Fricot ve Fringuelli (Ernesto Vaser), Gigetta (Gigetta Morano), Kri Kri (Raymon Fran), Lea (Lea Giunchi), Ravioli (Annibale Morano), Totò (Emilio Vardannes)<span class="idebold"> </span>anımsanabilir.</p>
				<p class="norma">Fransa’da ve Amerika’da güldürü, o yıllarda büyük bir hızla ilerlerken İtalya’da aynı ölçüde olmasa da yaygınlık göstermiştir. Ancak bu filmler sosyal ve kültürel öğeleri içermeden yalnızca sokaktaki insana mekanik gülme duygusu sağlamışlar, bu yüzden Charlie Chaplin veya Buster Keaton’ın tiplemeleri kadar sistem karşısında kalıcı olamamışlardır. Birinci Dünya Savaşı’nın başlamasının ardından İtalyan sinemasında bu tiplemeler son bulurken güldürü, daha sonraki yıllarda yeni anlatım yollarıyla seyirciyle buluşacaktır.</p>
				<p class="norma">Dram ve Melodram: İtalyan sinemasının ilk yıllarında Film D’Arte ve güldürüler kadar dram ve melodramlar da sinema endüstrisini ayakta tutmaları, özellikle de savaş yılları boyunca halkı sinema salonlarına çekmeleri açısından önemlidir. Konuların genellikle yüksek burjuva sınıfının yaşamları, aşkları ve tutkularından seçildiği, oyuncuların abartılı jest ve mimiklerle rollerini sergiledikleri bu türün öne çıkan örnekleri arasında <span class="calibre4">L’Anima Del</span> <span class="calibre4">Demi-monde</span> (B.Negroni, 1913), <span class="calibre4">Il Fuoco</span> (Giovanni Pastrone, 1915), <span class="calibre4">L’Orchidea Fatale</span> (A.Uralsky, 1920), <span class="calibre4">Odio Che Ride</span> (N.Oxilia, 1915), <span class="calibre4">Passione Fatale</span> (A.Brunero, 1913), <span class="calibre4">Fior Di Male </span>(C.Gallone, 1915), <span class="calibre4">Rapsodia Satanica</span> (N.Oxilia, 1915), <span class="calibre4">Quando L’Amore Odia</span> (M.Vanello, 1913), <span class="calibre4">La Memoria Dell’Altro</span> (F.Degli Abbati, 1914), <span class="calibre4">Ma L’Amor Mio Non</span> <span class="calibre4">Muore!</span> (M.Caserini, 1913) sayılmaktadır.</p>
				<p class="norma">Bu filmlerden söz ederken yine ilk yıllarda İtalyan sinemasında beliren ve sinema seyircisi üzerinde önemli etkileri olan “divismo” (yıldızcılık) hareketine de değinmek gerekir. İtalyan sinemasının yükselişine öncülük eden ve uluslararası alanda yer edinmesini sağlayan star sistemi özellikle ilk yılların melodramlarında etkisini göstermiştir. Dönemin başlıca yıldız oyuncuları olan Francesca Bertini, Lyda Borelli, Pina Menichelli, Eleonora Duse gibi isimlerin ortak özellikleri daha çok kazanç elde etme amacıyla tiyatro oyunculuğundan sinemaya geçiş yapmış olmalarıdır. Divismo’nun yükselişi savaş yılları boyunca sürmüştür, ancak bu furyanın yol açtığı üretim giderlerindeki artış, oyuncularla imzalanan yüksek ücretli sözleşmeler ve Amerikalı yıldız oyuncuların daha çok ilgi görmeye başlamaları sinema endüstrisini bunalıma sürüklemiş ve savaş sonrası İtalyan sinemasında melodramlar ve divismo hareketi sona ermiştir.</p>
				<p class="norma">Verismo (Gerçekçilik) Akımı: İtalyan sinemasının ilk yıllarında görülen verismo akımı az sayıda örnekle var olmuş, sinema seyircisi tarafından ilgi görmemesinden dolayı yapımcılar tarafından desteklenmemiştir. Halkın acılarını, açlığı ve sefaleti konu alan, doğal setleri, kostümleri ve dekorlarıyla dikkat çeken akımın örnekleri arasında <span class="calibre4">Assunta Spina</span> (Gustavo Serena, 1915), <span class="calibre4">Sperduti</span> <span class="calibre4">Nel Buio</span> (Nino Martoglio, 1914), <span class="calibre4">Nel Mare Della Vita</span> (Alberto Degli Abbati, 1913), <span class="calibre4">Teresa Raquin</span> (Nino Martoglio, 1915) anımsanmaktadır. Savaş döneminde çevrilen sınırlı sayıdaki gerçekçi filmler arasında Nino Martoglio’nun yönettiği <span class="calibre4">Sperduti Nel Buio</span>, gösterildiği dönemde önemsenmeyip geçen yıllarla birlikte değeri artan tek filmdir. Napoli’nin kenar mahalleleriyle varlıklı kesimini birlikte ele alan film, İkinci Dünya Savaşı sonrasında doğacak olan Yeni Gerçekçilik akımının kökeni olarak da düşünülmüştür. İkinci Dünya Savaşı sonrası İtalyan sinemasında Yeni Gerçekçilik akımını etkileyen, Birinci Dünya Savaşı yıllarında sınırlı sayıda örnekleriyle var olan verismo, yine aynı dönemde son bulmuştur.</p>
				<p class="norma">Fütürist (Gelecekçi) Filmler: Fütürist sinema akımı İtalyan sinemasının ilk yıllarında Arnaldo Ginna’nın 1916’da çevirdiği <span class="calibre4">Vita Futurista </span>ve Anton Giulio Bragaglia’nın 1917’de gerçekleştirdiği <span class="calibre4">Thaïs</span> örnekleriyle yer almaktadır. Fütüristler, 1916 yılında Fütürist Sinema Manifestosu’nda sinemanın bağımsız bir yaratı olması gerektiğini savunmuşlardır, ancak bu filmler o dönemde çevrilen melodramlardan farklı bir atmosfer yaratamamışlardır.</p>
				<p class="norma">Savaş Belgeselleri: Birinci Dünya Savaşı’nın başlangıcından bir yıl sonra İtalyan sinema endüstrisinde baş gösteren kriz ortamı yapımcıların yatırımlarından yavaş yavaş vazgeçmelerine ve film şirketlerinin de kapanmalarına sebep olmuştur. Üretimlerini devam ettirmek isteyen firmalar ise savaş yılları boyunca ayakta kalmak adına bu dönemde vatani duyguları harekete geçirecek nitelikte ulusal değerlerin ön plana çıkartıldığı savaş belgeselleri çevirmişler, böylece savaş yıllarında seyirciyi sinema salonlarına çekebilmişlerdir. Bu filmler çoğunlukla savaşın gereklerini, milli değerlerin savunulmasının önemini anlatan dokümanter yapımlardır. <span class="calibre4">Addio Mia</span> <span class="calibre4">Bella Addio</span> (1915), <span class="calibre4">Gli Alpini Francesi Al Fronte</span> (1915), <span class="calibre4">Il Cammino Della Croce</span> <span class="calibre4">Rossa </span>(1915), <span class="calibre4">Il Piazzamento Di Un Pezzo Da 120 A 2000 Metri</span> (1916), <span class="calibre4">Alla Fronte</span> (1915), <span class="calibre4">Giornali Pathé</span>(1915), <span class="calibre4">Fra I Nostri Soldati</span> <span class="calibre4">Per Una Più Grande Italia</span> (1915), <span class="calibre4">Italia!Nel Tuo</span> <span class="calibre4">Nome, Per La Tua Grandezza</span> (1916), <span class="calibre4">Guerra Sull’Isonzo e Nella Carnia</span> (1915) türün örnekleridir.</p>
				<p class="norma"><span class="idebold">Dönemin Yönetmenleri</span></p>
				<p class="norma">İtalyan sinemasının sessiz döneminde seyirciler her ne kadar filmlere çoğunlukla yıldız oyuncuların etkisiyle ilgi göstermiş olsalar da, 1912 yılından itibaren sinemanın yönetmenin yaratısı olduğu kabul edilmiştir. İlk yıllarda özgün tarzlarıyla ön plana çıkan yönetmenler arasında Luigi Maggi, Arrigo Frusta, Enrico Guazzoni, Giovanni Pastrone, Baldassarre Negroni, Carmine Gallone, Nino Martoglio, Roberto Roberti, Lucio D’Ambra gibi isimler yer almaktadır.</p>
				<p class="norma"><span class="idebold">Luigi Maggi</span>, 1908 yılında çevirdiği <span class="calibre4">Gli Ultimi Giorni Di Pompei</span> ile tarihsel film türünün ilk önemli örneğini ortaya koyması bakımından İtalyan sinema tarihinde önemli bir yere sahiptir. Anlatım dilinde sıkça başvurduğu flash-back ile kamerayı hareketli kullanımı onun sinema dilinin olgunlaşmasındaki en önemli etkenlerdir. Başlıca filmleri arasında <span class="calibre4">Amore</span> <span class="calibre4">e Patria</span> (1909), <span class="calibre4">Il Granatiere Roland</span> (1910), <span class="calibre4">Nozze D’Oro</span> (1911), <span class="calibre4">La Lampada Della Nonna</span> (1913), <span class="calibre4">Satana, ovvero Il Dramma Dell’Umanità</span> (1912) bulunmaktadır. </p>
				<p class="norma">Arturo Ambrosio’ya bağlı olarak çalışan yönetmen ve senaryo yazarı <span class="idebold">Arrigo Frusta</span>, sinema, tarih ve edebiyat ilişkisi üzerine başarılı çalışmalar gerçekleştirmiş, aynı zamanda Robinet tiplemesinin yer aldığı bir seri filmi yönetmiş, <span class="calibre4">Nerone </span>ve <span class="calibre4">Promessi Sposi</span> gibi edebiyat uyarlamaları çevirmiştir. <span class="calibre4">La Mia Vita</span> (<span class="calibre4">Memorie Di Un Cane)</span> (1908), <span class="calibre4">Gli Amori Di Lord Byron</span> (1909), <span class="calibre4">Il Vedovo Allegro</span> (1909), <span class="calibre4">Il Natale Di Pierino</span> (1910), <span class="calibre4">Didone Abbandonata</span> (1911), <span class="calibre4">Hircan Il Crudele</span> (1911) başlıca filmleri arasındadır. </p>
				<p class="norma"><span class="idebold">Enrico Guazzoni</span>,<span class="idebold"> </span>Sessiz sinema yıllarında gerçekleştirdiği tarihsel filmlerle tanınmıştır. 1910’da <span class="calibre4">Bruto e Agrippina</span>, 1911’de <span class="calibre4">Il Sacco Di Roma</span>, 1913’te <span class="calibre4">Marc’Antonio e</span> <span class="calibre4">Cleopatra</span> ve <span class="calibre4">Cajus Julius Caesar</span> gibi türün örneklerine imza atmış, özellikle de 1913 yılında çevirdiği <span class="calibre4">Quo Vadis?</span> ile tüm dünyada tanınmıştır. Savaş döneminde <span class="calibre4">La Gerusalemme Liberata</span> (1917) ve <span class="calibre4">Fabiola</span> (1917) gibi yapımlarla daha önce çevirdiği filmlerdeki kaliteyi korumuştur. </p>
				<p class="norma">1914 yılında çevirdiği <span class="calibre4">Cabiria</span> filmiyle elde ettiği başarı sayesinde İtalyan sinemasının ilk yıllarında önemli bir konuma sahip olan <span class="idebold">Giovanni Pastrone</span>, bu filmle tarihsel film türünün gelişim sürecinde bir dönüm noktası yaratmış, tarihsel ve mitolojik unsurların birlikte kullanılmasını sağlamıştır. </p>
				<p class="norma">1914 yılında çevirdiği <span class="calibre4">Historie D’un Pierot</span> filmiyle tanınan <span class="idebold">Baldasarre Negroni</span>’nin bu çalışması dönemin tarihsel yapımları arasında güçsüz kalmıştır. Negroni, Emilio Ghione ile <span class="calibre4">Circolo Nero</span>, <span class="calibre4">La Bufera</span> adlı iki film gerçekleştirmiştir. 1915-1921 yılları arasında tiyatro uyarlamalarına imza atmış ve tutkulu öykülerin anlatıldığı filmler çevirmiştir. </p>
				<p class="norma">Dram ve melodram türündeki filmlerle ilk çıkışını gerçekleştiren <span class="idebold">Carmine Gallone</span>’nin ilk filmi Lyda Borelli’nin başrolde oynadığı, 1914 tarihli <span class="calibre4">La Donna Nuda</span>’dır. Görsel anlamda mükemmeli yakalamak için özenli çalışması, ışık oyunlarını kullanması Gallone’nin en önemli özelliğidir. Yönetmen, sesli dönemde de çalışmalarına devam etmiştir. </p>
				<p class="norma"><span class="calibre4">Sperduti Nel Buio</span> (1914) ve <span class="calibre4">Teresa Raquin</span> (1915) <span class="idebold">Nino Martoglio</span>’nun öne çıkan filmleridir. Özellikle <span class="calibre4">Sperduti Nel Buio</span> ile İtalyan sinemasının ilk yıllarında verismo akımının önemli örneğini vererek Yeni Gerçekçilik akımının temelini oluşturmuştur. 1915 yılında <span class="calibre4">Gugliemo Oberdan</span>, <span class="calibre4">Ciceruacchio</span>, <span class="calibre4">Don Pietro Caruso</span> gibi filmlere imza atmıştır. </p>
				<p class="norma"><span class="idebold">Roberto Roberti</span>, 1912 yılında <span class="calibre4">Contessa Lara</span> adlı filmle ilk çıkışını gerçekleştirmiştir. Genellikle macera dramları türünde filmler çevirmiş, kurbanlar, katiller, masum insanlar, cinayetler sıkça ele aldığı öğeler olmuştur. 1913 yılında başarı elde eden filmleri <span class="calibre4">L’Assassina Del Ponte Saint Martin A Sua Maestà Il Sangue</span>, <span class="calibre4">L’Ultima Vittima</span>, <span class="calibre4">Il Suicida n.359</span>, <span class="calibre4">La Torre Dell’Inquisizione</span>, <span class="calibre4">La Regina Dell’Oro</span>, <span class="calibre4">La Vampira Indiana</span>, <span class="calibre4">La Prigione D’Acciaio</span> şeklinde sıralanabilir. 1917 yılında yıldız oyuncu Bertini ile <span class="calibre4">La Piccola</span> <span class="calibre4">Fonte</span> adlı filmde çalışmış ve bundan sonra Bertini ile çalışmaya devam etmiştir. </p>
				<p class="norma">Çevirdiği güldürü filmleriyle dikkat çeken <span class="idebold">Lucio D’Ambra</span>, 1916 yılında Augusto Genina için yazdığı <span class="calibre4">Signorina Ciclone</span> adlı senaryoyla beğeni toplamıştır. 1916-1917 yılları arasında <span class="calibre4">Il Re</span>, <span class="calibre4">Le Torri e Gli Alfieri</span>, <span class="calibre4">Le Mogli e Le Arance</span>, <span class="calibre4">Ballerine</span>, <span class="calibre4">Girotondo Degli Undici Lancieri</span> filmlerini çeken yönetmenin çalışmalarında İtalyan grotesk tiyatrosundan ve operetlerden alınmış unsurlara rastlanır.</p>
				</div>
<div class="calibre2" id="calibre_pb_5"/></body>
</html>