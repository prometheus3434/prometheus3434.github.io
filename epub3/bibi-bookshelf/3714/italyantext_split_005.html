<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>italyantext</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1">
				<h1 class="baslik1" id="calibre_toc_5">Yeni Gerçekçilik Akımı</h1>
				<p class="norma">İkinci Dünya Savaşı’nın sona ermesi ve Mussolini iktidarındaki faşist rejimin yıkılmasının ardından İtalya, siyasal anlamda bir yeniden yapılanma dönemine girdi. Savaştan sonra 1946’da Kral Vittorio Emanuele oğlu lehine tahttan çekildi, ancak krallığın faşizme hizmet ettiğini unutmayan halk, aynı yıl krallığa son verdi ve Cumhuriyet ilan edildi. Siyasal iktidar Sosyalistler, Komünistler ve Hristiyan Demokratlardan oluşan bir koalisyona geçti. 11 Haziran 1946’da yapılan seçimler sonucunda Hristiyan Demokrat Parti’nin çoğunluğu elde etmesiyle Alcide De Gasperi’nin başında bulunduğu yeni bir koalisyon hükümeti kuruldu. Savaş sonrası İtalya’da toplumsal yaşam ise büyük bir çöküntüye uğradı. Siyasal değişimler ve yeniden yapılanmanın yanı sıra İkinci Dünya Savaşı ülkede ekonomik düzende büyük zararlara yol açtı. Bunun sonucunda toplumsal yaşamda halkın her kesimini büyük ölçüde etkileyen iki tema baş gösterdi: işsizlik ve yoksulluk. İşte İtalyan sinemasına, aynı zamanda da dünya sinema tarihine damgasını vuran Yeni Gerçekçilik akımı böyle bir ortamda oluştu.</p>
				<p class="norma">Yeni Gerçekçilik İtalya’da faşist dönemin gerçekleri örtme çabasına, kaçış edebiyatına ve sanatına tepki olarak ortaya çıkan bir kültür hareketinin adıdır. Sinemadaki kadar etkili olmamakla birlikte, edebiyatı ve öteki sanat alanlarını da kapsar. Sovyet Sinema-Göz kuramından, Fransız gerçekçilik okulundan, İngiliz belgesel sinemasından ve verismo akımından etkiler taşıyan Yeni Gerçekçiliğin başlıca özellikleri, toplumsal sorunları doğal mekanlarda ele alarak dar bütçeyle, amatör oyuncularla ve yalın bir anlatımla aktarmak ve siyah-beyaz filmin olanaklarından sonuna dek yararlanmaktır.</p>
				<p class="norma">Yeni Gerçekçi hareket, savaşın yıkımlarıyla büyük bir sarsıntı ve yoksulluk içine düşen İtalyan toplumunun sorunlarına eğilme gereksiniminden ve faşist dönemin beyaz telefonlu filmlerine tepki olarak doğdu. İtalyan sinemacıları, uzun süren bir baskı ve suskunluk döneminden sonra kendilerinden önceki gerçekçi akımlardan çıkarılacak dersleri değerlendirerek bunu kendi toplumlarının en önemli sorunlarına (baskı yönetiminde yaşayış, savaş, direnme, savaş sonrasının getirdiği sorunlar...) uyguladılar, çağının tanığı olan bu sinema akımını geliştirdiler. Yeni Gerçekçiler 1930’ların İtalyan sinemasında sık görülen entrika üzerine kurulmuş hikayeleri terk ettiler. Öykülemeler gevşekti, dolaysız olarak tüm öyküleyici kalıplara bağlanmıyordu. Ön gereksinimli mutlu sonlar bırakıldı; hayatın acı tecrübesine yakınlık kural haline geldi.</p>
				<p class="norma">Yeni Gerçekçilik, bir okul veya bir sanat akımı olmaktan çok, dönemin sinemasında savaş yorgunu İtalya ve Direniş gerçekliğine bakışın, onu temsil edişin yeni bir yolu ve gerçekçiliğe yönelimin bir parçasıydı. Sadece dönemin tüm sorunlarıyla doğrudan yüzleşme değil, bu sorunlara olumlu bir çözüm önerme ve bireylerin davaları ile toplumun davasını ‘halk öyle olmasını istediği için’ birleştirme dürtüsüyle de farklıydı. Yeni Gerçekçiliğin örtük ideolojisinin kalbinde, biraz türsel de olsa halkın ve toplumun köklü bir yenilenişine yönelik olumlu ve iyimser bir arzu yatar. Bu yüzden bazıları, onun temel değerlerinin hümanist olduğunu, dolayısıyla filmlerin arkasında Marksist ya da devrimci bir hegemonyadan söz etmenin doğru olmadığını öne sürer. Her şeyden önce, insanların ve olguların yenilenişi sosyalist dönüşümden çok uzak bir şeydir ve kardeşlik, sınıf dayanışmasıyla aynı şey değildir.</p>
				<p class="norma">Yeni Gerçekçilik hareketinin etkin biçimde devamlılığını sağlayan öncü yönetmenler ve diğer Yeni Gerçekçiler dışında <span class="calibre4">Cinema</span> ve <span class="calibre4">Bianco e Nero</span> dergilerindeki ve Umberto Barbaro ve Luigi Chiarini tarafından CSDC’de gerçekleştirilen kültürel çalışmalar önemli olmuştur. Yeni Gerçekçilik akımının özelliklerine bakıldığında kullanılan senaryo ve hikâye teknikleri ile oyuncu seçimi özellikle göze çarpmaktadır. Senaryolar ortaya çıktıkları toplumsal alan ve zamandan ayrı düşünülemez, nitekim Yeni Gerçekçilik akımının tüm örneklerinde filmlerin senaryoları günlük gerçeğe paralel olarak gelişmektedir ve yine bu hikayeler konunun henüz günlük gerçek olarak varlığını koruduğu bir çağda yazılmışlardır. Oyuncuların sokaktaki insanı temsil etmesi ve yine sokaktaki insanlar arasından seçilmiş amatör kişiler olmaları akımın dikkat çeken bir başka özelliğidir. Oyuncuların bu yolla sağlanışı her ne kadar o dönemin sinemasına aykırı gibi görünse de André Bazin bunun yeni bir yöntem olmadığını savunmakta ve ‘Tersine, bunun belki de Louis Lumière’den beri sinemanın bütün ‘gerçekçi’ biçimlerindeki sürekliliği bunu tamamıyla sinemaya özgü bir kanun kılığına sokmaktadır; İtalyan sineması da bu kanunu sadece doğrulamakta ve güvenle ortaya atmayı sağlamaktadır’<span class="idebold"> </span>demektedir.</p>
				<p class="norma">Yeni Gerçekçilik akımının başlangıç tarihi pek çok kaynakta Roberto Rossellini’nin <span class="calibre4">Roma Città Aperta</span> filmini çevirdiği 1945 yılı olarak kabul edilmektedir. Akımın öncü filmi ve başyapıtı olarak kabul edilen bu filmin yanı sıra Yeni Gerçekçi özelliklerin görüldüğü ilk filmin Luchino Visconti tarafından çevrilen 1942 yapımı <span class="calibre4">Ossessione</span> olduğu da bilinmektedir. Bu anlamda akımın başlangıç tarihi 1942 olarak ele alınabilir. Bu tarihten itibaren 10 yıl süreyle İtalyan sinemasında devam eden Yeni Gerçekçilik hareketi 1952’de Vittorio De Sica’nın çevirdiği <span class="calibre4">Umberto D</span> filmiyle son bulmuştur. Akımın sona ermesinin iç nedenleri arasında yetersiz bir kültürel birikim vardı. Savaş sonrası İtalyan entelektüel yaşamına dört düşünce akımı hakimdi: Marksizm, varoluşçuluk, sosyoloji ve psikanaliz. Yeni Gerçekçilikte birincisinin bazı etkileri bulunuyordu, ama diğer üçünün hiçbir izi yok gibiydi. En özgün teorisyeni Cesare Zavattini bile günlük yaşam içindeki ‘gerçek kişi’ lehine karakterin ve fantezinin reddini önererek yönetmenlerin tarihi unutmalarına ve filmdeki gerçekliğin çeşitli bileşenleri arasındaki diyalektik ilişkileri yakalama yeteneklerini kaybetmelerine yol açtı. Günlük yaşamı betimleme amacı, skeçlerin bir bahanesi haline geldi, gerçeklik pitoreske dönüştü, yeni sezgiler yerel renklere (genellikle Romalı ve güneyli) kaydı, toplumsal taahhütler, folklorun ve güçlü ama dağınık İtalyan bölgesel tiyatro geleneklerinin gölgesinde kaldı. En iyi filmlerde bile olgun bir romandan çok, kısa öykü ya da fragman havası vardı. Yeni Gerçekçiliğin sona ermesinin dışsal nedenleri ise şöyledir: 1948’de Hristiyan Demokratların seçim zaferi, hareketin ideolojik kaynaklarından biri olan kırılgan antifaşist cephenin nihai çöküşünü hazırlıyordu. Ülkenin iki düşman kampa bölünüşü iki süper güç arasındaki soğuk savaş düşmanlığıyla güçlendi. 1950’lerde İtalya bir tarım ülkesinden bir endüstri ülkesine dönüşürken aynı zamanda kuzey ile güney arasındaki ekonomik ve toplumsal dengesizlik artmaya başlıyordu. Hristiyan demokratların merkezci politikaları, demokratik meşruiyeti yurttaş sorumluluğu için bir teşvikten çok bir mazeret olarak kullandı. Kültürel düzeyde 1950’leri, hareketsizlik, dincilik ve iki cephe arasında bölücü çatışma belirler. Sonuç olarak Yeni Gerçekçi sinema gerçekte olduğundan daha fazla bir muhalefet sanatı ve kültürü olarak algılandığı için egemen sınıfın hedefi haline gelmişti. Yeni Gerçekçilikten yana ve ona karşı savaş, kültürel ve sanatsal özelliklerden çok siyasal ve ideolojik özellikler kazandı ve bu durum sanatçıların yeni biçimler geliştirmelerini daha da güçleştirdi.</p>
				<p class="norma">50’li yılların başında sona eren Yeni Gerçekçilik akımı hem dünya sinemasında hem de İtalyan sinemasında önemli etkiler bırakmıştır. Gerçeklik ve estetik anlatımı birleştirerek sinema diline yeni kalıplar getiren ve diğer ülke sinemalarının da gelişimine etkisi olan bu akımın Luchino Visconti, Roberto Rossellini ve Vittorio De Sica gibi öncülerinin dışında Giacomo Gentilomo, Aldo Vergano, Alessandro Blasetti, Alberto Lattuada, Luigi Zampa, Renato Castellani, Pietro Germi, Giuseppe De Santis gibi yönetmenleri de unutulmamalıdır. Ancak akımın öncüleri ve diğer yönetmenleri 50’li yıllarda gerçekçi anlatımdan uzaklaşmışlar ve farklı türler ve denemelerle çalışmalarına devam etmişlerdir. Diğer yandan Yeni Gerçekçilik akımı ve bu akımın yönetmenleri Yeni İtalyan sinemasının temellerini atmışlar ve 60’lardan günümüze dek ortaya konan tüm gerçekçi yaratımlar için bir okul görevini üstlenmişlerdir.</p>
				<p class="norma"><span class="idebold">Yeni Gerçekçiliğin Öncü Yönetmenleri: </span></p>
				<p class="norma"><span class="idebold">Visconti, Rossellini, De Sica</span></p>
				<p class="norma">Yeni Gerçekçilik akımının özelliklerinin ilk kez görüldüğü film 1942 yılında <span class="idebold">Luchino Visconti</span> tarafından çevrilen <span class="calibre4">Ossessione</span>’dir. Visconti; yazar James M. Cain’in <span class="calibre4">The Postman Always Ringing Twice</span>’ını <span class="calibre4">Ossessione</span> adı altında İtalyan yaşayışına uygular. Faşizmin ve savaşın etkilerinin henüz yok olmadığı 1942 yılında <span class="calibre4">Ossessione </span>ile Visconti, o dönem İtalyan sinemasının içinde bulunduğu küçük burjuva taşralılığını üzerinden atarak uluslararası alanda kabul görmeyi başarmıştır. Ustalıkla İtalya ortamına uyarlanmış, ama aslı Amerika’ya dayanan bir konuyu Visconti’nin Fransa’da öğrendiği film diliyle bağdaştırılmasıyla <span class="calibre4">Ossessione</span>, antikonformizmin ve devrimci ayaklanmanın sanattaki simgesi oldu. Ne var ki, kişileri ne kadar halktan alınma, ihtiraslar ne kadar halka yakın gözükse de film, geniş seyirci kitlesi tarafından fazla beğenilmedi. Buna karşılık aydınlar üzerinde adeta bir şok etkisi yarattı ve onları sürüklendikleri taşralı uyuşukluğundan silkeleyip kurtardı. <span class="calibre4">Ossessione </span>bu yönüyle, faşist yönetim dahi gerçeğe yakın, etkileyici ve antifaşist bir tavır almanın mümkün olduğunu gösteren örnekler arasında yer alır.<span class="idebold"> </span>Bu filmin ardından Visconti, Yeni Gerçekçi akımın içerisinde 1948 yılında <span class="calibre4">La Terra</span> <span class="calibre4">Trema</span> filmini çeker. Sicilyalı balıkçıların yaşam koşullarını konu alan film, akımın tüm özelliklerini yansıtan önemli bir örneği olarak Yeni Gerçekçilik içerisindeki yerini alır. Tamamen amatör oyuncuların yer aldığı, gerçeklik ve estetiği mükemmel bir biçimde buluşturan filmin ardından yönetmen, 50’li yıllarda Yeni Gerçekçi anlatımdan uzaklaşarak kendine özgü romantizmiyle çalışmalarına devam edecektir ve 50’li yıllardaki filmlerin gözde oyuncusu Anna Magnani olacaktır. </p>
				<p class="norma">Pek çok kaynak tarafından Yeni Gerçekçilik akımının ilk örneği olarak kabul edilen film 1945 yılında <span class="idebold">Roberto Rossellini</span> tarafından çevrilen <span class="calibre4">Roma Città</span> <span class="calibre4">Aperta</span>’dır. Akımın başyapıtı olarak da bilinen filmi Rossellini, savaşla belirlenen bir ekonomi ve toplumun yaşadığı kazıntılardan oluşturmuştur. Film, Roma’nın müttefiklerce işgalinden sonra iki ay içinde başlatılmıştır. Profesyonel olmayan aktörler, eski müzikhol yorumcusu Anna Magnani olayların yeniden yaratılmasında rol almışlardır.Filmin olağanüstü başarısı, birtakım içkin niteliklerine bağlı olduğu kadar (duygu ve sahicilik dolu sağlam bir olaylar zincirine dayanmasıyla), başta büyük yıldız Anna Magnani olmak üzere oyuncu kadrosunun olağandışı becerisine de bağlıdır. İtalyan direniş hareketinin göklere çıkarılması neredeyse herkesi memnun etmiştir; filmde komünistlerin bağlılığı, sıradan insanların kararlılığı, Katolik rahiplerin kahramanlığı ve hatta monarşi yanlısı subayların eylemleri bile övülür. Bu çerçevede filmin başarısı savaş sonrası İtalya’nın, bütün kesimler arasında bir birliğin sağlanacağı yönündeki umutların bir işaretiydi; ama çok geçmeden büyük çaplı sosyal ve siyasal mücadeleler yeniden baş gösterdi. Film, 1948 Cannes Film Festivali’nde Altın Palmiye ödülünü aldı.</p>
				<p class="norma"><span class="calibre4">Roma Città Aperta</span>’nın ardından Rossellini, Yeni Gerçekçilik akımı içerisinde 1946 yılında <span class="calibre4">Paisà</span> filmini çevirdi. Senaryosu kolektif bir anketin sonucuydu ve farklı toplumsal çevrelerden altı kişinin savaş sırasında çektiği acıları anlatan altı sinema öyküsünden oluşuyordu. 1947’de çevirdiği <span class="calibre4">Germania Anno Zero</span> filmiyle savaş üçlemesini tamamlayan yönetmen, 50’li yıllarda Visconti gibi Yeni Gerçekçilikten uzaklaşarak Ingrid Bergman’ın rol aldığı filmleri yönetecektir. Ancak 1959 yılında yeniden savaş temalı filmlerine dönerek 60’lı yıllardaki verimli çalışmalarıyla İtalyan sinemanın ustaları arasında yerini alacaktır.</p>
				<p class="norma">Yeni Gerçekçilik öncesinde sinemada oyuncu olarak yer alan <span class="idebold">Vittorio De Sica</span> faşizmin etkisindeki sinemanın son yıllarında yönetmenliğe geçiş yapmış ve ilk filmlerindeki anlatım tarzıyla dikkat çekerek Yeni Gerçekçilik akımının da ilk sinyallerini vermiştir. Yeni Gerçekçilik akımının merkezinde olan üç film çevirmiştir: <span class="calibre4">Sciuscià</span> (1946), <span class="calibre4">Ladri Di Biciclette</span> (1948) ve <span class="calibre4">Umberto D</span>. (1952). </p>
				<p class="norma">1946’da çevirdiği <span class="calibre4">Sciuscià</span>’da savaş sonrasında İtalya’nın Roma şehrinde ayakkabı boyacılığı yaparak yaşamaya çalışan iki çocuğun suç işleyerek hapishaneye düşmeleri ve yaşadıkları acı gerçeklerle yüzleşmeleri aktarılır. Film, içerdiği savaş sonrası yoksulluk, açlık, karaborsa, hırsızlık gibi temaları çocukların yaşamları üzerinden ve onların gözünden aktararak Yeni Gerçekçilik akımının önemli bir örneği olarak sinema tarihindeki yerini almıştır.</p>
				<p class="norma"><span class="calibre4">Ladri Di Biciclette</span>’de yine savaş sonrası İtalya’da çok sık yaşanan hırsızlık olayı işlenmekte, Roma’da bisikleti çalınan ve işini kaybetmemek adına bir adamın Roma sokaklarında oğluyla bisikletini arayışı anlatılmaktadır.Yaşanan yokluğun ve çaresizliğin bir sonucu olarak filmin sonunda adamın bisiklet çalmaktan başka çaresinin kalmayışı ve bu yüzden çocuğunun önünde aşağılanmayı bile göze alması savaş sonrasının toplumsal yaşamında görülen işsizlik ve yoksulluk temasını en iyi biçimde özetlemektedir. </p>
				<p class="norma">Vittorio De Sica’nın 1952’de çevirdiği emekli maaşıyla geçinmeye çalışan yaşlı bir adamın hikayesinin anlatıldığı <span class="calibre4">Umberto D</span> adlı filmi Yeni Gerçekçilik akımının son örneği sayılmaktadır. Bu üç film etki olarak radikal analiz ya da devrimsel çalışmalar değil, tamamen hümanist ve reformist eserlerdir. De Sica’ya göre, olağan hayatın masum portresi, izleyicilerin dünya görüşlerini değiştirme ve onu daha iyiye dönüştürme yöntemini anlamalarında esinlenmeleri için yeterince güçlü olmalıdır. Cesare Zavattini ile beraber yazdığı öykülemeleri dramatik olarak savaş sonrası İtalya’nın umutsuz hayatını daha iyi bir yaşam potansiyeliyle karşılaştırmaktadır. De Sica’nın Yeni Gerçekçilikteki başarısının önemli bir nedeni de senaryo yazarı Cesare Zavattini ile yaptığı ortak çalışmalardır.</p>
				<p class="norma">1956 yılında çevirdiği <span class="calibre4">Il Tetto</span> ile Yeni Gerçekçiliğin etkilerini hala yansıtabilecektir, bu anlamda 50’li yıllarda Yeni Gerçekçiliğe en yakın duran yönetmen yine De Sica olacaktır. 60’lı yıllarda Sophia Loren-Marcello Mastroianni ikilisinin başrolde oynadığı filmlerle başarılı yapımlara imza atan De Sica sinemanın ustaları arasına girecektir.</p>
				<p class="norma"><span class="idebold">Diğer Yeni Gerçekçiler</span></p>
				<p class="norma">1939 yılında Giuseppe Adami ile birlikte yönettiği ilk konulu filmi <span class="calibre4">Il Carnevale Di Venezia</span>’nın ardından 1945 yılında <span class="calibre4">O Sole Mio</span>’yu çeviren <span class="idebold">Giacomo Gentilomo</span>’nun bu filmi, onun filmografisinde Yeni Gerçekçi gelenekle Napoliten anlatımı mükemmel biçimde birleştirerek önemli bir yer edinir. 1964 yılına kadar devam eden yönetmenlik kariyeri boyunca çeşitli türlere imza atmıştır ancak <span class="calibre4">O Sole Mio</span>’nun ardından İtalyan sineması tarihinde önemli bir yer edinen filmi bulunmamaktadır.</p>
				<p class="norma">Alessandro Blasetti ile beraber <span class="calibre4">Cinematografo </span>dergisinin kurucularından olan <span class="idebold">Aldo Vergano</span>’nun sinemaya girişi Blasetti’nin <span class="calibre4">Sole</span> filminin senaryosunu yazmasıyla gerçekleşmiştir. 1946 yılında çevirdiği <span class="calibre4">Sole Sorge Ancora</span> Yeni Gerçekçiliğin etkilerini taşıyan, savaş yıllarının zorlukları içerisinde umutlarını yitirme tehlikesi yaşayan insanları anlatan bir çalışmadır. Başyapıtı olarak kabul edilen bu filmin ardından Vergano 50’li yıllarda popüler türlere yönelmiştir.</p>
				<p class="norma">Faşizmin etkisindeki dönemde İtalyan sinemasının en iyi örneklerini ortaya koyan <span class="idebold">Alessandro Blasetti</span> savaş sonrası yıllarda <span class="calibre4">Un Giorno Nella Vita</span> (1946), <span class="calibre4">Fabiola</span> (1948) ve Cesare Zavattini ile çalıştığı <span class="calibre4">Prima Comunione</span> (1950) filmlerini çevirir. Bu filmlerden <span class="calibre4">Un Giorno Nella Vita</span> o dönemde Yeni Gerçekçi anlatımın başarılı bir örneği olarak değerlendirilir. Savaş sonrasının Yeni Gerçekçi etkilerini taşıyan bu filmlerin ardından Blasetti 50’li yıllarda epizot filmlerine ve güldürülere imza atacaktır.</p>
				<p class="norma">Savaş yıllarında <span class="calibre4">Giacomo L’Idealista</span> ve <span class="calibre4">La Freccia A Fianco</span> gibi filmleriyle dikkat çeken <span class="idebold">Alberto Lattuada</span> 1946’da çevirdiği <span class="calibre4">Il Bandito</span> ile Yeni Gerçekçilik akımı içerisindeki yerini alır. Lattuada’nın bu filmden sonra çektiği <span class="calibre4">Senza Pietà</span> yine savaş sonrasındaki gerçeği anlatmadaki gücüyle dikkat çeken bir çalışmadır. 50’li yıllarda Lattuada da diğer Yeni Gerçekçi yönetmenler gibi akımın özelliklerinden uzaklaşmıştır.</p>
				<p class="norma"><span class="idebold">Luigi Zampa</span>’nın<span class="idebold"> </span>1946’da çevirdiği <span class="calibre4">Vivere In Pace</span> savaşa karşı net bir ideoloji içeren ve evrensel barışı savunan bir yapımdır. Bundan bir yıl sonra çevirdiği <span class="calibre4">L’Onorevole Angelina</span> da yine Yeni Gerçekçi öğeler içeren bir filmdir. Zampa, 50’li yıllarda Yeni Gerçekçilikten uzaklaşarak güldürü türüne yönelmiştir.</p>
				<p class="norma">40’lı yıllarda ilk yönetmenlik denemelerini gerçekleştiren isimlerden biri olan <span class="idebold">Renato Castellani</span> 1947 yılında çevirdiği <span class="calibre4">Sotto Il Sole Di Roma</span> ile Yeni Gerçekçilik akımı içerisinde yer alır. 50’li yıllarda pembe Yeni Gerçekçilik olarak adlandırılan güldürülere yönelmiş ve akımın etkilerinden giderek uzaklaşan yapımlar ortaya koymuştur.</p>
				<p class="norma">1945 yılında <span class="calibre4">Il Testimone</span> filmiyle ilk çıkışını yapan <span class="idebold">Pietro Germi</span> 1948’de <span class="calibre4">Gioventù Perduta</span>, 1949’da <span class="calibre4">In Nome Della Legge</span> ve 1950’de <span class="calibre4">Il Cammino Della</span> <span class="calibre4">Speranza</span> filmleriyle Yeni Gerçekçi akımın özelliklerini içeren çalışmalar ortaya koymuştur. Çoğunlukla Sicilya halkının sorunlarına eğilen Germi, 50’li yıllarda eleştirel güldürülere imza atmıştır.</p>
				<p class="norma">Visconti’nin <span class="calibre4">Ossessione</span> filminde senaryo çalışmalarında bulunan <span class="idebold">Giuseppe De Santis</span> 1947 yılında çevirdiği <span class="calibre4">Caccia Tragica</span>’da Yeni Gerçekçiliğin etkilerini gösterir. 1949’da çevirdiği <span class="calibre4">Riso Amaro</span> ise melodrama yakın olmasına rağmen Yeni Gerçekçi öğeler içermektedir. 50’li yıllarda De Santis daha çok melodram ve güldürü türünde çalışmalara imza atmıştır.</p>
				</div>
<div class="calibre2" id="calibre_pb_11"/></body>
</html>