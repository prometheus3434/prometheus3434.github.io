<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title>Hayek</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc2" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:bold;font-size:167%"><a id="RefHeading2761338424230"></a>Giriş : Hayek'in Hayatı ve Çalışmaları</h1>

  <p class="Standard" style="margin-left:122.53229px;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal">'insanlığın geleceğini' bilinçli bir şekilde 'yaratabileceğimiz' hülyasını bırakmalıyız... Kendimi bu sorunlara adadığım kırk yılın nihai neticesi budur.<span class="Footnoteanchor"><a href="#ftn1" id="bodyftn1">1</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bir kuşağın, liberal<span class="Footnoteanchor"><a href="#ftn2" id="bodyftn2">2</a></span> toplumun mahiyeti ve kollektivizmin yanlışlıklarını anlamasına yardımcı olma hususunda Friedrich Hayek'in etkisi, döneminin bütün yazarlarının etkisinden çok daha fazla olmuştur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci Dünya Savaşı öncesi ve sonrasında, zihnî temâyül sürekli sosyalizmden yana seyrediyordu. Dönemin konsensüsü, iktisâdî planlama, iktisâdî büyüme için hedefler koyma, tam istihdam politikası, devletin kapsamlı refah hizmetleri ve gelirin yeniden dağıtımından yanaydı. Bu, Hayek'in hiçbir zaman katılmadığı bir konsensüs idi.<span class="Footnoteanchor"><a href="#ftn3" id="bodyftn3">3</a></span> Gerçekten, bu fikirlerle en mütevazı flörtün bile, süreklilik arzederse felakete yol açacağını The Road to Serfdom adlı kitabında ortaya koyan Hayek olmuştur. Hayek'in bu duru kitabı ve onun milyonlara ulaşan özet versiyonu,<span class="Footnoteanchor"><a href="#ftn4" id="bodyftn4">4</a></span> bir çok fikir ve eylem adamının görüşlerinde önemli ve gözle görülür değişiklikler meydana getirmiştir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Belirtilen siyasal konsensüsün tahripkâr etkileri kendini gösterirken, Hayek, özgür toplumun ilkelerini açıkladığı The Constitution of Liberty ile özgür toplumdan yana olanlara güçlü bir silah sunmuş; ardından Law, Legislation and Liberty'de, liberal sosyal düzenin hassas yapısını güçlendirmek için elzem, hukuki ve anayasal çerçeveyi ortaya koymuştur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu bakımdan Hayek'in katkısı, bütün büyük sosyal hareketlere politikacılar tarafından değil, düşünce adamlarınca önderlik edildiği şeklindeki anlayış doğrultusundadır. Nitekim dünya politikasının önde gelen birçok simasının onun çalışmalarını yalnız okumakla kalmayıp, onlardan etkilenmeleri münasebetiyle Hayek'in pratik tesiri artmıştır.</p>

  <h2 id="toc3" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:150%"><a id="RefHeading2763338424230"></a>Hayek'in Hayatı</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, tabii bilimler sahasında köklü geleneği olan bir aileye mensuptu. Büyükbabalarından biri zoolog, diğeri' de istatistikçi (sonra anayasa hukuku profesörü) olup Avusturya İstatistik Komisyonu Başkanı idi. Tıp doktoru olan babası, Viyana Üniversitesinde botanik profesörü olarak araştırmacı ve öğretim üyeliği, görevlerinde bulundu. Kardeşlerinden biri Viyana'da anatomi profesörü, diğeri Innsbruck'da kimya profesörü idi. Genç Hayek'e iktisâdî konular cazip gelmekle beraber, iktisatçı mı yoksa psikolog mu olacağı konusunda kararsızdı. Neticede kendisinin doğal bilimler sahasından ayrı kalmasına rağmen, aile geleneği devam etti: Kızı biyolog, oğlu bakteriyolog oldu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">8 Mayıs 1899'da Viyana'da doğan Hayek, şüphesiz entellektüel çevresinin büyük yararını gördü. Daha 'ekonomi' kelimesinin anlamını öğrenmeden, babasının arkadaşı Eugen von Böhm-Bawerk gibi büyük iktisatçıları tanımıştı. Bu sıfatla Viyana Üniversitesine girmesi, yine hukuk (1921) ve siyasal bilim (1923) alanlarında iki doktora pâyesi alması gayet normaldi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, Birinci Dünya Savaşı'nın mahvettiği Avusturya'nın imparatorluk medeniyetini görecek, hatta (her ne kadar daha sonra, savaştan kalan tek hatırası olarak askerlerin kahvaltısı olan, ancak kara çamura düşürdüğü bir kova yılan balığını tekrar yakalamaya çalıştığını söylese de...) askerlik yapacak yaşta idi ki, savaş döneminin kargaşası onu doğal bilimlerden kopardı; üzerinde şöhretinin yükseleceği sosyal ve iktisâdî konularla ilgilenmeye yöneltti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Her ne kadar ABD'nin serbest teşebbüs ekonomisi, o zamanlar sahip olduğu ılımlı, Fabiancı sosyalist görüşleri üzerinde pek tesir bırakmış görünmese de, Hayek araştırma öğrencisi sıfatıyla bu ülkeyi ziyaret etmişti. Hayek bu mutedil sosyalizmin uzun dönemde kendisi için yararlı olduğunu, çünkü enine boyuna her konuyu düşünerek özgür bir toplumun prensiplerini tahlil etmek durumunda kaldığını ifade etmektedir. Bunda, Avust^a İktisat Okulu'nun önde gelen iktisatçısı Ludwig von Mises'in yardımını gördü.<span class="Footnoteanchor"><a href="#ftn5" id="bodyftn5">5</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Muvakkaten kurulmuş bir kamu dairesinin yöneticilerinden biri olan Mises, genç hukukçu ve iktisatçılar arıyordu. Hayek'le mülakatında Mises, onu iktisat derslerinde hiç görmediğini (bu aşağı yukarı doğru: Hayek bir defasında şöyle bir uğramış, ancak Mises'in dersini mutedil sosyalist düşünceleri açısından açıkça antipatik bulmuştu) söylemekle beraber onu işe aldı. Sonraki beş yıl bu kurumda Mises, Hayek'in şefi idi. Mises, daha sonra Hayek'in direktörü olduğu ve birlikte kurdukları iktisâdî dalgalanmalar ve iktisâdî politika üzerinde çalışan Avusturya İktisâdî Araştırma Enstitüsü'nün başkan yardımcısı oldu. Hayek buradaki işin yanında, 1929-1931 arasındaki yıllan Viyana Üniversitesi'nde iktisat dersleri vererek geçirdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mises'in, Hayek'i Fabiancı düşüncelerinden vazgeçirdiği bu yıllar, şüphesiz önemli bir entellektilel gelişme dönemiydi. Mises'in dairesinde toplanan özel seminer grubunda, Hayek sosyalizmin sorunlarım kavramaya başladı. Mises'in 1922'de Almanca yayınlanan Socialism adlı sert eleştirel kitabıyla da tamamen iknâ oldu.<span class="Footnoteanchor"><a href="#ftn6" id="bodyftn6">6</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, çağın birçok büyük iktisatçısıyla yine bu dönemde tanışmaya başladı. Örneğin, paranın gelecek yirmi yıldaki yeri ve önemi konusunda özel ve umuma açık tartışmalar yaptığı John Maynard Keynes ile ilk defa -S28'de Londra'da tanıştı. Paranın yeri ve önemi hususu, Hayek'in, üzerinde kesin görüşlere sahip olduğu bir konuydu. Ne de olsa, Hayek, günde ikiye katlanan fiyatlara yetişmek için ücretinin sekiz ay içinde ikiyüz kat artırıldığı bir işte çalışıyordu.<span class="Footnoteanchor"><a href="#ftn7" id="bodyftn7">7</a></span> Hayek, Monetary Theory and the Trade Cycle'ın 1929'da Almanca yayımıyla da, konu üzerinde saygın bir uzman olmuştu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Londra:</span> Lionel Robbins (daha sonra Lord Unvanı verilmiştir) de Hayek'ten etkilenenlerdendir. Robbins, 1931'de onun London School of Economics (LSE)'de bir seri ders vermesini ayarladı. Bu dersler, hemen akabinde Prices and Production adıyla kitap olarak yayınlanmıştır. Daha sonra o yıl, 1950'ye kadar kaldığı Londra Üniversitesine istatistik ve iktisat bilimi profesörü olarak atandı. İngiltere'de gördüğü itibar onu o kadar etkiledi ki, Alman kuvvetlerinin doğduğu ülke olan Avusturya'yı işgalinden hemen birkaç hafta önce, 1938'de Britanya tabiiyetine geçti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek 1931 ve 1932'de Keynes'in Treaties on Money adlı kitabının eleştirel bir incelemesi için epey gayret ve uzaman sarfetti. Ne var ki bu arada, Keynes konu hakkındaki düşüncelerini tamamen değiştirdiğini ifade edecekti. Hayek, büyük ölçüde Keynes'in yine fikirlerinden vazgeçeceğini düşündüğünden, onun daha sonraki ve en etkili çalışması olan General Theory'ye<span class="Footnoteanchor"><a href="#ftn8" id="bodyftn8">8</a></span> karşı sistematik bir reddiyeye girişmedi. Bu, Hayek'in daha sonraki yıllarda kendini çok suçladığı bir hata idi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bununla beraber, Hayek'in Keynes ile arkadaşlığı savaş yılları boyunca sürdü. 1940'da LSE güvenlik nedeniyle Cambridge'e nakledildiğinde, Keynes, ona okulunda kalacak yer temin etti. Bu suretle, meslekî alanda olduğu kadar şahsî olarak da birbirlerini daha iyi tanımaya başladılar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in pür iktisat teorisi üzerine incelemeleri 1941 'deki The Pure Theory of Capital gibi çalışmalarla devam etti. Ancak, siyasal ve sosyal meseleler aklını gittikçe daha çok meşgul ediyordu. Sosyal bilimlerde 'bilimsel' yöntemin göklere çıkarılarak kullanılmasına yönelik sert bir eleştiri olan 'Scientism and the Study of Society' ile The Counter-Revolution of Science adlı kitabını oluşturan diğer makalelerini, Londra üzerine düşen bombaları durdurmadaki çaresizliğinin bir sonucu olarak kaleme aldığını söyler. Hayek, toplumun yanlış anlaşılmasına dayanan ve tatbik kabiliyeti olmayan sosyalist ütopyacı ideallerin, o zamanki Britanya'da güç kazanmakta oluşundan endişelendiği için, 1942'de The Road to Serjdom'u yayınladı. Kitabın hem İngiltere hem de ABD'de bir anda büyük bir başarı kazanması Hayek için şaşırtıcı olmuştu. Saygın iktisatçı Hayek, bu kitapla birdenbire tartışılır bir sosyal teorisyen haline gelmişti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ancak burada zamanlama belki de bir isabetti. Hayek, ılımlı sosyalizme olan o zamanki, yaygın kendinden emin inancı sarsan kitabın yayınlanmasından sadece bir kaç ay önce, British Academy üyesi seçilmişti. Hayek'e arkadaşı Sir John Clamham, yayının eylülde değil de temmuzda çıkmış olması durumunda, kendisinin asla üye seçilemeyeceğini; zamanın entellektüel temâyülünün böyle olduğunu söylemişti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Mont Pelerin Topluluğu (Mont Pelerin Society):</span> 1944 yılında Cambridge Üniversitesi King's College'de Sir John başkanlığındaki bir toplantıda Hayek, etkisi uzun yıllar devam edecek bir fikir ortaya attı. Problem, savaş dönemince unutulmuş bulunan özgür toplumun zihnî temellerinin yeniden nasıl inşa edileceğr ve özellikle de, savaşan bütün ülkelerden akademisyenlerin çabalarının bu görev için nasıl'bir araya getirileceği idi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in çözümü, uluslararası bir topluluk idi ve esas itibariyle onun çabası sayesinde 39 akademisyen ve diğer çevrelerden oluşan bir grup, 1947 yılında İsviçre, Mont Pelerin'de liberal düzenin ilkeleri ve onların nasıl korunabileceğini tartışmak için biraraya geldi.<span class="Footnoteanchor"><a href="#ftn9" id="bodyftn9">9</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mont Pelerin Topluluğu (böyle anılmaya başladı), o zamandan beri hemen hemen her yıl bir düzineden fazla ülkede uluslararası ve bölgesel toplantılar yapmaktadır. Grubun 1982 Bertin toplantısında Hayek, biri hastalık nedeniyle, diğeri de toplantıda hazır bulunmasının devam eden tartışmaları bölebileceği düşüncesiyle, sadece iki toplantıyı kaçırdığını belirtmektedir. Topluluk daha önce 1954'de Berlin'de bir kez daha toplanmıştı. O zaman, dönemin büyük liberal düşünürlerinin bir çoğu -Hayek, Ludwing Erhard, Mises, Alfred Müller Armack ve diğerleri- Doğu kesimine bir otobüs seyahati yapmışlardı. Hayek bu seyahatten salimen dönünce, 1982'de tekrar böyle bir seyahate teşebbüs etmedi!</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mont Pelerin Topluluğunun tartışmaları, her zaman tartışmalarda üye yahut misafir olarak yer alanların ötesinde geniş bir tesire sahip olmuştur. Örneğin, 1951 yılında Fransa'daki toplantıya sunulan yazılardan, Hayek'in derlediği ve erken dönem kapitalizmin ezilen işçilere yalnızca yoksulluk ve sefalet getirdiği şeklindeki yaygın mite mükemmel bir reddiye olan Capitalism and the Historians adlı çalışma ortaya çıkmıştır. Mont Pelerin Topluluğunun toplantılarında sunulan diğer bir çok bildiri, sonraki yıllarda kitap ve ilmi dergilerde yayınlanmıştır. Yine, grubun en önemli işlevinin, özgürlük fikrini tartışıp geliştirmeyi sürdürmek, birçok farklı uluslara ve disiplinlere mensup, yaşlı ve genç bu gelişmede yeri olmasını arzu edenler için bir toplanma ve tanışma platformu sağlamak olduğunu söylemek abartma olmayacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Hayek Chicago'da:</span> 1950'de Hayek, kısmen boşanma ve iki haneyi geçindirmenin sıkıntısı; fakat esasen sunduğu yeni ufuklar nedeniyle Chicago Üniversitesi'nde görev aldı. Özellikle Avrupalı okuyuculara yönelik kaleme alınması bakımından, The Road to Serfdom'un ABD'de bu tür bir çalışma için tahmin edilemeyecek düzeyde satış yapması Hayek'i şaşırtmıştı.<span class="Footnoteanchor"><a href="#ftn10" id="bodyftn10">10</a></span> Kitabın Amerika baskısının, o zaman ünlü Chicago İktisat Okulu 'nun gelişmeye başladığı Chicago Üniversitesi tarafından üstlenilmiş olması anlamlıdır. Yine, Hayek'in üniversiteye iktisat profesörü olarak değil, Sosyal Düşünce Komitesi üyesi ve sosyal ve moral bilimler profesörü olarak katılması, adeta onun fikirlerinin böyle bir yerde bile yerleşik düşüncelere aykırılığını vurgulamakta ve belki de, onun fikir sahasının genişliğini göstermekteydi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Chicago'da, Hayek, genel kanaat olarak böyle bir makamın gerektirdiği ilgi sahasına çok iyi sahipti. Hayek burada, özgürlük prensipleri üzerine umuma açık tartışmaları canlandırma konusuna önem vermeyi sürdürdü. Örneğin, onun tertip ettiği haftalık seminerlerde ortaya attığı konulan tartışmak için yaş, statü ve akademik disiplin sınırı olmaksızın, üniversitenin seçkin düşünürleri bir araya gelebiliyordu.<span class="Footnoteanchor"><a href="#ftn11" id="bodyftn11">11</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu tartışmalann sahası, Hayek'in bir sonraki kitabı The Constitution of Liberty'de genişçe işlenen konuların sahasıyla paralellik göstermektedir. Bu kitap, 1960'da Chicago Üniversitesi tarafından yayınlandı. Kitap bireysel özgürlüğün lehindeki argümanların ve özgürlüğün temel ilkelerinin sistematik bir açıklamasıdır. Sağlık, eğitim, refah, planlama ve diğer konulara ilişkin pratik öneriler ve akademik tahlillerinin terkibi, kitaba çok geniş bir okuyucu çevresiyle bugüne kadar süren bir tesir sağladı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Almanya ve Avusturya:</span> En verimli çağının otuzbir yılını İngilizce konuşulan bir dünyada geçiren Hayek, 1962'de Freiburg Üniversitesinde iktisâdî politika profesörü olarak görev aldı. Walter Eucken ve liberal meslektaşlarının entellektüel mekânı olmuş bulunan üniversite, tam Hayek'e göre bir yerdi. 1967'de emekli olunca kendisine, anavatanı Avusturya'da Salzburg Üniversitesinin fahrî profesörlüğü ve o güne kadar felsefe, ekonomi ve siyasal bilim alanlarında yaptığı çalışmalardan dolayı dünyanın her yanından gelen diğer Unvanlar tevdî edildi. Kazandığı şöhret ona 1964'de Tokyo Rikkyo Üniversitesi'nden fahri doktora pâyesi getirdi. Arkasından 1971 'de Viyana Üniversitesi onu fahrî senatör yaptı. Yine 1971 'de Salzburg Üniversitesinden fahrî doktor pâyesi aldı ve aynı yıl İsveçli iktisatçı Gunnar Myrdal ile ortaklaşa Nobel İktisat Ödülünü kazandı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu dönemde sağlık durumunun kötüleşmesi, Hayek'i ve arkadaşlarını çok endişelendirmişti. Buna rağmen, 1974'de Law Legislation and Liberty'nin ilk cildini yayınlamayı başardı. Bazen bu üç ciltlik kitabını yayınlayacak kadar yaşayacağını pek ümit etmediğini söylerdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sosyalizmden yana olan zihnî temâyül karşısındaki muhalefetinin hiç hoş karşılanmayacağını; bunun, kendisine bu tür pâyeler, hele İsveç Bilimler Akademisinden bir pâye verilmesine mâni olacağını düşünen biri için, Nobel Ödülü müstesna bir başarı idi.<span class="Footnoteanchor"><a href="#ftn12" id="bodyftn12">12</a></span> Bu, Hayek'e yeniden bir sağlık ve enerji vermişti. Hayek artık eskisinden daha çok yazmaya ve ders vermeye başlamıştı. Orada hazır bulunamayan Hayek'in, Mont Pelerin Topluluğu'nun 1975'te Michigan, Hillsdale'deki toplantısında okunan telgrafının sonunda kopan alkış, sevinç ve ferahlamayla doluydu. Salonda tüm duyula-bilen '... nın ikinci cildini tamamlamış bulunuyorum' ifadesiydi. Hayek gerçekten, 1979'a kadar sadece Law, Legislation and Liberty'nin üç cildini tamamlamakla kalmadı, ayrıca sosyalizmin diğer önemli bir eleştirisi olan The Fatal Conceit üzerinde çalışmaya başlayacak ve birçok konuda diğer risale ve makaleler yayınlayacak enerjiye de kavuştu. Hastalık dönemlerini hatırlayıp sık sık 'yıllar önce yaşlılığı denedim, fakat onu sevmediğimi anladım' derdi. 1973'te Hayek talihsiz bir şekilde İskoçya'daki St. Andrew Üniversitesinin onursal başkanlık makamına teklif edildi. Fakat seçmenler onun bu iş için fazla yaşlı ve bedenen zayıf olduğuna karar vermişlerdi. Dokuz yıl sonra hayatta olan tek adayın kendisi olduğu söylenince, Hayek buna kahkahayla gülmüştü.</p>

  <h2 id="toc4" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:150%"><a id="RefHeading2765338424230"></a>Hayek'in Çalışmaları</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in eserleri büyük bir yekûn teşkil etmektedir. Nobel Ödülü aldığı zaman, iktisat teorisi, siyaset ve hukuk felsefesi, düşünce tarihi ve hatta psikoloji alanlarında 25 kitap yazmış veya edite etmiş bulunuyordu. 10 kitapçık ve 130'dan fazla da makale sahibiydi. Nobel Ödülünden sonra da, dünyanın dört bir yanında verdiği çok sayıda derslerin basılmış versiyonları dahil, daha birçok yayını çıktı.<span class="Footnoteanchor"><a href="#ftn13" id="bodyftn13">13</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Gördüğümüz gibi, Hayek'in ilk yazıları pür iktisat teorisi konusundadır. Bu yazılarla, özgün bir düşünür olarak iyi bir şöhret tesis etti. 1929'da Almanca ve 1933'de de İngilizce yayınlanan Mone-tary Theory and Trade Cycles, ekonomik dalgaların ortaya çıkışında para ve bankaların rolünü incelemektedir. Kitap, o zamanki cari goruş olan, para ve kredi imkânlarının üretim yapısını etkilemediği şeklindeki görüşü reddediyor; ekonomiye âni para enjeksiyonunun mallar arasındaki nisbî fiyatlarda nasıl değişikliklere sebep olabileceğini ve sürdürülemeyecek bir aşın yatırıma yol açabileceğini gösteriyordu. Prices and Production adıyla yayınlanan LSE'deki dersleri ve Profits, Interests andlnvestment adlı eseri bu noktayı daha da vurgulamakta, teoriye yeni boyutlar eklemektedir. Enflasyon ve iktisâdî konjonktürü kavramamızda temel nokta çok önemlidir: Para ve kredide değişiklikler olduğunda, bu durum, kaynakları normal olarak gitmeyecek yerlere çeken olaylar zincirini başlatır. Özellikle, kredi artışı yatırımları uyarıp harekete geçirir. Ancak Hayek, bu yatırımın sürdürülemeyeceğini ileri sürer. Zira bu yatırım, talepteki gerçek değişmelere değil, yaratılan yeni kredinin 'yanlış sinyaline' bir tepkidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Tabiî ki Hayek bunları, hükümetler için yeni para yaratmanın daha zor olduğu altın standardı zamanında yazıyordu. Savaş sonu dönemde ise, Hayek'in yazıları yeni konular içermektedir. Para arzından doğan enflasyonun sadece genel fiyat düzeyini yükselttiği şeklindeki basit tarzdaki monaterist görüşe karşı Hayek ve takipçileri, böyle bir enflasyonun, kaynakları olmaması gereken yerlere teksif ederek ekonomiyi gerçekten alt üst ettiğini ortaya koymuşlardır. Binaenaleyh, enflasyon sona erdiğinde kaçınılmaz olarak ortaya çıkan korkunç işsizliği açıklamak mümkündür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in 1941'deki çalışması, The Pure Theory of Capital, ekonomistlerin hakkında konuşmayı sevdikleri toplamlar (aggre-gates) ve ortalamaların (averages) derinlemesine incelenmesi konusu üzerinde durur. Kitap, sermayenin çok karmaşık mahiyetini, ekonomik genişleme ve durgunluklardaki önemini ortaya koymaktadır ve sahasında bir klasiktir. Ne yazık ki bir süre sonra Hayek'in teorileri, politikacılara görünürde onun önerebileceklerinden daha yumuşak opsiyonlar sunan Keynes'in entellektüel ve siyasal dünyada kazandığı şöhretle gölgelendi. Ama yıllar sonra gerçeğin zuhur etmesi mukadderdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Editör olarak Collectivist Economic Planning (1935)'e katkısından da anlaşılacağı gibi, Hayek'in, saf iktisat teorisi kadar iktisat politikası da ilgisini celbetmiştir. Bu kitap Mises'in, her sosyalist planlamacının karşı karşıya olduğu, kaynakların en iyi şekilde nasıl kullanılacağını bilme sorununun aşılamayacağı şeklindeki sağlam tesbitini ele alıyordu. Bu, Hayek'in dokuz yıl sonra The Road to Serfdom'da daha etkili şekilde işleyeceği bir husustu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, kollektivist ekonomideki bu planlama sorunu üzerinde tartışmayı sürdürdü. Individualism and Economic Order (1948) adlı eseri, sosyalist devletlerin, kaynakların verimli tahsisindeki zorlukları çözmek için (rekabet ve fiyatların kullanımı dahil) sahip oldukları veya kullanabilecekleri değişik yollan inceleyen, sosyalist planlamanın sorunlarına ilişkin bir çok makaleyi ihtiva etmektedir. Bu kitap, bireyci felsefenin mahiyeti ve sosyal bilimin stratejisi konularında başka makaleleri de ihtiva etmektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sosyal bilimin stratejisi, The Counter-Revolution of Science (1952)'da yine ele alınmıştır. Burada, fizikî bilimlerin yöntemlerini sosyal çalışmalarda kullanmaya teşebbüs ettiğimizde, ortaya çıkacak yanlışlıklar ve sorunlar ayrıntılarıyla anlatılmakta ve oldukça isabetli bir şekilde açıklanmaktadır. Hayek, zira demektedir, sadece toplum kompleks bir fenomen ve bu yüzden fizikî bilimlerde incelenen basit modellerden oldukça farklı olmakla kalmayıp, ayrıca bu kompleks yapıyı oluşturan her bir bireyin bizatihi kendisi de kompleks ve herhangi bir doğruluk ölçüsünde tahmini imkânsız mahiyettedir. Bütün planlamacılar için problem, uğraşmak durumunda oldukları 'vâkıaların' somut şeyler olmayıp, kimsenin önceden tahmin edemeyeceği, bireylerin kendi davranış ve ilişkileri olmasıdır. Bu durum herhangi bir sosyal 'bilim' için biçare zayıf bir temeldir: Toplumun bazı temel kalıpları konusunda konuşabiliriz, ama onu bütünüyle tahmin edebileceğimizi tasavvur edemeyiz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">The Road to Serfdom (1944), Hayek'in kendi ifadesiyle siyasî bir kitaptır. Bununla beraber, sosyalist düşüncenin tazammun ve neticelerinin itinalı bir şekilde detaylı olarak açıklandığı, dikkate değer ilmî bir çalışmadır. Kitap, birçok 'demokratik' sosyalistin ütopik bir ideale -ulaşılabilinseydi muhteşem olurdu- sahip olduklarını belirtir. Ne var ki en mütevazı ölçüde bir ekonomik planlama bile, halkı, kararlaştırılmış planlara uygun olarak belli bir şekilde harekete zorlayacak, zorlayıcı bir mekanizma gerektirir. Hayek bunun, keyfi yönetimi doğuran bir çare olduğunu ifade eder: Sosyalist planlamacılar, insanlara eşit muamele yerine, onlara ekonomik planı başarmak için sadece bir araç olarak muamele etmek durumundadırlar. Çok geçmeden, planlama makamının bireylerin emelleri ve hayatları üzerindeki nüfuzu gittikçe mükemmelleşecek ve planlama merciinde toplanan güç, sosyalist idealistlerden daha az hassasiyete sahip siyasal liderleri cezbedecektir. Böylece ılımlı sosyalistler kendilerini, hiçbirinin istemediği bir yola çekilmiş bulurlar. Ve ancak ideallerini terketmeleri totalitarizme sürüklenmeyi önleyebilecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">The Constitution of Liberty (1960), modern manada liberalizmin ilke ve uygulamalarının sağlam bir şekilde yeniden ifadesidir. Kitap, toplumun nasıl bir tek akim idrâk kabiliyetini aşan ve bu nedenle planlanması imkânsız kompleks bir şey olduğunu ortaya koyar. Eğer toplum geliştirilip güçlendirilecekse, bireysel özgürlüğe ihtiyaç vardır. Özgürlüğü sınırlamaya kalkışma, bireysel özgürlüğün yeni müşkülat ve sorunların üstesinden gelme ve kaynakları en randımanlı şekilde tahsis etme gibi emsalsiz kabiliyetinden sosyal düzeni mahrum bırakacaktır. Yine kitap, Hayek'in hukuk hâkimiyeti ilkesini, yani insanlara iktisâdî bir satranç oyunundaki taşlar gibi muamele yerine eşit davranılması düşüncesini ortaya koyarak, liberal düzeni yaşatmak için gerekli hukukî çerçeveyi ele almaktadır. Aynca, zorlamanın minimum olduğu beşeri, insanî bir toplum inşası için elzem bazı iktisâdî müesseseleri açıklar. Bu sıfatla, siyasal felsefeden ziyade pratik alanda tecrübeye sahip birçok kimse, bu kitabın Hayek'in düşüncelerine giriş bakımından çok yararlı bir kitap olduğu kanaatindedir. Bu yüzden kitabın etkisinin bu kadar geniş olması şaşırtıcı değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Üç ciltlik Law, Legislation and Liberty (1973, 1976 ve 1979), özgür bir toplumda elzem olan hukukî düzenlemeleri ortaya koymak için daha önceki çalışmayı geliştirir. Kitap toplumsal hayatın temellerinin nasıl (bilinçli planlamadan ziyade) beşerî tekamülde bulunabileceğini göstermekte; 'sosyal' veya yeniden-dağıtımcı adaletin mükemmellikten yoksun olduğunu ortaya koymakta ve hükümet otoritesinin keyfi yetkilerini aşağıda tutacak anayasal bir düzenleme için öneriler serdetmektedir. Bu üç cilt, onbeş yıl veya o civarda bir sürede meydana getirilmiş ve hastalık nedeniyle kesintiye uğramış olması münasebetiyle belli bir sistemden yoksun olsa da, The Constitution of Liberty' de ana- hatlarıyla kısaca ele alınmış bazı ilgi çekici konulan açıklamaktadır. Bu, onu daha semereli bir akademik tartışma konusu yapmaktadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu iki çalışma, Hayek'te toplumun planlanmamış mahiyeti fikrinin artan önemini gösterir. Hayek sosyal hayatın ve ekonominin kurumlarının insan dizaynı ve planlamasının mahsulü değil, aslında insan eylemlerinin mahsulü olduğunu ileri sürer. Toplumu şekillendiren kurumlar, insan dizaynı ve planlama ürünü olmanın aksine; insanlar yüzyüze gelip mübadelede bulunurken, tamamen kendiliğinden ortaya çıkar. İnsanlara bu imkânı veren -örneğin sözleşme yasaları gibi- yasalar zeki insanlar tarafından yapılmamış; esas itibariyle keşfedilmiştir: İşleyecek' ve işe yarayacak olanı keşfederiz, işe yaramayacak olanı terkederiz. Herkes için geçerli ve herkese uygulanabilir genel mahiyette olan bu yasaları bir kenara atıp, kumanda ekonomisine geçebileceğimiz varsayımı, Hayek'in bunu eleştirdiği kitabın başlığındaki ifade ile, Vahim Yanılgı'dır</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">(The Fatal Conceit). Mülkiyet, sözleşme, dürüstlük, işe yaradıkları için içimize yerleşmiştir; bunlar özgür bir toplumun işlemesine imkân verirler. Bu evrensel değerleri, her durumda bize nasıl hareket edeceğimizi söyleyecek, bazı sosyal ve ekonomik planları başarmak için bizleri tek tek yönetecek bir bilgeler konseyi ile değiştirebileceğimizi düşünmek bir yanılgıdır. Ortak amaçlar için çabalama ve paylaşma şeklindeki sosyalist idealler, güdülerimize çekici gelebilir. Çünkü bunlar bizim avcı ve kabileci geçmişimizde hakikaten önemliydi. Ne var ki bu idealler, bir tek aklın kontrol kapasitesinin çok ötesinde bir gelişmişlik gösteren bu günün geniş toplumlarında işlemez.</p>

  <h2 id="toc5" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:150%"><a id="RefHeading2767338424230"></a>Hayek'in Kişiliği ve Tesiri</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek yazıları ve dersleri ile, iktisat ve siyaset bilimi alanındaki entellektüel tartışmalar üzerinde çok büyük bir tesire sahip olmuştur. Ancak bir 'ekol' veya 'hareketin' içinde yer almaktan her za-: man kaçınmıştır. Her ne kadar Mont Pelerin Topluluğunu akıl etmiş ve 1960'a kadar onun başkanlığını (daha sonra şeref başkanlığı) yapmış olsa da, arkadaşı ve takipçisi Arthur Shenfield'e göre zaman zaman -iyice insanları fikirlerinden döndürme misyonu taşıyan bir grup haline gelme olasılığına karşı- onu tasfiye etmeyi düşünmüştür.<span class="Footnoteanchor"><a href="#ftn14" id="bodyftn14">14</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in görüş ve kanaatlerinin dünyanın dört bir yanında rağbet gördüğü Nobel Ödülünü kazanmasından sonra, bu sükûnet bir ölçüde kayboldu. Fakat siyaset pratiği konusundaki şüphesi ve uzun dönemde topluma gerçekten şekil verenlerin politikacılar değil fikirler olduğu inancı, asla değişmedi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu görüşün açıklamasını kendisi ortaya koymaktadır. Genç bir Battle of Britain<span class="Footnoteanchor"><a href="#ftn15" id="bodyftn15">*</a></span> pilotu olan Antony Fisher, The Road to Serfdom' u okuyunca hayli etkilenmiş ve Hayek'e, öngördüğü musibetlere karşı koymak için politikaya ginnesinin iyi olup olmayacağını sormuştu. Hayek ona politikadan uzak durmasını ve ne yapabilecekse düşünce alanında yapmasını öğütledi. Yıllar sonra 1956' da Fisher (şimdi başarılı bir işadamı) iktisat üzerine çalışan ve eğitim gören bir kuşağın düşüncelerinin değişmesinde rolü olan ve İngiltere'deki iktisâdî konsensüsü değiştirmede başarılı bir kurum olan Institute of Economic Affairs'i kurdu. Bu kurumun başarısına şimdi dünyanın dört bir yanındaki enstitüler gıpta ile bakıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'i tanıyan herkes, onun esas ilgilendiği hususun siyaset ve akademik hayatın şiddetli kavgaları değil, fikirler olduğunu kabul edecektir. Hayek yeni bir görüş açısı duymaktan ve birçok genç insanı kıskandıran bir sadelik ve kıvraklıkla onun ortaya koyduklarını muhtelif düşünce yaklaşımlarıyla birlikte açıklamaktan büyük keyif almaktadır. Sol kulağındaki duyma rahatsızlığına rağmen, (Kari Marx'ın da sağından duymadığına işaret eder) karmaşık argümanlarla konunun özüne açıklık ve kolaylıkla nüfuz edebilme gibi nadir görülen bir vergiye sahip olarak, mütalaa ve münakaşaların sürekli müdavimidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Gerek yazıları, gerekse şahsiyeti itibariyle Hayek'in üslûbu mükemmeldir. Muhaliflerine, entellektüel hataların ötesinde hemen hemen hiçbir şey izâfe etmemiştir. Nitekim, bu yüzden bir keresinde iktisatçı J. A. Schumpeter onu, yanlışlığa karşı iltifatta bulunmakla itham etmişti.<span class="Footnoteanchor"><a href="#ftn16" id="bodyftn16">15</a></span> Chicago'da iken, onun hiçbir zaman kendi imparatorluğunu kuracak birisi olmadığı, teşvik ve kaynaklan araştırma öğrencilerine aktardığı, kendi araştırmalarının neticelerini ortak ürün gibi telâkki ettiği bilinmektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Gerçekten Hayek, bilginin, diğer insanların bedava elde edebilmeleri münasebetiyle, üzerinde mülkiyet iddiasında bulunmanın zor olduğu bir şey olduğunu kaydetmektedir. Bu anlayış, onun kaleme aldığı fikirleriyle de uyum içindedir. Hayek yine, şahsiyetle ilgili küçük meziyetlerin nezaket ve mizah duygusu, kişisel tevâzu ve diğer insanların iyi niyetlerine saygı gibi değerler- insanlar arasındaki ilişkilerde çok mühim olduğunu ve bu bakımdan liberal toplumu mümkün kılmada ehemmiyet arzettiğini belirtmektedir.<span class="Footnoteanchor"><a href="#ftn17" id="bodyftn17">16</a></span> Bu özelliklere dakikliği ve güvenirliği eklediğinizde, Hayek bizatihi bir timsal teşkil edecektir. Zira onu tanıyanlar, gerek yazıları ve gerekse kişiliğiyle, onun, liberal bilim adamı idealine insan zafiyetinin müsaade edebildiği ölçüde yakın olduğu hususunda hemfikirdirler.</p>
  <hr class="footnoterule" />

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn1" id="ftn1">1</a> The Political Order of a Free People, s. 152. (Hayek'in metinde geçen çalışmaları konusunda, tam bir bibliyografik bilgi için kitabımızın sonundaki bibliyografyaya bakınız.)</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn2" id="ftn2">2</a> Burada 'liberal' kelimesi modern Amerikan anlayışındaki değil, Hayek'in kullandığı gibi klasik İngiliz anlayışındaki manasıyla kullanılmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn3" id="ftn3">3</a> Hayek'in bu açıdan arzettiği önem hakkında yararlı özet bir değerlendirme için, Norman P. B'nin Hayek 's Social and Economic Philosophy (London: Macmillan, 1979), adlı eserinin başlangıç sayfalarına bakılabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn4" id="ftn4">4</a> Reader's Digest'de çıkan hulasa edilmiş versiyonu, metnin ustalıkla sadeleştirilmiş olması münasebetiyle, Hayek'in övgüsünü kazanmıştır: 'Karmaşık bir tartışmayı orjinal hacminin bir bölümüne sığdırma işi elbette bazı sadeleştirmeleri beraberinde getirecektir. Fakat bunun, anlamını değiştirmeden ve bizzat benim yapabileceğimden daha iyi yapılmış olması, kayda değer bir başarıdır.' Bkz. 'The Road to Serfdom after twelve Years', Studies in Philosophy Politics and Economics, not 3, s. 218.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn5" id="ftn5">5</a> Hayek, Imprimis, Vol. 7, No. 7, (Hillside, Michigan: Hillsdale College, July, 1978) de basılmış 'Coping with Ignorance' adlı bir dersinde Mises ile olan yakınlığından bahsetmektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%">Mises'in çalışmasının müstesna bir değerlendirmesi şu eserde bulunabilir:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%">Israel M. Kirmer (ed.), Method, Process and Austrian Economics (Lexington, Massachusetts: Lexington Books I D. C. Heath and Company, 1982). Mises hakkındaki çalışmaların bir listesi için bu eserde bkz. s. 5. 'Avusturya İktisat Okulu'na bir giriş olararak bkz. The Fundamentals of Austrian Economics, (London: Addam Smith Institute 1982).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn6" id="ftn6">6</a> <span style="font-size:83%">İngilizce basımı: Socialism (London: Jonathan Cape, 1936).</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn7" id="ftn7">7</a> Bu dönemde Almanyadaki enflasyonun etkilerinin gözden geçirilişi ve ilâve kaynak rnalzeme için bkz. Robert Schuettinger ve Eamonn Butler, Forty Centuries of Wage and Price Controls, (Washington, D. C: Heritage Foundation, 1979), s. 67-69.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn8" id="ftn8">8</a> John Maynard Keynes, The General. Theory of Employment, Interest and Money. (London: Macmillan, 1936).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn9" id="ftn9">9</a> Hayek'in düşüncelerinin orjinal özeti ve Mont Pelerin'de ilk toplantıdaki açılış konuşması için bkz. 'Historians and the Future of Europe' ve 'Opening Address to a Conference at Mont Pelerin', Studies in Philosophy, Politics and Economics, s. 135-59.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn10" id="ftn10">10</a> Hayek'in bu konuyu belirttiği 1956 baskısının önsözü 'The Road to Serfdom after Twelve Years' adıyla Studies in Philosophy, Po/itics and Economics, s. 216-228'de yeniden basılmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn11" id="ftn11">11</a> Hayek'in Chicago'daki faaliyetlerinin bir biyografisi için bkz. Fritz Machlup (ed.) Essays on Hayek, (New York: New York University Press, 1976), s. 147-49.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn12" id="ftn12">12</a> Hayek, Nobel Konuşması vesilesiyle iktisatçıların bilgilerinin sınırlarına işaret etme fırsatı buldu! Bu konuşması 'The Pretence of Knowledge' adıyla yeniden basıldı; New Studies, s. 23-34.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn13" id="ftn13">13</a> Hayek'in başlıca İngilizce eserleri ve metinde müracaat edilen diğer çalışmalarının bir listesi için bu kitabın sonundaki bibliyografyaya bakılabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn14" id="ftn14">14</a> Arthur Shenfıeld, 'Friedrich A. von Hayek: Nobel Prizewinner', Frite Machlup (ed.), Essays on Hayek, (New York: New York University Press, 1976). s. 171-6.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn15" id="ftn15">*</a> İkinci Dünya Savaşı içinde Almanya'nın İngiltere'yi işgal planından vazgeçmek zorunda kaldığı hava muharebesi (Çev.notu).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn16" id="ftn16">15</a> Schumpeter'in ifadesi, Hayek tarafından 'The New Confusion about "Planning"', New Studies, s. 235'de dile getirilir. The Road to Sefdom'dan otuz yılı aşkın bir zaman sonra aynı şekilde tavsif edildiğini müşahede eden Hayek, 'aynı sabır ve tahammülü göstermemeliydim ...' diye özür diler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn17" id="ftn17">16</a> Hayek, bilhassa '... küçük şeyler olmakla birlikte özgür bir toplumda insanlar arasındaki karşılıklı ilişkiyi kolaylaştıran nezaket ve mizah duygusu, kişisel tevâzu ve özel hayata saygı ve çevrenin iyi niyetine inanç gibi niteliklere' işaret eder. (The Road to Serfdom, s. 148. Burada zikredilen tüm sayfa numaraları, Londra baskısına aittir).</p>
</body>
</html>
