<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title>Hayek</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc36" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:167%"><a id="RefHeading2829338424230"></a>Altıncı Bölüm : Liberal Bir Devletin Anayasası</h1>

  <p class="Standard" dir="ltr" style="margin-left:139.9937px;margin-right:0;margin-top:0;margin-bottom:11.338583px;text-indent:-1.2850394px;text-align:justify;font-family:'Times New Roman',serif;font-style:italic;font-weight:normal">İktidarın etkin şekilde sınırlanması, sosyal düzenin en önemli meselesidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Devletin büyümesini kontrol meselesi, Hayek'in yayınlanmış çalışmalarının merkezi konusu olduğu ve yayınlarında gittikçe artan bir yer tuttuğu görülmektedir. The Road to Serfdom 'da ortaya konan problem, The Constitution of Liberty'de Hayek'in zihnini daha çok meşgul etmiş ve devlet organlarının yetkilerini / iktidarını ihtiva eden model bir anayasa önerdiği üç ciltlik Law, Legislation and Liberty'nin arkasındaki itici düşünce olmuştur. Hayek'in bu probleme derinlemesine alâkası, umumun değerlendirmesinden her zaman bir adım önde olmuştur. 1944'te pek az insan ılımlı sosyal mühendisliğin keyfi yönetimde bir artışa yol açacağı fikrindeydi. 1960'ta refah tedbirleri kimsenin ummadığı bir gelişme göstermiş olmasına rağmen, hâlâ çoğu insan bu tedbirlerin korunup, geliştirilebileceğini düşünüyordu. 1970'lerin sonu itibariyle kamu sektörünün durdurulamayan ivmesi ortadayken de, pek az insanın önerecek çözümleri vardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Parlamentonun, monarkın veya diktatörün mutlak iktidarına hiçbir sınırın olmadığı ülkelerde, idarenin büyümesi ve onun, sürekli genişleyen bir hayat sahasına müdahalesi hiç de şaşırtıcı olmamalı. Ayrıca, der Hayek, görünürde 'güçler ayrılığı'nın bulunduğu ülkeler bile bu duruma karşı koyamamışlardır. Hayek, bunun temel nedeninin, isabetsiz bir şekilde her ikisi de 'yasa' diye anılan iki farklı tür şeyin -yani hiçbir merkezi yönlendirme olmaksızın özgür bir toplumun gelişmesini ve büyümesini mümkün kılan genel hukuk kuralları ile bazı sosyal planları başarmayı amaçlayan, otoritelerin tanzime ilişkin (organisational) kurallarının- karıştırılması olduğunu ileri sürmektedir. Bunların hepsini 'yasa' ('law') diye adlandırdığımız için, hükümet organının aldığı her tedbirin aynı meşruluğa sahip olduğunu düşünürüz. Halbuki aslında benzer bir çok düzenleme, âdil davranış kurallarıyla çatışabilmektedir. Bunun için, yönetimi özgür bir toplumun işlev görmesi için esas olan kurallara uygun belli bir tür faaliyetle sınırlamadığı takdirde, anayasal bir kuvvetler ayrımı da hükümet gücünün büyümesini ve keyfi genişlemesini kontrol edemeyecektir. Bu yüzden, iki tip 'yasa' arasındaki önemli farkı hatırdan çıkarmamalıyız.</p>

  <h2 id="toc37" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:150%"><a id="RefHeading2831338424230"></a>Yasanın İki Türü</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, tefrik ettiği yasanın iki değişik türü için değişik, alternatif tanımlar ortaya koymaktadır. Üç ciltten müteşekkil eserinin başlığında ifade ettiği yasa (the law) ve yasama faaliyeti (legislation) ayırımı belki kullanış bakımından en uygun olanıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Yasa - hakkaniyet kuralları:</span> Sosyal düzenin pürüzsüz ve sağlıklı işlemesi, sosyal düzenin önceden planlanmış olmasının değil, buna mukabil az çok düzenli şekilde davranan bireylerin mahsulü olmasının neticesidir. Hepimizin uyduğu kurallar, diğer insanların birkısım eylemlerini doğru gibi kabul etmemize ve bu suretle de, bir ölçüde güvenle işbirliği yapmamıza imkan verir. İşleve sahip bir sosyal düzen husule getiren kurallar bir topluluğun gelişmesine imkân verirken, diğer kurallar buna muvaffak olamayacaktır. Bu . nedenle kurallar, kral, komutan veya yasama faaliyetinde bulunanların keyfi emirleri olmayıp, evrimci bir süreçle uzun bir dönem içinde keşfedilmişlerdir. Gerçekten ekseri durumlarda, hiçkimse, takip edilecek yararlı bir kural ve bırakılacak zararlı -ya da uygun olmayan- bir kural husule getirecek hal ve şartların hepsini bilemez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hukuk teorisinin amacı bu genel kuralları kelimelerle ifade teşebbüsüdür. Liberal toplum görüşünde bu kuralların varlığı, bunları metne dökme girişiminden önce gelir. Yasa esas itibariyle yapılmamış, keşfedilmiştir. Hayek, Atina'lı Solon veya Babil'li Ham-murabi tarafından yazıya dökülmüş, insanı hayrete düşüren kodların bile, o toplumlara yeni yasalar 'verme' girişimleri olmadığını; bunların genel olarak kabul edilmiş yasaların, müştereken sahip olunan adalet kurallarının fiilen ne olduklarını açık ve sarih şekilde ifade çabaları olduğunu belirtir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Gerçek yasa, bu temel mutabakat seviyesini icabettirir, çünkü bu yasa özgür insanlardan oluşan bir toplulukta ortaya çıkmaktadır. Özgür' insanlar, sağladığı fayda ile pürüzsüz bir düzenin gelişmesine vesile olacak ise, genel kurallara uymayı ve bazı davranışlarını gemlemeyi kabul edecektir. Bu şekilde gelişen. yasa, farkları ne olursa olsun insanlar arasında ayırım yapmayıp herkese eşit olarak uygulanır. Bu nedenle yasa, neyin doğru neyin yanlış olduğu konusundaki genel kanaate dayanan geniş ölçüde bir mutabakatı gerektirir. Buradaki mutabakat birtakım muayyen amaçlar ortaya koyacak oldukça farklı bir ortak iradeye dayanmaz.<span class="Footnoteanchor"><a href="#ftn62" id="bodyftn62">24</a></span> Zira, üzerinde anlaşma sağlanabilse dahi, muayyen amaçlara ulaşma, bu amacın takibinde halka farklı şekilde muamele edecek bir otoriteyi gerektirecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu bakımdan, adalet kuralları kral tarafından yapılmış olmayıp yargıçlar tarafından keşfedilmiştir. Yine common /awın uzun tarihi, herkese eşit uygulanması halinde pürüzsüz bir sosyal ortamı sağlayacak bu genel kuralları keşfetmeye çalışmıştır. Elbette farklı kişiler, kuralların muayyen hadiselere uygulanması hususunda anlaşmazlığa düşebilir ya da bir kuralın diğeri ile çatıştığı durumlar bulunabilir. Bu takdirde tabii ki her zaman ihtilaf çıkabilir. Bu durum gelecekteki benzer hadiseler için emsal oluşturacak bir yargı gerektirir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu nedenle, hakimin amacı özel bir sonuca ulaşmak veya toplumun kaynaklarını özel bir amaca yöneltmek değil, düzeni korumaktır. Hakimin, keşfine ve iyileştirilmesine yardımcı olduğu kurallar, yerine başka kurallar konuluncaya kadar şimdi ve gelecekte bütün bireylerin iyiliğine olan, herkese nasıl davranacağını söyleyen ilkelerdir. Bu ilkeler, muayyen bir maksada vasıl olmada herhangi bir muayyen fert veya grubu etkin kılmaya değil, farklı farklı birçok özel maksatlara sahip ve gayri muayyen bireylerin hukukunu korumaya çalışan, soyut kurallardır.<span class="Footnoteanchor"><a href="#ftn63" id="bodyftn63">25</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yargıç, bu bakımdan ne spesifik grupların çıkarları ile ne de kamu politikalarının hedefleriyle ilgilenebilir. Onun tek görevi, sosyal düzenin muhafazasını sağlayacak 'adalet kurallarını tesbit etmek, açıklayıp vuzuha kavuşturmak ve iyileştirmektir. Bu. anlamda 'sosyalist hakim', terim itibariyle bir çelişkidir. Zira gerçek hakim, kararlarının siyasal sonuçlarıyla asla ilgilenmez. Hakimin görevi, herhangi bir siyasi hareketin düşünceleri karşısında öncelik arzeden, mevcut adalet kuralları çerçevesi içinde belirsizlikleri çözen tamamen teknik bir görevdir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Yasama faaliyeti - organizasyon kuralları:</span> Kadim yönetimler, esas itibariyle hukukun keşfi ile meşgul olmuşlardır. Hayek, gerçekten eski ve ortaçağ anlayışının; bizzat adaletin yaratılması veya ortadan kaldırılması anlamına geleceği için -ki bu olmayacak bir şeydir-, yönetimin yasaları ne yarattığı ne de ortadan kaldırdığı şeklinde bir anlayış olduğunu ifade eder. Ancak ortaçağların sonlarında yeni yasalar -yasama faaliyeti- yapma düşüncesi yerleşmeye başladı. Böylece, yasa bulucu değil yasa yaratıcı bir organ olarak parlâmentonun tesisi başladı ve hukuk hakimiyetinin (rule of law) yerini insanların hakimiyeti almaya başladı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu noktada hükümetin yasa-bulma işlevi, idari işlevleriyle gittikçe karışmaya başladı. Ülke kaynaklarının bir kısmının herkesin çıkarına hükümet tarafından idare edilmesi için ayrılması durumunda, hükümet faaliyetlerinin tamamiyle genel âdil davranış kurallarıyla belirlenemeyeceği açıktır. Hükümetin kontrol ettiği kaynaklar belli maksatlara yöneltilmek için vardır ve bu yöneltme, bu amaçlara ulaşmak için idari bir organizasyonu (tanzimi).gerektirir. 'Yasa' diye adlandırılan birçok şey bugün, adaleti korumak için değil, idari mekanizmayı çalıştırmaya mâtuf olarak dizayn edilmiş, bu tipte idari yasama faaliyetidir.<span class="Footnoteanchor"><a href="#ftn64" id="bodyftn64">26</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunun yanında, hükümet aygıtının idaresini kolaylaştıran kurallar, her zaman sadece hükümet memurlarını ilgilendiren ve sadece onlara uygulanan bir şey değildir. Örneğin vergileri artırma, açıkça herkesi etkileyen bir idari tedbirdir. Bu idari düzenlemelerin ortalığı kaplamış olması, özgür insanlar için potansiyel bir tehdit oluşturmuş ve hem hükümet idaresinin, hem de âdil davranış kurallarının halkın temsilcilerince kararlaştırılması gerektiği şeklindeki demokratik ideali cesaretlendirmiştir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ne yazık ki bu durum, kesin ve genel âdil davranış kuralları koyma, iştiraki (communal) faaliyetin hedeflerine karar verme ve bu amaçlara yönelik tanzim yetkilerini aynı' ellerde toplamıştır. Çok geçmeden adalet kuralları ve idari emirler birbirine karışmış ve -hep olduğu gibi- hükümet iktidarı üzerindeki tahditler zayıflamıştır. Daha 17. yy gibi geç zamanlarda, bir parlâmentonun com-mon law ilkelerine aykırı yasa teklif edip edemeyeceği hâlâ tartışılabiliyordu. Bugün ise seçilmiş meclislerin gücünün, hayatın her köşesine nüfuz etmesine izin verilmektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Yasalar konusunda karışıklığın ortaya çıkardığı meseleler:</span> İki farklı yasa türü konusundaki karışıklık, devletin büyümesi ve onun keyfi iktidarının / yetkilerinin tartmasına iki biçimde katkıda bulunmaktadır. Birinci olarak, seçilmiş meclisin tüm düzenlemelerinin 'yasa' adı altında bir araya toplanması, idari talimatlara, -yasa adının ima ettiği genel kabul ve saygıyla- yanlış olarak gerçek yasa, yani âdil davranış yasası statüsüaü verir. İkinci olarak aynı yanlışlık, seçilmiş meclisin, tıpkı idari tekliflerin tasarımı ve icrâ-sındaki gibi, adalet kurallarının tesbitinde yetkiye sahip olduğu ve olması gerektiği varsayımına yol açar. Bu akabinde, toplumu yeniden tasarlama girişiminde, toplumun ve onun işlemesini mümkün kılan kuralların beşeri qnsurlarca iradi olarak kontrol edilebileceği şeklindeki yanlış inancı güçlendirmiş bulunmaktadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maalesef yasama faaliyetinde bulunanlar bir kez kendi ütopik düşüncelerine uydunnak için toplumu bilinçli şekilde yeniden dizayna başladılar mı, bu gidişin nonnal olarak nerede duracağı belli değildir. Muayyen bir idealin takibinde çıkarılabilecek talimat ve emirlerin kapsam, miktar ve keyfiliğinin sınırı yoktur. Seçilmiş bir otoritenin, kaynakları amaçlara yöneltme konusunda böyle hiçbir sınırlamaya tâbi olmadığı yerde, bu otorite kısa süre sonra birinin bir fabrika çalıştınnası gibi, kendisinin de 'ülkeyi çalıştırdığını' zannedecektir. Özel mülkiyet bu şekilde devlet idaresinde bir çıkış noktası olunca, mülkiyet (ve dolayısıyla tüm insan hayatı) üzerindeki hükümet kontrolünün kısmî mi, tam mı olduğu meselesi, sadece bir derece meselesi olmaktadır. Hayek birçok kez kanaatini şöyle ifade etmiştir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Görünüş itibariyle tahdide tâbi olmayan (egemen) bir temsili meclisin giderek, hükümet yetkilerinin muntazaman ve sınırsız bir şekilde genişlemesi yönüne doğru sürükleneceği kesin gibi görünmektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu tür yetkilerin insanlar arasındaki ilişkileri daha öngörülebilir kılması ve böylece etkin bir sosyal düzen husule getirmesi zor görünür. Neyin âdil olduğuna yıllar boyu süren keşif süreci tarafından değil de parlâmento tarafından karar verilmesi halinde, muayyen gruplara lehte veya aleyhte ayrım yapsın yapmasın, önemli kararlan hükümet organlarının keyfine bıraksın bırakmasın veya hatta etkileri itibariyle makable şamil olsun ya da olmasın, neler teklif edilebileceğinin bir sınırı yoktur. Adalet ölçüsüne karar verecek olanların seçilmiş yöneticiler olması durumunda, bu tür tedbirler gayri âdil diye eleştirilemez bile. Bu nedenle,</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%">Yasaları, seçimle gelen yöneticilerin eline bırakmak, krema kavanozunu kedinin sorumluluğuna bırakmaya benzer. Kısa süre sonra hiçbir yasa -en azından hükümetin keyfi iktidarını sınırlaması anlamında bir yasa- kalmayacağı...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">aşikârdır.</p>

  <h2 id="toc38" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:150%"><a id="RefHeading2833338424230"></a>Demokrasi ve Hukukun Egemenliği İlkesi</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu tür geniş takdiri yetkilere sahip durumdaki birçok hükümet, nitekim demokratik olarak seçilmişlerdir. Bu durum, Hayek'i demokrasi ilkelerinin ihtiyatlı bir analizi ve eleştirisine yöneltir. Demokratik ve liberal gelenek, ne zaman bir hükümet eylemi gerekse kararm çoğunluk tarafından alınması gerektiği görüşündedir. Hayek'in kendini de dahil ettiği liberal gelenek, çoğunluk yönetiminin bir tiranlığa sapması önlensin diye, çoğunluğun kendilerine oy verdiği iktidarlara sıkı sınırlar koyar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">'Demokrasinin' bir tebcil terimi olarak kullanılmasına ve ona getirilecek herhangi bir sınırlamaya şüpheyle bakma temâyülüne rağmen, liberal gelenekteki bu görüş şaşırılacak bir şey değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, demokrasinin gerçekten takdire şâyân bir kurum olduğunu, ancak en ateşli demokratın bile onun sınırsız genişlemesinden yana olmayacağını ifade eder. Çocuklara, diğer ülkede mukimlere, delilere ve diğer birçok gruplara oyu yaygınlaştırma yararlı olmaktan uzaktır.<span class="Footnoteanchor"><a href="#ftn65" id="bodyftn65">27</a></span> Aynı şekilde, demokrasiyi genişletmenin diğer yolu olarak, üzerine oy kullanılan konuların kapsamını genişletme, her zaman hayırlı olacağa benzemez. Bir çoğunluk ne gücüne makul bir sınır olmadığını farzedebilir, ne de kimse çoğunluk kararlarının yüce, insanüstü bir bilgelikle kutsandığını varsayar. Genellikle, çoğunluk kararlan bireysel kararlardan daha az akıllıca olacaktır. Çoğunluk kararlan, hadiseleri daha kaba taslak nazarı dikkate almak ve neticeler hakkında daha az düşünmekle yetinir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Demokratik idealin kokuşması:</span> Çoğunluk yönetimi müessesesi takdire değer bir müessese olmakla birlikte, bu müessesenin kabulünün sadece getirdiği faydaya dayandığını hatırlamak doğru olacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Demokrasi esas itibariyle iç barışı ve bireysel özgürlüğü korumaya matuf fayda gayesi güden bir aygıt, bir usuldür. Bu bakımdan hatadan salim veya mutlak değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sınırsız bir demokrasinin özgürlük ve banş vaadini yerine getirmede akim kalabileceği genel bir durum, demokrasinin, sektöre) menfaat gruplarının birbiriyle çatışan baskılara mahkum hale gelmesidir. Seçilmiş bir meclis, kaynakları bazı gruplara dağıtmak ve diğerlerine vergi koymak için ne kadar daha fazla yetkiye sahip olursa, örgütlü lobilerden gelen siyasal baskıya hedef olması da o kadar ihtimal dahilinde olacaktır. Bu tür grupların oy güçleri kendi çıkarlarını en iyi koruyan politikalar ve politikacıları desteklemek için kullanılacak, herhangi bir siyasal parti tarafından önerilen politika paketleri, bu sektörel grupların en geniş kesimine fayda ve imtiyazlar sağlama teşebbüsüyle maksimum destek kazanmak için dizayn edilecektir. Politikacı böyle bir düzenlemeden nefret edip onu ortadan kaldırmak istese bile, ona mahkum olacaktır. Çünkü:</p>

  <p class="Standard" dir="ltr" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%">Bu yasallaştırılmış kokuşma, politikacıların kabahati değildir: iyi şeyler yapabilecekleri makamlara geleceklerse bundan kurtulamazlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çoğunluğun veya en azından bir sektörel grup mecmuunun taleplerini dayatan bu amansız baskı, mukabilinde politikacıların özgür toplum ilkeleri ve siyaset konusunda sağlıklı düşünme kabiliyetini tamamen zayıflatır. Zira böyle bir hal ve şart içinde:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%">Başarılı politikacı, iktidarını, kabul edilmiş düşünce çerçevesi içinde davranmasına, alışılagelmiş tarzda düşünüp konuşmasına borçludur. Bir politikacı bakımından fikir alanında bir lider olma neredeyse bir çelişkidir. Bir demokraside politikacının görevi uzak bir gelecekte çoğunluğun görüşü olabilecek yeni kanaatlere revaç buldurmak değil, geniş kitlenin sahip olduğu kanaatleri ortaya koymaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu nedenle, aşikardır ki çoğunluk yönetimini böyle tebcile değer bir kurum yapan aynı unsurların çoğu, gerçek adalet ilkeleri pahasına, çoğunluk yönetimi müessesesinin bireylerin özel alanları gibi müsait olmayan' alanlara genişletilmesine yol açar. Seçilmiş meclislerin halkın otoritesine dayanmaları münasebetiyle, uygun olduğuna hükmettikleri her tedbiri geçirmekte özgür olmaları gerektiği şeklindeki yaygın inanç, kesinlikle yanlıştır. Zira böyle bir parlâmento özgürlüğü, çok geçmeden halkın baş kaldırısı demektir. Bu nedenle iktidarın bir şekilde sınırlanması esastır:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%">Ya özgür bir parlâmentoya ya da özgür insanlara sahip olabiliriz. Bireysel özgürlük, bütün otoritenin halk effearının tasvip ettiği uzun dönem ilkelerle sınırlanmasını icap ettirir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Anayasa ve hukukun üstünlüğü: Şüphesiz anayasal yönetimin gelişmesi, keyfi- iktidarın tahdit altina alınmasında yardımcı olmuştur. Bu yönetim formu mevcut yasama faaliyetini daha yüksek bir yasaya tabi kılar ve kuvvetler ayrımıyla işler. Onun için teşriî meclis, faaliyetlerinin anayasallığını yargılayan organdan ayrıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yine Hayek bundan biraz daha ileri gitmek ister. Güçler ayrılabilir ama gerektiği şekilde sınırlı olmayabilir ve bir anayasa onları gemlemekte gerektiği şekilde etkin olmayabilir. Mesele güçleri ayırmak değil, onları zabt-u rapt altına almaktır. Zira,</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%">En büyük felaket sınırsız hükümettir ve hiçkimse, sınırsız iktidara sahip olma ve hükmetme vasfıyla mücehhez değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu bakımdan, hükümet iktidarını adalet ilkelerinin sınırları içinde tutma, salt anayasacılıktan ibaret bir şey değildir. Bu hukukun üstünlüğü ilkesi, hükümetin zorlayıcı gücünün genel kurallara uygunluk dışında kullanılmamasını; kuralların bilinmesini ve kesin olmasını; insanlara eşit muamele edilmesini, yani yasaların kişileri dikkate alarak uygulanmamasını; siyasal emellerle motive olmamış bağımsız yargıçları; özel faaliyet alanının ve mülkiyetin korunmasını gerektirir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Şimdi gerçek kuvvetler ayrılığının neden hiçbir zaman başarı-lamadığını anlayabiliriz. Bunun sebebi, âdil davranış kurallarına karar verme yetkisiyle hükümeti yönetme yetkisinin daima aynı temsili meclislerde toplanmış olmasıdır. Sonuç olarak, yönetimlerin nihai yetkileri hiç bir zaman 'hukuka bağlı (under law)' olmamıştır. Çünkü 'hukuka' bizzat kendileri karar verirler ve deruhte etmek istedikleri muayyen görevler için diledikleri 'kanunu' yapabilirler.</p>

  <h2 id="toc39" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:150%"><a id="RefHeading2835338424230"></a>Model Bir Anayasa</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, hukukun üstünlüğü ilkesinin erozyona uğramasına karşı bir anayasal tahkimin, birbiriyle ittifak içinde çalışmayan ve hatta aynı tür konularda karar vermeyen ve farklı bir kompozisyona sahip, tamamen farklı iki hükümet kamarasını icap ettirdiğine inanır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunlardan biri, âdil davranış kurallarını, yani spesifik hedeflere ulaşmak için değil sadece sosyal düzeni korumak için uyulacak genel faaliyet kurallarını koyma göreviyle sorumlu olacaktır. Diğer kamara ise hükümet işlerinin idaresiyle sorumlu olacak, yüklendiği görevlerin sonu ve sınırı olmasa da, bu organın zorlayıcı gücü birinci kamara tarafından va'zedilen adalet kurallarınca sınırlandırılabilecektir.<span class="Footnoteanchor"><a href="#ftn66" id="bodyftn66">28</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Yasama meclisi (teşrii meclis):</span> Adil davranış kurallarının ne olduğunu ortaya koymakla görevli birinci kamaraya, Hayek mümkün olduğunca fazla bağımsızlık vermek ister. Bu meclis içinde, partiler yahut hiziplerin mevcudiyeti hiç doğru olmayacaktır. Zira bu kamara muayyen bir siyasal düşüncenin geliştirilmesi ve ilerletilmesiyle değil, sadece adaletle ilgilenecektir. Hayek bu bağımsızlığın, meclis üyelerini uzun bir süre için seçme yoluyla başarılabileceği fikrini serdeder. Üyeler bu dönemin ardından yeniden seçilemeyecekler, ama meslekten olmayan hakimlerde olduğu gibi, onur makamları üstlenebileceklerdir. Böylece üyeler, görev süresi boyunca ne parti desteğine bağımlı olacaklar, ne de kişisel gelecek kaygısı taşıyacaklardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek, ayrıca bu meclisin üyelerinin, akranlarının kendilerine itibar ettiği, doğru ve yanlış ölçüleri hususunda genel kanaati yansıtan insanlar olması gerektiği fikrindedir. Bu bakımdan Hayek, bu üyelerin, aynı yaştan her grup insandan hayatında bir kez, mesela 45 yaşında, onbeş yıllık görev için kendi aralarından seçmeleri istenerek seçilmesi gerektiğini önerir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sonuç, beşte biri her yıl değişecek, 45 ile 60 yaş arasındaki erkek ve kadınlardan meydana gelen bir meclis olacaktır. Böylece meclis, nüfusun tecrübeli ve olgun kesimini aksettirecektir. Meclisin üyeleri en iyi yıllarında olacak, siyasal parti ve sektörel menfaatlerden masun olacaklardır. Bundan başka yine bu meclisin ortalama yaşı, günümüzdeki seçilmiş meclislerin yaş ortalamasından daha düşük olacaktır. Hayek şuna inanır:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%">Kişinin ehliyeti hakkında her zaman en iyi hüküm verebilecek kimseler olan akranları tarafından, 'sınıfın en başarılı üyesi 'ne verilen bir tür ödül olarak seçilmeye dayanan böyle bir sistem, siyaset teorisyenlerinin bir 'bilgeler meclisi' idealinin gerçekleşmesine şimdiye kadar denenmiş olan sistemlerden daha yakın olacaktır. Şüphesiz ilk defa bu sistem, gerçek bir kuvvetler ayrılığını, hukuka bağlı yönetimi ve etkili bir hukuk devletini (hukukun egemenliğini) mümkün kılacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Hükümet edici (governmental) meclis:</span> Yasama meclisince va'zedilen âdil davranış kuralları diğer meclisin (hükümet edici meclisin) yetkilerini sınırlayacak, ancak bu sınır içinde, hükümet edici meclis hükümet aygıtını tanzimde ve kendisine tevdi edilen maddî ve diğer kaynakların kullanımına ilişkin karar vermede tam kontrole sahip olacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Vergilendirme meselesi, bu anayasal düzenlemenin nasıl işleyeceğini çok iyi ortaya koymaktadır. Vergilendirme zorlayıcı bir faaliyettir ve bu nedenle vergi tahsilinin istinad ettiği ilkeler, teşrii meclis tarafından va'zedilen genel kurallarca belirlenmiş olmak durumundadır. Ama toplanabilecek miktarın büyüklüğü icrâî bir husustur. Muayyen bir düzenlemeden fayda elde edenlerin belirle-nebildiği ve karşılığında ücret alınabildiği (karayollan vergisi gibi) durumlar dışında, hükümet faaliyetlerinin maliyetleri (kamu harcamalarının karşılığı), meclisin değiştirme yetkisinin olmadığı ilkeler uyarınca, hükümet edici meclisin Üyeleri ve onların seçmenleri üzerinde kalacaktır. Bu nedenle, yük başka birinin omuzlarına kaydırılabileceği gerekçesiyle yeni harcamalar için destek elde etmek mümkün olmayacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu düzenleme tabiî ki çoğunluğun finanse etmeyi irade ettiği ortak mallar her ne ise, onları yine tedarik edebilecek, ama muayyen menfaat gruplarının yararına piyasanın husule getirdiği gelirin seyrini değiştiremeyecektir. Yine bu düzenleme, sadece genel kurallara uygun olarak, bireylerin diğerlerine katkıda bulunmalarını ve saygıyla davranmalarını icabettirecektir. Bu düzenleme muayyen bir grubun, hükümetin muayyen bazı amaçlarına hizmet etme veya belli şekilde davranmasını gerektirmeyecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><span style="font-style:italic;font-weight:bold">Anayasa mahkemesi:</span> Bu iki meclisin yetkileri arasındaki ayrım oldukça açık olmasına rağmen, pratikte her zaman birçok ihtilaf ortaya çıkacak ve bunlar ancak özel bir mahkeme vasıtasıyla çözülebilecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">En mutad problem olan iki meclis arasındaki yetki çatışması, bu mahkemenin, üye olarak meslekten yargıçlara ve muhtemelen iki meclisin eski üyelerine yer vermesini münasip kılacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu anayasa aynca ilginç bir yapıdır. Hayek'in önerisi, anayasanın yetkileri dağıtması ve sınırlandırması, fakat bu iktidarların nasıl kullanılacağını pozitif olarak ' söylememesi gerektiği şeklindedir. Anayasa sadece teşriî meclisince va'zedilmesi için mer'iyeti kabil âdil davranış kurallarının sahip olması gereken genel vasıflan, yani bireyin, herhangi keyfi bir iktidarın müdahalesi olmaksızın ve mutlak sahip olabileceği korunmuş alanın (protected domain) ölçüsünü belirtip, hukuk egemenliğinin zaruri koşullarını va'zedecektir.</p>
  <hr class="footnoterule" />

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn62" id="ftn62">24</a> Hayek'in, kanaat (opinion) ve irade (will) kavramlarının ayırımı ve bunun sosyal teorideki önemi konusunda bkz. New Studies, s. 82-8. Bu karışıklık, neticeten halkın meclisi için 'egemen' (yani tiranik mahiyette) iktidarı ileri süren Rousseau'nun çalışmalarında çok önemli bir kusurdur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn63" id="ftn63">25</a> Bu genel kurallar böylece, henüz bilinmeyen (gayri muayyen) fertlere faydalı olmasının beklenmesi anlamında, -önceden teferruatıyla bilinmesi kabil olmayan hal ve şartlar içinde, sözkonusu kuralları kullanmaya bu fertlerin karar vereceği gayeler için- sadece birer alet vazifesi görürler, The Road to Serfdom, s. 56.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn64" id="ftn64">26</a> Bir karşılaştırma olarak, Hayek, âdil icra kuralları anlamında yasanın, bir idarî tâbirdeki gibi 'yürütülebilir' veya 'icra edilebilir' mahiyette olmadığını belirtir. Gerçek yasalar muayyen şeyleri yapmak için direktifler değil, genel olarak faaliyette bulunma kurallarıdır, Rules and Order, s. 126-8.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn65" id="ftn65">27</a> ' Birçok insana göre, diyelim, tüm hükümet çalışanları veya tüm kamu yardımı alanların oy kullanmadan hariç tutulması durumunda, demokrasi ideallerinin daha iyi işleyeceğini de tartışmak mümkündür.', The Constitution of Liberty, s. 105.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:83%"><a class="FootnoteSymbol" href="#bodyftn66" id="ftn66">28</a> Hayek'in 'Hukukun üstünlüğü ilkesi, yürütmenin zorlayıcı eyleminde, zoru sadece ne zaman ve nerede kullanabileceğini değil, ayrıca kullanış tarzını da düzenleyen kurallarla bağlı olmasını gerektirir. Bunu sağlamanın tek yolu, yürütmenin bu tür eylemlerini yargısal değerlendirmeye tâbi kılmaktır' (The Constitution of Liberty, s. 211) şeklindeki daha önceki görüşlerinin geliştirilmiş bir şeklidir.</p>
</body>
</html>
