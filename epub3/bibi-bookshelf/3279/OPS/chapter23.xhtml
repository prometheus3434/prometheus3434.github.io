<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter23"><article><h1><span epub:type="pagebreak" title="92" id="page92"></span><st c="13"> Topunuzun Köküne Kibrit Suyu</st></h1><p><st c="42"> Milletvekili Cemil Sait Barlas’a pulsuz mektup</st></p><p><span><st c="89"> S</st></span><st c="91">ayın demeye dilim varmıyor sana. </st><st c="124">Yabancı ideoloji diye bir garibe icat eylediniz. </st><st c="173">Bütün dünya size pabuçlarıyla güldü. </st><st c="210">Bugün sayenizde maskaraya dönen demokrasiyi, acaba bey pederiniz mi icat etmişti?</st></p><p><st c="291"> Yabancı sermayeye kapıları ardına kadar açarak kul köle oldunuz. </st><st c="357">Buna karşılık fikre ve ilme gümrük duvarları çektiniz. </st><st c="412">Bu marifetleriniz yetişmiyormuş gibi, şimdi de bir kök tutturmuşsunuz. </st><st c="483">Kökü dışarda, kökü içerde, kökü havada ve sizler gibi kökü suda... </st><st c="550">Çok muzip adamsın vesselam, nerden bulursun bu acayiplikleri?</st></p><p><st c="611"> Şu kalemi tutan elim, yeryüzünde hiçbişey yapmamış olsa bile, seçimde sana oy vermediği için en kutsal görevini yapmış sayılır.</st></p><p><st c="739"> Neden bizim kökümüz dışarda? </st><st c="769">Biz hürriyetin yüzüne çul mu örttük?</st><a epub:type="noteref" id="backref_f3" href="#f3"><st c="805"> 3</st></a><st c="807"> Biz, cebimizde firar pasaportları ve sahte nüfus kâğıtları mı taşıyoruz? </st><st c="881">Cüzdanlarımızda yabancı bankaların hesap defterleri mi var?</st></p><p><st c="940"> Ellerim mutludur Cemil Sait Barlas, sana oy vermediler. </st><st c="997">Neden kökümüz dışarda? </st><st c="1020">Tapuları karımızın üzerine yapılmış apartmanlarımız mı var? </st><st c="1080">Biz bu millete, uşaklarımızla, dalkavuklarımızla, metreslerimizle mi bağlıyız? </st><st c="1159">Biz bu vatana, apartmanlarımızın oturduğu toprak parçasıyla mı bağlıyız?</st></p><p><span epub:type="pagebreak" title="93" id="page93"></span><st c="1231"> Ellerim mutlu Cemil Sait Barlas, sana oy vermediler. </st><st c="1285">Biz, örneğini çok gördüğümüz, hergün kulağımıza bir haberi uçurulan, dayak, yağma, talan, ölüm, zindan ve sürgün pahasına da olsa, milletin çıkarına olan gerçekleri söyleyeceğiz. </st><st c="1464">Bunun için mi kökümüz dışarda?</st></p><p><st c="1494"> Ellerim huzur içinde, sana oy vermediler Cemil Sait Barlas!</st></p><p><st c="1554"> Yasama dokunulmazlığının arkasına gizlenip size taş atmadığımız halde, üzerimize sıçratmak istediğiniz iftiralarınız boşunadır. </st><st c="1683">Millet, verdiğiniz afyonlara karşı bağışıklık kazandı, yutmuyor artık!</st></p><p><st c="1753"> Bizim ne yasama dokunulmazlığımız, hatta sayenizde ne de yasal dokunulmazlığımız var. </st><st c="1840">Bütün gayretlerinize rağmen, millet, kökü çürük olanları da, köksüz olanları da biliyor.</st></p><p><st c="1928"> Ellerim rahattır Cemil Sait Barlas, sana oy vermediler!</st></p><p><st c="1984"> Vatan, millet, namus gibi kutsal kavramların, anlamlarıyla değil, yalnız sözleriyle milleti, en duyarlı yerinden avlamak isteğiyle, keselerine ve çıkarlarına köle yapmak isteyen ve bize kökü dışarda diyenlerin kökleri kurusun, topunuzun köküne kibrit suyu!</st></p><p><st c="2241"> Ellerim mutlu...</st></p><p><st c="2258"> Ellerim...</st></p><p><st c="2269"> Ya Sen Cemil Sait Barlas?</st></p><p><st c="2295"> “Markopaşa”, 16 Aralık 1946</st></p></article><section epub:type="footnotes"><aside epub:type="footnote" id="f3"><a href="#backref_f3"><st c="2323"> 3</st></a><span><st c="2325"> Bu sözle Nihat Erim anlatılmak isteniyor. </st><st c="2368">CHP hükümetinin sözcüsü ve bakanı Nihat Erim o günlerde hürriyeti şalla örtmek gerektiğini söylemiş, buyüzden onun adı Markopaşa’da Şalcı Nihat diye geçer olmuştu.</st></span></aside></section><div id="charCountTotal" value="2532"></div></body>
</html>
