<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter34"><article><h1><span epub:type="pagebreak" title="121" id="page121"></span><st c="13"> Markopaşa’nın</st><br /><st c="27"> Olağanüstü Özel Hıyar Sayısı</st></h1><p><span><st c="56"> N</st></span><st c="58">e yazsak Markopaşa’yı toplatıyorlar. </st><st c="95">Onbeş sayı çıkabilen gazetemizin yedi sayısını toplattılar. </st><st c="155">Biz de, zülfü yâre dokunmayalım, güneşe karşı su döküp de çarpılmayalım, evliya-i umuru incitip fincancı katırlarını ürkütmeyelim diye suya sabuna dokunmadan, havadan sudan yazılar yazmaya karar verdik. </st><st c="358">Bundan sonra gazetemizin her sayısını, meyve ve sebzelerin övgülerine ayıracağız. </st><st c="440">Şimdiye dek gazetemizi, İçişleri Bakanlığı ve Adalet Bakanlığı toplattırdı; bakalım, bu kez de Tarım Bakanlığı toplatacak mı? </st><st c="566">Gazetemizin bu sayısı, hıyar özel sayısıdır. </st><st c="611">Baştan sona dek, hıyarın ve hıyarların övgüsünü bulacaksınız. </st><st c="673">Memleketimizin hıyarlarını incitmemek için, onların bile aleyhinde bulunmayacağız.</st></p><p><st c="755"> Hıyar pek lezzetli bir...... </st><st c="785">meyve midir, sebze midir? </st><st c="811">Orası belli olmamakla birlikte çok lezzetlidir. </st><st c="859">Sözüne güvenilir kaynaklardan, yani büyüklerimizden birinin karısının şoförünün karısının berberinden aldığımız bilgiye göre, hıyarın meyve mi yoksa sebze mi olduğunu belirlemek için uzmanlardan oluşacak bir kurul toplanacaktır. </st><st c="1088">Çoğunlukla muhalifler ve bu arada Demokrat Partililer, hıyarın meyve olduğunu iddia ederek siyasi havayı bulandırmaktadırlar. </st><st c="1214">CHP’liler ise, yirmibeş yıllık iktidar tecrübelerine dayanarak, hıyarın sebze olduğunda direnmektedirler. </st><st c="1320">Bu önemli sorun, yurdumuzda çözümlenmesi gereken belli başlı ana sorun olarak ele alınmış ve iki parti arasında çok sıkı demokrasi gösterilerine neden olmuştur. </st><st c="1481">Hatta hıyar üstüne bu demokratik tartışmalar sırasında, iki DP’li dayak yemiş, bir CHP’li de çok ağır yaralanmıştır. </st><st c="1598">Yine </st><span epub:type="pagebreak" title="122" id="page122"></span><st c="1603">de hıyarın ne olduğu anlaşılamadığından, dışardan dört uzman kurulunun çağrılmasına, en cins hıyarlarımızın yetiştiği Langa bostanında ve Çengelköy bostanlarında incelemeler yapılmasına, ayrıca inceleme kurullarının da yurt dışına gönderilmesine karar verilmiştir.</st></p><p><st c="1867"> Hıyar işiyle Eğitim Bakanlığı da ilgilenmektedir. </st><st c="1918">Bitakım bilginler bu sebze yada meyveye hıyar, bitakım bilginler de salatalık denilmesini önermişlerdir. </st><st c="2023">Daha bu bilimsel sorun da çözülemediğinden, bu konuda bir bilim komisyonu çalışmalarını sürdürmektedir.</st></p><p><st c="2126"> Dış ülkelerden getirtilen hıyarları, Ticaret Bakanı Emil Sait Köküiçerde, eğri olduğu için beğenmemiştir. </st><st c="2233">Böylece, Ticaret Bakanına hıyar beğendirmenin çok zor olduğu da anlaşılmıştır.</st></p><blockquote><h1><st c="2311"> HIYARA ÖVGÜ</st></h1><p><st c="2323"> Taze endamınla sen pek dilşikârsın ey hıyar!</st></p><p><st c="2368"> Lezzetin inkâr olunmaz hûşikârsın ey hıyar!</st></p><p><st c="2412"> Eylemiş tetvic tabiat re’sini efsür ile,</st></p><p><st c="2453"> Bâğ-ı sebztanda tahtın tâcıdarsın ey hıyar!</st></p><p><st c="2497"> Öyle dimdik bir şekil vermiş tabiat cismine,</st></p><p><st c="2542"> Sanki zal-i-zî-vekaar-ı sebzezarsın ey hıyar!</st></p><p><st c="2588"> Bendeler mümkün müdür olmazsa Meclub dîdene,</st></p><p><st c="2633"> Çünkü sen hazm-ı teama bir medarsın ey hıyar!</st></p><p><st c="2679"> Kadrini takdir ederler cümle şaklabân bile,</st></p><p><st c="2723"> Bezm-i nûşanın demişler cilvekârsın ey hıyar!</st></p><p><st c="2769"> Her ne yazsam sen kızarsın her sözüm olmuş günah,</st></p><p><st c="2819"> Bilmeyenler zannederler iktidarsın ey hıyar!</st></p></blockquote><p><span><st c="2864"> AÇIKLAMA: </st></span><st c="2875">28-30 yıl önce yayımlanmış olan bu yazıların, kitaba alınırken dili düzeltilip özleştirildi.</st></p></article><div id="charCountTotal" value="2968"></div></body>
</html>
