<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="preface"><section><article><h1><span epub:type="pagebreak" title="9" id="page9"></span><st c="13"> Önsöz</st></h1><p><em><st c="19"> Geriye Kalan</st></em><st c="32"> ’ın ilk basımının önsözü</st></p><p><span><st c="57"> O</st></span><st c="59">nbeş yıl oluyor, Babıâli yokuşuna aşk şiirleriyle girdim, öbür baştan ellerim kelepçeli çıktım. </st><st c="155">Sekiz yıllık kalem ve dört yıllık zindan hayatının içine sıkışmış olan, hiç palavrasız bir ömürdür.</st></p><p><st c="254"> Bir küçük, bir güdük kalem ki, şeflerin, diktatörlerin, yardakçı ve yaltakçıların, bütün bu kör nişancıların hıncına, gayzına, gazabına hedef oldu.</st></p><p><st c="402"> Şimdi dönüp geriye bakıyorum. </st><st c="433">Bir yaz güneşi altında, yedi rengin bütün çekiciliğiyle boncuk boncuk ışıldayan eşekarıları kümesine parmağını sokup oynamak isteyen bir yaramaz çocuğun akıbetine uğramışım. </st><st c="607">Bütün suçum, kendilerini arıbeyi sanan eşekarılarını rahatsız etmiş olmamdır.</st></p><p><st c="684"> Bigün bir sinir hastalıkları uzmanına bir hasta gelir.</st></p><p><st c="739"> – Doktor, der, hastayım, hayattan zevk alamıyorum. </st><st c="791">Açlar aklıma geliyor, yemek yiyemiyorum. </st><st c="832">Çıplaklar hatırıma geliyor, onlarla birlikte üşüyorum. </st><st c="887">Her cinayette kendimi suçlu buluyorum. </st><st c="926">Her katil bıçağının kabzasını sanki benim ellerim tutmuştur. </st><st c="987">Her atılan kurşun benim kalbime saplanıyor. </st><st c="1031">Bütün bu toplumun suçları benim omuzlarıma yüklenmiş. </st><st c="1085">Artık gülmesini unuttum.</st></p><p><st c="1109"> Doktor, hastasını omuzundan tutar, pencerenin önüne getirir, perdeyi aralar, parmağıyla karşı duvardaki afişi gösterir. </st><st c="1230">Bu afişte, bir sirk palyaçosunun reklamı vardır.</st></p><p><st c="1278"> – Azizim, der, şu palyaçoyu görüyor musun? </st><st c="1322">Tavsiye ederim, her gece bu palyaçonun gösterilerine git. </st><st c="1380">Bütün </st><span epub:type="pagebreak" title="10" id="page10"></span><st c="1386">kederini, elemini, derdini unutursun. </st><st c="1424">Gülmeyi, kahkahayı öğrenirsin. </st><st c="1455">Hayattan yeni baştan zevk almaya başlarsın.</st></p><p><st c="1498"> Hasta, başını eğer,</st></p><p><st c="1518"> – Doktor, der, işte o palyaço benim!</st></p><p><st c="1555"> Sekiz yıllık yazarlık hayatım, bu palyaçonun hayatına benzer.</st></p><p><st c="1617"> Sevgili okurlarım! </st><st c="1637">İşte o kavgadan GERİYE KALAN gözyaşlarından süzdüğüm şu bir avuç kahkahadır.</st></p><p><st c="1713"> Aziz Nesin </st></p><p><st c="1725">Levent, 11 Ocak 1953</st></p></article></section><div id="charCountTotal" value="1746"></div></body>
</html>
