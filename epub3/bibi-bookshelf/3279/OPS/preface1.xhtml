<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="preface"><section><h1><span epub:type="pagebreak" title="5" id="page5"></span><st c="13"> Yirmiiki Yıl Sonra Geriye Kalan</st></h1><p><span><st c="45"> 5</st></span><st c="47"> Ocak 1953 Pazar günlü Cumhuriyet Gazetesinin ikinci sayfasını açarsanız, beş ve altıncı sütunlarda, çerçeveli çift sütun bir küçük ilan göreceksiniz. </st><st c="198">Yirmiiki yıl önce yayımlanmış bu ilanın, bende, her ansıdıkça üzüntüsünü duyduğum bir acı anısı vardır. </st><st c="302">İlanın başlığı şöyleydi: “İntihardan Vazgeçtim”.</st></p><p><st c="350"> Bu ilanın şöyle bir ilginç öyküsü vardır.</st></p><p><st c="392"> Onaltı ay tutuklu kaldıktan sonra, sürgün olarak gönderildiğim Nevşehir Cezaevinden, cezam bittiği için çıkarılmış, ama özgür bırakılmamıştım. </st><st c="536">Yanıma verilen bir polisle birlikte Istanbul’a getirilmiştim. </st><st c="598">Istanbul’da onaltı ay gözetim altında tutulma cezam vardı.</st></p><p><st c="656"> O günlerde hiçbir gazete ve dergide bana iş vermiyorlardı. </st><st c="716">Hiçbir yerde yazımı yayımlamıyorlardı. </st><st c="755">Artık, eskiden olduğu gibi kendi başıma dergi çıkarmak olanağım da kalmamıştı. </st><st c="834">Bu ağır koşullarda iki çocuğumla çok zor durumda kalmıştım.</st></p><p><st c="893"> Geçinebilmek için bir küçücük kitap çıkarmayı tasarladım. </st><st c="952">Markopaşa ve onun süreği olan gülmece gazetelerindeki öykülerimden ondördünü seçerek, adına kitap bile denilemeyecek, kırksekiz sayfalık bir kitapçık düzenledim. </st><st c="1114">Başvurduğum yayımcıların, kitapçıların hiçbiri bu kitabımı yayımlamak istemedi. </st><st c="1194">Kendim yayımlayabilmem için de param yoktu. </st><st c="1238">O zaman Babıâli’de kâğıt alışverişi de yapan hamallardan birinden krediyle kâğıt aldım. </st><st c="1326">Bir basımevinde de yine krediyle kitabımı dizdirtip bastırdım. </st><st c="1389">Ressama para veremeyeceğim için kapak resmini de </st><span epub:type="pagebreak" title="6" id="page6"></span><st c="1438">kendim yaptım. </st><st c="1453">Ucuz olması için, kapak kötü bir kâğıda iki renkli olarak basıldı.</st></p><p><st c="1519"> Bu benim ilk öykü kitabımdı. </st><st c="1549">Bundan önce bir formalık bir broşürüm çıkmıştı ama, o bir kitap sayılamazdı.</st></p><p><st c="1625"> Bu ilk öykü kitabımın adını </st><em><st c="1654">Geriye Kalan </st></em><st c="1667">koymuştum. </st><st c="1678">Çünkü sekiz yıllık çileli gazetecilik yaşantımdan, zamanın iktidarlarıyla olan o amansız kavgadan, sonunda kala kala, derlediğim bu ondört öykü geriye kalmıştı.</st></p><blockquote><p><em><st c="1838"> Geriye Kalan </st></em></p><p><em><st c="1852"> Mizahî Hikâyeler </st></em></p><p><em><st c="1870"> Oluş Yayınları: 1 </st></em></p><p><em><st c="1889"> Fiyatı: 50 kuruş</st></em></p></blockquote><p><st c="1906"> Kitabı dağıtabilmek, satabilmek için okura duyurmak gerekiyordu. </st><st c="1972">Üç gazeteye kitabımın ilanını götürdüm. </st><st c="2012">Üçü de ilanımı koymadı. </st><st c="2036">Benim adım olduğu için, kitabımın ilanını almıyorlardı.</st></p><p><st c="2091"> Cumhuriyet Gazetesinin ilan işlerine de bakan idare müdürüne gidip parasını verdiğim halde neden kitabımın ilanını gazeteye koymadıklarını sordum. </st><st c="2239">Neden göstermek zorunda değildi. </st><st c="2272">O zaman, kitabımı okumasını önerdim. </st><st c="2309">Pavyonların, barların, içkili ve şarkılı gazinoların ilanları çıkıyordu da, neden benim kitabımın ilanı adımla çıkmıyordu? </st><st c="2432">İdare müdürü Nuri Bey yine, ilanımın basılamayacağı cevabını verdi.</st></p><p><st c="2499"> Ertesi gün, Cumhuriyet Gazetesinin “Yazı işlerini fiilen idare eden” sorumlu yönetmeni Cevat Fehmi Başkut’a gidip ilanımı yayımlamalarını rica ettim. </st><st c="2650">Bu işlerle uğraşmadığı yanıtını verdi.</st></p><p><st c="2688"> Ne Cumhuriyet Gazetesinde, ne de öbür gazetelerde adımla bir ilan yayımlatmanın olanağı yoktu. </st><st c="2784">İlan çıkmazsa, kitabım dağılmaz, satılmazdı. </st><st c="2829">Geçim için para </st><span epub:type="pagebreak" title="7" id="page7"></span><st c="2845">kazanmam şöyle dursun, kitabın basılabilmesi için üstlendiğim borçlarımı bile ödeyemeyecektim. </st><st c="2940">Sonunda, adımı koymadan kitabın ilanını gazeteye vermenin yollarını aradım. </st><st c="3016">Yazarı bilinmeyen bir kitabın satışı için çekici bir ilan biçimi bulmalıydım. </st><st c="3094">Bikaç ilan yazdım. </st><st c="3113">Bunlardan biri “Müjde! </st><st c="3136">Artık saçınız dökülmeyecek!” diye başlıyordu. </st><em><st c="3182">Geriye Kalan </st></em><st c="3195">adlı kitabı okuyan cavlak kafalıların bile, güle güle saçları çıkacaktı. </st><st c="3268">Bunun gibi daha başka ilanlar yazdım. </st><st c="3306">Sonra içlerinden en uygun bulduğum birini, kitabımı dağıtacak olan dağıtımcı Nihat Özcan’la Cumhuriyet Gazetesine gönderdim. </st><st c="3431">O ilan, 25 Ocak 1953 Pazar günü, Cumhuriyet Gazetesinin ikinci sayfasında yayımlandı.</st></p><p><st c="3516"> Yayımlanan o ilan şudur:</st></p><figure><img src="image/p7.jpg" alt="" /></figure><blockquote><p><em><st c="3541"> İntihardan Vazgeçtim</st></em></p><p><em><st c="3562"> İntihar için evden çıktığım bir sabah, bir arkadaş elime bir kitap tutuşturdu. </st><st c="3642">Kitabı bitirdikten sonra intihardan vazgeçtim. </st><st c="3689">Bütün bezginlere, kederli ve küskünlere </st></em><st c="3729">Geriye Kalan </st><em><st c="3742">isimli mizahi hikâyeler kitabını tavsiye ederim. </st><st c="3791">Hayatımı kurtaran kitabın yazarına, dizerine, basanına, satanına açık teşekkürlerimi bildiririm.</st></em></p><p><em><st c="3887"> Bir Vatandaş</st></em></p><p><em><span epub:type="pagebreak" title="8" id="page8"></span><st c="3900"> Geriye Kalan</st></em></p><p><em><st c="3913"> Salı günü çıkıyor. </st><st c="3933">Satış yeri:</st></em><em><st c="3944"> Ankara Cd. </st><st c="3956">No 59</st></em></p></blockquote><p><st c="3961"> Bu ilanın çıktığı gazetede, </st><em><st c="3990">Kadınlar Celladı Landru </st></em><st c="4014">adlı bir tefrika, </st><em><st c="4032">Bir Kız Böyle Düştü </st></em><st c="4052">adlı bir film ilanı, pavyon, bar ve revü ilanları vardı.</st></p><p><st c="4108"> Çok ilgi çekici olacağını sandığım bu ilana okurlar hiç ilgi göstermediler. </st><st c="4185">Benim ilk kitabım da hiç satılmadı. </st><st c="4221">Basımevine olan borcumu, başka yerden borç alarak ödedim. </st><st c="4279">Kâğıtçının borcunu ödeyemedim. </st><st c="4310">Kâğıtçı, benden alacağına karşılık, fiyatı 50 kuruş olan kitapları, basılı kâğıt fiyatına okkayla tartıp kiloyla aldı, işportaya, sergicilere verdi. </st><em><st c="4459">Geriye Kalan </st></em><st c="4472">adlı ilk kitabım, aylarca sokak sergilerinde, kaldırımlarda, toz toprak, çamur içinde sürüklendi durdu. </st><st c="4576">O ilk </st><em><st c="4582">Geriye Kalan</st></em><st c="4594"> ’dan şimdi bende üç tane kalmıştır.</st></p><p><em><st c="4630"> Geriye Kalan</st></em><st c="4643"> ’daki kimi öykülerimi, sonradan başka kitaplarıma aktarmıştım. </st><st c="4707">Bende böyle bir anısı olduğu için, ikinci basımını yaparken o ondört öyküyü yine biraraya getirdim. </st><st c="4807">Bu öyküler yazılalı yirmiiki yıl olmuştur. </st><st c="4850">Sizi etkiler mi, sizin için onların bir değeri olur mu, bilemem.</st></p><p><em><st c="4914"> Geriye Kalan’</st></em><st c="4928"> ın ikinci basımına onbeş yeni öykümü de ekledim.</st></p><p><st c="4977"> Yirmiiki yıl önce “İntihardan Vazgeçtim” diye ilanını verdiğim </st><em><st c="5041">Geriye Kalan</st></em><st c="5053"> ’ın, bunca yıl sonra ikinci basımını yapacağımı, o zaman düşünemezdim bile...</st></p><p><st c="5131"> İnsanın, zamanın kendinden yana işlediğini görmesi ne güzel şey!..</st></p><p><st c="5198"> Feneryolu, 8-9 Mayıs 1974</st></p></section><div id="charCountTotal" value="5225"></div></body>
</html>
