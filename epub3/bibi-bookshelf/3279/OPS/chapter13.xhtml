<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter13"><article><h1><span epub:type="pagebreak" title="65" id="page65"></span><st c="13"> Mısır Sarayında Bir Gece</st></h1><p><span><st c="38"> Ş</st></span><st c="40">u krallar yine başımı zorla belaya sokacaklar. </st><st c="87">Hele şu İran Şahı ile Mısır Kralı sanki inatlaşmışlar gibi birbirleriyle yarış ediyorlar. </st><st c="177">Biri boşuyor, biri boşanıyor, arkadan öbürünün kız kardeşi bir Amerikalıyla evleniyor. </st><st c="264">Derken bu kez Mısır Kralı’nın kız kardeşi buna içerliyor,</st></p><p><st c="321"> – Vay sen misin Amerikalı ile evlenen, ben de Çingeneyle evleneyim de gör! </st><st c="397">diyor.</st></p><p><st c="403"> Biliyorum, bunlar hep bana dümen, ama, neylersin, yazmadan olmuyor.</st></p><p><st c="471"> Dün gece rüyamda Kahire’ye, Mısır Kralı Faruk’un sarayına gitmiştim. </st><st c="541">Rüya bu ya, sarayda tek başıma dolaşırken karşıma ay parçası gibi iki kadın çıktı. </st><st c="624">Yanımdan geçip gittiler. </st><st c="649">Malum a, Mısır sarayındaki kadınların adları hep “F”lidir. </st><st c="708">Onun için yüzüme bakmadan geçen kadınlara Arabımtırak bir sesle,</st></p><p><st c="772"> – Prenses Faatımâ!.. </st><st c="794">diye seslendim. </st></p><p><st c="810">Hiç aldırmadılar.</st></p><p><st c="827"> Bu kez daha Arapçamsı, tecvitli bağırdım:</st></p><p><st c="869"> – Favziyaaa!.. </st></p><p><st c="885">Oralı değiller...</st></p><p><st c="902"> – Ferhundaaa binti Favziya!..</st></p><p><st c="932"> O da değilmiş, dönüp bakmadı.</st></p><p><st c="962"> – Prenses Faizaa!</st></p><p><st c="980"> Prenses... </st><st c="992">Fesuphanallah, “F”ler bitti.</st></p><p><st c="1020"> – Prenses Felaket...</st></p><p><st c="1041"> Herhalde bu kadınlara koyacak “F”li bir ad onlar da bulamamışlar, mesela; “Ayşe” diyeceklerine “Fayşe”, yahut “Hatçe” diyeceklerine “Fatça” adı koymuşlar.</st></p><p><span epub:type="pagebreak" title="66" id="page66"></span><st c="1196"> – Prenses Fayşee!.. </st></p><p><st c="1217">Yine aldırmadılar.</st></p><p><st c="1235"> – Prenses Fatçaanım...</st></p><p><st c="1258"> – Prenses Fathiya!..</st></p><p><st c="1279"> Ilık bir ses cevap verdi.</st></p><p><st c="1305"> – Neam ya haciii...</st></p><p><st c="1325"> – Ne olursa olsun Fathiya...</st></p><p><st c="1354"> – Teal ya hacii.</st></p><p><st c="1371"> Ben Fethiye’nin yanına ta’alledim, insan rüyasında ne de güzel Arapça konuşuyor, başladım Arapça atmaya...</st></p><p><st c="1478"> – Essultan-us-sultan Faruk ibni Fuat ibni Dramalı Hasan Haşan nişin küplere bindi?!..</st></p><p><st c="1564"> – Şunku, bir Şingane var, şok var muhabbet. </st><st c="1609">Fuat müsaade etmez evlenalım.</st></p><p><st c="1638"> – Fathiyaaa Faruk’den merhameet ista!..</st></p><p><st c="1678"> – Aman ya hajii, Fuat şok kızmış, ne zaman ban yanında varajak, beni farşa farşa yapajaak!</st></p><p><st c="1769"> – Aman ya Fathiyaa, kaş bana yalnayak başkabak benim olasın!..</st></p><p><st c="1832"> – Haydi yallah! </st><st c="1849">Şek arabanı, benim Şinganem var!..</st></p><p><st c="1883"> – Fathiya, sana koja mi yok, başka harif mi kalmadı; başka Şingane mi yok?!..</st></p><p><st c="1961"> – Kim var ya hajii?</st></p><p><st c="1981"> – Ban nejilik Fathiya?..</st></p><p><st c="2006"> Dedim, tam rüyanın tatlı yerine başlıyorduk, kör talih orda da kendini gösterdi, uyanıverdim. </st><st c="2101">Odamın kapısını vuruyorlardı.</st></p><p><st c="2130"> – Nedir o Fathiya, Fathiya! </st><st c="2159">diye bağırıp duruyorsun?</st></p><p><st c="2183"> Ben – uyku sersemliği – birdenbire kapımı Kral Faruk vuruyor sanıp yine Arapça atarak,</st></p><p><st c="2270"> – Faruuk, şok yazik Fathiyya’ya, şok!.. </st><st c="2311">diyordum.</st></p><p><span epub:type="pagebreak" title="67" id="page67"></span><st c="2320"> Dışarıdakiler, oğlana heyheyler geldi diye bir saat kadar üstümden kapıyı kitli tuttular.</st></p><p><st c="2410"> “Markopaşa”, 1 Haziran 1950</st></p><section epub:type="appendix"><p><span><st c="2438"> AÇIKLAMA:</st></span><st c="2448"> Bu hikâyeye “Şu krallar yine başımı zorla belaya sokacaklar.” diye başlamış olmamın geçmişle ilgili bir nedeni var.</st></p><p><st c="2564"> İkinci Dünya Savaşı sonundan 1953’lere dek, Mısır Kralı’nın, İran Şahı’nın, İngiltere Prensesi’nin (Şimdiki Kraliçe) aşkları, evlenip boşanmaları yada flört edip ayrılmaları dünya ajansları aracılığıyla bizim gazetelerin başlıca konusu olmuştu. </st><st c="2810">Hafta, ay geçmezdi ki, bu üç yabancı saray başkişilerinin aşk dedikoduları gazetelerimizde yer almış olmasın. </st><st c="2920">1948 yılında, başka yurt sorunumuz kalmamış gibi, basınımızın yabancı sarayların yatak odalarıyla uğraşmalarını eleştirmek amacıyla bir yazı yayımlamıştım. </st><st c="3076">Bu yazının yayımlanması üzerine üç devletin Ankara’daki büyük elçilikleri (İran, Mısır ve İngiltere) bizim Dışişleri Bakanına başvurarak, yazımın, bu üç devletin Türkiye’yle iyi ilişkilerini bozucu nitelikte olduğunu söyleyip cezalandırılmamı istediler. </st><st c="3330">Bunun üzerine Dışişleri Bakanlığı yoluyla Adalet Bakanlığı buyruğuyla aleyhime dava açıldı. </st><st c="3422">Bir gazete yazarı aleyhine üç devlet başkanının temsilcileri olan üç büyükelçinin birden adli kovuşturma istemesi, belki tarihte ilk oluyordu. </st><st c="3565">Çok ilginç geçen yargılanmam sonucunda İngiltere’nin o zamanki prensesinin devlet başkanı olmaması yüzünden o dava düştüyse de, İran Şahı’nın ve Mısır Kralı’nın davaları yüzünden üçer aydan altı ay hapse mahkûm edildim. </st><st c="3785">Paşakapısı Cezaevinde cezamı çekerken, beni mahkûm ettiren devletlerden birinin büyükelçiliğinden bir görevli ziyaretime gelerek, </st><span epub:type="pagebreak" title="68" id="page68"></span><st c="3915">kişisel şikâyete bağlı bir davadan mahkûm olduğumu, devlet başkanından af dilersem büyükelçiliğin davasından vazgeçip beni tahliye ettireceklerini söyledi. </st><st c="4071">Büyükelçiliğin bu görevlisine en uygun cevabı vererek, onu arkasına bile bakamadan ordan gönderdim. </st><st c="4171">Altı ay hapis cezamı çektim. </st><st c="4200">Kendisine hakaret ettim diye üç ay hapis yattığım İran Şahı Pehlevî, bilindiği gibi İran’dan kovuldu, yine kendisine hakaret ettim diye üç ay hapis yattığım Mısır Kralı Faruk da Mısır’dan kovuldu. </st><st c="4397">Kraliçe Elizabeth’in şansı varmış ki, o sırada kraliçe olamadığından benim için dava açamadı.</st></p><p><st c="4490"> Sonradan bu üç saray başkişisinin yine gazetelerimizde yer alan gönül serüvenlerini yeren pekçok yazı yazdım. </st><st c="4601">Yukardaki hikâye, bunlardan biridir.</st></p></section><p><st c="4637"> Feneryolu, 1 Mart 1975</st></p></article><div id="charCountTotal" value="4661"></div></body>
</html>
