<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter30"><article><h1><span epub:type="pagebreak" title="110" id="page110"></span><st c="13"> Amerikan Amiralleri </st><br /><st c="34">Markopaşa’yı Ziyaret Etti</st></h1><p><span><st c="59"> B</st></span><st c="61">irleşik Amerika Devletleri’nin Doğu Atlantik ve Akdeniz filolarının amiralleri dün Markopaşa’yı makamında ziyaret etmişlerdir. </st><st c="188">Ziyaret sırasında Haliç bataklığı donanması amirali İlyas Kaptanla, Boğaziçi filosu amirali Hıdır Reis de hazır bulunmuşlardır. </st><st c="316">“Havaryu”, “Tenkyu”dan sonra Markopaşa, konuklarına keçiboynuzu ve kabak çekirdeği ikram etmiştir. </st><st c="415">Bu arada, bu ziyaret fırsatından yararlanmak isteyen Markopaşa, sağ elinin baş ve işaretparmaklarını birbirlerine sürterek mangır işareti yapmış, yani biraz borç vermelerini anlatmaya çalışmışsa da, Amerikalı bir amiral de Markopaşa’nın parmak işaretine karşılık, sol elini, sağ bileğine koyup sallayarak başka bir işaretle cevap vermiştir. </st><st c="756">Bunun üzerine Markopaşa bu kez daha açık olarak, son günlerde pek zil kaldığını, üstlerinde bikaç dolar varsa Allah rızası için vermelerini rica etmiştir. </st><st c="911">Markopaşa’ya hiç yüz vermeyen amiraller şu beyanatta bulunmuşlardır:</st></p><p><st c="979"> “Memleketinizde gördüğümüz konukseverlikten çok memnun kaldık, Istanbul dünyanın en güzel kenti, (Paşa’ya bakarak) siz de dünyanın en berbat adamısınız. </st><st c="1133">(Paşa bu iltifata nazikçe sırıtmıştır.) Yalnız sizin bir eksiğiniz var, memleketinizi bize tam olarak tanıtmıyorsunuz. </st><st c="1252">Dört yıl önceki bir lastik yolsuzluğundan sanık olan zatı, Amerika’ya ticaret ataşesi olarak göndermişsiniz. </st><st c="1361">Bu çok iyi, ama sizi tanımamız için yeterli değildir.”</st></p><p><st c="1415"> Lafın gidişinin değiştiğini gören Markopaşa, dümeni çevirip bir punduna getirerek, yine pek zil kaldığını söylemiş, Amerikan amirali de şu cevabı vermiştir:</st></p><p><span epub:type="pagebreak" title="111" id="page111"></span><st c="1572"> – Gecekondunuzu teftiş ettim. </st><st c="1603">Eh, yatak odanız kötü sayılmaz. </st><st c="1635">Ama karınızın sütyenini kirli buldum. </st><st c="1673">Hem sonra kombinezonu da yırtıktı. </st><st c="1708">Karınıza naylon kombinezon, sütyen falan fırtık almanız için size üçotuz paralık kredi açıyorum.</st></p><p><st c="1804"> Markopaşa bir siyasi manevrayla sözü yine dolara getirmiş, pek zil kaldığını bir daha tekrarlamıştır. </st><st c="1907">Amiral, şimdilik Haliç vapurları için, Pörl Harbır deniz savaşından artakalmış üç uskurla iki de yamuk dümeni, kara gözlerimizin hatırı için, bize peşin parayla satabileceğini söylemiştir.</st></p><p><st c="2095"> Markopaşa zilliğini bikez daha açığa vurunca, amiral de şimdilik bikaç dolar borç verilebileceği üzerine söz vermiştir.</st></p><p><st c="2215"> O sırada, Amerikan deniz erleri, kaşla göz arasında Markopaşa’ya çakmak, Lakistrayk, Palmol filan gibi Amerikan cıgarası satarak kazık atmışlardır. </st><st c="2364">Amiraller ayrılır ayrılmaz da baskın yapan polisler Markopaşa’da kaçak Amerikan cıgarası bulduklarından, Markopaşa’yı sorgusunu yaparak savcılığa göndermişlerdir.</st></p><p><st c="2526"> “Markopaşa”, 8 Şubat 1948</st></p></article><div id="charCountTotal" value="2553"></div></body>
</html>
