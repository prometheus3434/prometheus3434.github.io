<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter7"><article><h1><span epub:type="pagebreak" title="39" id="page39"></span><st c="13"> Sağır Kemancı</st></h1><p><span><st c="27"> H</st></span><st c="29">ayat kırkından sonra başlar derler. </st><st c="65">O, altmışından sonra kemana başladı. </st><st c="102">Her ne kadar dalkavukları içlerinden, “Altmışından sonra azanı teneşir paklar,” dedilerse de dışlarından da, “Çok münasiptir efendim,” diyerek ona gayret verdiler. </st><st c="266">Zaten kendi sesini bile duyamadığı için, etrafında söylenenleri hiç duyamıyordu.</st></p><p><st c="346"> “Mademki Beethoven sağır, mademki ben de sağırım; mademki Beethoven müzisyen, o halde ben de müzisyen olmalıyım,” diye mantık yürütüyordu. </st><st c="486">Bu keskin mantık karşısında akan sular durdu ve duran sular akmaya başladı.</st></p><p><st c="561"> Derhal bir keman ve keman hocası bulundu. </st><st c="604">Hoca ile şöyle konuşmaya başladılar:</st></p><p><st c="640"> – Günaydın.</st></p><p><st c="652"> – Derhal!..</st></p><p><st c="664"> – Anlayamadım efendim.</st></p><p><st c="687"> – Tabii, şüphesiz.</st></p><p><st c="706"> Keman hocası “Sağır işitmez uydurur,” diye düşündü, sesini biraz daha yükselterek,</st></p><p><st c="789"> – Önce notalardan başlayalım efendim, dedi.</st></p><p><st c="833"> – Yooo... </st><st c="844">Rica ederim.</st></p><p><st c="856"> Keman hocası daha yüksek sesle bağırdı,</st></p><p><st c="896"> – Notaaa...</st></p><p><st c="908"> İhtiyar keman öğrencisi gülümseyerek,</st></p><p><st c="946"> – Çok naziksiniz, diye cevap verdi.</st></p><p><st c="982"> Keman öğretmeni nota defterini çıkardı, porte çizgilerini gösterdi,</st></p><p><st c="1050"> – Bu çizgilere porte derler.</st></p><p><st c="1079"> – Ne zamandanberi?</st></p><p><span epub:type="pagebreak" title="40" id="page40"></span><st c="1098"> – Porte porte olalıberi...</st></p><p><st c="1125"> Böylece keman öğretmeni ancak üç ders gelebildi. </st><st c="1175">Dördüncü derse gelmediği için arandı tarandı, sonunda zavallının bilinmeyen yerlere kaçtığı anlaşıldı.</st></p><p><st c="1277"> İkinci bir keman öğretmeni buldular. </st><st c="1315">Yenisi de dört gün dayanabildi. </st><st c="1347">Beşinci gün yeni öğretmenin bilinmeyen bir sebepten intihar etmiş olduğu öğrenildi.</st></p><p><st c="1430"> İhtiyar çocuk, ille keman öğreneceğim diye tutturmuştu. </st><st c="1487">Çaresiz başka birini buldularsa da, o da bikaç ders sonra, “Do, do, do,” diye bağırırken, kalp sektesinden öldü. </st><st c="1600">Hemen bulunan beşinci hoca, şimdi akıl hastanesinde, “Do, re, mi, fa,” diye feryat etmektedir.</st></p><p><st c="1694"> Son getirilen öğretmen çok kurnaz bir adamdı. </st><st c="1741">Daha ilk derste, kemanı altmışlık öğrencinin eline verdi, çalması için işaret etti. </st><st c="1825">İhtiyar öğrenci, bir bayram çocuğu sevinciyle çalmaya başladı. </st><st c="1888">Kemanın telleri üstünde yay, korkunç, kulak tırmalayıcı sesler çıkarmaya başladı. </st><st c="1970">Kurnaz keman hocası, daha önceden kulaklarına pamuk tıkamış olduğu için, bu gıcırtılara aldırış bile etmiyordu. </st><st c="2082">Paslı çark gıcırtıları, fren gürültüleri gibi sesler çıktıkça kurnaz öğretmen, eliyle “çok güzel, fevkalade” gibilerden işaretler yapıyordu. </st><st c="2223">Hoca bir kâğıda şunları yazdı:</st></p><p><st c="2253"> – Bu şimdi çaldığınız parçayı ne zaman öğrenmiştiniz?</st></p><p><st c="2307"> – Hangi parçayı?</st></p><p><st c="2324"> Hoca yine kâğıda yazdı,</st></p><p><st c="2348"> – Bu çaldığınız parça Schubert’in Bitmemiş Senfonisinden ilk bölüm...</st></p><p><st c="2418"> İhtiyar, ağzı kulaklarında,</st></p><p><st c="2446"> – İnanın ki, hayatımda kemanı elime ilk alıyorum, dedi. </st></p><p><st c="2503">Keman hocası ile ihtiyar çocuk arasında, birinin yazılı, öbürünün sözlü konuşmaları şöyle sürdü:</st></p><p><span epub:type="pagebreak" title="41" id="page41"></span><st c="2599"> – İnanılacak şey değil.</st></p><p><st c="2623"> – Vallahi billahi bu ilk keman çalışımdır.</st></p><p><st c="2666"> – Fakat bu bir mucize.</st></p><p><st c="2689"> – Esasen hayatım mucizelerle doludur.</st></p><p><st c="2727"> – Lütfen bir daha çalar mısınız?</st></p><p><st c="2760"> İnsana fenalıklar getiren gıcırtılar tekrar başladı. </st><st c="2814">Hoca, kâğıda, “Aman Allahım, kulaklarıma inanamıyorum,” diye yazdı, “bu parça Liszt’in Macar Rapsodisi...”</st></p><p><st c="2920"> İhtiyar çocuk sevincinden ellerini çırpıyor,</st></p><p><st c="2965"> – Ben zaten biliyordum, biliyordum, diye zıp zıp zıplıyordu. </st></p><p><st c="3027">Koca bebek keman yayını teller üzerinde cızırdattıkça hoca,</st></p><p><st c="3086"> – İşte bu Mozart’ın Do Minör Konçertosu...</st></p><p><st c="3129"> – İşte şimdi çaldığınız Chopin’in Matem Marşı...</st></p><p><st c="3178"> – Bu da Beethoven’in Dokuzuncu Senfonisi...</st></p><p><st c="3222"> – Bu bir harika... </st><st c="3242">Bach’ın Ce Majör Sonatı... </st><st c="3269">diye kâğıda yazıyor, sevincinden yayı, davul tokmağı gibi tellere vuran koca bebeği büsbütün zıvanadan çıkarıyordu.</st></p><p><st c="3384"> Dersten sonra kurnaz öğretmen, dâhi öğrencisi için şunları yazdı:</st></p><p><st c="3450"> “Sizde çok büyük bir müzik yeteneği var. </st><st c="3492">Sizin gibi bir müzisyen dünya yüzüne ne geldi, ne de gelir... </st><st c="3554">Sizden ders almama müsaadenizi rica ederim.”</st></p><p><st c="3598"> Öğrenci son aşkla kemana sarıldı. </st><st c="3633">Hoca, “Bu çaldığınız Dede Efendi’nin Sağ Minör Bayati Makamdan Taksimidir,” diye yazdı.</st></p><p><st c="3720"> Dört gün sonra sağır kemancının konser vermesine karar verildi, bütün hazırlıklar tamamlandı. </st><st c="3815">Gazeteler Sağır Kemancı’nın olağanüstü kabiliyetini öven makaleler yazdılar. </st><st c="3892">Bir başyazar, Sağır Kemancı’nın duymak için </st><span epub:type="pagebreak" title="42" id="page42"></span><st c="3936">kulağa ihtiyacı olmadığı gibi, görmek için de göze ihtiyacı olmadığını yazdı.</st></p><p><st c="4013"> Konser günü salon zengin ve şerefli davetlilerle dolmuştu.</st></p><p><st c="4072"> Sağır Kemancı sahneye çıkınca bardaktan boşanırcasına bir alkış koptu. </st><st c="4144">Bir reveranstan sonra, kemanı kutusundan çıkardı, gıgısına dayadı ve yayı çekmeye başladı. </st><st c="4235">Ama kemanın sesi çıkmıyordu. </st><st c="4264">Dinleyicilere acıyan hoca, daha önce kemanın tellerini çıkarmış, yerine beyaz iplik koymuştu. </st><st c="4358">Sağır Kemancı’nın bundan haberi yoktu. </st><st c="4397">Kulakları duymadığı için kemanın çalıp çalmadığının da farkında değildi. </st><st c="4470">Ha babam yayı çekip duruyordu.</st></p><p><st c="4500"> Sağır Kemancı yay çekmekten yorulunca, durdu. </st><st c="4547">Dinleyiciler onun yüzüne, o dinleyicilerin yüzüne şaşkın şaşkın baktı. </st><st c="4618">Alkışlamadıklarına göre, daha konserin bitmemiş olduğunu sanıyorlar diye bir reverans daha yaptı,</st></p><p><st c="4715"> – Sayın dinleyiciler, dedi, konserimi dinlediniz. </st><st c="4766">Bendeki bu müzik kabiliyeti Tanrı vergisidir. </st><st c="4812">Daha notayı bile bilmiyorum. </st><st c="4841">Bir de notayı öğrenirsem, siz o zaman görün. </st><st c="4886">Kendi bestelerimi sizlere dinleteceğim.</st></p><p><st c="4925"> Salon alkıştan, feryadını duyuramayan halk gibi inim inim inledi ve Sağır Kemancı’nın sessiz kakafonisi böylece bitmedi.</st></p><p><st c="5046"> Bu yazı, Üsküdar Paşakapı Cezaevinde yazılmış ve 19 Kasım 1948’de Markopaşa’da yayımlanmıştır.</st></p></article><div id="charCountTotal" value="5142"></div></body>
</html>
