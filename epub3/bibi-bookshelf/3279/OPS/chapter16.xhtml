<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter16"><article><h1><span epub:type="pagebreak" title="76" id="page76"></span><st c="13"> “Zincirli Mizah”tan İki Yazı</st></h1><p><span><st c="42"> C</st></span><st c="44">ezaevlerine kapatıldığım zaman, infaz savcılarıyla cezaevi yönetmenleri ve görevlileri, cezaevinde yazı yazmamı, yazdığım yazıları cezaevinden dışarı çıkarmamı ve bunların yayımlanmasını yasaklarlardı. </st><st c="246">Oysa böyle bir yasak koymaya kimsenin hakkı olamazdı. </st><st c="300">Yazmak, yasalara göre kimsenin engelleyemeyeceği hakkımdı. </st><st c="359">Yasaları uygulamaları gereken savcılar, yasalara uymaları gereken cezaevi yönetmenleri, adalet bakanlarının buyruklarına uyarak, yasadışı yasaklar koyuyorlardı. </st><st c="520">Yazmam yasaklanamaz, ancak yayımlandıktan sonra yazımda suç görülürse kovuşturma açılabilirdi.</st></p><p><st c="614"> Sokulduğum her cezaevinde yazı yazmamam için çok özenli düzenler kuruluyordu. </st><st c="693">Buyüzden çok şaşılası olaylar yaşadım. </st><st c="732">Örneğin, Sultanahmet Cezaevi yönetmeni, bir gece geç saatte, beni koğuşumdan odasına getirtmiş, dışarı yazı çıkarmamam için ricayı da aşarak yalvarmıştı. </st><st c="886">Lise öğrencisi bir oğlu, üniversitede okuyan bir kızı olduğunu, cezaevinden dışarı yazı çıkarır yayımlatırsam, başka adla yada imzasız yayımlansa bile benim yazdığımı polisin hemen anlayacağını, onu Istanbul’dan bir taşra cezaevine atayacaklarını, ev düzeninin bozulacağını, çocuklarının okuyamayacağını anlatmış,</st></p><p><st c="1199"> – Çocuklarıma acıyın! </st><st c="1222">demişti.</st></p><p><st c="1230"> Ben de şöyle demiştim:</st></p><p><st c="1253"> – Benim de iki çocuğum var; biri altı, biri beş yaşında. </st><st c="1311">Yazı yazarsam, sizi bir taşra cezaevine yollarlar, çocuklarınız okuyamaz. </st><st c="1385">Ama yazmazsam, bu kez de be</st><span epub:type="pagebreak" title="77" id="page77"></span><st c="1412"> nim çocuklarım aç kalır. </st><st c="1438">Çünkü yazarlıktan başka geçim kaynağım yok.</st></p><p><st c="1481"> Başka bikez de, Sultanahmet Cezaevinde infaz savcısı olan Hakkı Müftüoğlu, yazıları dışarı çıkarmamı kesin yasaklayınca, ona, cezaevine kitap sokulması ve cezaevinden yazı çıkarılması yasak edildiği halde, cezaevine esrar, eroin, afyon, bıçak, tabancanın girdiğini, cezaevinde eroinin özgürce satıldığını, yazının eroin olmadığını söylemiştim. </st><st c="1826">Hakkı Müftüoğlu ile cezaevi yönetmeni, beni bu sözlerimi kanıtlamaya çağırınca da, satıcılardan bir paket eroin alıp kendisine hediye etmiştim.</st></p><p><st c="1969"> Harbiye’deki askerî cezaevinde de (1948 yılında) yazı yazmamam için, kantinden bana kalem, kâğıt, defter satışı yasaklanmış, bu önlem de yeter görülmeyerek, geceleri bile ranzamın yanında bekleyen, benim için bir özel nöbetçi görevlendirilmişti. </st><st c="2216">Bu nöbetçi, yazı yazarsam, gidip ilgililere haber verecekti. </st><st c="2277">Bu durumda yazılarımı ancak helada yazabiliyordum.</st></p><p><st c="2327"> Yazı yazmamam için, kapısında nöbetçi bekletilen bir hücreye kapatılmıştım. </st><st c="2404">Hücrenin tek penceresi yüksekteydi. </st><st c="2440">Demir karyolamın baş yanına basarak zorlukla bu pencereye çıkar, oradan, artan ekmeklerimi güvercinlere verirdim. </st><st c="2554">Bigün birden baskın yapıp beni bu durumda gören yüksek rütbeli bir ilgili, güvercinlerle yazı kaçırdığımdan kuşkulanarak uzun uzun sorgulara çekmişti.</st></p><p><st c="2704"> 1947 yılında, Amerikan emperyalizmine, Truman doktrininin Türkiye’ye uygulanmasına ve sözde ABD’nin Türkiye’ye yardımına karşı yazdığım “Nereye Gidiyoruz?” adlı bir broşür nedeniyle mahkûm edilip Üsküdar’da Paşakapısı Cezaevine kapatıldığımda, cezaevine bakan savcı, sonradan DP iktidarında adalet bakanı olan ve 27 Mayıs sonrasında Yassıada’da yargılanan İzzet Akçal’dı.</st></p><p><span epub:type="pagebreak" title="78" id="page78"></span><st c="3076"> Paşakapısı Cezaevinde siyasi koğuşa kapatılmamdan iki üç gün sonra İzzet Akçal koğuşa geldi. </st><st c="3170">Dışarı yazı çıkarmamam koşuluyla ne istersem yapılacağını, her kolaylığın gösterileceğini söyledi. </st><st c="3269">İzzet Akçal ince bir adamdı, tatlı, yumuşak konuşuyordu. </st><st c="3326">Cezaevinden yazı çıkarmayacağıma değgin söz vermemi istiyordu. </st><st c="3389">Bu, onun kendi isteği değil, CHP iktidarının adalet ve içişleri bakanlarının, yani hükümetin isteğiydi. </st><st c="3493">Buyruk, hükümetten geliyordu.</st></p><p><st c="3522"> Nasıl olsa o günlerde yazımı yayımlayacak dergi, gazete kalmamıştı. </st><st c="3591">Hepsi kapatılmıştı. </st><st c="3611">Başka gazetelerde, dergilerde, takma adla bile olsa yazımın yayımlanması olanaksızdı. </st><st c="3697">Bu nedenle, İzzet Akçal’a yazı yazacağımı, ama dışarı çıkarmayacağımı söyledim.</st></p><p><st c="3776"> O günden sonra İzzet Akçal, on onbeş günde bir koğuşumuza gelir, oturur, konuşur, söyleşir, denetlediği izlenimini vermemeye çalışarak, sanki merak ediyormuş gibisine kâğıtlarımı, defterlerimi karıştırır, yazılarımı okurdu.</st></p><p><st c="4000"> Bigün Mehmet Ali Aybar ziyaretime geldi. </st><st c="4042">Savcı İzzet Akçal’ın müsaadesiyle, ziyaretçilerimizle, cezaevi yönetmeninin odasında özgürce konuşabiliyorduk. </st><st c="4153">Aybar, haftalık bir dergi çıkaracağını söyledi. </st><st c="4201">Daha önce çıkarılmış, sonra kapatılmış olan Hür adlı derginin süreği olacaktı. </st><st c="4280">Bu derginin arka sayfasını benim yazmamı söyledi. </st><st c="4330">Elbet yazacaktım. </st><st c="4348">İzzet Akçal’ın savcı olarak, yazımı yayımlatmak istemeyişi, yasadışı bir hükümet buyruğuydu.</st></p><p><st c="4440"> Başka bir ziyaret günü Aybar’a yazdığım yazıları verdim. </st><st c="4498">İkinci dizi olarak Zincirli Hürriyet’in ilk sayısı 5 Şubat 1948’de çıktı. </st><st c="4572">Arka sayfasının başlığıysa “ZİNCİRLİ MİZAH”tı.</st></p><p><span epub:type="pagebreak" title="79" id="page79"></span><st c="4618"> Zincirli Hürriyet’in çıktığı sabah. </st><st c="4655">Daha dergiyi görememiştim. </st><st c="4682">Saat on sıralarıydı. </st><st c="4703">Savcının beni istediğini söyledi gardiyan. </st><st c="4746">Savcılık, cezaevinin bitişiğindeki adliye yapısındaydı. </st><st c="4802">İki candarma beni savcının odasına götürdü. </st><st c="4846">Masasında oturan İzzet Akçal, candarmalara dışarı çıkmalarını söyledi. </st><st c="4917">Yüzü sertelmişti. </st><st c="4935">Neden Zincirli Hürriyet’e yazdığımı sordu. </st><st c="4978">Yazmamın yasal hakkım olduğunu, yazılarımda suç bulunursa adli kovuşturmanın açılacağı yanıtını verdim. </st><st c="5082">Doğrusu, İzzet Akçal’ın inceliği karşısında ben de üzülmüştüm. </st><st c="5145">Sözlerime, Zincirli Hürriyet’e verdiğim yazıların eski yazılarım olduğunu ekledim. </st><st c="5228">Gerçekten de verdiğim beş yazının üçü, cezaevine gelmeden önce yazdıklarımdı. </st><st c="5306">İzzet Akçal, bu yazıları, koğuşa geldiğinde defterimde okuduğunu söyledi.</st></p><p><st c="5379"> İzzet Akçal’ın defterimde müsveddesini okuduğu “Adalet Bakanına Açık Mektup” başlıklı, o zamanki Istanbul Emniyet Müdürü Ahmet Demir aleyhine açtığım dava dilekçesinin adliyede sözde yitmiş olmasından dolayı yazdığım bir yakınma ve kınama yazısıydı.</st></p><p><st c="5629"> Zincirli Hürriyet’i o gün cezaevine getirtemedik. </st><st c="5680">Ancak ertesi günü bir yolunu bulup Zincirli Hürriyet’i elde edebildik. </st><st c="5751">Birinci sayfasında Mehmet Ali Aybar’ın “İleri Değil, Geri Gittik” başlıklı bir başyazısı, Sabahattin Ali’nin “Asıl Büyük Tehlike Bugünkü Ehliyetsiz İktidarın Devamıdır” başlıklı bir yazısı, Cami Baykut’un bir mektubu vardı. </st><st c="5975">Son sayfada benim beş yazımla, Mim Uykusuz’un karikatürleri yer almıştı. </st><st c="6048">Yazılarımın başlıkları şöyleydi: “Düşünülmektedir”, “İşte Hesap Veriyoruz”, “Ey Türk Faşisti!”, “Selam Dostlara”, “Adalet Bakanına Açık Mektup”.</st></p><p><st c="6192"> Zincirli Hürriyet’in bu sayısı daha yayımlandığı gün kapışıldı. </st><st c="6257">Karaborsada satıldı kimi yerlerde. </st><st c="6292">Zincirli Hür</st><span epub:type="pagebreak" title="80" id="page80"></span><st c="6304"> riyet’e yalnız okurlar değil, hükümet de çok ilgi göstermişti. </st><st c="6368">CHP, o dönemde üniversite gençlik örgütlerini kendi buyruğunda kullanıyor, polis de bir bölüm halkı iktidarın isteği doğrultusunda ilericiler üstüne kışkırtıyordu. </st><st c="6532">Daha yayımlanır yayımlanmaz Zincirli Hürriyet’e karşı gösteriler, toplanmalar, protestolar başlamıştı. </st><st c="6635">Hükümetin isteğiyle polisten destek gören bitakım zorbalar, Zincirli Hürriyet’i gazete satıcılarından toplayıp alanlarda gösteriyle yakmıştı. </st><st c="6777">Ertesi günkü gazeteler, bu gürültülü gösteri haberlerini veriyordu.</st></p><p><st c="6844"> Zincirli Hürriyet’e, yayımladığımız öteki gazete ve dergilere olduğu gibi, saldırılmasının gerçek nedeni, o günkü baskıcı CHP iktidarının sol düşünceye ve muhalefete hiç dayanıksız oluşuydu. </st><st c="7036">Gerçek neden bu olduğu halde, saldırıların bahanesi olarak benim beş yazımdan birini gösteriyorlardı. </st><st c="7138">“Ey Türk Faşisti!” başlıklı bu küçük yazımı, cezaevi koğuşunda, Atatürk’ün nutkundaki Gençliğe Sesleniş bölümünden, aklımda kalanlara göre, esinlenerek yazmıştım. </st><st c="7301">O yıllarda CHP, örgütlerinin kışkırtmalarıyla basımevlerini yıktırıyor, baskı makinelerini kırdırtıyor, gazete dağıtıcılarına muhalefet gazetelerini dağıttırmıyor, gazete satıcılarına sattırmıyor, gazetelerimizi zorla toplatıp alanlarda yaktırtıyor, sol dergi ve gazetelerin satışlarını zorbalıkla önlüyordu. </st><st c="7610">Özel basımevi sahipleri, polis baskısıyla, sol gazete ve dergileri basmamaya zorlanıyordu. </st><st c="7701">Tan Gazetesi, Yeni Dünya Gazetesi, vb. </st><st c="7740">yıktırılmış, basım makineleri kırdırılmıştı. </st><st c="7785">Nâzım Hikmet bu faşist baskıyı, 6 Aralık 1945’te Tan ve Yeni Dünya gazeteleriyle iki kitabevinin yıktırılması olayı üzerine, aynı gün 6 Aralık 1945 adlı şiirinde dile getirmişti:</st></p><blockquote><p><em><st c="7963"> Onlar ümidin düşmanıdır, sevgilim, </st></em></p><p><em><span epub:type="pagebreak" title="81" id="page81"></span><st c="7999">akar suyun, </st></em></p><p><em><st c="8011"> meyve çağında ağacın,</st></em></p><p><em><st c="8033"> serpilip gelişen hayatın düşmanı. </st></em></p><p><em><st c="8068"> Çünkü ölüm vurdu damgasını alınlarına:</st></em></p><p><em><st c="8107"> –çürüyen diş, dökülen et –, </st></em></p><p><em><st c="8136"> bir daha geri dönmemek üzre yıkılıp gidecekler.</st></em></p></blockquote><p><st c="8184"> Atatürk’ün kurduğu CHP’nin buyruğuyla gazeteler yıktırılıyor, basım makineleri kırdırılıyordu. </st><st c="8280">Bu kışkırtmayı CHP örgütlüyordu. </st><st c="8313">Ayaklanan saldırganlar, CHP’nin sağladığı demir çubuklar, sopalarla donatılmıştı. </st><st c="8395">Çok açığa çıkan bu örgütlü kışkırtıcılığın hiçbir gizlenecek yanı kalmamıştı. </st><st c="8473">İşte bütün bu durumları “Ey Türk Faşisti!” başlıklı kısa yazıda belirtmeye çalışmıştım.</st></p><p><st c="8560"> Bahane olarak ileri sürülen “Ey Türk Faşisti!” başlıklı yazının yarattığı tepkiler sonunda, korku, baskı ve yılgı yüzünden hiçbir basımevi Zincirli Hürriyet’i Istanbul’da basmadı. </st><st c="8741">Yanlış anımsamıyorsam, Aybar, Zincirli Hürriyet’i bir süre daha (sanırım bir sayı) sıkıyönetim bölgesinin dışındaki İzmir’de yayımlamıştı.</st></p><p><st c="8879"> Zincirli Hürriyet’teki, sözünü ettiğim öteki yazım “Adalet Bakanına Açık Mektup” başlıklıydı. </st><st c="8974">Bu iki yazımı </st><em><st c="8988">Geriye Kalan </st></em><st c="9001">adlı kitabıma aktarıyorum.</st></p><p><st c="9027"> Feneryolu, 17 Temmuz 1975, Perşembe</st></p></article><div id="charCountTotal" value="9064"></div></body>
</html>
