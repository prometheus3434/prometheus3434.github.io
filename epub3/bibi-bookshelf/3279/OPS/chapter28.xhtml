<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter28"><article><h1><span epub:type="pagebreak" title="103" id="page103"></span><st c="13"> Deliyle Devletli Bildiğin İşler</st></h1><p><span><st c="45"> N</st></span><st c="47">edense delilerin bana özel bir sevgisi ve ilgisi vardır. </st><st c="104">Belki onları deli yerine koymadığımı anladıkları için seviyorlar beni. </st><st c="175">Her çalıştığım, her çıkardığım gazetede biriki deli başıma tebelleş olur.</st></p><p><st c="248"> Son delimin, memleketi kalkındıracak bir tarım planı vardı. </st><st c="309">Bir delinin, tıpkı akıllı bir devlet adamı gibi memleketi kalkındıracak planlar yapması güzel bişeydir. </st><st c="413">Ama tarım planı sahibi olan deli beni çok tedirgin ediyor, çalıştırmıyor, yazı yazmama fırsat bile vermiyordu. </st><st c="524">Durmadan tarım planını anlatıyordu. </st><st c="560">Memleketi kalkındırmak için plan yapmış bir insanı, deli bile olsa, kovamıyor, başımdan savamıyordum. </st><st c="662">Ama bir yolunu bulup deliyi savmazsam işimden gücümden olacaktım. </st><st c="728">Onu darıltmadan elinden kurtulmak için,</st></p><p><st c="767"> – Seni Ahmet Emin’e göndereyim, o bu işlerden daha iyi anlar... </st><st c="832">dedim.</st></p><p><st c="838"> – Tanır mısınız? </st><st c="856">diye sordu.</st></p><p><st c="867"> Deliden kurtulmak için,</st></p><p><st c="891"> – Çok yakın arkadaşımdır... </st><st c="920">diye yalan söyledim.</st></p><p><st c="940"> Nasıl olsa Ahmet Emin Yalman’ın, bu deliyi atlatacağını, ona benim gibi yumuşak davranmayacağını biliyordum.</st></p><p><st c="1049"> Bu kez tarım plancısı deli,</st></p><p><st c="1077"> – Öyleyse Ahmet Emin Beye bir mektup yaz da götüreyim... </st><st c="1135">diye tutturdu.</st></p><p><st c="1149"> Beladan kurtulayım derken, sunturlu bela olarak üstüme geldi.</st></p><p><st c="1211"> – Ben telefon eder söylerim, sen hadi git! </st><st c="1255">filan dedimse de,</st></p><p><span epub:type="pagebreak" title="104" id="page104"></span><st c="1272"> – Mektubu almadan dünyada gitmem! </st><st c="1307">diye direndi.</st></p><p><st c="1320"> Ben de, “Çok yakın arkadaşım,” diye yalan söylediğim ünlü başyazar Ahmet Emin Yalman’a kırk yıllık yakınımmış gibi bir mektup yazmak zorunda kaldım:</st></p><p><st c="1469"> “Canım Kardeşim Eminciğim,</st></p><p><st c="1496"> Sana memleketimizi kısa zamanda kalkındıracak çok önemli bir tarım planının sahibi olan bir değerli uzmanımızı gönderiyorum. </st><st c="1622">Bu plandan ve plan sahibinin düşüncelerinden yararlanmanı, senin berrak ve akıncı ruhundan beklerim. </st><st c="1723">Özlemle gözlerinden öperim.”</st></p><p><st c="1751"> Deli, beni tanıdığı için, mektubun altına adımı da yazmak zorunda kalmıştım.</st></p><p><st c="1828"> Deli mektubu alıp odadan çıkınca, artık kurtuldum diye sevinip yazımı yazmaya giriştim. </st><st c="1917">Nasıl olsa Ahmet Emin Bey, benim darda kalıp bu mektubu deliyi başımdan savmak için yazdığımı anlar ve deliyi bir yolunu bulup atlatırdı. </st><st c="2055">Sevincim uzun sürmedi. </st><st c="2078">Deli, tarım planının dosyaları elinde, fırtına gibi odamdan içeri girdi.</st></p><p><st c="2150"> – Arkadaşın diye darılma ama, dedi, o senin arkadaşın olacak Ahmet Emin Yalman denilen adam plandan milandan anlamıyor. </st><st c="2271">Üstelik, sözde seni de tanımıyorum diyerek beni başından savdı.</st></p><p><st c="2334"> – Ahmet Emin hep öyledir, sağolsun, seni atlatmak için beni tanımadığını söylemiş. </st><st c="2418">Dur, seni en iyisi Hüseyin Cahit Yalçın’a göndereyim... </st><st c="2474">dedim.</st></p><p><st c="2480"> – Tanır mısın? </st><st c="2496">dedi.</st></p><p><st c="2501"> Kurtulmak için,</st></p><p><st c="2517"> – Tanımak da laf mı! </st><st c="2539">Elbette... </st><st c="2550">dedim.</st></p><p><st c="2556"> – İyi ama, bu planlardan anlar mı? </st><st c="2592">diye sordu.</st></p><p><st c="2603"> – Ondan daha iyi anlayanı yoktur... </st><st c="2640">dedim.</st></p><p><st c="2646"> Yine mektup yaz diye tutturduğu için, hiç tanışıp konuşmadığım gazetecilerin piri Hüseyin Cahit Yalçın’a şöyle bir mektup yazıp delinin eline verdim:</st></p><p><span epub:type="pagebreak" title="105" id="page105"></span><st c="2796"> “İki Gözüm Hüseyin Cahit,</st></p><p><st c="2822"> Sana tarım konusunda çok yetkili bir uzmanı gönderiyorum. </st><st c="2881">Senin de bu konuya ilgi duyduğunu bildiğim için, gönderdiğim uzmanın planından yararlanacağını umarım. </st><st c="2984">Bizim Ahmet Emin Yalman’a göndermiştim, ama o, plandan bişey anlayamamış. </st><st c="3058">Senin anlayışına güvendiğim için bikez de sana yolluyorum. </st><st c="3117">Yardımcı ve destek olmanı dilerim canım efendim.”</st></p><p><st c="3166"> Deli meli ama, yalnız kafasını taktığı bir konuda yani tarım planlamasında deli, yoksa başka konularda cin gibi. </st><st c="3280">Mektubu eline verince,</st></p><p><st c="3302"> – Ama altına adını yazmadın... </st><st c="3334">dedi.</st></p><p><st c="3339"> Mektuba, adımı yazıp imzalamak zorunda kaldım. </st><st c="3387">Eh artık kurtuldum diye soluklanıp yazımı yazmama kalmadan yine geldi.</st></p><p><st c="3457"> – Yahu, dedi, arkadaşın Cahit Bey çok yaşlı, senin babandan yaşlı...</st></p><p><st c="3526"> – Ne çıkar bundan? </st><st c="3546">dedim.</st></p><p><st c="3552"> – İyi ama, canciğer arkadaşın olduğu halde seni bile hatırlayamadı. </st><st c="3621">Mektubunu okuyunca beni kapı dışarı ettirdi.</st></p><p><st c="3665"> Dosyalarını elinden alıp masama koydum. </st><st c="3706">Açıp baktım. </st><st c="3719">Dosyanın üstünde “Beş Yıllık Tarım Planı” yazılıydı.</st></p><p><st c="3771"> Kurtulmak için deliyi uzak biyere göndermekten başka umarım yoktu.</st></p><p><st c="3838"> – Arkadaş, dedim, sen bu iş için Ankara’ya gideceksin.</st></p><p><st c="3893"> – Giderim, dedi, ne yapacağım Ankara’da?</st></p><p><st c="3934"> – Başbakan Hasan Saka’yı görüp ona planını anlatacaksın. </st><st c="3992">Senin planını ancak Hasan Saka değerlendirebilir.</st></p><p><st c="4041"> – Tanır mısın kendisini?</st></p><p><st c="4066"> – Tanımaz olur muyum, çok yakınımdır.</st></p><p><st c="4104"> – Öyleyse yaz bir mektup da ona.</st></p><p><span epub:type="pagebreak" title="106" id="page106"></span><st c="4137"> Nasıl olsa koruma polisleri bu deliyi Başbakan’ın yanına sokmazlardı. </st><st c="4208">Bahaneyle deliyi Ankara’ya yollar, hiç olmazsa bir zaman için ondan kurtulurdum. </st><st c="4289">Başbakan Hasan Saka’ya şu kısa mektubu yazdım:</st></p><p><st c="4335"> “Sevgili Dostum Saka Hasan,</st></p><p><st c="4363"> Hamil-i plan, çok yaman bir uzman. </st><st c="4399">Aman kardeşim Hasan, varken böyle bir plan, ondan yararlan.”</st></p><p><st c="4459"> Adımı yazıp imzalayıp kısa mektubu delinin eline tutuşturdum.</st></p><p><st c="4521"> – Haydi yolun açık olsun! </st><st c="4548">deyip gönderdim.</st></p><p><st c="4564"> Gerçekten deliden kurtulmuştum. </st><st c="4597">Biriki ay görünmedi. </st><st c="4618">Ama o ne o? </st><st c="4630">Bir sabah elime gazeteleri aldım ki, bütün gazetelerin birinci sayfalarında hükümetin “Beş Yıllık Tarım Planı” haberleri var. </st><st c="4756">Hem de bu beş yıllık plan, benim sevgili tarım uzmanımın planının tıpkısıydı. </st><st c="4834">Beni bir düşüncedir aldı: Acaba bu planı kim kimden çalmıştı?</st></p><p><st c="4895"> Bir arkadaşım beni böyle dalgın görünce, ne düşündüğümü sordu. </st><st c="4959">Ben de, olup biteni anlatıp,</st></p><p><st c="4987"> – Anlamıyorum, dedim, benim deli mi hükümetin beş yıllık planını almış, yoksa hükümet mi planını deliden almış?</st></p><p><st c="5099"> Arkadaşım,</st></p><p><st c="5110"> – Boş ver, dedi, ikisi de bir kapıya çıkar. </st><st c="5155">Sonra ekledi: Bilmez misin bir atasözümüz vardır: “Deli ile devletli ikisi de bildiğin işler.”</st></p><p><st c="5249"> “Markopaşa”, 10 Aralık 1948</st></p></article><div id="charCountTotal" value="5278"></div></body>
</html>
