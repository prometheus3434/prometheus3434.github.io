<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Geriye Kalan</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter" id="chapter18"><article><h1><span epub:type="pagebreak" title="83" id="page83"></span><st c="13"> Adalet Bakanına Açık Mektup</st></h1><p><span><st c="41"> B</st></span><st c="43">ay Bakan!</st></p><p><st c="52"> Amerikan sermayesinin Türkiye’ye girmesi ve Amerika’dan borç alınmasının Türk ulusunun çıkarlarına aykırı olduğunu yazdığım için, “millî menfaatlere aykırı” davranmış sayıldığımdan, 2 sayılı Sıkıyönetim Mahkemesi kararıyla 10 ay hapis ve üçbuçuk ay sürgün cezasına mahkûm edildim.</st></p><p><st c="333"> Mahkûmiyetimi askerî cezaevinde çekmekteyken, Istanbul eski Emniyet Müdürü Ahmet Demir aleyhinde, işkence, tehdit ve hakaret ettiğinden, kamu davası açılması için, bundan altı ay önce bir dilekçe vermiştim. </st><st c="541">Bu dilekçe, sıkıyönetim binası içinde odalardan odalara iki ay süreyle işlem gördükten sonra, Istanbul Cumhuriyet Savcılığına gönderildi. </st><st c="679">Savcılıkta ne tür bir işleme uğradığını bilemiyorum. </st><st c="732">Dilekçeyi verişimden aşağı yukarı üçbuçuk ay sonra, askerî cezaevinden candarma gözetiminde Cumhuriyet Savcılığına getirildim. </st><st c="859">Savcılık soruşturma bürosunda, dilekçemdeki şikâyetlerime değgin bikez daha çok geniş biçimde ifadem alındı. </st><st c="968">Aradan zaman geçip yine bir sonuç çıkmayınca Alibaba adlı mizah dergisinde, ölümümden önce sözü geçen davanın görülmesi için Cumhuriyet Savcılığına seslenen bir açık dilekçe yayımladım.</st></p><p><st c="1153"> Şimdi tutuklu bulunduğum Üsküdar Cezaevine, sözü geçen dilekçeyi verdiğim tarihten beş ay sonra, kabarık bir yazılar tomarı geldi. </st><st c="1285">Bu tomarın en üstündeki yazıda, şikâyet dilekçemin Cumhuriyet Savcılığında bulunamadığı bildiriliyordu. </st><st c="1389">Bunun üzerine, olup biteni bikez daha olduğu gibi yazarak cezaevi yönetmenliği aracılığıyla savcılığa gönderdim. </st><st c="1502">Altı ay geçti, yine bir cevap yok.</st></p><p><span epub:type="pagebreak" title="84" id="page84"></span><st c="1536"> Bay Bakan!</st></p><p><st c="1547"> İşlem görmüş bir dilekçenin nasıl olup da Cumhuriyet Savcılığında kaybolduğunu sormaya kendimi yetkili görmüyorum. </st><st c="1663">Ne yapayım ki, daha pekçok şeyleri sormuyor yada soramıyorum.</st></p><p><st c="1724"> Yalnız, hak adına, adalet adına, hürriyet ve demokrasi adına ve hatta 12 Temmuz bildirisi adına ve güvenebildiğimiz daha nelerimiz varsa bütün hepsi adına dileğim şudur: Hastayım. </st><st c="1905">Uğradığım sürekli haksızlıklar, işkenceler, maddi sıkıntılar, manevi eziyetler yüzünden zayıf düştüm. </st><st c="2007">Dilekçemin işleme konulacağı güne dek sabrım olsa bile gücüm olamaz. </st><st c="2076">En sonunda beş yaşındaki oğluma miras bırakabileceğim ne evim, ne bir dikili ağacım var. </st><st c="2165">Üstelik ona miras olarak bir bu davayı bırakmak istemiyorum.</st></p><p><st c="2225"> Bununla birlikte ben, salt Ahmet Demir’i mahkemeye vermiyorum, onun kişiliğinde temsil ettiği bütün gelmiş geçmiş zaptiye nazırlarını mahkemeye veriyorum. </st><st c="2381">Ahmet Demir, türlü bahane, vesile, taktikle bu davayı geciktirse bile, ondan kelepçelerim, zincirlerim, prangalarım ve kemiklerim hesap soracaktır. </st><st c="2529">Bunun böyle olduğu cümlece ve zat-ı devletlerince biline devletlû efendim.</st></p><p><st c="2603"> “Zincirli Hürriyet”, 9 Şubat 1948</st></p><section epub:type="appendix"><p><span><st c="2637"> EK:</st></span><st c="2641"> Bu şikâyetimin arkasını bırakmadım; dilekçe üzerine dilekçe verdim. </st><st c="2710">Gazetelerde yazabildikçe bu konuyu yazdım. </st><st c="2753">Sonunda gelen cevapta, bilmem hangi yasaya göre – sanırım “memurin muhakemat kanunu”– üst dereceden bir memur aleyhine yurttaşın dava açabilmesi için Adalet Bakanlığının izin vermesi gerektiği, benim Ahmet Demir aleyhine dava açabilmem için ise Adalet Bakanlığının izin vermediği bildiriliyordu.</st></p></section><p><st c="3048"> Feneryolu, 17 Temmuz 1975</st></p></article><div id="charCountTotal" value="3075"></div></body>
</html>
