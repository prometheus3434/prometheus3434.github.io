<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-23</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-23" lang="tr-TR" xml:lang="tr-TR">
		<div>
			<h2><span><st c="0">Ortak Bir Amaç</st></span></h2>
			<p><st c="15">Sosyolog Max Weber, toplumsal ilişkilerin dört temelinden ana hatlarıyla bahseder. </st><st c="99">Bunlar </st><span><st c="106">gelenek, kişisel çıkar, duygulanım</st></span><st c="140"> ve </st><span><st c="144">ortak amaç</st></span><st c="154">’tır. </st><st c="161">Kişisel çıkar, bütün işlerin temelinde yatar. </st><st c="207">20. </st><st c="211">yüzyılın büyük endüstriyel şirketleri, insanları motive etmek için gelenekten de yardım aldılar. </st><st c="308">Ve son 30 yılın en yenilikçi şirketlerinin birçoğu—Hewlett-Packard, Microsoft, Apple, Google ve Facebook—karizmatik bir lidere duyulan güçlü ve yaygın duygulanımdan yararlandı.</st></p>
			<p><st c="484">İşbirlikçi topluluklar, dördüncü alternatife—ortak bir amaç—odaklanırken, kişisel çıkardan daha dayanıklı, gelenekten daha esnek ve bir Steve Jobs, bir Larry Page veya bir Mark Zuckerberg’in duygusal, karizmatik çekiciliğinden daha az gelip geçici bir güven ve kurumsal uyum temeli ararlar.</st></p>
			<p><st c="775">İyi bir strateji veya vizyon bildirisi gibi etkin bir ortak amaç da bir grubun rakipleri ve ortaklarıyla ilişkisinde kendisini nasıl konumlandıracağını ve müşteriler ile topluma yaptığı hangi anahtar katkıların başarısını tanımlayacağını açıkça belirtir. </st><st c="1031">Sözgelimi Kaiser Permanente’nin Değer Pusulası, kuruluşun ortak amacını kısa ve öz bir şekilde şöyle tanımlar: “En iyi kalite, en iyi hizmet, bütçeye en uygun, çalışılacak en iyi yer.”</st></p>
			<p><st c="1215">Bu ortak amaç, bir şirketin kalıcı özünün bir ifadesi değildir; kuruluştaki herkesin ne yapmaya çalıştığına dair bir tariftir. </st><st c="1343">Kaiser’in her düzeyindeki uğraşlara kılavuzluk eder: üst düzey yönetimin iş stratejisinden şirketin özgün emek yönetimi ortaklığının ortak planlamasına, birim bazlı ekiplerin süreç iyileştirme konusundaki çalışmalarına kadar. </st><st c="1569">Bu bağlamda, Değer Pusulası gruptaki her üyenin her gün yerine getirme sorumluluğu taşıdığı meydan okumaların tanınmalarından ziyade bir vizyondur. </st><st c="1717">(“Kaiser Permanente’de İşbirlikçi Dans” kutusuna </st><span><st c="1766">bak.</st></span><st c="1770">)</st></p>
			<p><st c="1772">Çoğu kez liderler, böyle bir amacı ifade ederken ya ulvi gerçeklere (“Müşterilerimizi memnun edeceğiz”) ya da basit finansal hedeflere (“Gelirimizi yılda yüzde 20 artıracağız”) düşerek sıkıntı yaşarlar. </st><st c="1975">Doğrusu, ortak bir amacın geliştirilmesi uzun, karmaşık bir süreç olabilir.</st></p>
			<p><st c="2050">Sözgelimi, 1990’larda çalışanlarının “metal yığını” satmak olan odak noktasına yeniden yön verme ihtiyacı duyan IBM, entegre çözümlere dair ortak bir anlayışı ve basit retoriğin ötesine geçen talep bazlı müşteri odağını kurmak için on yıl harcadı. </st><st c="2299">Yıllarca, orta seviyeli yöneticiler ve teknik çalışanlar bu konseptleri pratik bağlamda çerçevelemeyi çok zor buldular. </st><st c="2419">Faaliyet düzeyinde, sadece kendi ürünlerini değil aynı zamanda başka taşeronların ürünlerini sunmanın—ve müşterilere, sadece IBM’in sunduğunu değil, tam da ihtiyaç duydukları anda ihtiyaç duydukları şeyi satmanın—şirket için ne anlama geldiğini anlamadılar. </st><st c="2677">Bugün bu ortak amaçlar, farklı işlevlerden ve IBM’in çeşitli düzeylerinden insanların zorluklarla beraberce yüzleşirken paylaştıkları günlük dilin bir parçası haline geldi.</st></p>
			<p><st c="2849">Düzgün şekilde anlaşılırsa, ortak bir amaç güçlü bir örgütleme ilkesidir. </st><st c="2924">Nisan 2000’de Citibank’ın nakit yönetimi bölümü içinde kurulan 150 kişilik bir birim olan e-Çözümler’i örnek olarak alalım. </st><st c="3048">Birim, halihazırda müşterileri online olarak bankacılık ve hisse alışverişi yapan ve yatırım fonu satın alan AOL’den gelen rekabetçi bir tehdidi ele almak için kuruldu. </st><st c="3217">Bu meydan okumayı karşılamak için Citibank, ana nakit yönetiminin ve işletme ticaretinin büyüme oranını yüzde 4’ten kabaca yüzde 20’ye artırmayı amaçladı.</st></p>
			<p><st c="3371">Fakat bu, sadece işletme hedefiydi. </st><st c="3408">Bu rakamın ardındaki ortak amaç, hızlı bir şekilde müşterilerin ihtiyaçlarına uydurulabilecek yeni ve karmaşık online bankacılık ürünleri yaratmada lider olma arzusuydu. </st><st c="3578">Bu amacı tam anlamıyla kavramak, şirketin sektör içindeki rekabetçi konumuna, müşterilerin ihtiyaçlarına ve kuruluşun ayırt edici kapasitelerine dair geniş çaplı bir tartışma ve ortak bir anlayış gerektiriyordu.</st></p>
			<p><st c="3789">Ortak amaç, bir afiş ya da belgede yer alan laf-ü güzaf değildir ve karizmatik liderlerin beyanları aracılığıyla gelmez. </st><st c="3911">Çok boyutludur, pratiktir ve somut sorunlarla ilgili tartışmalarda sürekli olarak zenginleşir. </st><st c="4006">Dolayısıyla, e-Çözümler’deki yöneticilere belli bir projede neden çalıştıklarını sorduğumuzda, “Çünkü bu benim işim” veya “Çünkü para burada” diye yanıt vermediler. </st><st c="4171">Bunun yerine, projenin ortak amacı nasıl ilerleteceğinden bahsettiler.</st></p>
			<h2><span><st c="4241">Katkı Etiği</st></span></h2>
			<p><st c="4253">İşbirlikçi topluluklar, </st><span><st c="4278">katkı etiği </st></span><st c="4290">dediğimiz bir dizi ayırt edici değer paylaşırlar. </st><st c="4340">Bu, özel rollerinin ötesine bakan ve ortak amacı ilerleten insanlara en yüksek değeri verir.</st></p>
			<p><st c="4432">İşbirlikçi görüş, sadece “iyi bir iş çıkarma” nosyonunu, gerçekten de bu bir katkı yapmadığı sürece reddeder. </st><st c="4543">Geleneksel modelin yüzyıllık deneyiminden öğrendik ki, iyi kolektif sonuçlar üretmeden bireysel olarak çok sıkı çalışmak herkesin yapabileceği bir şey. </st><st c="4695">Katkı etiği ise, daha büyük sorunları çözmek için kişinin, sadece daha fazla çaba harcaması değil, kendi resmi sorumluluklarının ötesine geçmesi anlamına gelir. </st><st c="4856">Bu aynı zamanda, piyasa modelinin güçlü bireyciliğini de reddeder ve bunun yerine (bireysel kontrol ya da sorumluluk kazanmaktan ziyade) bir grup içinde çalışmayı ve her üyeden ortak iyi için en iyi katkıları edinmeyi vurgular.</st></p>
			<p><st c="5083">CSC’deki yazılım mühendislerinin, yerinde bir şekilde Kapasite Olgunluk Modeli adını almış modele bakma biçimlerini bir düşünün. </st><st c="5213">Bir mühendis, “Daha olgun bir süreç, eleştirilmek için özgürlükten işleri kendi yönteminizle yapmaya geçmek anlamına gelir” diye kabul ediyor. </st><st c="5356">“Bu, kaostan yapıya geçmek anlamına gelir.” Söz konusu yapı, bu bilgi işçilerini bağımsızlıkları hakkında daha bilinçli hale getirir ki bu da, bireysel yaratıcılığın etiğinden bir katkı etiğine geçişi teşvik eder. </st><st c="5570">Başka bir mühendis şöyle bir analoji kuruyor:</st></p>
			<p><st c="5615">“Bu, sokak basketboluna karşı NBA basketboluna benziyor biraz. </st><st c="5679">Sokak basketbolu kargaşadır, gösteridir. </st><st c="5720">Ekip yerine kendiniz için oynarsınız ve bunu oyun aşkı için yaparsınız. </st><st c="5792">Profesyonel basketboldaysa ekibin bir parçasısınızdır ve daha çok birlikte pratik, antrenman ve idman yaparsınız. </st><st c="5906">Bunu sadece kendiniz veya hatta sadece ekibiniz için yapmazsınız: Başka insanlar da—yöneticiler, avukatlar, menajerler, reklamcılar—sürece dahildir. </st><st c="6055">Bu sadece bir oyun değil bir iştir.”</st></p>
			<p><st c="6091">Katkı etiğinin doğurduğu türde bir güven; kökleri, ortak kültürün sembolleri yoluyla ifade edilen bir dizi ortak kurala sımsıkı bağlı olan geleneksel kuruluşlardaki verili güvenden daha azdır. </st><st c="6285">(Sözgelimi uzun yıllar boyunca IBM’de “iyi” çalışanların hepsi aynı tarzda şapka taktılar.) Fakat aynı zamanda, karizmatik lidere ve bireysel dehanın büyüleyici gösterimlerine duyulan inanç üzerine inşa edilmiş güvenden de daha az değişkendir. </st><st c="6529">İşbirlikçi topluluklarda güven, her üyenin, grubun diğer üyelerinin ortak amacı ilerletme konusunda ne ölçüde yetenekli ve istekli olduklarına inanmalarından kaynaklanır. </st><st c="6700">(“Kurumsal Topluluğun Üç Modeli” kutusuna </st><span><st c="6742">bak.</st></span><st c="6746">)</st></p>
			<p><st c="6748">Değerlerdeki bu farklılık verildiğinde, daha büyük kuruluşlarda işbirlikçi uğraşlar içinde çalışan insanlar kendilerini, hem sadıkların hem de aralarındaki serbest oyuncuların karşısında bulabilirler. </st><st c="6949">Sözgelimi, genel olarak geleneksel Citibank kuruluşu içinde çalışan, e-Çözümler’deki katılımcılar, eldeki işe odaklanmak yerine “kimi tanıyorsun”u tartışma eğilimine şüpheyle bakıyordu.</st></p>
			<p><st c="7134">Katılımcılardan biri “Herkesin aradığı kendine göre bir sinyali vardır” demişti. </st><st c="7216">“Eğer biri ilk toplantıya gelip de etrafa isimler saçmaya başlarsa küplere binerim çünkü bu, kapasitelere ve piyasa konumuna odaklanmak yerine kimi tanıdıkları ve kimlerle sohbet ettikleri bağlamında bir itibar kazanmaya çalıştığı anlamına gelir… Bu da, günün sonunda sizi yolunuzda bir santim bile ilerletmez.”</st></p>
			<h2><span><st c="7527">Bağımsız Süreçler Kurmak</st></span></h2>
			<p><st c="7552">Açıktır ki, ortak bir amaç, farklı beceri ve sorumluluklara sahip insanlar bu amaca ve birbirlerine katkıda bulunamazlarsa anlamsızdır. </st><st c="7689">Her ne kadar geleneksel bürokrasiler dikey koordinasyonlarda çok iyi olsa da, yatay ilişkileri cesaretlendirmede iyi değildir. </st><st c="7816">Faili muhtar topluluklar doğaçlama işbirliğinde çok iyidir ama büyük ölçekli birbirine bağlı olan uğraşlarda daha az başarılıdır.</st></p>
			<p><st c="7945">Çoğu kez üst üste binen ekiplerden meydana gelen işbirlikçi bir topluluğun kilit koordinasyon mekanizması, projeler içinde ve arasında ortak amacı hizalama sürecidir. </st><st c="8113">Bu tür koordinasyona, </st><span><st c="8135">birbirine bağlı süreç yönetimi </st></span><st c="8166">diyoruz; bu, </st><span><st c="8179">kaizen, </st></span><st c="8187">süreç haritalama ve beyin fırtınasına, katılımcı toplantı yönetimine ve çok sayıda yarardaşla karar almaya dair resmi protokoller içeren bir teknikler ailesidir. </st><st c="8349">Sözgelimi, iyi geliştirilmiş yöntemleri olan CMM, CSC’nin yazılım mühendislerinin kanıtlanmış proje yönetimi prosedürlerini eldeki projeye göre hızlı bir şekilde düzenlemelerine imkân verir.</st></p>
			<p><st c="8539">Birbirine bağlı süreç yönetimi apaçık, esnek ve etkileşimlidir. </st><st c="8604">Süreçler dikkatlice hesaplanır ve genellikle protokollere yazılır ama işin ve müşterinin talepleri değiştikçe sürekli olarak yenilenir. </st><st c="8740">En üsttekilerden ziyade daha çok göreve dahil olanlar tarafından şekillendirilir. </st><st c="8822">Bir CSC proje müdürünün dediği gibi: “İnsanlar, yaratılmasına yardım ettikleri şeyi desteklerler… Bir proje yöneticisi olarak, teknik çalışmadan, [süreçleri] kendi kendinize tanımlayamayacak kadar çok uzaksınızdır… Görevdeşlerinin gözünde itibarı olan iyi [prosedürlere] sahip olduğunuzdan emin olabilmenizin tek yolu, kilit insanlarınızı dahil etmektir.”</st></p>
			<p><st c="9177">E-Çözümler’de birbirine bağlılık, “e-ticaret yol haritasında” biçimlendi ki bu, kuruluştaki herkesin online erişimine açıldı, yeni geliştirilen projelerde şablon işlevi gördü ve sürekli olarak güncellenip rötuşlandı. </st><st c="9395">Yeni gelişen ekipler, rollerini ve sorumluluklarını tanımlarken buna besleme yapmak üzere kendi haritalarını geliştirdiler.</st></p>
			<p><st c="9518">İşbirlikçi bir toplulukta herkes, çalışması gerektiriyorsa değişiklikleri başlatabilir ama diğer katılımcılar için sonuçları hesaplamak ve herkesin bunları anladığından emin olmak için kayda değer tartışmaların yapılması şarttır. </st><st c="9749">Bir Citibank e-Çözümler müdürü bunu şu şekilde tarif etti:</st></p>
			<p><st c="9807">“Süreç haritasının sahibi kim? </st><st c="9839">Hepimiz. </st><st c="9848">Hepimizin ister belli ortaklar veya ürünler isterse de genel ilişkiler hakkında farklı bakış açıları var. </st><st c="9954">Bir değişiklik yaptığımızda, bu herkese iletiliyor. </st><st c="10006">Bunu tartışmak için ekip toplantıları yaptık; herkes kendi rolünü anladı. </st><st c="10080">İlk başta sadece ben ve birkaç kişi daha vardı; teslimattan yürütmeye kadar tüm sorumlulukları ayırdığımızda, bu alıştırmayı tekrar yapmamız gerekecek.”</st></p>
			<p><st c="10232">Bu tür bir süreç yönetimini sürdürmek zordur. </st><st c="10279">Daha geleneksel sistemlere alışkın olan insanların radikal şekilde yeni alışkanlıklar geliştirmelerini gerektirir. </st><st c="10394">İster bürokratik isterse de piyasa-yönelimli şirketlerde olsun, insanlara amaç ve prosedürler verilir ama insanlar genellikle bu sınırlar içinde faaliyet gösterirken yalnız bırakılırlar. </st><st c="10581">İşbirlikçi süreç yönetimi bu otonomiye zorla girer; insanların sürekli olarak başkalarının ihtiyaçlarına uyum sağlamalarını gerektirir. </st><st c="10717">Bu birbirine bağlılığın değerini kabul etmek çoğu kez zordur ve belgeleme ile tartışma alışkanlıklarının kök salması hatırı sayılır bir zaman gerektirebilir. </st><st c="10875">Johnson&amp;Johnson’dan bir yönetici, grubunun mücadelelerini şöyle tarif ediyor:</st></p>
			<p><st c="10952">“Ekip, kötü hizalanmanın yarattığı sorunlarını kabullendi. </st><st c="11012">Bunun sonucunda, ekipçe oturup her şeyi bir kâğıda döktük. </st><st c="11071">Fikir şuydu: Geriye dönebilecek ve önceden kararlaştırdığımız bir şeye referans verip ‘15 Mayıs’ta x, y ve z’de karar kılmıştık’ diyebilecektim. </st><st c="11216">Bu plan, bir gün içinde hükümsüz hale geldi. </st><st c="11261">Anlaşmalar yapıyor, tarihleri değiştiriyor, öncelik sırasını yeniden düzenliyor ve belgeyi güncellemiyorduk. </st><st c="11370">Temel sorun, iki insan arasındaki resmi olmayan yan konuşmalardı. </st><st c="11436">Ekibin geri kalanına bilgi vermeden kararlar alıyorlardı. </st><st c="11494">Kilit nokta, işler değiştikçe bunu da düzenli bir şekilde gözden geçirmektir. </st><st c="11572">Konuşmalar yaptıkça belgeyi güncelleyip muhafaza etmemiz gerekiyor.”</st></p>
		</div>
	<div id="charCountTotal" value="11640"></div></body>
</html>
