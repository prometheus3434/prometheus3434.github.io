<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-5</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-5" lang="tr-TR" xml:lang="tr-TR">
		<div>
			<h2><span><st c="0">Küresel Bağlantı Rolünü Oynayın</st></span></h2>
			<p><st c="32">Malcolm Gladwell, çoksatan kitabı </st><span><st c="67">The Tipping Point</st></span><st c="84">’te “bağlantı” terimini farklı sosyal dünyalarla birçok bağları olan bireyleri tarif etmek için kullanmıştır. </st><st c="195">Fakat bağlantıları önemli kılan, tanıdıkları insan sayısı değildir; normalde birbirlerine rastlamayacak insanları, fikirleri ve kaynakları birbirlerine bağlama yetenekleridir. </st><st c="371">İş dünyasında bağlantılar, işbirliğinin çok önemli kolaylaştırıcılarıdır. </st></p>
			<p><st c="445">Akamai Technologies’in başkanı David Kenny için, bağlantı olmak en önemli değer ekleme yollarından biridir. </st><st c="553">Zamanının çoğunu çalışanlar, ortaklar ve müşterilerle tanışmak için dünyanın dört bir yanına seyahat ederek geçirir. </st><st c="670">“Dijital platformlar, Facebook ve yeni fiyatlandırma modelleriyle ilgili ne düşündüklerini duymak için medya patronlarıyla ve bulut bilişim hakkındaki görüşlerini almak için Microsoft liderleriyle zaman geçiririm. </st><st c="884">Müşterilerimizin makroekonomik meseleler, G20 ve borcun gelecek nesilleri nasıl etkileyeceği hakkında düşündüklerini duymak ilgimi çekiyor.” Bu konuşmalar yeni stratejik içgörülere ve ilişkilere yol açıyor ve Akamai’nin kritik dış ortaklıklar geliştirmesine yardımcı oluyor.</st></p>
			<p><st c="1158">Dışarıdaki dünyayı şirketin içindeki insanlara bağlamak Kenny açısından çok önemli. </st><st c="1243">Bunun için birkaç taktik kullanıyor. </st><st c="1280">“İlk olarak, genellikle Foursquare’de rezervasyon yaptırırım ve yerimi Facebook ve Twitter’dan iletirim. </st><st c="1385">Bu, farklı Akamai bölgelerindeki çalışanların, benim de o şehirde olduğumu bilmelerini sağlıyor, böylelikle herhangi bir düzeyden herhangi biri öneri veya endişelerini bana getirebiliyor. </st><st c="1573">İkinci olarak, bölgelerimizden birine her gidişimde 20 ila 40 kişiyle öğlen yemeği yiyor veya kahve içiyorum. </st><st c="1683">Odaya doluşuyoruz ve insanlar en çok ilgilerini çeken konularla ilgili sorular soruyorlar. </st><st c="1774">Çoğu kez yanıtım, onları Akamai’den başkalarıyla ve hatta konuyla ilgili uzmanlığı olan başka şirketlerden birileriyle bağlamak oluyor. </st><st c="1910">Üçüncüsü, bir müşteri veya meslektaşla buluşmakta büyük bir fırsat görüyorsam, devam niteliğinde bir ziyaret programlıyor ve Akamai’den doğru uzmanları yanımda götürüyorum. </st><st c="2083">Dördüncüsü, ne zaman seyahat etsem, o bölgeden tanıdığım iki veya üç kişiyle buluşmak için zaman ayırıyorum. </st><st c="2192">Mümkün oldukça o toplantılara yanımda Akamai’den başka birini de götürüyorum.”</st></p>
		</div>
	<div id="charCountTotal" value="2270"></div></body>
</html>
