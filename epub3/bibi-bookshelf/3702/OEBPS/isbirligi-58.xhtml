<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-58</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-58" lang="tr-TR" xml:lang="tr-TR">
		<div>
			<p><st c="0">Müşterek bir çalışmayla ilgili ilk tahminler umut verici görünüyordu: İki iş birimi işbirliği yaptıkları takdirde, hizmetlerini müşterilere çapraz pazarlayarak, 2004’ten 2008’e kadar yüzde 200’lük bir büyüme—ayrı ayrı faaliyet gösterdikleri takdirde sağlayacakları yüzde 50 büyümeye karşı—gerçekleştirebilirdi. </st><st c="312">2004-2008 dönemi için tahmin edilen net nakit akışı 40 milyon dolardı. </st><st c="383">(DNV ile ilgili bu ve diğer finansal veriler burada gizlilik nedenleriyle değiştirilmiştir.)</st></p>
			<p><st c="475">Girişim 2003’te başlatılmış ve iki tip hizmeti çapraz satmakla ve gıda şirketleriyle yeni müşteri ilişkileri geliştirmekle görevlendirilmiş bir birimler arası ekip tarafından yürütülmüştü. </st><st c="665">Ancak ekip altın bir fırsat gibi görünen bu durumdan yararlanmakta sıkıntı çekti. </st><st c="747">Münferit iş birimlerinin gelirleri mevcut iş birimlerinin güçlü oldukları yerlerde—danışmanlık işlerinde Norveç ve örneğin, sertifikasyon işinde İtalya—2004 tahminlerini de aşarak artmaya devam etti. </st><st c="947">Ancak iki iş birimi o pazarlarda çok az sinerji yarattı. </st><st c="1004">Dahası, ekip Birleşik Krallık’ta ve hedeflenen diğer pazarlarda pek de fazla müşteri çekemedi; sertifikasyon grubunun deli dana salgınını takip eden yıllarda Birleşik Krallık gıda düzenleyicileriyle iyi ilişkiler geliştirmiş olduğu dikkate alındığında, bu özellikle hayal kırıklığı yaratan bir durumdu.</st></p>
			<p><st c="1306">Yeni iş gerçekleşemeyince, genel sonuçlarını yakın dönemde iyileştirmesi hususunda merkezin baskısı altında olan danışmanlık grubu, odağını gıda sektöründen büyüme amacıyla daha önceleri hedeflediği başka sektörlere kaydırmaya başladı ve bu da müşterek girişimi zayıflattı. </st><st c="1581">Sertifikasyon grubu gıda sektörüne öncelik vermeyi sürdürdü, ama iki grubun birleşik gıda sektörü geliri 2005’te tahminlerin gerisinde kalınca, DNV sadece iki yıl önce büyük bir iyimserlikle başlattığı bu girişimden vazgeçti.</st></p>
			<h2><span><st c="1806">İşbirliğinin Ne Zaman Yapılacağını </st><br /><st c="1842">(ve Yapılmayacağını) Bilmek</st></span></h2>
			<p><st c="1869">DNV’nin deneyimi hiç de alışılmadık değildir. </st><st c="1916">Çoğu zaman büyük bir tantanayla açıklanan bir kuruluşun farklı bölümleri arasındaki işbirliği bir süre sonra başarısız olur veya fiyaskoyla sonuçlanır. </st><st c="2068">Bu tür bir sonucu önlemenin en iyi yolu lanse etmeden önce girişimin bir işbirliği primi sağlayıp sağlamayacağını saptamaktır.</st></p>
			<p><st c="2194">İşbirliği primi, bir projenin tahmin edilen finansal getirisiyle çoğu kez göz ardı edilen iki etmen fırsat maliyeti ve işbirliği maliyetleri arasındaki farktır.</st></p>
			<p><span><st c="2355">Tahmin edilen finansal getiri—Fırsat </st><br /><st c="2393">maliyeti—İşbirliği maliyetleri </st><br /><st c="2424">--------------------</st><br /><st c="2444">İşbirliği primi</st></span></p>
			<p><st c="2460">Bir projenin tahmin edilen finansal getirisi, yaratması beklenen nakit akışıdır. </st><st c="2542">Fırsat maliyeti bir kuruluşun başka bir şey—özellikle de işbirliği gerektirmeyen bir şey—yerine işbirliği projesine zaman, çaba ve kaynak ayırarak kaçırdığı nakit akışıdır. </st><st c="2715">İşbirliği maliyetleri örgütsel sınırlar ötesinde —iş birimleri, işlevsel birimler, ülke şubeleri, üretim tesisleri ötesinde—çalışmanın içerdiği zorluklardan doğan maliyetlerdir. </st><st c="2893">Şirketler arası işbirliği genellikle daha çok seyahat etmek, çalışmayı koordine etmek, hedefler üzerinde pazarlık etmek ve enformasyonu paylaşmak demektir. </st><st c="3049">Bunun neticesinde taraflar arasında ortaya çıkabilecek gerginlik çoğu kez önemli maliyetler doğurur: pazara erişimde gecikmeler, bütçe aşımları, daha düşük kalite, sınırlı maliyet tasarrufları, kaybedilmiş satışlar, zarar görmüş müşteri ilişkileri. </st><st c="3298">İşbirliği maliyetlerini olaya dahil etmek bu analizi önerilen projelerle ilgili alışılmış yap/yapma kararından farklı kılar. </st><st c="3423">Elbette, bu tür maliyetler, özellikle de proje daha ilerlemeye başlamadan önce, kesin olarak rakamlara dökülemez. </st><st c="3537">Gene de, bir parça çalışmayla iyi tahminlere ulaşabilirsiniz. </st><st c="3599">Yöneticilerin bir projenin getirisini—arada bir de ilgili fırsat maliyetini—hesaplamak için zaten harcadıkları zaman göz önünde bulundurulduğunda, ilave bir adım atıp işbirliği maliyetlerini de (özellikle de bu tür maliyetler bir projenin kötü sonuçlanmasına neden olabileceğinden) hesaplamak mantıklıdır.</st></p>
			<p><st c="3904">Bu çalışmayı yaptıktan sonra, işbirliği primi öngöremediğiniz takdirde ya da işbirliği cezası daha olasıysa proje onaylanmamalıdır. </st><st c="4037">Gerçekten de, bu tür bir analiz DNV’nin umut vaat eden ama sonuç olarak maliyeti çok yüksek olan bir iş girişiminden uzak durmasına yardımcı olabilirdi.</st></p>
			<h2><span><st c="4189">Değer Yok Eden </st></span><span><st c="4205">İşbirliğinden Uzak Durmak</st></span></h2>
			<p><st c="4230">İşbirliği primini hesaplarken, sıkça rastlanan birkaç hatadan kaçınmak gerekir.</st></p>
			<p><span><st c="4310">Finansal getiriyi fazla tahmin etmeyin</st></span></p>
			<p><st c="4349">İşbirliği için duyulan coşku ya da yöneticilerin doğal iyimserliğinden dolayı, birçok şirket işbirliğine yanlış bir şekilde yüksek değer atfeder. </st><st c="4496">Özellikle de bir ekibin çalışması bir işbirliği örneği gibi göründüğünde—tarafların kaynakları rahat bir şekilde paylaştıkları ve etkileyici fikirlerle ortaya çıkarken farklılıkları çözmekte işbirliği yaptıkları—çalışmanın aslında şirket için çok az değer yarattığı olgusunu gözden kaçırmak kolay olabilir. </st><st c="4803">İşbirliğinin amacının işbirliği olmayıp, onsuz ulaşılması mümkün olmayan iş sonuçları elde etmek olduğunu asla unutmayın.</st></p>
			<p><st c="4924">Pek çok iyi bilinen örnekte, işbirliği primi gerçekleşemedi. </st><st c="4986">Daimler’in 1998’de 36 milyar dolara Chrysler’i satın alması —iki otomobil üreticisi arasında sinerji yaratacağı umuduyla—ve dokuz yıl sonra yüzde 80’ini acınası bir miktara, sadece 1 milyar dolara satması bunun yakın zamanlardaki en göze çarpıcı örneğini teşkil eder. </st><st c="5254">Ama işbirliğinin yararlarına çok daha sıradan ortamlarda genellikle daha fazla değer biçilir. </st><st c="5348">Martine Haas’la birlikte incelediğimiz IT danışmanlık şirketindeki deneyimli satış ekiplerinin proje tekliflerinin hazırlanması sırasında uzmanlığı nasıl olağan bir şeymiş gibi paylaştıklarını—bir an için bile durup böyle hareket etmekten bir yarar sağlayıp sağlamadıklarını düşünmeden—anımsayın.</st></p>
			<p><span><st c="5644">Fırsat maliyetlerini göz ardı etmeyin</st></span></p>
			<p><st c="5682">Önerilen herhangi bir iş projesini değerlendiren yöneticiler kaynakları o projeye tahsis etmekle kaybedecekleri fırsatları göz önünde bulundurmalıdır. </st><st c="5834">Eğer proje işbirliği gerektiriyorsa, potansiyel olarak daha yüksek getirileri olabilecek işbirliğine dayalı olmayan alternatif faaliyetleri dikkate almaları önemlidir. </st><st c="6002">Fırsat maliyeti, üstlenilmeyen en cazip projeden gelebilecek tahmini nakit akışıdır.</st></p>
			<p><st c="6086">DNV gıda girişiminin potansiyel finansal getirisini fazla tahmin etmedi, ama fırsat maliyetini, değerlendirmeye almadı. </st><st c="6207">Kıdemli bir yönetici, “Üst düzeyde gıdanın ilginç ya da öncelikli olduğuna dair bir görüş birliği yoktu” demişti. </st><st c="6321">“Gıda fırsatını diğer sektörlerle kıyaslayarak değerlendirmemiştik.” Aslında gıda DNV’nin danışmanlık biriminin 2001’de, şirketin risk yönetimi hizmetleri birimi için büyüme potansiyeli vaat etmesi nedeniyle, hedeflediği birçok sektörden—bilişim teknolojisi, sağlık hizmetleri ve kamu sektörü dahil—sadece bir tanesiydi. </st><st c="6642">Danışma biriminin kendi başına takip edebileceği IT’deki fırsat şüphesiz daha fazla potansiyele sahipti. </st><st c="6747">Birim 2004’te bu sektörde yeni iş yaratarak ilerleme kaydetti, ama bir kısmının gıda işiyle meşgul olması nedeniyle kalifiye danışman sıkıntısı çektiğinden yapabilecekleri kısıtlanmıştı. </st><st c="6934">Gıda girişiminin peşinden gitmek için, danışmanlık birimi IT fırsatından gelen ilave işten vazgeçmek zorunda kaldı. </st><st c="7050">Bu kaçırılmış fırsatın maliyetini tahminen 25 milyon dolar veya daha üstünde kaybedilmiş nakit akışı olarak hesaplıyorum.</st></p>
			<p><span><st c="7171">İşbirliği maliyetlerini azımsamayın</st></span></p>
			<p><st c="7207">Çoğu şirkette, farklı birimlerdeki insanları etkin bir şekilde birlikte çalıştırmak zordur. </st><st c="7300">Kaynakları ve müşterileri paylaşmak gibi nüfuz alanıyla ilgili meseleler çoğu kez grupların işbirliğine direnmesine neden olur.</st></p>
			<p><st c="7427">İlave takdir veya finansal teşvik elde etmedikleri takdirde, insanlar fazladan çalışma yapmaktan hoşlanmayabilir. </st><st c="7542">İşbirliği olayın içinde olanlara apaçık ve anında yararlar sağladığında bile (örneğin bir birimin yazılım paketi diğerinin güncel sorununu çözer), normal olarak bağımsız çalışan iki birimin çalışmasını harmanlamak aksaklıklar yaratır.</st></p>
			<p><st c="7776">Birimler arası bir projeye bağlanmadan önce değerlendirilmesi gereken bu maliyetleri belirlemek ve rakama dökmek zor olabilir. </st><st c="7904">Bu maliyetler ayrıca kuruluşun işbirliği kültürüne bağlı olarak da değişecektir. </st><st c="7985">İşbirliğini geliştirmek için şirket çapında gösterilecek çabalarla zaman içinde düşürülebilecek olsalar da, işbirliğinin talimatla yaptırılabileceği ya da projenin akışı içinde doğal olarak iyileşebileceği umuduyla bu maliyetleri azımsamak bir hatadır.</st></p>
			<p><st c="8237">DNV gıda girişimini sürdürme hususunda karar verirken, proje yöneticileri işbirliğine hazırlıklı olmaması nedeniyle şirketin maruz kalacağı kayda değer işbirliği maliyetlerini dikkate alamadılar. </st><st c="8434">Müşterek bir müşteri veri tabanı oluşturmaya çalışırken—başarısız bir şekilde ve çok fazla münakaşa ederek—danışmanlık ve sertifikasyon birimleri arasında güvensizlik arttı. </st><st c="8608">Sertifikasyon biriminden bir yönetici, “Tüm ekip üyelerinin kendi müşterilerini korumaya çalıştığını” kabul etti. </st><st c="8722">Müşteri ilişkilerini paylaşmaktaki tereddüt nedeniyle, ekip çapraz satış tarafından yaratılacak gelir tahminlerini önemli ölçüde düşürmek zorunda kaldı.</st></p>
			<p><st c="8874">Birimler arası ekibin münferit üyeleri de birbiriyle çelişen hedef ve teşviklerle hareket etti. </st><st c="8971">Sadece bir ekip üyesi kendini tam zamanlı olarak girişime vermişti; üyelerin çoğu bir yandan ortak proje üzerinde çalışırken bir yandan da kendi birimlerindeki bireysel hedeflerini tutturmak zorundaydı. </st><st c="9174">Bazı üyeler birimler arası çalışmaları kendi birimlerinin gelirini artırmadığı takdirde yöneticilerinden fırça yerdi.</st></p>
			<p><st c="9291">Girişimin yararlarını görenlere bile iki rolü dengelemek zor geldi. </st><st c="9360">Sertifikasyon biriminden kıdemli bir yönetici, “Hepimizin kişisel hedeflerimiz vardı” diyordu. </st><st c="9455">“Gıda girişimine öncelik vermek ve birimler arası çalışma yapmaları için insanları günlük çalışmalarından çekip almak zordu.”</st></p>
			<p><st c="9580">İşbirliği maliyetlerine finansal bir rakam atfetmek zor olmakla birlikte, muhtemelen her iki çapraz satış fırsatından birini sonlandıran iki grup arasındaki gerginliğin bir sonucu olarak feda edilen nakit akışının kabaca 20 milyon dolar olduğunu tahmin ediyorum.</st></p>
			<p><st c="9843">DNV’nin gıda güvenliği projesinin olası fırsat ve işbirliği maliyetleri önceden hesaplanmış olsaydı, proje kesinlikle çok daha az cazip görünecekti. </st><st c="9993">Haddi zatında, yöneticiler projenin bir işbirliği priminden ziyade 5 milyon dolar gibi bir işbirliği cezasına yol açacağını göreceklerdi (40 milyon dolarlık tahmini getiri eksi 25 milyon dolarlık bir fırsat maliyeti ve 20 milyon dolarlık işbirliği maliyetleri).</st></p>
		</div>
	<div id="charCountTotal" value="10254"></div></body>
</html>
