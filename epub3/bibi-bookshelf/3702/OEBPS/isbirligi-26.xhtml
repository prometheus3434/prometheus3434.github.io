<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-26</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-26" lang="tr-TR" xml:lang="tr-TR">
		<div>
			<h2><span><st c="0">İşbirlikçi bir Altyapı Yaratmak</st></span></h2>
			<p><st c="32">Eğer çalışma ekipler halinde örgütlenir ve artan bir şekilde işçiler birden fazla ekipte hizmet verirse, yeni türde bir otorite yapısına—üst üste gelen etki alanlarını içeren bir yapıya—ihtiyaç duyulur. </st><st c="236">Buna </st><span><st c="241">katılımcı merkezcilik </st></span><st c="263">diyoruz. </st><st c="272">Katılımcıdır çünkü işbirlikçi kurumlar herkesin bilgisini hareketlendirmeyi amaçlar; merkezidir çünkü bu bilginin büyük ölçekte uygulanabilmesi için koordine edilmesi gerekir. </st><st c="448">Bir e-Çözümler katılımcısı tipik bir örneği şöyle anlatıyor:</st></p>
			<p><st c="508">“Gerçekte birimin üç başı var. </st><st c="540">İçlerinden biri benim maaşımdan sorumlu ama profesyonel bir bakış açısından hepsi de eşit derecede önemli. </st><st c="647">Biri bana, taktiksel seviyede ne yapmam gerektiğini, diğeriyse daha çok genel yönelim ve vizyon hakkında daha çok söylüyor. </st><st c="771">Bunun avantajı şu: Çeşitli roller oynayabilecek çeşitli insanlar var, bu yüzden kaynaklara çeşitli bakış açılarından erişebiliyoruz. </st><st c="904">E-uzamda bu yolla çevik olmak çok faydalı. </st><st c="947">Günün sonunda, kararı kimin almasının gerektiği açıktır ama işler nadiren bu noktaya gelir. </st><st c="1039">Kararların asla yükseltilmediğini söylemiyorum; bu düz yapıların daha fazla sorgulamaya ve tartışmaya davetiye çıkardığını söylüyorum, ki bence bu da iyi bir şey çünkü daha katı bir kurumsal hiyerarşiniz olduğunda insanlar, meseleleri üstlerine götürme konusunda daha gönülsüz oluyorlar.”</st></p>
			<p><st c="1327">Eğer bu katılımcının tarif ettiği şey bir matris gibi görünüyorsa öyledir. </st><st c="1403">Matris yapısı, son yıllarda birçok firma tarafından denendi ve başarısızlık oranı da yüksek, dolayısıyla insanlar genelde bunun zayıf bir model olduğunu farz ediyorlar. </st><st c="1572">Fakat matris yapısı aslında, tam da sürdürmesi bu kadar zor olduğundan muazzam bir rekabet üstünlüğü sunar. </st><st c="1680">İşbirlikçi modelin diğer özelliklerini hem destekler hem de bu özellikler tarafından desteklenirler: ortak amaç, işbirliği etiği ve birbirine bağlı süreç yönetimi. </st><st c="1844">Bu payandalar olmazsa, matris modeli politik çekişmelerin ağırlığı altında çöker.</st></p>
			<p><st c="1925">İşbirlikçi kuruluşlarda ödeme sistemleri, motivasyonun başlıca etmeni değildir. </st><st c="2006">İnsanlar, ödemelerinin katkılarını yansıtmadığını düşünürlerse zaman içinde hoşnutsuz olabilirler ama gündelik karar alımları, ödemelerini en yüksek düzeye çıkarma hedefi tarafından yönlendirilmez. </st><st c="2204">Bunun aksine geçerli motivasyon, Tracy Kidder’ın </st><span><st c="2253">The Soul of a New Machine (Yeni bir Makinenin Ruhu) </st></span><st c="2305">kitabında unutulmaz bir şekilde “tilt” yönetim teorisi olarak adlandırdığı şeydir: Eğer kazanırsanız tekrar oynamanız gerekir; yeni bir seviyeye geçmek amacıyla yeni bir meydan okumayla boy ölçüşmek için. </st><st c="2510">Daha genel olarak, insanlar birbirlerinin katkıları hakkında çok konuşurlar, bu yüzden işbirlikçi topluluklar görece uygun bir şöhret sistemini besler, ki bu da yeni ve ilginç projelere katılacak insanların seçiminde bir temel oluşturur.</st></p>
			<p><st c="2747">Bununla beraber, ödeme sistemlerinin adil olması gerekir. </st><st c="2806">Resmi denetmenlerin farklı departmanlardaki astlarının çeşitli projelerde yaptığı her şeyi gözlemleyemeyeceği düşünüldüğünde, işbirlikçi kuruluşlar büyük oranda bir tür çok kaynaklı, 360 derecelik geribildirime bel bağlar.</st></p>
			<h2><span><st c="3028">İşbirlikçi Devrim</st></span></h2>
			<p><st c="3046">İşbirlikçi topluluklar kurmanın inkâr edilemez meydan okumalarını önemsiz gibi göstermek istemiyoruz. </st><st c="3149">Birçok ekipten insanı birbirine bağlayan süreçler oluşturup hizalamak, biteviye dikkat gerektirir. </st><st c="3248">Kendinize çekmeyi dilediğiniz her yıldız oyuncu, ekip uğraşının ödüllerini toplamak adına otonomisinden feragat etmek istemez. </st><st c="3375">Ödemeleri katkıya göre adil bir şekilde bölüştürmek alengirlidir.</st></p>
			<p><st c="3440">Doğrusu istenirse, bir ortak amaç yaratıp muhafaza etmek için gereken sabır ve becerinin, bilhassa bu, bir kur-ve-unut süreci olmadığından dolayı, kurumsal hiyerarşilerde nadiren görüldüğünü bulduk. </st><st c="3640">Piyasalar ve müşteriler evrim geçirdikçe amacın sürekli olarak yeniden tanımlanması gerekir ve topluluğun üyeleri, karmaşık kolektif misyonları şekillendirmeyle ve anlamayla sürekli olarak meşgul olmalıdır. </st><st c="3847">Bu tür bir katılım maliyetli ve zaman alıcıdır. </st><st c="3895">Ve sadece içgüdüleriyle hareket etmeleri gerektiğine inanan karizmatik liderler, bu tür iş yapma yönteminden hoşlanmazlar.</st></p>
			<p><st c="4017">Dahası, IBM’in deneyiminin kanıtladığı gibi işbirlikçi bir topluluk geliştirmek, şirketlerin içinde seyretmesi gereken birçok kısa vadeli rekabetçi ve finansal baskılarla gerilim içinde olan uzun vadeli bir yatırımdır. </st><st c="4237">Bu yüzden, bütün şirketlerin tümüyle işbirlikçi topluluklar içinde örgütleneceği bir günün pek yakında geleceğini tahayyül etmiyoruz.</st></p>
			<p><st c="4370">Yine de çok az kişi, bugünün piyasa şartının (eşzamanlı olarak maliyeti ve verimliliği iyileştirirken, rekabete ve müşteri ihtiyaçlarına ayak uydurmak için yeterince hızlı bir şekilde inovasyon yapmak) farklı işlevlerdeki ve çeşitli sorumluluk düzeylerindeki çalışanların aktif katılımı olmadan karşılanabileceğini iddia edecektir. </st><st c="4703">Bu çabanın altına girmek için işletmeler, minimum elbirliği ve salt rızadan daha fazlasına ihtiyaç duyar. </st><st c="4809">İşlerin daha iyi ve daha ucuza nasıl yapılacağına dair herkesin fikirlerine ihtiyaç duyar. </st><st c="4900">Gerçek bir işbirliğine ihtiyaç duyar.</st></p>
			<p><st c="4937">Bir yüzyıl önce çok az şirket, yeni ortaya çıkmakta olan kitlesel tüketici ekonomisinden faydalanmak için yeterince güvenilir kuruluşlar inşa etmek adına mücadele etti. </st><st c="5107">Başarılı olanlar ünlü isimler oldu: General Motors, DuPont, Standard Oil. </st><st c="5181">Bugün güvenilirlik artık kilit bir rekabet üstünlüğü değil ve yeni bir dönüm noktasındayız. </st><st c="5273">Bu yüzyılın ünlü isimleri olacak kuruluşlar sürdürülebilir, büyük ölçekli, verimli inovasyon ile nam salacak. </st><st c="5383">Bu kapasitenin anahtarı ne şirket sadakati ne de faili muhtar otonomidir, bunlar yerine güçlü bir işbirlikçi topluluktur.</st></p>
			<p><span><st c="5504">İlk olarak Temmuz-Ağustos 2011’de yayınlanmıştır. </st></span></p>
		</div>
	<div id="charCountTotal" value="5555"></div></body>
</html>
