<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-10</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-10" lang="tr-TR" xml:lang="tr-TR">
		<div>
			<h2><span><st c="0">Takipçiler Liderlerini Yansıtır</st></span></h2>
			<p><st c="32">Son zamanlarda davranışsal nörolojideki belki de en çarpıcı keşif beynin oldukça değişik alanlarında ayna nöronların tespit edilmesidir. </st><st c="170">İtalyan nörologlar bu nöronları bir maymunun beyninde, sadece maymun kolunu kaldırdığında ateşlenen belirli bir hücreyi izlerken tesadüfen buldular. </st><st c="319">Bir gün bir laboratuvar asistanı elindeki dondurma külahını ağzına götürmek için kolunu kaldırdığında maymunun beyninde bir tepkiyi harekete geçirdi. </st><st c="469">Bu, beynin başka birisinin yaptığı şeyi taklit eden ya da yansıtan nöronlarla kaplı olduğunun ilk kanıtıydı. </st><st c="578">Bu daha önce bilinmeyen beyin hücresi sınıfı kablosuz nöron ağı gibi çalışıyor ve sosyal dünyamızda gezinmemize imkân sağlıyor. </st><st c="706">Bilinçli veya bilinçsiz olarak bir başkasının duygularını sezdiğimizde, ayna nöronlarımız o duyguların aynısını üretir. </st><st c="826">Toplu olarak, bu nöronlar hemen o anda paylaşılmış bir deneyim hissi yaratır.</st></p>
			<p><st c="903">Ayna nöronlar kuruluşlarda özel öneme sahiptir, zira liderlerin duygu ve eylemleri takipçileri o duygu ve eylemleri yansıtmaya yönlendirir. </st><st c="1044">Takipçilerin beyinlerindeki nöron devresini harekete geçirmenin etkileri çok güçlü olabilir. </st><st c="1137">Yakın zamanda yapılan bir çalışmada meslektaşımız Marie Dasborough iki grup gözlemledi. </st><st c="1225">Birisi olumlu duygusal işaretlerin—yani başla olumlama ve gülümsemeler—eşliğinde olumsuz performans geribildirimi aldı; diğerindeyse çatık kaşlar ve kısılmış gözlerle eleştirel bir biçimde olumlu geribildirim verildi. </st><st c="1443">İki grubun duygusal durumlarını kıyaslamak için yapılan sonraki mülakatlarda, olumsuz duygusal işaretlerin eşliğinde olumlu geribildirim alanlar performanslarıyla ilgili olarak kendilerini iyi görünümlü olumsuz geribildirim alanlardan daha kötü hissettiklerini bildirdiler. </st><st c="1717">Aslında, sunuluş şekli mesajın kendisinden daha önemliydi. </st><st c="1776">Ve herkesin bildiği gibi, insanlar kendini daha iyi hissettiğinde daha iyi performans gösterir. </st><st c="1872">Öyleyse, liderler çalışanlarından en iyi performansı almayı umuyorlarsa, talepkâr olmayı sürdürmeli ama bunu ekiplerinde olumlu bir ruh hali yaratacak yollarla yapmalıdır. </st><st c="2044">Tek başına eski havuç ve sopa yaklaşımı nörolojik açıdan mantıklı değildir; geleneksel teşvik sistemleri takipçilerden en iyi performansı almak için yeterli değildir.</st></p>
			<p><st c="2210">İşte, neyin iyi işlediğine bir örnek. </st><st c="2249">Ayna nöronların tek görevi diğer insanların gülümseme ve kahkahalarını saptamak ve karşılığında gülümseme ve kahkahaları harekete geçirmek olan bir alt kümesi olduğu ortaya çıkıyor. </st><st c="2431">Kendini kontrol eden ve mizah duygusu olmayan bir patron, ekibinin üyelerinde bu nöronları nadiren devreye sokacaktır ama gülen ve neşeli bir atmosfer yaratan bir patron bu nöronları hemen tetikleyerek kahkahaları anında harekete geçirir ve süreçte ekibini sıkı sıkıya birbirine bağlar. </st><st c="2718">Birbirine bağlı bir grup, meslektaşımız Fabio Sala’nın araştırmasında gösterdiği gibi, iyi performans gösteren bir gruptur. </st><st c="2842">Sala en üst düzeyde performans gösteren liderlerin astlarının, vasat performans gösteren liderlerin astlarından üç kat daha fazla kahkaha atmasını sağladığını keşfetmiştir. </st><st c="3015">Bir başka araştırma da, iyi bir ruh hali içinde olmanın insanların enformasyonu daha etkin almasına ve çabucak ve yaratıcı biçimde tepki vermesine yardımcı olduğunu bulmuştur. </st><st c="3191">Diğer bir deyişle, kahkaha ciddi bir şeydir.</st></p>
			<p><st c="3235">Kahkaha Boston’daki bir üniversite hastanesinde kesinlikle fark yarattı. </st><st c="3309">Adlarına Dr. </st><st c="3322">Burke ve Dr. </st><st c="3335">Humboldt diyeceğimiz iki doktor bu ve diğer bazı hastaneleri işleten şirketin CEO konumu için çekişiyordu. </st><st c="3442">Her ikisi de bölüm başkanlığı yapmıştı, çok iyi doktorlardı ve saygın tıp dergilerinde çok sözü edilen araştırma makaleleri yayınlamışlardı. </st><st c="3583">Ama ikisinin çok farklı kişilikleri vardı. </st><st c="3626">Burke ciddi, görev odaklı ve kişiler üstüydü. </st><st c="3672">Personelini sürekli diken üstünde tutan mücadeleci bir havaya sahip, acımasız bir mükemmeliyetçiydi. </st><st c="3773">Humboldt daha az talepkâr değildi, ama rahatlıkla yaklaşılabilir biriydi, hatta personel, meslektaşları ve hastalarla ilişki kurarken şakacı bir insandı. </st><st c="3927">Gözlemciler insanların Humboldt’un bölümünde Burke’ünkinden daha fazla gülümsediğini, birbiriyle şakalaştığını—hatta aklından geçenleri açıkça söylediğini—fark etti. </st><st c="4093">Övülen yetenekler çoğunlukla Burke’ün bölümünden ayrılıyordu; tam tersine, olağanüstü insanlar Humboldt’un sıcak çalışma ikliminin cazibesine kapılıyordu. </st><st c="4248">Hastane yönetim kurulu Humboldt’un sosyal bakımdan akıllı liderlik tarzını takdir ederek yeni CEO olarak onu seçti.</st></p>
		</div>
	<div id="charCountTotal" value="4363"></div></body>
</html>
