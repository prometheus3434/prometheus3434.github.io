<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-48</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-48" lang="tr-TR" xml:lang="tr-TR">
		<div>
			<p><st c="0">Ancak, İ2.0 her yerde sonuç vermedi, hatta başlamadı bile. </st><st c="60">Birçok şirket olası sakıncalar—örneğin blogların suiistimal edilmesi veya enformasyon hırsızlığı olasılığı—somut ve doğrudan gibi görünürken yararlarının belirsiz ve uzak görünmesi nedeniyle buna girişmeyi reddetmektedir. </st><st c="282">İlaveten, birçok şirket üç nedenden dolayı kendi İ2.0 girişimini terk etti. </st><st c="358">Bir, bu işbirliği araçlarının değeri hakkındaki şüpheler, aktif olarak kullanıldıklarında bile sürmektedir. </st><st c="466">İki, BSYP’ler çoğu kez başlangıçta etkili gibi görünmez. </st><st c="523">Şirket wiki’lerinin sayfaları bir dosya içindeki belgeler gibi okunur; bloga yazılanlar haber bültenleri gibidir ve kişisel sayfalar Facebook profillerine benzer. </st><st c="686">Üç, birçok proje hiç gelişme göstermemiştir. </st><st c="731">Çalışanlar yeni teknolojileri kullanmaya akın etmedi ve sonunda sponsorların elinde umdukları yağmur ormanı yerine dijital çorak arazi kaldı. </st><st c="873">Aslında, McKinsey’in 2008 tarihli bir anketi şirketlerin sadece yüzde 21’inin kendi İ2.0 girişimlerinden bütünüyle memnun olduğunu ve yüzde 22’sinin ise hiçbir şekilde memnun olmadığını gösterdi.</st></p>
			<p><st c="1068">Şirketler bu teknolojileri dört yıl önce ciddiyetle kullanmaya başladıklarından beri, hem başarılı hem de başarısız İ2.0 projelerini inceliyorum. </st><st c="1215">Araştırmam, başarısızlıklara rağmen, dikkat çekici başarıların olduğunu ve şirketler bu araçları iyi kullanmayı öğrenirse, daha fazla büyük başarının mümkün olduğunu gösteriyor. </st><st c="1393">Girişimlerin çoğu beş yaygın inanış nedeniyle başarısız olur; bunlar sabotajcıların değil iyi niyetli insanların mantıklı tutumlarıdır. </st><st c="1529">Gene de veri, araştırma ve örnek olay incelemeleri inanışların yanlış olduğunu gösteriyor; bunlar İ2.0’nin efsaneleridir. </st><st c="1651">Aşağıdaki sayfalarda bir İ2.0 girişimi başlamadan önce ortaya çıkan iki efsaneyle başlayarak ve yayıldıktan sonra etkili olabilen üç ayrı efsaneyle bitirerek, bunları çürüteceğim.</st></p>
		</div>
	<div id="charCountTotal" value="1830"></div></body>
</html>
