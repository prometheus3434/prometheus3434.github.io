<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-7</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-7" lang="tr-TR" xml:lang="tr-TR">
		<div>
			<p><st c="0">Kenny’nin oluşturduğu ağ, yakın zamanda Ericsson ile önemli bir stratejik iş ortaklığıyla sonuçlandı. </st><st c="103">Artık Akamai, tüketicilerin mobil cihazlardaki internet deneyimlerini değiştirmek için mobil deviyle birlikte çalışıyor. </st><st c="224">Ortaklık Kenny’nin, iki yıl önce Monaco Medya Forumunda orta seviyeli bir Ericsson yöneticisiyle yaptığı bir konuşmadan filizlenmiş: “Gerçekten de Ericsson’un ne olabileceğine dair fikrimi değiştirdi ve her ikimizin de benzer teknik sorunları çözmeye çalıştığımızı gördüm. </st><st c="497">Sonra onların CEO’suyla buluşmak için ortak arkadaşlarımızı araya soktum ve onun ekibindeki doğru isimlerin Akamai’deki mevkideşleriyle buluşmalarını ayarladım.”</st></p>
			<p><st c="658">Bugünlerde kuruluşlarıyla dışarıdaki dünya arasında köprüler kuranlar sadece başkanlar ve CEO’lar değil. </st><st c="764">General Electric’in pazarlama kurulu başkanı Beth Comstock’u ele alalım. </st><st c="837">Meşgul (ve belki de daha şirket içine odaklanmış) GE yöneticileri yerine oynadığı şirket dışı rollerde öğrendiklerini paylaştığı haftalık “BlackBerry Beth” blogu ile ünlüdür. </st><st c="1012">İçerikli ve kışkırtıcı blogu GE’nin binlerce satış, pazarlama ve teknoloji liderine gider. </st><st c="1103">Comstock burada, insanların gözden kaçırmış olabileceği ilgi çekici enformasyonlar aktarır ve bunları GE’nin karşılaştığı zorluklarla fırsatlara yeniden bağlamaya özen gösterir. </st><st c="1281">Sözgelimi, Dünya Ekonomik Forumundan yeni gönderdiği bir iletide, bilim insanlarından oluşan bir panelin, bir GE araştırmasının sonuçlarıyla aynı sonuçlara ulaştığını yazdı. </st><st c="1455">Bu sonuç, tek başına teknolojinin inovasyonu garanti edemeyeceği ve yaratıcılık konusunda daha fazla eğitim verilmesi gerektiğiydi.</st></p>
			<p><st c="1586">“GE’deki birçok kişinin duyduğunu düşünmediğim enformasyonu sergilemek ve bu enformasyonu kendi zorluklarımıza uygun bir şekilde tercüme etmek için çok çalışıyorum. </st><st c="1752">Muhtemelen zamanımın yarısını kendimi GE’nin ötesindeki dünyaya kaptırarak geçiriyorum. </st><st c="1840">Umarım bu, meslektaşlarımı şirket dışına daha fazla odaklanmaya cesaretlendirir. </st><st c="1921">Mesaj şu: Eğer bunu, zamanımın bir kısmını bu şekilde geçirecek kadar önemli bulduysam, belki sen de böyle bulursun.”</st></p>
			<p><st c="2038">İşbirlikçi liderler, kuruluşlarını daha geniş dünyaya bağlamak için sadece belli alanlarda—yerel kulüpler, sektörel birlikler ve müşteri ile tedarikçi ilişkileri—değil bunların ötesinde de temaslar kurarlar. </st><st c="2247">Yakın sektörlerde, Silikon Vadisi gibi sıcak inovasyon noktalarında veya gelişmekte olan ekonomilerle ya da farklı eğitim geçmişleri veya etnik arka planları olan insanlarla ağlar oluşturma, gözlerini yeni iş fırsatlarına ve ortaklarına açmalarına yardımcı olur. </st><st c="2510">Sözgelimi, Comstock’un uzay inovasyonundaki şirket dışı temasları GE’yi NASA’ya yönlendirdi ve şirket, içgörüleriyle en iyi pratiklerini onlarla paylaştı. </st><st c="2665">İki kuruluş sağlık hizmetlerinde de uygulamaları olabilecek uzay teknolojileri hakkında tartışmalara başladı.</st></p>
			<p><st c="2774">Araştırmalar hep, iyi liderlik edildiği takdirde çeşitli ekiplerin daha iyi sonuçlar ürettiğini gösterir. </st><st c="2881">Dolayısıyla farklı arka planlardan, disiplinlerden, kültürlerden ve nesillerden gelenlerin bir araya getirip sundukları şeyleri kaldıraç olarak kullanabilmek, liderler için bir zorunluluktur. </st><st c="3073">Buna rağmen birçok şirket aşırı miktarda zaman, para ve enerjisini yetenekli insanları çekip sonra da onları yaratıcılığı öldüren homojenleştirme süreçlerine tabi kılmak için harcar. </st><st c="3256">Sözgelimi, birçok çokuluslu şirkette İngilizceyi ana dili olarak konuşmayanlar dezavantajlıdır. </st><st c="3352">Üst düzey yöneticilere göre bu kişiler kulağa ana dili İngilizce olanlar kadar “Lider-gibi” gelmezler ve sonunda terfilerde pas geçilirler. </st><st c="3492">İnovasyonların gitgide daha fazla şekilde gelişmekte olan piyasalardan kaynaklandığı bir dönemde, bunun olmasına izin veren şirketler kaybolup gidecektir.</st></p>
			<h2><span><st c="3646">Çevredeki Yeteneği Çekin</st></span></h2>
			<p><st c="3671">Araştırmamızdaki en iyi performansa sahip şirketlerden biri olan Fransalı Danone, yöneticilerinin bu tür engellerle karşılaşmamasını sağlıyor. </st><st c="3815">Dünyanın dört bir yanındaki tüm yöneticileri şirketin yıllık denetimi için bir araya geldiklerinde birçoğu kendi anadilinde sunum yapmayı tercih ediyor. </st><st c="3968">CEO Franck Riboud şöyle diyor: “İngilizceyi iyi konuşamamak bir engel yaratmasın diye tercümanlara bir servet döktük. </st><st c="4086">Hatta bazı yöneticilerimiz kendi ticari durumlarını yerel kıyafetleriyle sundular. </st><st c="4169">Bu, yetenekleri, kusursuz İngilizce konuşamayan kişilerin tıkanıp kaldığı rakiplerimizden çalmamıza yardımcı oluyor.”</st></p>
			<p><st c="4286">Araştırmamızdaki bir diğer en iyi performansa sahip şirket olan ve ev, sağlık ve kişisel bakım ürünleri üreticisi, İngiltere merkezli Reckitt Benckiser, işgücünün çeşitliliğini rekabet üstünlüklerinden biri ve 1999’dan 2010’a yıllık ortalama yüzde 17’lik gelir büyümesinin kilit bir nedeni olarak görüyor. </st><st c="4593">Şirketin üst düzey yönetiminde hiçbir uyruk baskın değildir. </st><st c="4654">İki yönetici Hollandalı, biri Alman, ikisi İngiliz, biri Güney Afrikalı, ikisi İtalyan ve biri Hintlidir. </st><st c="4760">(Yakında emekli olacak.) CEO Bart Becht şöyle diyor: “Farklı deneyimlere sahip çalışanlarım olduğu sürece, aynı odada bir Pakistanlı, bir Çinli, bir İngiliz veya bir Türkün, bir kadın veya bir erkeğin ya da satıştan veya başka bir departmandan birinin bulunup bulunmamasının hiçbir önemi yok çünkü farklı arka plana sahip çalışanlarınız sayesinde yeni fikir üretme şansınız daha yüksek olur. </st><st c="5152">Çatışma şansı da yüksektir ve yapıcı olduğu, bize en iyi fikri getirdiği sürece çatışma da iyidir.”</st></p>
			<p><span><st c="5251">Çevredeki Yeteneği Çekin</st></span></p>
			<p><st c="5276">• Şimdiki ekibiniz uyruk bağlamında ne kadar çeşitli? </st><st c="5331">Ya cinsiyet? </st><st c="5344">Yaş?</st></p>
			<p><st c="5348">• Anavatanınızın dışında ne kadar zaman geçirirsiniz?</st></p>
			<p><st c="5402">• Yükselmekte olan piyasalarınızı bu yıl ziyaret ettiniz mi?</st></p>
			<p><st c="5463">• Ağınız, (çocuğunuz olmayan) yirmilerinde insanları içeriyor mu?</st></p>
			<p><st c="5529">Becht’in ileri sürdüğü gibi, uyruk önemli olan tek çeşitlilik türü değildir. </st><st c="5607">Yaratıcı sektörler üzerine araştırmalar, (ister patent alma, ister olumlu eleştiriler görme isterse de finansal getiri bağlamında olsun) en başarılı olan işbirliklerinin hem deneyimli insanları hem de yeni gelenleri içerdiğini ve daha önce hiç birlikte çalışmamış insanları bir araya getirdiğini gösteriyor. </st><st c="5915">Liderler bu karışımı teşvik etmek için tasarlanmış uğraşlar vermelidir: İnsanlar kendi hallerine bırakıldığında iyi tanıdıkları veya benzer arka plana sahip oldukları kişilerle işbirliği yapmayı tercih ederler. </st><st c="6126">Statik gruplar, inovasyon için öldürücü olabilecek dar görüşlülüğü doğurur. </st><st c="6202">Sözgelimi, Nokia’nın eski yönetici ekibinin yüzde 100’ü de Finlandiyalıydı ve on yıldan uzun bir süredir birbirleriyle yakın bir çalışma ilişkisine sahiplerdi. </st><st c="6362">Birçok kişi, bu ekibin Silikon Vadisinden yükselen akıllı telefon tehdidini görmedeki başarısızlığının nedeninin bu homojenlik olduğuna inanıyor.</st></p>
			<p><st c="6507">İşbirlikçi liderler yeni oyuncuların dönemsel demlenmesi yoluyla ekiplerinin taze kalmasını temin ederler. </st><st c="6615">Y Neslinden (1970’lerin ortalarından 2000’lerin başlarına dek doğan, online ortamda bilgi ve fikirlerini paylaşarak büyüyen kişiler) çalışanlar içermek işbirliklerini canlandırmanın bir diğer belirgin yoludur. </st><st c="6825">Birkaç şirket, Y Neslinin fikirlerine ve bakış açılarına koşum takmak için teknoloji kullanmaya başladı. </st><st c="6930">Önceden gördüğümüz gibi Salesforce.com, yönetim toplantısını tüm çalışanlarına açmak için Chatter’ı kullanarak bu kişileri çevreden içeri getirdi. </st><st c="7077">Hindistanlı HCL’de şirketteki çalışanlar, kendileri için önemli olan konulardaki sanal sohbetlere katılırlar ve CEO Vineet Nayar, bölümler arası geniş bir çalışanla etkileşime girmesine imkân veren popüler bir blogla bizzat temas kurar. </st><st c="7314">Mühendislik yeteneği rekabetinin ateşli olduğu bir piyasada en iyi ve en parlakları çekme yeteneği HCL’nin 2008’den 2010’a yılda yüzde 30 büyümesine yardımcı oldu.</st></p>
			<h2><span><st c="7477">İlk Önce En Üstte İşbirliği Yapın</st></span></h2>
			<p><st c="7511">Liderlerin işbirlikçi fırsatları fark edip en iyi yetenekleri kendilerine çekmeleri yeterli değil. </st><st c="7611">Aynı zamanda, bizzat iyi işbirlikçiler olarak ortamı belirlemeliler. </st><st c="7680">Her zamankinden fazla şekilde, orta seviyedeki işbirliği çabaları, kuruluşun üst seviyelerindeki politik oyunlar ve hâkimiyet savaşlarıyla sabote edilir. </st><st c="7834">Geçen yıl </st><span><st c="7844">New York Times</st></span><st c="7858">’a yazan eski bir şirket yöneticisine göre Microsoft’un tablet bilgisayarı on yıldan uzun bir süre önce geliştirdiğini ama rekabet halindeki Microsoft bölümlerinin projeyi öldürmek için kurdukları kumpaslardan dolayı Apple’ın hit parçasından önce piyasaya süremediğini bir düşünün.</st></p>
			<p><st c="8140">Sorunun bir kısmı, CEO ve astlarından oluşan birçok liderlik ekibinin aslında ekip olarak faaliyet göstermemesidir. </st><st c="8257">Her üye kuruluşun çeşitli projeleriyle faaliyetlerini uyumlu bir bütün içine sokmak adına çok sorumluluk ya da teşvik almadan kendi bölgesini, işlevini veya ürün ya da hizmet kategorisini yürütür.</st></p>
			<p><st c="8453">Brezilyalı Natura Cosmeticos’da CEO Alessandro Carlucci, her düzeyde işbirlikçi bir zihniyeti teşvik eden ve firmanın </st><span><st c="8572">Fortune</st></span><st c="8579">’un liderlere göre en iyi şirketler listesinde en iyi dereceyi almasına yardımcı olan kapsamlı bir “taahhüt süreci” kurdu. </st><st c="8703">Süreç, Natura’nın 2004’teki oldukça başarılı IPO’sunun ardından, üst düzey yöneticiler arasındaki rekabetçi hedefler şirketin beklentilerini tehdit etmeye başladığı zaman uygulandı. </st><st c="8885">Carlucci, üyelerini ortak hedefler etrafında birleştirmek ve iktidar mücadelelerini durdurmak için yönetim komitesini yeniden örgütlemesi gerektiğine karar verdi. </st><st c="9048">Üst düzey ekibinin üyelerinden, şirket idarelerinin bir parçası olarak kişisel gelişim konusunda bir söz vermelerini istedi.</st></p>
			<p><span><st c="9172">İlk Önce En Üstte İşbirliği Yapın</st></span></p>
			<p><st c="9206">• Ekibinizin üyeleri, kişisel hedeflerinin ötesinde herhangi bir ortak sorumluluk taşıyor mu?</st></p>
			<p><st c="9300">• Astlarınızın ödeneği herhangi bir kolektif hedefe bağlı mı veya herhangi bir kolektif sorumluluk yansıtıyor mu?</st></p>
			<p><st c="9414">• Ekibinizin içindeki iktidar mücadelelerini yok etmek için özel olarak ne yaptınız?</st></p>
			<p><st c="9499">• Astlarınızın hem performans hem de öğrenim hedefleri var mı?</st></p>
			<p><st c="9562">Her yönetici, bireysel olarak herkesle ve grup olarak takımla tanışan, şirket dışından bir koçla “kişisel bir yolculuğa” başladı: “Bu farklı türde bir koçluk. </st><st c="9722">Bu sadece patronunuzla veya astlarınızla konuşmak gibi değil, daha çok bir kişinin ailesiyle hayat hikâyesi hakkında konuşmaktır; daha bütüncül, daha geniş, bir insanoğlunun tüm farklı rollerini bütünleştiricidir.”</st></p>
			<p><st c="9936">Natura’nın finans, enformasyon teknolojisi ve hukuki işler kıdemli başkan yardımcısı Roberto Pedote şöyle diyor: “Bence temel mesele, süpermen olmadığımızı, başarısızlıklarımızın olduğunu, bazı şeylerden korktuğumuzu ve tüm yanıtları bilmediğimizi göstererek kendimizi korunmasız hale getirmemizdir.”</st></p>
			<p><st c="10237">Taahhüt süreci benimsendiğinden bu yana Natura’nın yöneticileri, 2010’da yüzde 21 büyüyen işi iyileştirme çabalarında birlik olma konusunda çok daha iyi hale geldi. </st><st c="10403">Üst düzeyde işbirlikçi bir zihniyet kuruluşun geri kalanına yavaş yavaş aktı ve süreç şirketin tüm yöneticilerine açıldı.</st></p>
			<p><st c="10524">Eğer liderler sektörler arasında ve tedarikçiler, müşteriler ve tüketicilerle ortaklıklar yoluyla daha fazla inovasyonu cesaretlendirmek istiyorlarsa, ağırlıklı olarak kısa vadeli performans göstergelerine bel bağlamayı bırakmalılar. </st><st c="10759">Psikolog Carol Dweck’e göre insanlara ya performans ya da öğrenim hedefleriyle görev yaptırılabilir. </st><st c="10860">Bir çevreye performans hedefleri hâkim olduğunda insanlar, zekâ veya liderlik gibi değerli bir özellikleri olduğunu başkalarına göstermeye motive olurlar. </st><st c="11015">Öğrenim hedefleri hâkim olduğunda, bu özelliklerini </st><span><st c="11067">geliştirmeye </st></span><st c="11080">motive olurlar. </st><st c="11096">Performans hedeflerinin, öğrenmelerine yardımcı olacak görevler yerine daha iyi görünmelerine neden olacak görevleri tercih etmelerini tetiklediği bulundu. </st><st c="11252">Öğrenim hedeflerine yapılan bir geçiş, yöneticilerin başkalarından bilgi edinmek için araştırma fırsatlarına daha açık hale gelmelerini sağlar.</st></p>
			<p><st c="11395">HCL’de, CEO Vineet Nayar, üst düzey yöneticiler için radikal bir biçimde farklı olan—geniş aralıktaki bir çalışanı fikirlerini sunmaya davet eden—bir 360 derecelik değerlendirme benimseyerek işbirliğine katkısını sergiledi. </st><st c="11620">Her ne kadar şirket, 360 derecelik değerlendirmesini önceden yapmış olsa da her yönetici, çoğunlukla yöneticinin kendi dolaysız kontrol kapsamı içinden görece az sayıda insan tarafından değerlendirildi. </st><st c="11823">Nayar’ın </st><span><st c="11832">Employees First, Customers Second </st></span><st c="11866">kitabında bahsettiği gibi “katılımcıların çoğu, değerlendirdikleri insanla aynı alanda çalışıyordu. </st><st c="11966">Bu, piramidin farklı bölümleri arasındaki sınırları pekiştirdi. </st><st c="12030">Fakat biz tüm bunları değiştirmeye çalışıyorduk. </st><st c="12079">İnsanları bu sınırların ötesinde faaliyet göstermeye cesaretlendirmek istiyorduk.” Nayar kendi 360 derecelik değerlendirmesini web’e koyarak ortamı belirledi. </st><st c="12238">Bir kez yöneticiler yeni şeffaflığa alıştıklarında, 360 derecelik değerlendirmeler daha geniş bir gruba yayıldı. </st><st c="12351">Bir yöneticinin etkileyebileceği veya nüfuz edebileceği tüm çalışanlara—raporlama ilişkileri ne olursa olsun—o yöneticiyi değerlendirme imkânı veren yeni bir özellik, “Neşeli Ayaklar” eklendi.</st></p>
			<h2><span><st c="12543">İşbirliği Oybirliğine Eşit Değildir</st></span></h2>
			<p><span><st c="12579">İŞBİRLİKÇİ LİDERLİK,</st></span><st c="12600"> birinin resmi kontrolü dışında olan insanlarla grupları bağlama ve bunlara, ortak hedefler doğrultusunda çalışma ilhamı verme kapasitesidir; kanaatler, kültürel değerler ve faaliyet normlarındaki farklılıklara rağmen.</st></p>
			<p><st c="12818">Çoğu insan işbirlikçi liderliğin eski emir-komuta modelinin tersi olduğunu sezgisel olarak anlar ama oybirliği temelli bir yaklaşımla farklılıklar daha inceliklidir. </st><st c="12985">İşte size, üç liderlik tarzı arasında bazı faydalı ayrımlar.</st></p>
			<p><st c="13045">Yöneticilerin bireysel hedeflerini teşvik etmek yerine işbirliği yapmalarının ödüllendirilmesi için üst düzey yönetimi politika dışına çıkarmak mutlak bir zorunluluktur. </st><st c="13216">Reckitt Benckiser’da politikaya çok az müsamaha vardı. </st><st c="13271">Bart Becht şöyle diyor: “Politikanın yok olduğundan emin olmak için çok zahmet çektik, çünkü bence bunlar bir kuruluş için çok kötü. </st><st c="13404">Açık konuşmak gerekirse bence bunlar zehir.” Becht’in dobra, ‘saçmalamaya izin yok’ tarzı ve insanların toplantılarda birbiriyle açık bir şekilde tartışmaları yönündeki beklentisi de, gerçek bir ekip çalışmasının kökleşmesine imkân vererek politikayı asgaride tutmaya yardımcı oldu.</st></p>
			<p><img src="image/Screen_Shot_2019-09-07_at_19.34.27.png" alt="" /><st c="13686"></st></p>
			<h2><span><st c="14725">Demir Yumruk Gösterin</st></span></h2>
			<p><st c="14746">Liderler çalışanları işbirliği yapmaya başlatınca farklı bir sorunla karşılaşırlar: Bunu fazla yapmak. </st><st c="14850">Sık sık insanlar her şeyde işbirliği yapmaya çalışacak ve fikirleri tartışıp fikir birliğine ulaşma mücadelesi vererek sonu gelmeyen toplantılara kapanacaklar. </st><st c="15010">Karar alamayacak ve hızlı bir şekilde uygulayamayacaklar. </st><st c="15068">İşbirliği, tekerleğe yağ değil durma noktasına gelene kadar kum dökmek haline gelecek.</st></p>
			<p><st c="15154">Etkin işbirlikçi liderler, ekipleri yönlendirmede güçlü bir rol üstlenirler. </st><st c="15232">Fırsatlar gelip geçtikçe onları biçimlendirip dağıtarak kıvraklık sağlarlar—tıpkı Hollywood’lu yapımcıların, yönetmenlerin, aktörlerin, yazarların ve teknisyenlerin bir sinema projesinin ömrü için ekipler kurmaları gibi. </st><st c="15453">İşbirlikçi çabalar oldukça akışkandır ve şirket silolarına kapatılmaz.</st></p>
			<p><st c="15523">Etkin liderler net karar hakkı ve sorumlulukları da verirler, bu yüzden uygun noktada birileri tartışmayı sonlandırabilir ve son kararı verebilir. </st><st c="15671">Yapıcı çatışma ve verimli anlaşmazlıklar cesaretlendirilir, savaşlar devam etmek üzere bırakılmaz. </st><st c="15770">İşler Reckitt Benckiser’da tam olarak böyle yürür. </st><st c="15821">Ekipler buluştuğunda insanlar, fikirler öne sürmenin ve birbirlerine meydan okumanın sorun olmadığını, hatta beklendiğini bilirler. </st><st c="15953">En iyi fikir kazanana kadar yüksek sesle cayır cayır tartışırlar. </st><st c="16019">Eğer zaman içinde belirgin bir uzlaşıya varılamazsa toplantıya başkanlık eden kişi normal olarak kararı alır ve grubun geri kalanı dediğini yapar. </st><st c="16166">Bu, zinde bir tartışma ama net kararlar ve hızlı eylemleri garantiler. </st><st c="16237">Büyük Kiros’un bir zamanlar söylediği gibi; konseyde çeşitlilik, emirde birlik.</st></p>
			<h2><span><st c="16316">Kontrolü Kaybetmeden Kontrolü Gevşetmek</st></span></h2>
			<p><st c="16356">Eski silolar ve solo oyuncular dünyasında, liderlerin ihtiyaç duydukları her şeye tek bir çatı altında erişimleri vardı ve emir-komuta tarzı iyi hizmet görüyordu. </st><st c="16520">Fakat işler değişti: Dünya çok daha birbirine bağlantılı hale geldi ve eğer yöneticiler bu bağlantıların gücünden nasıl faydalanacaklarını bilmezlerse geride kalacaklar.</st></p>
			<p><span><st c="16689">Demir Yumruk Gösterin</st></span></p>
			<p><st c="16711">• Son altı ay içinde herhangi bir işbirliği projesini öldürdünüz mü?</st></p>
			<p><st c="16780">• Dinamik bir şekilde—fırsatlar ortaya çıktıkça hızlıca ekipler kurup dağıtarak—yönettiniz mi?</st></p>
			<p><st c="16875">• Kuruluşunuzdaki doğru insanlar bir tartışmayı “kapatıp” bir karar alabileceklerini biliyorlar mı?</st></p>
			<p><st c="16975">• Ekibiniz fikirleri dinamik bir şekilde tartışıp verilen kararın arkasında birleşiyor mu?</st></p>
			<p><st c="17066">Günümüzün liderleri fikirleri, insanları ve kaynakları her tür sınırın ötesinden toplayabilmelidir. </st><st c="17167">Bu, yetenek stratejilerini yeniden keşfetmeyi ve hem kurum içi hem de kurum dışında güçlü bağlantılar kurmalarını gerektirir. </st><st c="17293">Farklı oyuncuların bir araya gelerek etkin çalışmasını sağlamak için, otorite sergilemek yerine iknayı ne zaman kullanacaklarını, verimsiz tartışmaları ne zaman sonlandıracaklarını, işyeri politikalarına izin vermemeyi ve nihai kararları alabilmeyi öğrenmeleri gerekir. </st></p>
			<p><st c="17563">Görüşler, kültürel değerler ve faaliyet normları arasındaki farklılıklar işbirlikçi çabalara kaçınılmaz olarak karmaşıklık katar. </st><st c="17693">Ancak aynı zamanda bunları zenginleştirir, daha yenilikçi ve daha değerli hale getirir. </st><st c="17781">İşbirlikçi liderliğin kalbinde bu değeri almak yatar.</st></p>
			<p><span><st c="17834">İlk olarak Temmuz-Ağustos 2011’de yayınlanmıştır.</st></span></p>
		</div>
	<div id="charCountTotal" value="17884"></div></body>
</html>
