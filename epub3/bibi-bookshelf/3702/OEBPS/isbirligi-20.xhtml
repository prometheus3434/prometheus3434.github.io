<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-20</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-20" lang="tr-TR" xml:lang="tr-TR">
		<div>
			<h2><span><st c="0">Ödemeyi Peşin Alın ve Kendiniz Kurun</st></span></h2>
			<p><st c="37">Bu tür bir işbirliğini ilk kez yıllar önce gördüm ama bugün de bana ders vermeye devam ediyor. </st><st c="133">Üniversiteden mezun olduktan kısa bir süre sonra Advanced Instruments adındaki küçük bir şirkette çalışmak için Boston’a gittim. </st><st c="262">Yaptığı laboratuvar araçları—çözeltilerdeki partikül yoğunluğunu ölçen bir ozmometre ve çözeltilerdeki iyonları ölçen bir yalım ölçer—piyasa için yeniydi, bu yüzden düzenli olarak büyük konferans ve fuarlarda stant açmaya yatırım yapıyorduk. </st><st c="504">Stanttaki trafik yavaşladığında komşu sergilerdeki arkadaşlarla birbirimizi tanıyarak zamanımızı geçiriyorduk. </st><st c="615">1960’ta, bu konferanslardan birinde, Technicon’ın CEO’su Jack Whitehead’le tanıştım. </st><st c="700">Sonradan onun şirketini çok iyi öğrendim. </st><st c="742">Başarısı, sadece şaşırtıcı bir ticari hikâye olmanın çok ötesindeydi. </st><st c="812">Bu, Margaret Mead, “Kendisini dünyayı değiştirmeye adamış küçük bir grubun gücünü asla küçümsemeyin. </st><st c="913">Aksine, bunu yapabilen tek şey onlardır” dediğinde aklında olana benzer türden bir çabadır.</st></p>
			<p><st c="1004">Technicon aslen bir doku numunesi hazırlama ekipmanı üreticisiydi ve bu, iyi bir işti ama yavaş büyüyordu. </st><st c="1112">Jack, işini genişletmesine imkân verecek yeni teknolojiler arayışı içindeydi. </st><st c="1190">Gözüpek bir karar verip belli kimyasalların analiz işlemlerini otomatikleştiren bir makinenin patentini ve prototiplerini aldı. </st><st c="1318">Makineyi icat eden doktor bir klinik kimyacıydı—kan, idrar ve diğer vücut sıvılarını test eden hastane laboratuvarlarını yürüten kişi—ve yaratımı hakikaten muhteşemdi. </st><st c="1486">Sıvı örnekleri makinenin içine akıtılıyor ve hidrofob (su-itici) malzemelerden yapılmış saydam tüplerle iletiliyordu. </st><st c="1604">Her örnek birbirinden ayrılmak yerine tüpün içine diziliyordu. </st><st c="1667">Hava baloncukları örnekleri birbirinden ayırıyor ve birbirlerine bulaşmalarını engelliyordu. </st><st c="1760">Örnekler, “baloncuk makinesindeki” yolculukları boyunca, sıvı bir örnekteki çeşitli ışık dalga boylarının emilimini saptayan ve böylelikle hangi kimyasallardan hangi ölçülerde bulunduğunu belirten bir cihaz olan spektrometreden geçiyorlardı.</st></p>
			<p><st c="2001">Mucit, doğal olarak başarısıyla gurur duyuyordu. </st><st c="2051">Fakat zamanının büyük laboratuvar tedarik şirketlerine cihazını satmaya çalıştığında geri çevrildi. </st><st c="2151">Günlük olarak yapılan milyarlarca test sayesinde böyle araçlar bugün multimilyar dolarlık işleri teşkil ettiklerinden, bu size şaşırtıcı gelebilir. </st><st c="2299">Fakat bu, doktorların çok az test istedikleri ve bunları yapabilecek bir sürü laboratuvar teknisyeninin olduğu 1960’ların başıydı. </st><st c="2430">Önde gelen üreticiler bile bu süreci otomatikleştirmenin anlamını görememişlerdi. </st><st c="2512">Daha önemlisi, mesleki birlikler hemfikir değillerdi. </st><st c="2566">Daha fazla teste ihtiyaç olduğuna inanmamakla kalmıyor, onlara aksini anlatmaya cüret eden herhangi bir yabancıya apaçık düşman kesiliyorlardı. </st><st c="2710">Bunun, tanımlanmış bir piyasası olmayan yeni ve bozucu bir teknoloji olduğunu söylemek, bunu hafife almaktır. </st><st c="2820">Ve her ne kadar büyük şirketler kabul edilmiş ürünleri satmakta oldukça iyi olsalar da, bu tarz bir meydan okumayı anlamadılar (ve hâlâ da anlamıyorlar). </st><st c="2974">Bu tür bir makinenin müjdelediği değişimi tahayyül edebilselerdi bile, yeni piyasaları yaratmakla kol kola giden kültür değişimi etkinliklerini başaramazlardı. </st><st c="3134">Ama Jack yapabilirdi.</st></p>
			<p><st c="3155">Dışa dönük kişiliği ve ikna gücü onun lehine çalıştı ama aynı zamanda radikal bir satış süreciyle ortaya çıktı. </st><st c="3268">Ekipmanın yeni olduğuna ve bir sürü patentle korunduğundan dolayı eşsiz kalacağına dikkati çekerek, ilgilenen tüm alıcılara bunu öğrenmek için fabrikasında bir hafta geçirmelerinin gerektiğini söyledi—ve ödeme peşin yapılacaktı. </st><st c="3497">Eğitimde ekipmanın nasıl çalıştığı, hangi aksaklıkların olabileceği, bunların nasıl düzeltileceği, bunun farklı uygulamalar için nasıl kullanılacağı ve yeni uygulamaların nasıl geliştirileceği anlatılacaktı. </st><st c="3705">Müşterilerin kendi makinelerini bir araya getirmeleri bile gerekiyordu.</st></p>
			<p><st c="3776">Bunlar kulağa, insanları bu makineyi almaktan caydıracak koşullar gibi gelebilir. </st><st c="3859">Meşgul bilim insanları için bir hafta uzun bir süredir ve fabrika da eğlenceli bir yer değildir. </st><st c="3956">Parayı peşin istemekse oldukça saldırganca görünebilir. </st><st c="4012">Fakat her alanda erkenden uyum sağlayanlar olur ve Jack de onları bulmakta iyiydi.</st></p>
			<p><st c="4094">Fakat yaklaşımın asıl büyüsü, katılımcılar arasında yarattığı sıra dışı dinamikti. </st><st c="4178">Technicon’un fabrikasında çalışırken, uygulamalar hakkında düşünürken kendilerini müşteri gibi değil ortak gibi hissettiler. </st><st c="4303">Jack’i ve kadrosunu tanımaya başladılar. </st><st c="4344">Gün boyunca karınca gibi çalışıp geceleri fazlasıyla nazlandılar; bazen de tam tersi oldu. </st><st c="4435">Birbirlerini çok iyi tanımaya başladılar. </st><st c="4477">Bir aile gibi oldular.</st></p>
			<p><st c="4499">Hafta bittiğinde, bu ilişkiler devam etti ve inovasyonun etrafında enerjik bir topluluk oluşmaya başladı. </st><st c="4606">Bilim insanı olan müşteriler birbirlerinin makinelerini tamir ettiler. </st><st c="4677">Yeni uygulamalar geliştirdiler. </st><st c="4709">Makaleler yayınladılar. </st><st c="4733">Yeni ürün fikirleri ortaya attılar. </st><st c="4769">Bilimsel toplantılarda konuşmalar yaptılar. </st><st c="4813">Yeni müşteriler topladılar. </st><st c="4841">Zaman içinde standartlar, eğitim programları, yeni iş modelleri ve hatta yeni alanlarını tarif etmek için özel bir dil geliştirdiler.</st></p>
			<p><st c="4974">Tüm bunlar, Jack’in “biraderler grubunun” yeterince büyük hale gelip çok sayıda yeni fikir üretmeye başlamasından ve bu yüzden Technicon Sempozyumunu düzenlemeye karar vermesinden çok önce değildi. </st><st c="5173">Bu sempozyum son derece heretikti çünkü o zamanlar tüm bilimsel konferansları akademik topluluklar planlar ve finanse ederdi; Technicon gibi şirketler de sergi salonlarına sürgün edilirdi. </st><st c="5362">Fakat sempozyum açık bir ihtiyaca hizmet ediyordu ve yıllar içinde boyutu ve prestiji, hem nitelik hem şöhret açısından mesleki birliklerin toplantılarına rakip olacak kadar arttı. </st><st c="5543">Bu strateji idrak edilmeden çok önce Jack, bir “kullanıcı grubu” oluşturdu. </st><st c="5619">Herkesin hem bir lider hem de bir takipçi olduğu bir kültür yarattı. </st><st c="5688">Bu, parayla ilgili bir şey değildi; yeni bir alanda öncü olmakla ilgiliydi.</st></p>
			<p><st c="5763">Bu özgün stratejinin alanın ilerlemesine ve Technicon’un başarısına ne kadar faydasının dokunduğunu izlemek, üzerimde derin bir etki bıraktı. </st><st c="5906">Meslektaşlarımın çoğu, Jack’in yaptığını yaratıcı pazarlama ve saldırgan iş stratejisi olarak gördü. </st><st c="6007">Fakat ben farklı görüyordum ve artık, aslında olup bitenin çok daha büyük bir şey olduğunu biliyorum. </st><st c="6109">Sadece işbirliğiyle—ve önceden birlikte çalışmalarına hiç ihtiyaç duyulmamış insanlar arasında işbirliğiyle—yaratılabilecek yeni bir alanı piyasaya sokuyordu. </st><st c="6268">Jack’in çabaları sayesinde bir grup bilim insanı-müşteri, Jack’in tek başına asla yapamayacağı bir şeyi kendi kendilerine örgütlediler: otomatik kimyasal analizin gelişimini ilerletme.</st></p>
			<p><st c="6452">Bu deneyin evrimini izlerken ve daha sonraları kendi çalışmamda onun derslerine ve hayırsever etkinliklerine katıldığımda, Jack’in yaptığı türden bir işbirliğinin basit gösterdiği şeyin aslında, çelişmeler ve anlaşmazlıklarla dolu olduğunu fark etmeye başladım. </st><st c="6715">Bu, harika bir işbirlikçi lider gerektirir. </st><st c="6759">İnsanları, önemli sorunları birlikte çözmeyi istemedikleri başka insanlarla beraber saatlerce ortak çaba sarf etmeye ikna etmek, eksiksiz liderlik becerileri gerektirir. </st><st c="6929">Her insanın katılımının, enerjisinin ve yaratıcılığının diğerlerine dezavantaj sağlamadan salıverilmesi için egoları yönetmek, emprezaryo bir kişilik ister. </st><st c="7086">Müşterilerin güvenini kazanmak ve onları, değerli katkılarının teknolojiyi ileriye taşımaktan başka hiçbir amaç için kullanılmayacağına ikna etmek, çok az insanın yansıtabileceği bir sahicilik gerektirir.</st></p>
			<p><st c="7290">Jack’in olanak sağladığı etkileşim ve ilerleme, hiçbir zaman işbirliği olarak takdim edilmemesine rağmen öyleydi. </st><st c="7405">Doğrusu, en iyi işbirlikçi çabalardan bazılarının işbirliği gibi görünmediğini öğrendim. </st><st c="7494">Ve işbirliği olarak övülen bazı projelerin Potemkin köyleri—arkalarında hiçbir cevherin olmadığı iyi görünümlü cepheler—olduğunu da...</st></p>
			<h2><span><st c="7628">İki Yatırımcı, Bir Atılım</st></span></h2>
			<p><st c="7654">1967’de Advanced Instruments’dan dostane bir şekilde ayrıldım. </st><st c="7718">Bu özel şirkette satış mühendisliğinden genel müdürlüğe yükselmiş olan ben, kendi yolumu kendim çizmeye heveslenmiştim. </st><st c="7838">Kısa süre içinde, sonradan Boston Scientific olan Medi-Tech adında toy bir yeni şirket aldım. </st><st c="7932">Yönlendirilebilir kateter üretiyordu; kullanıcıların (radyoloji, kardiyoloji, gastroenteroloji ve üroloji hekimleri) bir kateter veya cihazı vücuttaki herhangi bir bölgeye uzaktan yönlendirmeleri için floroskopik görüntüleme kullanmalarına imkân veren; kimyasal, polimerik, metalürjik, mekanik ve işleme teknolojilerinin muazzam bir birleşimi. </st><st c="8276">Teknolojiyi ilerletmek ve ona bir pazar kurmak için, Jack Whitehead’in, kullanıcıların uygulamaları, eğitimi ve araştırmayı paylaştıkları bir topluluk yaratma stratejisine yüzümü döndüm. </st><st c="8463">Her ne kadar alan o denli büyük olmasa da teknolojimiz, zeki mucit-hekimleri gözle görülür şekilde etkiliyordu ve işbirlikçi stratejimiz bizi diğerlerinden ayırt ediyordu. </st><st c="8635">Rakiplerimizin çoğunda olan kaynaklardan ve isimden mahrumduk ama dinleyen, paylaşan ve iyi sorular soran güvenilir yenilikçiler arasında tanınır hale geldik. </st><st c="8794">Rakiplerimiz kanaat önderlerini yemeğe çıkarmak için birbirleriyle yarışıyorlardı. </st><st c="8877">Kanaat önderleriyse bizi yemeğe çıkarıyordu.</st></p>
			<p><st c="8921">İşbirlikçi uzamımız bizi, daralan arterleri ameliyat olmadan genişletme amacıyla bir balon kateter (ucunda sosise benzer bir balon olan bir tüp) geliştirmiş olan Andreas Gruentzig adında genç bir anjiyoloğa götürdü. </st><st c="9138">Aslına bakılırsa bu cihazı, bir jilet, boru ve yapıştırıcı kullanarak evinin mutfağında yapmıştı.</st></p>
			<p><st c="9235">Perkütan translüminal anjiyoplasti adı verilen, arterleri bir kateterle açma işleminin temel fikrine, Oregon’lu bir doktor olan Charles Dotter on yıl önce öncülük etmişti. </st><st c="9408">Ama Dotter’ın tekniği hayata geçmedi. </st><st c="9446">Neden mi? </st><st c="9456">İlk olarak, tıkanıklığa neden olan malzemeyi kenara “küreyen” veya bazen de sadece ileri iten konik uçlu bir kateter kullanıyordu. </st><st c="9587">Gruentzig’in balonu çok daha az travmatik ve daha etkiliydi. </st><st c="9648">Ayrıca Dotter’ın potansiyel topluluğuna karşı tutumu, teknolojiyi iyileştirmek için ihtiyaç duyduğu geribildirimi almamasını sağlıyordu. </st><st c="9785">Klasik bir mucit olarak heyecanlı bir konuşmacıydı ama iddialarını abartma eğilimi taşıyordu. </st><st c="9879">Ayrıca cerrahlara, yakın gelecekte bir işlerinin olmayacağını söylemeyi seviyordu; onlardan yardım bekliyorsa iyi bir strateji değil.</st></p>
			<p><st c="10012">Andreas da fikirleri hakkında aynı şekilde tutkuluydu ve kendi çapında çekici bir konuşmacıydı ama abartısız, dikkatli ve meraklıydı. </st><st c="10147">Bir mucit, bir teknisyen, hastalarına bağlı mükemmel bir doktor ve iyi düşünülmüş bir örneği nasıl tasarlayacağını bilen iyi bir deneyciydi. </st><st c="10288">Şunu da not etmeliyim ki, Zürih’teki üniversite hastanesinde genç bir doktor olduğundan kişisel ve profesyonel otoritesi çok azdı. </st><st c="10419">Erken nüfuz ve etkisinin çoğu, vergiyle ilgili nedenler yüzünden İsveç’ten İsviçre’ye taşınmış olan, kalp pilinin babası, dünyaca ünlü kalp cerrahı Ake Senning ile dostluğu sayesindeydi. </st><st c="10606">Andreas’ın yeni prosedürünü denemek için hastalarının olmasının nedeni Senning’in himayesiydi. </st><st c="10701">(Elbette, Andreas ilk hastalarla başlamadı; prosedür başarısız olursa kolaylıkla ameliyata alınabilecek düşük riskli hastalarla devam etmeden evvel, laboratuvarda önce köpekler sonra da kadavralar üzerinde pratik yaparak yıllar geçirdi.)</st></p>
			<p><st c="10938">Andreas, sıra dışı bir işbirlikçi lider haline geldi. </st><st c="10993">Fikirlerini, başka dâhi beyinlerden girdiler almak için sundu. </st><st c="11056">Fikirlerinin tıbbı değiştirecek devrimci atılımlar olduğunu iddia etmek yerine Andreas, bunlardan kademeli ilerlemeler olarak bahsetti. </st><st c="11192">Öncülüğünü ettiği araçlardaki noksanlara ilk önce hep o işaret etti ve sürekli olarak kusurlarının işaretlerini aradı. </st><st c="11311">Sorunları bulmaya yardımcı olabilecek herkesin fikirlerini aldı. </st><st c="11376">Tüm verilerini abartısız bir yolla sunarak cerrahların dostluğunu kazandı (ki tam da onların çalışmalarını yıkıyordu ve dolayısıyla kendisinin potansiyel düşmanlarıydılar). </st><st c="11549">İnsanlar kısmen, Andreas’ın başarılan her şeyde pay dağıtmak konusundaki alışılmadık istekliliğinden etkilendiler. </st><st c="11664">Atılımları mümkün kılan uğraşları tarif ederken “ben” değil “biz” sözcüğünü kullanırdı.</st></p>
			<h2><span><st c="11751">Kuruluş Sıçraması</st></span></h2>
			<p><span><st c="11769">KURULUŞ SIÇRAMASINDAN</st></span><st c="11791"> kaçınılamaz. </st><st c="11805">Bir grup yeni bir çözüm üzerinde işbirliği yaptığında, genelde, işlerin halihazırda yapıldığı yönteme yatırım yapan bir başka daha büyük grup olur. </st><st c="11953">Şunları yaptığınızdan emin olun:</st></p>
			<p><st c="11985">• Saygıdeğer oyuncularından bazılarını kendi öncü birliğinize aldığınızdan</st></p>
			<p><st c="12060">• Yıldız projenizin onların kanatlarına itilmesini önlemek için kendi sahnenizi kurduğunuzdan</st></p>
			<p><st c="12154">• Atılımınızın onların geçim kaynağına karşı tehdidini vurgulamak yerine önemsizleştirdiğinizden</st></p>
			<h2><st c="12251">İşbirliği</st></h2>
			<p><span><st c="12261">İŞBİRLİĞİ,</st></span><st c="12272"> şöyle liderlerin doğal yan ürünüdür:</st></p>
			<p><st c="12309">• Tutkulu bir meraklı; yeni içgörülere can atan ve başkalarının bunlara sahip olduğundan şüphe duyan</st></p>
			<p><st c="12410">• Mütevazı şekilde kendinden emin; zeki işbirlikçilerle fikir rekabetinde değil fikir teatisinde bulunan</st></p>
			<p><st c="12515">• Biraz takıntılı; bunu başarmanın kişisel servetlerine ne kadar fayda sağlayacağından çok kolektif misyona önem veren</st></p>
			<p><st c="12634">…ve işbirliği, çığır açan sonuçlar üreten tek liderlik biçimi olabilir.</st></p>
			<h2><span><st c="12705">Kurs Neden Oldu</st></span></h2>
			<p><st c="12721">1976 sonbaharında Andreas, Amerikan Kalp Birliğinin yıllık toplantısında, balon kateterizasyonunun koroner arterleri açmak için kullanılabileceği yönündeki güçlü ama tartışmalı fikrini ilerleten, hayvanlar üzerindeki çalışmalarıyla ilgili bir afiş sundu. </st><st c="12977">Birçok kardiyolog ve cerrah arkadaşımı onunla bu toplantıda tanıştırdım. </st><st c="13050">Konuşmaları öyle ikna ediciydi ki birkaç hekim, hemen sonrasında İsviçre’ye uçup neler yaptığını birinci elden görmek için planlar yaptı. </st><st c="13188">Aslına bakılırsa, o kadar çok insan onu ziyaret etti ve prosedürünü sergilemek için kendi kurumlarına davet etti ki, Zürih’teki patronu ziyaret ve seyahatlere geçici süreliğine erteleme getirdi.</st></p>
			<p><st c="13382">Yılmayan Andreas, kısıtlamaları aşmanın bir yolunu buldu. </st><st c="13441">Tüm tarafları bir araya getirecek bir kurs düzenledi. </st><st c="13495">Zamanının yeni video kapasitelerini, prosedürü uyguladığı kateter laboratuvarındaki görüntüleri hastanedeki bir amfiteatra aktarmak üzere kullandı. </st><st c="13643">Yenilikçi yaklaşımı müthiş bir başarıydı. </st><st c="13685">Ortaya çıkabilecek herhangi bir problem dahil olmak üzere teknolojinin nasıl çalıştığına dair her ayrıntıyı izleyicilerle paylaşmasına imkân veriyordu. </st><st c="13837">Herkesin ilgili kalmasını sağlamak için, izleyicilere video aracılığıyla düzenli olarak sonra ne yapacağını düşündüklerini soruyordu. </st><st c="13971">Talimat alma yönündeki bu isteklilik, kendisinin ve bilim insanı-müşterilerinin eşit olduğuna ve bunun tek başına onun projesi olmadığına dair inancını iletiyordu. </st><st c="14135">Kursun son akşamında, bölgedeki bir tepede akşam yemeği yendi ve güneş batınca yakılan bir ateş ve meşaleler ışığında oturuldu. </st><st c="14263">Akşamın sonunda Andreas misafirlerini, meşale ışıklarıyla aydınlanan bir yoldan aşağı indirdi. </st><st c="14358">Sembolizm güçlüydü: herkes ayrıcalıklıydı. </st><st c="14401">Bu grup, dünyayı değiştirecekti.</st></p>
			<p><st c="14433">Andreas’ın o ilk yıl içinde bilemeyeceği şey, canlı gösterim kursu fikrinin nasıl evrim geçireceğiydi. </st><st c="14537">Diğer hekimler de aynı ilkelerle kendi canlı gösterim kurslarını başlattılar. </st><st c="14615">İzleyiciler hastanelerin amfiteatrlarına sığmamaya başlayınca otellerin balo salonlarında ve kongre merkezlerinde toplanmaya başladılar. </st><st c="14752">Ilımlı bir muhalifler panelinde bağımsız uzmanlar herkesin yararı için dakika dakika kritik analizler sundular. </st><st c="14864">Vakalar arasındaki duruş süresinde slayt konuşmaları yapmak üzere dışarıdan konuşmacılar davet edildi. </st><st c="14967">Önde gelen hekim eğitmenler, katılımcıları zor meselelere dahil etmek için izleyici-yanıt teknolojisi kullandılar.</st></p>
			<p><st c="15081">En çarpıcısı, işyerindeki toplantılarda yapılan kısa ev sahipliği, şirket ve ülke dışında da aynılarının yapılabileceğini kanıtladı. </st><st c="15215">Sözgelimi, Amerikan tıp uzmanları FDA tarafından henüz onaylanmamış teknolojileri öğrenmeye hevesliydiler ve video teknolojisinin performansı ve fiyatı, başka ülkelerde uygulanmakta olan vakaların geniş bir canlı yayınının izlenmesini elverişli hale getirdi. </st><st c="15474">Bugün bazı kurslar binlerce hekimi bir araya getiriyor ve dünyanın dört bir yanındaki şehirlerden yayın yapan 100’den fazla farklı canlı vakayı içeriyor.</st></p>
			<p><st c="15627">Bu ölçekte, canlı gösterim kursunun bir öğrenme deneyimi olarak düşünülme eğilimi olabilir ama ben bunu, hani şu işbirliği gibi görünmeyen işbirliklerinden biri olarak tarif edeceğim. </st><st c="15812">Meselelerin her yönü ve geniş bir bakış açıları aralığı sunuluyor ve tersi de hoş karşılanıyor. </st><st c="15908">Andreas’ın ilk kursunda olduğu gibi hedef kolektif: Araştırmaların, en iyi pratiklerin, örnek durumların, klinik durumların ve sırada gelecek şeyin paylaşımı yoluyla alanı ilerletmek.</st></p>
			<h2><span><st c="16091">İlerleme İçin Temel Yaratmak</st></span></h2>
			<p><st c="16120">Andreas’ın tanıttığı belki de en önemli işbirlikçi yaklaşım, kendisinin ve birkaç ABD’li meslektaşının tedavi ettiği vakalara gönüllü bir kayıt yaratımıydı. </st><st c="16278">Resmi “bürokratik” kurumların gerektirdiği boğucu kayıt tutmanın aksine bu, sonuçları, herhangi bir geleneksel meslek birliğinden veya akademik ya da devlet kurumundan bağımsız şekilde takip etmenin bir yoluydu. </st><st c="16490">O zamanlar FDA, tıbbi cihazları denetleme otoritesine sahipti ama böyle yapmak için sürecin ayrıntılarını halletmek uzun sürüyordu. </st><st c="16622">Bu ilk kaydın, başarı için hangi etmenlerin en önemli olduğunu, nelerin iyileştirilmesi gerektiğini ve daha fazla tıkanıklık türlerini güvenle tedavi etmek için ekipmanlarda nasıl değişiklikler yapılacağını topluluğun anlamasına yardım edebilecek bir veri kaynağı oluşturacağı düşünülüyordu. </st><st c="16914">Bu prosedürleri uygulayan kardiyologlar, görevdeşleri tarafından dikkatli bir belgeleme yapmaya zorlanıyorlardı. </st><st c="17027">Belki de bu yüzden çoğu, daha az umursamazca davranıyordu. </st><st c="17086">Kayıt sayesinde deneyim ve tekniklerin hızlı bir şekilde paylaşımının birçok hayatı kurtardığını ve sayısız komplikasyonu önlediğini söylemek abartılı olmayacaktır. </st><st c="17251">Ders çıkarmak için, ilaç denemelerinde olduğu gibi uzun beklemeler yoktu; klinikte kullanan hekimler yeni enformasyondan gelir gelmez faydalanabiliyorlardı. </st><st c="17408">Sorunlar keşfediliyor ve çözümler neredeyse anında bulunuyordu. </st><st c="17472">Ve makale yayınlama zamanı geldiğinde, Andreas ve en yakın meslektaşları, entelektüel zenginliği dağıtmayı becerdiler. </st><st c="17591">Hangi makalelerin hangi yazarlar tarafından ve ne zaman yayınlanacağına dair rehberler geliştirdiler.</st></p>
			<p><st c="17692">Birkaç yıl sonra, kaydın Ulusal Sağlık Enstitüsü tarafından alınma zamanı geldiğinde, kendi içinde güçlü bir yeni yöntembilim olarak iyice oturmuştu. </st><st c="17843">Yeni bir teknik üzerinde bu kadar çok hekimin işbirliği yaptığı ilk kez görülüyordu ve işbirliğinin hem tekniğin gelişimini hem de teknik hakkında bir şeyler öğrenmeyi hızlandırdığı açıktı. </st><st c="18033">O zamandan beri bu yaklaşım başka birçok alanda benimseniyor.</st></p>
			<h2><span><st c="18094">Farklı Bir Liderlik Biçimi</st></span></h2>
			<p><st c="18121">Kayıtların hızla çoğalma sürecinde ortaya çıkan şeylerden biri, sonunda liderlerinin yeteneklerine ne kadar bağımlı hale geldikleriydi. </st><st c="18258">Liderlere liderlik etme nadir bir beceridir ve Jack Whitehead gibi Andres da harika bir rol modeldi. </st><st c="18359">Bir bakıma, anjiyoplastinin Linus Torvalds veya Jimmy Wales’iydi. </st><st c="18425">Tıpkı Torvalds’ın açık kaynak hareketinin üremesine yardımcı olması ve Jimmy Wales’in Wiki fenomenine önayak olması gibi Andreas da, fikirlerini, tek başına yapacağından çok daha etkin bir şekilde ileriye taşıyan değişim temsilcilerinden oluşan bir topluluk yarattı.</st></p>
			<p><st c="18691">Anahtar nokta, Andreas ile takipçileri arasındaki dinamikti. </st><st c="18753">Bu, bağımsız, egolu, inanılmaz kendine güvenli erkeklerle dolu büyük kişiliklerden oluşan bir gruptu. </st><st c="18855">Ama hepsi de en ileri tıp üzerinde çalışmayı seviyordu ve çığır açan bir çalışmada yer almayı hayal etmişti. </st><st c="18964">Andreas ortaya çıktığında bu olasılığı gördüler. </st><st c="19013">Ve işte bu da, işbirliğinin en önemli bileşenlerinden biridir. </st><st c="19076">Katılımcılardan hiçbiri Andreas’ın onlara emir vermeye hakkı olduğunu söylemezdi ama yine de ona saygı duyuyorlardı ve geliştirildiğinde teknolojinin uygun bir şekilde değerlendirilmesini sağlamak için doğru adımları attığından eminlerdi. </st><st c="19315">Paradoksal bir şekilde bu güveni, tüm yanıtlara sahip olduğunu hiçbir zaman varsaymadan kazanmıştı. </st><st c="19415">Her şeyi neden o veya bu yolla yaptığını dikkatlice açıkladı ama her zaman başkalarının alternatif yollar seçebilmesine izin verdi. </st><st c="19547">Tıpkı Jack Whitehead’in ilk biraderler grubunda yaptığı gibi Andreas da, cesurca risk almasıyla ve çetin bir vizyonu gerçekliğe dönüştürmek için gereken zor işleri yapmasıyla gurur duyan bir kurul kurdu.</st></p>
			<p><st c="19750">Kurulan bu dinamikle Andreas’ın, çok fazla otorite kullanmasına gerek olmadı. </st><st c="19829">Aslında, bile bile kontrolden feragat etti ve kendisini güven seviyelerini yüksek tutmaya adadı. </st><st c="19926">Süreçle ilgili şüpheleri yatıştıracak araştırmacı disipline rol model oldu. </st><st c="20002">Ve kıskançlıkları ya da kişisel ihtilafları asgari düzeyde tutmak için gruptaki çeşitli kişilikleri ustalıkla yönetti. </st><st c="20121">Üyelerin sürekli olarak birbirlerini sorgulamalarını, birbirlerine öğretmelerini cesaretlendirdi. </st><st c="20219">Çözümlere daha çabuk ulaşmak için sorunların örtbas edilmek yerine kökünün kazındığından emin oldu.</st></p>
			<h2><span><st c="20318">Mesele Araçlar mı?</st></span></h2>
			<p><st c="20337">Bugün iş insanlarına “işbirliği” lafını ederseniz, hemen yazılımdan bahsedeceğinizi düşünürler. </st><st c="20434">Teknoloji dünyası, büyüklü küçüklü grupların karmaşık enformasyonu anında ve kolaylıkla paylaşmalarına imkân veren ve birçok katılımcıdan gelen katkıları kolaylaştırıp takip eden yeni araçlarla kaynıyor. </st><st c="20638">Fakat gerçek işbirliği, kullanışlı uygulamalardan fazlasını gerektirir. </st><st c="20710">Aslına bakılırsa, bu araçlar aynı şekilde kolaylıkla işbirliğini raydan çıkarabilir veya zarar verebilir. </st><st c="20816">Bu kadar çok yazılıma erişim, işbirliği ihtiyacımızı pek de fazla çözmez çünkü bunu yönetme zorluğunu artırır. </st><st c="20927">Bu yetmezmiş gibi, işbirliğini engelleyen kurallar ve yasalar değişmeye ve çakışmaya devam ediyor. </st><st c="21026">Dünya bazı açılardan düzleştikçe bazı açılardan daha engebeli hale geliyor. </st><st c="21102">Bilimsel alanda, enformasyon patlaması daha az değil daha fazla siloya yol açtı.</st></p>
			<p><st c="21182">Tüm bu nedenlerden dolayı, güçlü bir işbirlikçi kültürü teşkil eden duygusal zekâ gibi karmaşık yazılımsal unsurları anlamak, hiç olmadığı kadar önemlidir. </st><st c="21339">Birçok insan bu işi yapıyormuş gibi görünür ama çok azı gerçekten nasıl işbirliği yapılacağını bilir. </st><st c="21441">Başka yönlerden parlak insanların; potansiyel olarak zengin işbirlikçileri, görünüşe göre farkında bile olmadan zehirleyen davranışlarını görünce sık sık dehşete düşerim.</st></p>
			<p><span><st c="21611">—————</st></span></p>
			<p><st c="21617">Jack Whitehead ve Andreas Gruentzig, hakiki işbirlikçi liderler. </st><st c="21683">Tarih boyunca her alanda onlar gibi insanlar olmuştur. </st><st c="21738">Jack ve Andreas’ı Gandhi, Mandela veya genç Martin Luther King’le karşılaştırmak biraz abartılı olabilir ama haydi, hepsinin de karşılaştığı zorlukların bir listesini çıkaralım: Farklı kültürlerden silolar. </st><st c="21945">Güçlü egolar. </st><st c="21959">Gizli gündemler, kinizm ve grup düşüncesi. </st><st c="22002">Tüm bu etmenler, büyük (veya çok da büyük olmayan) zihinlerin kolektif zekâsını kullanmayı zorlaştırıyor. </st><st c="22108">Bu liderler, engellerin üstesinden geldiler.</st></p>
			<p><st c="22152">Jack ve Andreas’ın her şeyi mükemmel şekilde götürmediklerinden emin olabilirsiniz. </st><st c="22237">Yolculukları boyunca kendilerince felaketler yaşadılar. </st><st c="22293">Fakat geçerli zihniyetleri, kapsayıcı ve sorgulayıcıydı, güvenli ve mütevazıydı. </st><st c="22374">Hepsi de güçlü bir tiyatro duygusuna sahipti ve bunu etkin bir şekilde kullandılar. </st><st c="22458">İşbirliği için sahneyi nasıl kuracaklarını ve şüpheleri giderip ilham vermek için ritüelleri, sembolizmi veya mizahı nasıl kullanacaklarını biliyorlardı. </st><st c="22612">Çeşitliliğin, grup düşüncesinin panzehiri olduğunun farkındaydılar.</st></p>
			<p><st c="22679">Bu yaklaşımlar yönetim kurullarının toplantı odalarında, belediye başkanlarının ofislerinde ve üniversitelerde ne zaman rağbet görecek? </st><st c="22816">Etrafınıza bir bakın. </st><st c="22838">Bence çoktan buralarda olduğunu göreceksiniz.</st></p>
			<p><span><st c="22883">İlk olarak Temmuz-Ağustos 2011’de yayınlanmıştır.</st></span></p>
		</div>
	<div id="charCountTotal" value="22933"></div></body>
</html>
