<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-45</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-45" lang="tr-TR" xml:lang="tr-TR">
		<div>
			<h2><span><st c="0">Tırmanma Olduğunda Çatışmayı Yönetmek İçin Stratejiler</st></span></h2>
			<p><st c="54">Ortak çatışma çözme yöntemleri ve ödünleşim ölçütleriyle donatılmış ve sistematik koçlukla desteklenmiş olarak, insanlar çatışmayı kendi başlarına çözme konusunda daha güçlü olurlar. </st><st c="238">Dolayısıyla, tırmanma olduğunda, yöneticiler çatışmanın yapıcı ve verimli bir şekilde—ve arzu edilen davranışlar için rol modeli olarak—çözüldüğünden emin olmalıdırlar.</st></p>
			<p><span><st c="406">Ortak tırmanmanın bir koşulunu belirleyin ve </st><br /><st c="452">yürürlüğe koyun</st></span></p>
			<p><st c="467">Tekrar Matrix’teki durumu düşünelim. </st><st c="505">Tipik bir olayda, farklı bölümlerden üç satış elemanı fiyatlandırmayla ilgili bir çatışmaya girer. </st><st c="604">İçlerinden birinin canı sıkılır, durumu kısa bir sesli mesajla açıklayarak, sorunu patronuna havale etmeye karar verir. </st><st c="724">Mesaj diğer satış elemanlarının bakış açılarının saptanmasından pek de fazla bir şey sunmaz. </st><st c="817">Yönetici de durum hakkında kendi bildiklerine dayanarak, sorunun çözümünü belirler. </st><st c="901">Satış elemanı patronun kararıyla donanmış olarak, meslektaşlarının yanına döner ve onlarla kararı—ki, süreç dikkate alındığında, satış elemanının en başta öne sürdüğü çözümün sadece daha kuvvetli bir versiyonudur—paylaşır. </st><st c="1124">Ama durun! </st><st c="1135">Diğer iki satış elemanı da kendi patronlarına gitmiş ve kendi çözümlerinin daha kuvvetli versiyonlarını getirmişlerdir. </st><st c="1255">Bu noktada, satış elemanlarının her biri artık doğru fiyatlandırma planının “benim yöneticimin görüşü” versiyonuna kilitlenmiştir. </st><st c="1386">Böylece zaten çok zor olan sorun daha da çetin hale gelmiştir.</st></p>
			<p><st c="1448">Bu tür zayıflatıcı durumlardan kaçınmanın en iyi yolu insanların bir anlaşmazlığı patronu veya patronlarına birlikte sunmalarıdır. </st><st c="1580">Bu, genellikle tek taraflı tırmanmaya bağlı olan şüpheyi, sürprizleri ve zedelenmiş bireysel ilişkileri azaltacak, hatta ortadan kaldıracaktır. </st><st c="1724">Bu, ayrıca nihai karar vericinin çatışmayla, çatışmanın nedenleriyle ve çözülebilmesinin çeşitli yollarıyla ilgili geniş bir bakış açısı yelpazesine sahip olmasını sağlayacaktır. </st><st c="1903">Dahası, insanlardan çatışmanın tırmanmasının sorumluluğunu paylaşmalarını isteyen şirketler çoğu zaman yönetim zincirine havale edilen sorunların sayısında bir azalma görürler. </st><st c="2080">Ortak tırmanma, insanın kendi yöneticisine sorunu kendi açısından sunabileceğini ve işler ters gittiğinde başkalarını suçlayabileceğini bildiğinde söz konusu olmayan türde bir sorumluluğu yaratmaya yardımcı olur.</st></p>
			<p><st c="2292">Birkaç yıl önce, çok daha büyük ve daha karmaşık bir organizasyona neden olan bir şirket birleşmesinden sonra, Kanadalı telekomünikasyon şirketi Telus’taki üst düzey yöneticiler kendilerini tek taraflı tırmanmaların günlük yaylım ateşi tarafından fiilen felç olmuş halde buldular. </st><st c="2574">Kimin neyle uğraştığını ve kimin kimle konuşması gerektiğini belirlemek bile üst yönetimin çok zamanını alıyordu. </st><st c="2688">O nedenle şirket ortak tırmanmayı, kuruluş çapındaki yeni çatışmayı çözme kurallarının—yöneticilerin tek taraflı tırmanmaya yanıt vermeyi reddetmeleriyle güçlendirilen bir gereklilik—ana ilkesi haline getirdi. </st><st c="2898">Farklı bölümlerdeki yöneticiler arasında, örneğin, kaynakların bölümler arasındaki paylaşımıyla ilgili bir çatışma çıktığında, yöneticilerden sorunu, sorunun çözümü için o ana kadar ne yapıldığını ve sorunun muhtemel çözümlerini müştereken anlatmaları istenirdi. </st><st c="3161">Daha sonra durumu anlatan ortak bir yazıyı patronlarının her birine göndermeleri ve onlar bir çözüm bulmak için toplandıklarında hep birlikte oraya gidip soruları yanıtlamaya hazır olmaları gerekirdi. </st><st c="3362">Birçok durumda, çatışmayı sistematik bir biçimde belgeleme zorunluluğu ve çözmek için gösterilen çabalar—zira bu insanları böyle çabalar göstermeye zorluyordu—sorunun yukarıya atılmadan, mahallinde çözülmesiyle sonuçlanıyordu. </st><st c="3589">Bu süreç, birkaç hafta içinde, yeni birleşmiş kuruluşta aylardır ertelenen birçok meselenin çözülmesiyle sonuçlandı.</st></p>
			<p><span><st c="3705">Yöneticilerin tırmanmış çatışmaları</st></span><span><st c="3741"> doğrudan ilgili </st><br /><st c="3758">tarafla çözmelerini sağlayın</st></span></p>
			<p><st c="3786">Fiyatlandırmayla ilgili anlaşmazlıklarını her biri kendi patronuna götüren ve daha sonra yeniden bir araya geldiklerinde kendilerini anlaşmadan öncesinden daha uzakta bulan üç satış elemanına geri dönelim. </st><st c="3993">O halde, bu noktada ne yaptılar? </st><st c="4026">Sorunu yeniden patronlarına geri gönderdiler. </st><st c="4072">Her biri sorunu daha önce çözdüğünü sanan bu üç patron, yapılacak en kolay şeyin çatışmayı kendilerinin tırmandırması olduğuna karar verdiler. </st><st c="4215">Bu onlara zaman kazandıracak ve çatışmayı, bir karara varmak için gerekli olan geniş bakış açısına sahip üst düzey yöneticilerin önüne koyacaklardı. </st><st c="4364">Ne yazık ki, bu üç patron böyle yaparak, sadece kendi satış elemanlarının yarattığı durumu sürdürdüler ve ortaya önyargılı bir bakış açısı koyarak soruna yanıt bulmayı kendi yöneticilerine bıraktılar. </st><st c="4565">Sonunda, karar tek taraflı olarak, en fazla güce sahip üst düzey yönetici tarafından verildi. </st><st c="4659">Bu sonuç yönetim zincirinde kızgınlık yarattı. </st><st c="4706">“Bir dahaki sefer biz kazanacağız” duygusu egemen oldu ve böylece gelecekteki çatışmanın çözümünün çok daha zor olacağı kesinleşti.</st></p>
			<p><st c="4837">Yöneticilerin çalışanlarından gelen tırmanmalara, çatışmaları durumdan etkilenen tüm işlevler veya bölümlerle ilgisi olan bir üst düzey yöneticiye ulaşana kadar, kendi işlevsel veya bölümsel zincirlerine aktararak tepki vermeleri pek de alışılmadık değildir. </st><st c="5097">Kuruluştaki başkalarına kötü örnek olmanın yanı sıra bu, süratle hareket etmesi gereken bir şirket için felaket olabilir. </st><st c="5219">Zaman kaybını önlemek için, zincirin herhangi bir yerindeki bir yönetici sorunu süratle ve kararlı bir biçimde kendi başına çözmeye çalışabilir. </st><st c="5364">Ama bunun da kendi maliyetleri vardır. </st><st c="5403">Çoğu meselenin şirketin birçok bölümü için önemli içermeleri olduğu karmaşık kuruluşlarda, tek taraflı tırmanmalara verilen tek taraflı yanıtlar verimsizlik, kötü kararlar ve düşmanca duygulara yol açar.</st></p>
			<p><st c="5606">Bu sorunların çözümü yöneticiler tarafından tırmanmış çatışmayı doğrudan ilgili tarafla halletmek hususunda verilecek bir taahhüttür; resmi bir politika içinde yazılı bir taahhüt. </st><st c="5787">Bu elbette elverişsiz gibi görünebilir; özellikle de mesele zaman duyarlı olduğunda. </st><st c="5872">Ama sorunu erken bir safhada çözmek, sonuç olarak, onu daha sonra—karar işin bir bölümünü olumsuz olarak etkilemesi nedeniyle bilinir hale geldikten sonra—halletmeye çalışmaktan daha verimlidir.</st></p>
			<p><st c="6066">1990’larda, şirket daha önce bağımsız olan bölümleri yeniden bütünleştirip kendini müşterilere paket ürün ve hizmetlerden oluşan bütünsel çözümler sağlamak üzere yeniden organize ettikçe, IBM’in satış ve sevkıyat organizasyonu giderek daha karmaşık bir hale geldi. </st><st c="6332">Üst düzey yöneticiler kısa bir süre sonra, yöneticilerin tırmanmış çatışmalarla ilgilenmediklerini ve birimler arası meseleler hakkında görüş alışverişinde bulunmayı ve uyum sağlamayı başaramadıklarından aralarındaki ilişkilerin gergin olduğunu fark ettiler. </st><st c="6591">Bu, Pazar Büyütme Çalıştayı (şirketin tümüne birimler arası çatışmayı çözmenin müşteri gereksinimlerinin karşılanması, dolayısıyla da pazar payının büyütülmesi açısından çok önemli olduğu mesajını göndermek için özenle seçilen bir isim) adı verilen bir forumun oluşturulmasına yol açtı. </st><st c="6878">Bu aylık “konferans bağlantıları” şirketin her yerindeki yöneticileri, satış elemanlarını, ilk kademe ürün uzmanlarını önemli satışların gerçekleşmesini engelleyen birimler arası çatışmaları—örneğin satış elemanlarının aşırı gergin ürün gruplarından ihtiyaçları olan teknik kaynakları almakta karşılaştıkları zorluk—tartışmak ve çözmek üzere bir araya getirdi.</st></p>
			<p><st c="7238">Pazar Büyütme Çalıştayları anında başarılı olmadılar. </st><st c="7293">Başlangıçta, çoğu zaman üstünde etraflıca düşünülmemiş meseleler üzerinde zaman harcama konusunda tereddütlü olan meşgul üst düzey yöneticiler toplantılara astlarını göndermeye başladılar ve bu da tartışılan sorunların çözümünü daha da zorlaştırdı. </st><st c="7542">Bunun üzerine şirket, çalışanları konferans bağlantılarından önce çatışmaları belgelemeye ve incelemeye zorlayan basit bir hazırlık şablonu geliştirdi. </st><st c="7694">Üst düzey yöneticiler yokluklarının yarattığı sorunları fark ederek, kendilerini yeniden toplantılara katılmaya hasrettiler. </st><st c="7819">Zaman içinde, bu oturumlarda karmaşık çatışmalar çözüldükçe ve önemli satışlar gerçekleştirildikçe, katılımcılar bu toplantıları yüksek çıkar ve ileri vizyon meselelerinin çözümünde yer almak için bir fırsat olarak görmeye başladılar.</st></p>
			<p><span><st c="8053">Tırmanmış</st></span><span><st c="8063"> çatışma çözümü sürecini şeffaf yapın</st></span></p>
			<p><st c="8100">Bir satış çatışması üst düzey bir Matrix yöneticisi tarafından çözüldüğünde, söz yönetim zincirinde aşağı doğru bir eylem maddesi biçiminde yayılır: Şu belirli ürün ve hizmet karışımından, şu fiyatlarla bir teklif oluştur. </st><st c="8324">Tek ayrıntı “satış ekibini toparla, bir teklif oluştur ve müşteriyi mümkün olan en kısa zamanda geri getir” uyarısı olabilir. </st><st c="8450">Sorun çözülmüştür, en azından şimdilik. </st><st c="8490">Ama satış elemanlarına—zaman içinde alınan kararların kalıplarından ana fikirler çıkartamadıkları müddetçe—gelecekte benzer sorunları nasıl çözeceklerine dair pek az işaret bırakılmıştır. </st><st c="8678">Haklı olarak şunları merak edebilirler: Karar nasıl verildi? </st><st c="8739">Hangi varsayımlara dayanılarak verildi? </st><st c="8779">Ne tür ödünleşmelerle verildi? </st><st c="8810">Durum farklı olsaydı muhakeme ne şekilde değişebilirdi?</st></p>
			<p><st c="8865">Çoğu şirkette, yöneticiler bir kez çatışmayı çözdüklerinde, kararı ilan ederler ve yollarına devam ederler. </st><st c="8974">Çözme süreci ve kararın arkasındaki mantık, yönetim kara kutusunun içinde bırakılır. </st><st c="9059">Tartışmalı meseleler hakkında yaptıkları enine boyuna incelemelerin korkunç ayrıntılarını paylaşmak yöneticiler için nadiren yararlı olmakla birlikte, bir kararın nasıl alındığını ve alınmasını etkileyen faktörleri açıklamaya zaman ayırmamak önemli bir fırsatı heba eder. </st><st c="9331">Kararın alınmasında yapılan ödünleşimlerin samimi bir biçimde tartışılması, gelecekte çatışmaları çözmeye çalışacak olanlara ışık tutar ve güvensizlik doğuran, nüfuz bölgesi savaşlarını ateşleyen ve ayrıca kuruluşlar arası işbirliğini engelleyen türden spekülasyonların—kim kazandı kim kaybetti, hangi yöneticiler veya birimler en çok güce sahiptir—önünü baştan kesmeye yardımcı olur. </st><st c="9716">Genel olarak, çatışmanın çözümüyle ilgili net iletişim insanların kararları uygulamaktaki istekliliklerini ve yeteneklerini artırır.</st></p>
			<p><st c="9848">Son iki yıl zarfında, IBM’in Pazar Büyütme Çalıştayları gelişerek Ekipler Arası Çalışmalar olarak bilinen daha planlı bir tırmanmış çatışmayı yönetme yaklaşımına dönüştü. </st><st c="10020">Çatışma çözmeyi daha şeffaf yapmak üzere tasarlanan çalışmalar, belirli müşterilerle ilgili satış ve teslimat meseleleri üzerinde birlikte çalışan kuruluşun her tarafından insanların haftalık toplantılarıdır. </st><st c="10229">Toplantılar müşteri stratejisi, çözüm biçimlendirmesi, fiyatlandırma ve teslimatla ilgili çatışmaları çözmek için herkese açık bir forum oluştururlar. </st><st c="10380">Yerel düzeyde çözülemeyen meseleler ürün grupları, hizmetler, satış ve finansman bölümlerinden yöneticilerin katıldığı bölgesel çalışma oturumlarına taşınır. </st><st c="10538">Katılımcılar daha sonra toplantı kararlarını kendilerine bağlı çalışanlara iletir ve açıklarlar. </st><st c="10635">Bölgesel düzeyde çözülemeyen meseleler ise başkanlığını meseleyi sunan bölgenin genel müdürünün yaptığı ve daha büyük bir bölgeden—Amerika bölgesi veya Asya-Pasifik bölgesi gibi—birimler arası yöneticilerin katıldığı daha da yüksek çalışma toplantılarına taşınırlar. </st><st c="10902">En karmaşık ve stratejik meseleler bu küresel foruma ulaşır. </st><st c="10963">Bu oturumlardaki—bir düzeydeki toplantının başkanlığını yapan yöneticilerin bir üst düzeydeki oturumlara katıldıkları ve bu suretle o aşamadaki karar verme sürecini gözlemledikleri—örtüşen katılımlar şirketin farklı düzeyleri arasında sistemin şeffaflığını daha da artırır. </st><st c="11237">IBM tırmanmış çatışmalar için nihai çözüm mevkii olarak satışla ilgili bir genel müdür ve IBM küresel hizmetlerden bir küresel ilişki partneri atayarak, büyük müşterilere verilen hizmetler ve ürün satışları arasındaki çatışmaların doğrudan çözümüyle ilgili süreci daha resmi bir hale getirmiştir. </st><st c="11534">Karmaşık çatışmaların çözümünü açıkça hem genel müdürün hem de küresel ilişki partnerinin iş tanımının bir parçası yaparak ve bunu kuruluştaki diğer kişilere açıkça belirterek, IBM belirsizliği azaltmış, şeffaflığı artırmış ve bu suretle de çatışmaların çözülme verimliliğini yükseltmiştir.</st></p>
			<h2><span><st c="11824">Çatışmanın İçinde Gizli Öğrenmeyi Kullanmak</st></span></h2>
			<p><st c="11868">Tartıştığımız altı strateji, örgütsel uyuşmazlığı etkin bir şekilde yönetmek için—çatışma çözmeyi günlük karar verme süreçleriyle bütünleştiren, bu suretle de kuruluşlar arası işbirliğinin önünden önemli bir engeli kaldıran—bir iskelet oluşturur. </st><st c="12116">Ama bu stratejiler aynı zamanda bir şeye daha işaret eder; bu da çatışmanın işbirliği için gerekli bir öncül olmanın ötesinde bir şey olabileceğidir.</st></p>
			<p><st c="12265">Matrix’e geri dönelim. </st><st c="12289">Şirketteki tüm birimler arası satışların dörtte üçünden fazlası fiyatlandırmayla ilgili anlaşmazlıkları tetikler. </st><st c="12403">Satışların aşağı yukarı yarısı müşteri kontrolüyle ilgili çatışmalara yol açar. </st><st c="12483">Satışların önemli bir bölümü müşteri çözümlerinin tasarımı üzerinde de anlaşmazlıklara neden olur; burada çatışmanın kökleri çoğunlukla bölümlerin birbiriyle uyuşmayan ölçüm sistemlerinde ve bazı insanların bir araya getirilen çözümlerin kalitesi hakkındaki endişelerindedir. </st><st c="12759">Ama yöneticiler neredeyse her gün ortaya çıkan çatışmaları çözmeye çalışmakla o kadar meşguldür ki çatışmanın kalıplarını veya kaynaklarını görmezler. </st><st c="12910">İlginç bir şekilde, bu tür kalıpları belirlemek isteseler, Matrix yöneticileri bunların bazı işaretlerini bulabilirler. </st><st c="13030">Bunun nedeni de patronlarının düzenli bir şekilde kuruluştaki tüm anlaşmazlıklardan şikâyet ettiklerini duyan satış elemanlarının amirlerini uyuşmazlığa düşmekten korumaya başlamalarının iyi olacağı sonucuna varmalarıdır.</st></p>
			<p><st c="13251">Matrix’teki durum alışılmadık değildir, çoğu şirket çatışmayı gereksiz bir sıkıntı olarak görür ama o görüş talihsizdir. </st><st c="13373">Çatışmayı yönetilmesi ve faydalanılması gereken değerli bir kaynak olarak görmeye başladıklarında, bir şirketin üst düzey yöneticilerinin, varlığından haberdar olmayabilecekleri sorunlara dair içgörü kazanması olasıdır. </st><st c="13593">İç sürtüşmeler çoğunlukla bir kuruluşun içindeki veya çevresiyle arasındaki ele alınmamış gerginliklerden kaynaklandığından, çatışmayı izlemek ve nedenlerini incelemek birçok mesele hakkında ilginç bir yeni bakış açısı sağlayabilir. </st><st c="13826">Matrix’in durumunda, tekrarlanan çatışmaların içinde yer alan bireysel satış elemanlarının deneyimlerini bir araya toplamak için zaman harcamak, büyük olasılıkla fiyatları belirlemek, satış elemanları için teşvikler tesis etmek ve kalite kontrol sürecini denetlemek için daha iyi yöntemlerin bulunmasına yol açacaktır.</st></p>
			<p><st c="14144">Oldukça ademimerkeziyetçi bir yapısı olan Johnson&amp; Johnson’da, çatışma şirketler arası işbirliğinin olumlu bir yanı olarak kabul edilir. </st><st c="14282">Örneğin J&amp;J’nin bağımsız çalışan şirketleri arasında kaynak tedariki işbirliğini—özellikle klinik araştırma hizmetlerinin dışarıya yaptırılmasını—kolaylaştırmakla görevlendirilen küçük bir dahili grup çatışmalardan dersler çıkarmak için aktif olarak çalışır. </st><st c="14541">Bu grup nelerin dışarıya yaptırılacağı, harcamanın tedarikçiler arasında kaydırılıp kaydırılmayacağı ve kaydırılacaksa ne şekilde kaydırılacağı ve hangi tedarikçi yeteneklerine yatırım yapılacağı gibi meselelerle ilgili anlaşmazlıkları izler ve inceler. </st><st c="14795">Grup, çeşitli bağlı şirketlerin temsilcilerinden oluşan ve bu farklılıkları tartışmak ve stratejik içermelerini araştırmak için düzenli olarak toplanan bir konseye ev sahipliği yapar. </st><st c="14979">Sonuç olarak, klinik araştırmayı dışarıya yaptırma hususundaki eğilimler tespit edilir ve bunlarla ilgili enformasyon J&amp;J’nin her yanına daha çabuk yayılır. </st><st c="15136">Bağlı şirketler yeni dışarıdan temin fırsatları, teknolojiler ve tedarikçilerle işbirliği kurmanın yolları hakkındaki içgörülerden yararlanırlar. </st><st c="15282">Bu sayede tedarikçileri hakkında kesin ve küresel bir görüş toparlayabilen J&amp;J, onlarla daha iyi partnerlik yapabilir. </st><st c="15401">Dahası, şirket tedarikçileriyle olan ilişkilerinden daha fazla değer elde edebilir—bu da, çatışmanın etkin yönetiminin sonuçta nasıl verimli bir işbirliğine yol açabileceğine bir başka örnektir. </st><st c="15596">J&amp;J’nin yöntemi alışılmadıktır ama benzersiz değildir. </st><st c="15651">Bu yöntemin sunduğu yararlar, çoğunlukla mümkünse kaçınılması gereken bir yük olarak görülen çatışmanın onu yönetmeyi bilen bir şirket için değerli olabileceğine ilişkin ilave kanıtlar sağlar.</st></p>
			<p><span><st c="15843">İlk olarak Mart 2005’te</st></span><span><st c="15867"> yayınlanmıştır.</st></span></p>
		</div>
	<div id="charCountTotal" value="15883"></div></body>
</html>
