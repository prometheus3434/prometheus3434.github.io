<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-68</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-68" lang="tr-TR" xml:lang="tr-TR">
		<div>
			<p><st c="0">Açık biçimler sadece belirli şartlar altında etkindir. </st><st c="55">Birincisi, önerilen çözümleri düşük bir maliyetle test etmek mümkün olmalıdır. </st><st c="134">Elekten geçirme süreci bazen son derecede ucuz ve hızlıdır. </st><st c="194">(Örneğin belirli bir yazılım kodu modülünün çalışıyor mu yoksa virüslü mü olduğunu değerlendirmek kolay olabilir.) Ancak diğer durumlarda bir fikrin peşinden gitmeye değip değmeyeceğini anlamanın tek yolu pahalı ve zaman alan deneylerden geçer; o nedenle de daha az (ama daha iyi) fikri dikkate almayı tercih edersiniz. </st><st c="514">Bunu yapmanın yegâne yolu da iyi fikirler üretme olasılıklarının en yüksek olduğunu düşündüğünüz sorun çözücülerden katkıda bulunmalarını istemektir. </st><st c="664">Yani tercihinizi kapalı bir biçimden yana kullanmaktır.</st></p>
			<p><st c="719">Aşağıdaki basit ama korkutucu örneği bir düşünün. </st><st c="770">Ciddi bir hastalığınız var ve mümkün olan en iyi tedaviyi bulmak istiyorsunuz. </st><st c="849">Açık bir biçim kullanarak sorununuzu internete koyar, tavsiye ister ve ilginç görünen 50 fikir alırsınız. </st><st c="955">Ama anında iki sorunla karşı karşıya gelirsiniz. </st><st c="1004">Birincisi, istatistikçilerin örneklem seçimi sorunu olarak adlandırdıkları şeydir. </st><st c="1087">Bunlar bulunabilecek en iyi 50 fikir midir? </st><st c="1131">Belki de en iyi doktorlar hasta tedavi etmekle o kadar meşguldür ki, bu tür forumlara katılmıyorlardır ve sadece vakti olan (kesinlikle kötüye işaret) doktorlar yanıt vermiştir. </st><st c="1309">İkinci sorun bu 50 fikri değerlendirmek için çok fazla zaman ve kaynak harcamak (doktorlara gitmek vs) zorunda olmanızdır. </st><st c="1432">Daha da kötüsü, doğru tedaviyi alabilmek için sadece tek bir girişimde bulunma ihtimaliniz olabilir. </st><st c="1533">(Birden fazla ameliyatı gerçekten deneyecek misiniz?) Onun için, tıbbi bir sorunla karşılaştığımızda seçkin uzmanları belirlemek için biraz araştırma yapabilir, birini seçer ve sonra da diğer bir iki uzmandan ikinci bir fikir sorarız.</st></p>
			<p><st c="1767">Alessi de benzer bir gemidedir. </st><st c="1800">Büyük tasarımcı nüfusu dikkate alındığında, kolaylıkla web sitesinde bir tasarım yarışması başlatabilirdi. </st><st c="1907">Tasarım dünyasındaki yüksek konumuyla büyük olasılıkla çok sayıda öneri alabilirdi. </st><st c="1991">Ancak bu, net bir şekilde tanımlanabilen, dolayısıyla da katkıcılara fikirlerinin çoğunu kendilerinin elekten geçirmelerine imkân veren, bir ya da iki optimum çözümü olan teknik problemler sormaktan farklıdır. </st><st c="2201">Alessi değerleri estetik ve duygusal ve sembolik içerik gibi soyut özelliklere dayalı kavramlar aramaktadır. </st><st c="2310">Net bir doğru ya da yanlış yanıt olmadığından, Alessi binlerce öneri alabilir ve bu da şirket için muazzam bir değerlendirme yükü yaratır. </st><st c="2449">Şirketin stratejisi pazarın gereksinimlerini önceden tahmin eden radikal tasarıma sahip ürünler sunmak olduğundan, sunuları çoğu kez başlangıçta tüketicilerin kafasını karıştırır. </st><st c="2629">O nedenle, şirket Threadless’in yaptığı gibi, hangi tasarımları tercih ettiklerini sorarak değerlendirme yükünü müşterilerin üzerine kaydıramaz. </st><st c="2774">O nedenle, Alessi görece az miktarda katkıcıdan birkaç iyi fikir almayı garantilemelidir.</st></p>
			<p><st c="2863">Açık biçimlerin bir diğer gerekliliği onlara katılımın kolay olmasıdır. </st><st c="2936">Bu da bir sorun, oyuncuların oldukça düşük bir maliyetle üzerlerinde özerk bir şekilde çalışabilecekleri küçük, iyi tanımlanmış parçalara bölünebildiğinde mümkündür. </st><st c="3102">Bir Threadless tişörtü için olası bir süsleme yaratan birisinin sofistike tasarım altyapısına veya şirketin nasıl iplik dokuyacağı ya da tişört dikeceği bilgisine ihtiyacı yoktur. </st><st c="3282">Açık kaynak topluluğu Linux’un kendine özgü modüler yapısı yazılım geliştiricilere dört milyondan fazla kod satırı olan uygulamanın diğer bölümlerine dokunmadan yeni özellikler için kod yaratma olanağı tanır. </st><st c="3491">Son on yıl zarfında, bu tür işbirliği katılımcıların katkıda bulunmalarına, iş paylaşmalarına ve başkalarının çözümlerini gözlemlemelerine olanak tanıyan enformasyon platformları tarafından daha kolay hale getirildi.</st></p>
			<p><st c="3707">Elbette ki, tüm sorunlar küçük, farklı parçalara ayrılamaz. </st><st c="3768">Örneğin kökten yeni ürün kavramlarının veya ürün mimarilerinin geliştirilmesi kendi bütünlüğü içinde kucaklanması gereken tamamlayıcı bir çalışmadır. </st><st c="3918">Bu tür durumlarda, işbirliği yapanların yakından etkileşimde bulunabilecekleri bir ortam sağlayan kapalı biçimler kullanılmalıdır. </st><st c="4049">IBM’in az sayıda seçkin partneri (Siemens, Samsung, Freescale, Infineon ve STMicroelectronics de dahil olmak üzere) bellek, yalıtımlı silikon (SOI) parçaları ve çip üretim süreçleri gibi yarı iletken teknolojilerini geliştirmek amacıyla şirketin Müşterek Mikroelektronik Geliştirme Birliği konsorsiyumuna katılmaya davet etmesine neden olan da buydu.</st></p>
			<h2><span><st c="4399">Düz Yönetişim mi Yoksa Hiyerarşik mi?</st></span></h2>
			<p><st c="4437">Daha önce de ele alındığı gibi, hiyerarşik ve düz yönetişim biçimleri arasındaki ana farklılık kimin sorunu tanımlayacağı ve çözümü seçeceğidir. </st><st c="4583">Hiyerarşik biçimde, belirli bir kuruluş bu yetkiye sahiptir ve bu da ona inovasyon çabalarının yönünü kontrol etme ve inovasyonun değerinin daha büyük kısmını ele geçirme avantajını sağlar. </st><st c="4773">Düz biçimde, bu kararlar ya ademimerkeziyetçidir ya da işbirliği yapanların bazıları veya tümü tarafından müşterek olarak verilir; buradaki avantaj inovasyon yapmanın maliyetlerini, risklerini ve teknik zorluklarını başkalarıyla paylaşma yeteneğidir.</st></p>
			<p><st c="5023">Hiyerarşik yönetişim, kuruluşunuz sorunu tanımlamak ve önerilen çözümleri değerlendirmek için gerekli imkân ve bilgiye sahip olduğunda arzu edilir. </st><st c="5172">İnovasyon AVM’si InnoCentive.com’a post bilimsel sorunlarını koyan şirketleri düşünün. </st><st c="5259">Sorunlar genellikle sponsorların çok daha büyük Ar-Ge programlarının daha küçük parçalarıdır. </st><st c="5353">Bu kilit şirketler duruma uygun teknolojileri ve pazarları (kullanıcı ihtiyaçları ve işlevsel gereklilikler) net bir şekilde anlar, sistem konfigürasyonunu tanımlayabilir ve çeşitli işbirlikçilerin çalışmalarını koordine eder.</st></p>
			<p><st c="5579">Tam tersine, düz biçimler tek başına hiçbir kuruluş gerekli olan perspektif genişliğine ya da imkânlara sahip olmadığında iyi işlev görür. </st><st c="5719">Açık kaynak yazılım projelerine yeniden bakın. </st><st c="5766">Bunlar çoğunlukla kullanıcıların karşı karşıya kaldığı sorunlara hitap etmek için çok özellikli programlama modülleri geliştirirler (mevcut program parçasında bir virüs ya da belirli bir donanım sürücüsüne olan ihtiyaç). </st><st c="5987">Bu durumda, çözümleri bulmaya ve test etmeye en uygun konumda olanlar kullanıcılardır zira soruna en yakın olanlar onlardır. </st><st c="6112">Ya da IBM’in mikroelektronik konsorsiyumunu ele alalım. </st><st c="6168">IBM dışındaki yarı iletken şirketleri, mikro işlemci tasarımı için gerekli olan önemli bilgi, beceri ve varlıklara haiz olduklarından, hiyerarşik yapının hiçbir anlamı olmazdı.</st></p>
			<p><st c="6344">Düz biçimler belirli bir sorunun ne şekilde çözüleceği konusunda tüm işbirlikçilerin çıkarı olduğunda ve sadece kararların alınmasında söz sahibi oldukları takdirde katılacak olmaları durumunda da uygundur. </st><st c="6552">Örneğin uzun yıllar zarfında oluşan IBM konsorsiyumunun tüm üyeleri işbirliği yaparak geliştirdikleri teknolojileri kendi fabrikalarında ve ürün yelpazelerinde kullanmayı umut etmişlerdir. </st><st c="6741">Bu nedenle, IBM ve partnerleri teknolojinin ne şekilde geliştirileceği hususunda her birine güçlü bir söz hakkı veren bir yönetişim yapısı seçti. </st><st c="6887">Harici işbirlikçileri cezbeden teşvikler—hem finansal hem de finansal olmayan—tasarımlamak dört işbirliği biçiminin her biri için çok önemlidir. </st><st c="7032">Görev piyasasında yüksek görünürlük, eşdüzey grubu içinde artan bir saygınlık, önemli bir şeyin peşinden koşmanın verdiği psikolojik tatmin ve çözümleri kendi işinde kullanma olanağı gibi finansal olmayan ödüller parasal ödüllerin yerini alır ya da onları tamamlar. </st><st c="7298">Belirli işbirliği biçimlerinde hangi teşviklerin en iyi sonucu verdiği konusunda kesin kurallar yoktur. </st><st c="7402">İnsanlar psikolojik tatmini çoğu kez inovasyon topluluklarıyla bağdaştırmakla birlikte, psikolojik tatmin diğer biçimlerde de güçlü bir teşvik olabilir. </st><st c="7555">Örneğin Alessi elit çevresindeki tasarımcılarla sadece satışlardan doğan kâr paylarını paylaşmakla kalmayıp onların isimlerini ürün pazarlamaya dahil eder ve tasarım sürecinde onlara büyük bir özgürlük tanır.</st></p>
			<h2><span><st c="7763">Bir Strateji Meselesi</st></span></h2>
			<p><st c="7785">Bir işbirliği biçimi seçmek ödünleşmeleri anlamaktan daha fazlasını gerektirir. </st><st c="7866">Şirket değer yaratmak ve yakalamakla ilgili stratejisini de dikkate almalıdır. </st><st c="7945">Ayrıca strateji gelişirken doğru işbirliği biçimi de değişebilir.</st></p>
			<p><st c="8010">Apple’ın iPhone için yazılım geliştirirken kullandığı yaklaşımı ve bu yaklaşımın zaman içinde nasıl değiştiğini düşünün. </st><st c="8132">Apple’ın iş stratejisinin (tüm ürünlerinde) önemli bir kısmı sistemlerinin bütünlüğünü korumak oldu. </st><st c="8233">Gerçekten de, bir Apple ürününün keyif veren (dolayısıyla da fark yaratan) yanlarından biri her şeyin—makinenin donanımı, yazılımı ve aksesuarları—birlikte böylesine sorunsuz çalışmasıdır. </st><st c="8422">Bu, tarihsel olarak, Apple’ı kullanıcının deneyimini etkileyen bileşenleri daha iyi kontrol altında tutabildiği kapalı biçimlere daha fazla yöneltti. </st><st c="8572">Şirket ilk nesil iPhone’ları geliştirirken de bu yaklaşımı izledi ve onunla ilgili ilk uygulamaları geliştirmek için elit çevrelere güvendi.</st></p>
			<p><st c="8712">Ancak, iPhone bir kez oturduktan sonra, Apple daha fazla büyümeyi ateşleyecek yazılım işlevselliği ve uygulamaları ilave etme zorluğuyla karşı karşıya geldi. </st><st c="8871">Bizim sistemimiz Apple’ın sahip olduğu çeşitli seçenekleri ayrıntılı bir şekilde göstermeye yardımcı oluyor. </st><st c="8980">Faydalı olabileceğini düşündüğü uygulamaları (örneğin iPhone’u çeşitli mobil bankacılık sistemleriyle senkronize etmenin bir yolunu) belirleyebilir, sonra da onları geliştirmeleri için en iyi yazılım tasarımcılarını çalışmaya dahil edebilirdi. </st><st c="9224">Belirli uygulamaların geliştirilmesini basit parçalara ayırabilir, sonra da TopCoder.com gibi bir pazara gidip her bir parça için program yazmak üzere çeşitli yazılım geliştiricileri kullanabilirdi (inovasyon biçimi). </st><st c="9442">Üçüncü taraf geliştiricilere bir geliştirme paketi verebilir ve yararlı olacak uygulamaları onların tanımlamasına ve yaratmasına izin verebilirdi (inovasyon topluluğu biçimi). </st><st c="9618">Ya da Apple, mobil bankacılık yazılımı yaratmak için, Intuit gibi bir şirketle müşterek çalışabilirdi (konsorsiyum biçimi). </st><st c="9742">Bu biçimlerin her biri mutlaka yeni uygulamalar üretirdi, ama her birinin iPhone platformu üzerinde farklı bir etkisi olurdu.</st></p>
			<p><st c="9867">Elit çevre biçimine bağlı kalmak için, Apple’ın müşterilerin hangi uygulamaları isteyeceğini bildiğinden emin olması ve uygulamaları yaratabilecek en iyi partnerleri belirlemesi gerekiyordu. </st><st c="10059">Olası uygulamaların muazzam çeşitliliğini dikkate aldığında, Apple, bir iPhone kullanıcısının faydalı ya da sadece eğlenceli bulabileceği uygulamaların tümünü öngörmesinin hiçbir şekilde mümkün olamayacağını fark etti. </st><st c="10278">Onun için çeşitli kaynaklardan birçok fikrin gelmesini teşvik etmeyi ve bunlardan hangilerinin seçileceğine piyasanın karar vermesine izin vermeyi yeğledi. </st><st c="10434">Bu mantık elit çevre, konsorsiyum ve inovasyon AVM’si seçeneklerini devre dışı bıraktı. </st><st c="10522">Aldığı karara uygun olarak, Apple Mart 2008’de, bir üçüncü taraf geliştirici topluluğuna iPhone OS (işletim sistemi) platformuna dayalı uygulamalar yaratma ve iPhone vasıtasıyla onları doğrudan kullanıcılara sunma olanağı tanıyan bir kiti piyasaya sürdü. </st><st c="10777">(Bir uygulama ücretli olduğu takdirde, geliştiriciler gelirin yüzde yetmişini, Apple ise yüzde otuzunu almaktadır).</st></p>
			<p><st c="10892">Google’ın işletim sistemi olan Android’i kullanan cep telefonlarının piyasaya çıkması Apple’ı iki parçalı bir işbirliği stratejisi benimsemeye yöneltebilir. </st><st c="11050">Android bir açık kaynak yazılımı olduğundan, iPhone’dan daha büyük bir geliştirici topluluğunu cezbedebilir. </st><st c="11159">O nedenle, Apple üçüncü taraflar tarafından geliştirilen uygulamaları kendi personeli tarafından tasarlanmış ve elit donanım imalatçıları çevresinin yardımıyla yaratılmış tescilli donanım özellikleriyle destekleyebilir. </st><st c="11379">Bu da bir başka önemli noktayı gösterir: Şirketler stratejilerini desteklemek amacıyla işbirliği biçimlerinin bir kombinasyonunu kullanabilirler.</st></p>
			<p><st c="11524">Sunucu ve ana bilgisayar işlerinin stratejisini desteklemek için, IBM’in hem inovasyon topluluğunu hem de konsorsiyumu başarılı bir şekilde kullanması buna mükemmel bir örnektir. </st><st c="11704">IBM’in stratejisi donanım farklılaşması ve hizmet üzerinden rekabet etmektir. </st><st c="11782">Bu amaca hizmet etmek üzere, şirket Linux’u kucaklayarak ve açık kaynak topluluğuna aktif bir biçimde katılarak—bunu yapan ilk büyük bilgisayar yapımcılarından biri—işletim sistemlerini müşteriye özel hale getirmeye çalışmıştır. </st><st c="12011">Ancak donanımını farklılaştırmaya devam edebilmesi için, IBM’in mikro işlemci teknolojisinin ön saflarında kalması gerekmektedir. </st><st c="12141">Intel’in beğenilen özellikleriyle rekabet etmeyi sürdürebilmek için gerekli olan giderek yükselen ölçeği dikkate alarak IBM yüzünü, geliştirme maliyetlerini paylaşan yarı iletken şirketler konsorsiyumuna çevirdi. </st><st c="12354">İnovasyon yaklaşımlarının bu kombinasyonu, IBM’in aşırı derecede rekabetçi ve dinamik bir piyasada pazar payı kazanmasına imkân verdi.</st></p>
			<p><st c="12488">IBM’in gösterdiği gibi, stratejinin temel bir unsuru şirketin kendine özgü varlık ve yeteneklerini sonuna kadar kullanmaktır. </st><st c="12615">Dolayısıyla, bir veya daha fazla işbirliğine dayanan biçim seçerken, bir şirketin üst düzey yöneticileri şu soruları sormalıdır: Hangi özgün varlık ve yeteneklerimizin değerini artırmaya çalışıyoruz? </st><st c="12815">Ve bunu yapmanın en iyi yolu nedir?</st></p>
			<p><st c="12850">Bir şirketin işbirliği yeteneğinin kendisi kâr sağlamak amacıyla kullanılabilir. </st><st c="12932">Örneğin InnoCentive.com iç kullanım amacıyla Eli Lilly tarafından geliştirilmiş bir inovasyon AVM’sinden türemiş yeni bir şirkettir. </st><st c="13065">Alessi bu aralar, diğer işlerdeki şirketlere ürün tasarımıyla yardımcı olarak, 200’ü aşkın tasarımcıyla olan ilişkisinin değerini geliştirmektedir. </st><st c="13213">Alessi onlara gereksinimlerine en iyi hitap edebilecek tasarımcıları (genellikle kendi ağından) belirlemelerinde yardımcı olmaktadır. </st><st c="13347">Bunun karşılığında, Alessi ortaya çıkan ürünlerin satışından kâr payı almaktadır ve bu da şu sıralar Alessi’nin gelirlerinin yüzde 30’unu oluşturmaktadır.</st></p>
			<h2><span><st c="13501">Yeni Bir Avantaj Kaynağı</st></span></h2>
			<p><st c="13526">Herhangi bir stratejik değişken nedeniyle olduğu gibi, inovasyona işbirlikçi yaklaşımlar da ortaya bir dizi seçenek ve karmaşık ödünleşme çıkarır. </st><st c="13674">Bu makaledeki örneklerin de gösterdiği gibi, her yaklaşım doğru koşullar altında hayli etkin olabilir. </st><st c="13777">Üst düzey yöneticiler bir işbirliği türünün diğerlerinden üstün olduğu nosyonuna karşı temkinli olmalıdır. </st><st c="13884">Açık her zaman kapalıdan, düz de daima hiyerarşik olandan daha iyi değildir.</st></p>
			<p><st c="13960">İşbirliğine etkin bir yaklaşım geliştirmek şirketinizin stratejisini tam olarak anlamakla başlar. </st><st c="14059">İnovasyonun çözmesini istediğiniz iş sorunu nedir? </st><st c="14110">Siz de (Alessi gibi) sınırları parçalayan farklı bir ürün mü yaratmak istiyorsunuz? </st><st c="14194">Siz de (IBM gibi) yoğun bir teknoloji yarışında daha büyük rakiplerle (Intel ve Taiwan Semiconductor gibi) başa çıkmaya mı çalışıyorsunuz? </st><st c="14333">Veya siz de (günümüzdeki Apple gibi) ürününüzün uygulamalarını geniş çapta yaygınlaştırmanın yollarını mı arıyorsunuz?</st></p>
			<p><st c="14451">Şirketler ayrıca işbirliği sürecine hangi özgün yetenekleri getirdiklerini de sormalıdır. </st><st c="14542">Örneğin bir yerde derin ilişkilere sahip olan şirketler bir elit çevre biçimini kendi yararları için kullanma konusunda yeni bir şirketten daha iyi konumdadır.</st></p>
			<p><st c="14701">O halde, strateji ve yeteneklerdeki farklılıkların aynı sektörde birbiriyle rekabet eden farklı türlerde işbirliği ağlarına yol açması şaşırtıcı değildir. </st><st c="14857">Onun için, üst düzey yöneticiliğin inovasyondaki görevi genişlemiş ve hakikaten stratejik bir hale gelmiştir. </st><st c="14967">Görev artık sadece en yetenekli ve yaratıcı insanları işe almak ya da inovasyon için en elverişli iç ortamı tesis etmek değildir. </st><st c="15097">İnovasyondaki yeni liderler işbirliği ağlarını nasıl tasarlayacaklarını ve potansiyellerini nasıl kullanacaklarını anlayanlar olacaktır.</st></p>
			<p><span><st c="15233"> İlk olarak Aralık 2008’</st></span><span><st c="15257">de yayınlanmıştır.</st></span></p>
		</div>
	<div id="charCountTotal" value="15276"></div></body>
</html>
