<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-24</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-24" lang="tr-TR" xml:lang="tr-TR">
		<div>
			<h2><span><st c="0">Kaiser Permanente’de İşbirlikçi Dans</st></span></h2>
			<p><span><st c="37">KAISER PERMANENTE’NİN</st></span><st c="59"> Kaliforniya’daki bir birimi, işbirlikçi toplulukların ölçeklendirilebilir ticari sonuçlar sağlamak adına birçok çeşitli katılımcının bilgisini nasıl hareketlendirdiğini gösteren—Tüm Eklem Dansı unvanı verilen—yeni bir protokol geliştirdi.</st></p>
			<p><st c="298">2008’de, Irvine Tıp Merkezi en masraflı, en zaman yoğun ameliyatlarını bir düzene koymak istedi: tüm kalça ve diz eklemi protezi. </st><st c="429">Görev göz korkutucuydu çünkü çözüm, normalde kaynaklar için mücadele eden uzmanlar arasında işbirliği gerektiriyordu.</st></p>
			<p><st c="546">Başarı ne bir geleneksel ne de bir faili muhtar kuruluş türü ile elde edilebilirdi. </st><st c="631">Ortopedi başkanı Dr. </st><st c="652">Tadashi Funahashi’nin açıkladığı gibi “Çok sayıda farklı hekimlik uygulamasından gelen çok sayıda cerrahınız var ve hepsi de işi kendi yöntemiyle yapmak istiyor”. </st><st c="815">Dahası, Kaiser’in çalışanlarının ve sigortalı müşterilerinin çoğu sendikalı. </st><st c="892">Sendikanın desteği çok önemliydi, bu yüzden ne yukarıdan aşağıya bir idari talimat ne de cerrah yönelimli bir yaklaşım elverişliydi. </st><st c="1025">Kaiser’in işbirlikçi topluluğu, yönetimi ve Kaiser’in çalışan sendikalarının çoğunu içeren bir müşterek yönetim yapısı olan Emek Yönetimi Ortaklığında resmileştirildi.</st></p>
			<p><st c="1192">Mayıs 2008’de ameliyathane hemşireleri, cerrahlar, teknisyenler ve diğerlerinden oluşan bir ekip toplandı. </st><st c="1300">Sendikalı kadrodan, yönetimden ve doktorlardan oluşan bu grup, sürecin her noktasını beraberce inceledi.</st></p>
			<p><st c="1404">Verimlilik ekibinin parçası olan bir ameliyathane hemşiresi, “Genelde ameliyathanede, bunun farklı bir şekilde yapılmasını dilerdik” dedi. </st><st c="1544">“Fakat bu sefer, farklı bir şekilde nasıl yapılacağına dair bizim de gerçekten söz hakkımız vardı.”</st></p>
			<p><st c="1643">Verimlilikler üç tür değişiklik yapılarak elde edildi. </st><st c="1699">İlkinde, birbirini takip eden süreçlerin eşzamanlı olarak yapılabilecek bölümleri tespit edildi. </st><st c="1796">Sözgelimi, bakım ve temizlik kadrosu, hasta ameliyathanenin kapısından çıkana kadar beklemek yerine cerrah dikiş atmaya başlayınca temizlik sürecini başlatabilirdi.</st></p>
			<p><st c="1960">İkinci tür değişiklik tetikleyicilerdi: operasyon sonrası ve nakil departmanlarını ameliyatın bittiği ve hastanın 15 dakika içinde nakil için hazır olacağı konusunda uyarmak gibi belli bir göreve ne zaman başlanacağı konusunda kadro üyeleri için işaretler. </st><st c="2218">Bu mesele kulağa önemsiz gelebilir ama insanların, rollerinin başkalarının rolleriyle nasıl uyuştuğunu, kendi işlerinin ötesini düşünmelerini gerektirir.</st></p>
			<p><st c="2371">Üçüncü meydan okuma, ekstra yardım sağlamak veya kadroyu molalarla rahatlatmak için ameliyathaneler arasında gidip gelebilecek bir “flatör” hemşireye yatırım yapmaktı. </st><st c="2540">Bu ek kapasite maliyetlidir ama devir süresinde kısaltmalarla kendini amorti eder; sadece dolara odaklanan yöneticilerin gözden kaçırdığı bir ödünleşim.</st></p>
			<p><st c="2692">Dr. </st><st c="2697">Funahashi’nin tarif ettiği gibi, daha iyi bir koordinasyonu artan kaynaklarla birleştirmenin etkisi “gün gibi ortada”ydı. </st><st c="2819">“Bu, iyi örgütlenmiş, koreografisi çizilmiş bir ekip ile aciz bir kaotik durum içinde gerçekleşen şeyler arasındaki farktır.”</st></p>
			<p><st c="2944">Bu üç değişikliğin yürürlüğe girmesiyle tüm kalça ve diz eklemi protez ameliyatları günde bir veya ikiden dörde kadar yükseldi ve prosedürler arasındaki ortalama iş verip alma süresi 45’ten 20 dakikaya düştü. </st><st c="3154">Daha iyi koordinasyon, ameliyathane başına yıllık ortalama 132.000 dolar tasarrufla yıllık ameliyathane süresinin 188 saatini boşalttı.</st></p>
			<p><st c="3289">Hastalar ve çalışanlar da sonuçlardan memnun. </st><st c="3336">Bir Kaiser tesisindeki ameliyathane kadrosu arasında yapılan anket, yeni protokol benimsendikten sonra iş memnuniyetinin yüzde 85 arttığını gösterdi.</st></p>
			<p><st c="3485">Kurumsal bakış açısına göre belki de en önemlisi, kazançların ölçeklendirilebilir olmasıdır. </st><st c="3579">Sözgelimi, Irvine’deki baş-boyun, üroloji, vasküler ve diğer cerrahi uzmanların yanı sıra bu pratikler genel cerrahi tarafından da benimsendi. </st><st c="3722">Ve bu yaklaşım diğer Kaiser hastanelerine yayıldı.</st></p>
		</div>
	<div id="charCountTotal" value="3772"></div></body>
</html>
