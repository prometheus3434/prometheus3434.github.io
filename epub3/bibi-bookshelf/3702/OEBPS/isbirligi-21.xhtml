<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-21</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-21" lang="tr-TR" xml:lang="tr-TR">
		<div>
			<h1 id="_idParaDest-4"><span><st c="0">İşbirlikçi Bir Kurum </st><br /><st c="22">İnşa Etmek</st></span></h1>
			<p><span><st c="32">Paul Adler, Charles Heckscher ve Laurence Prusak</st></span></p>
			<p><span><st c="81">BİR YAZILIM MÜHENDİSİ,</st></span><st c="104"> ki biz ona James diyeceğiz, Computer Sciences Corporation’daki (CSC) ilk gününü çok net hatırlıyor. </st><st c="205">Aldığı ilk mesaj şudur: “İşte Talimatların” (evet, büyük T ile).</st></p>
			<p><st c="269">James, “İşimi yapmak için ihtiyaç duyacağım uzmanlığı [know-how] yanımda getirdiğimi düşünüyordum” diye anımsıyor. </st><st c="385">“Fakat hakikatte, Talimatları açıyorsunuz ve o size, işinizi nasıl yapacağınızı anlatıyor: kodu nasıl düzenleyeceğinizi, bir değişiklik talebi rakamını formda nereye yazacağınızı vb. </st><st c="568">Şoka uğradım.”</st></p>
			<p><st c="582">CSC’deki bu bölümde, kod artık bireysel, serbest programcılar tarafından yazılmıyor. </st><st c="668">Şimdi, James’in başlarda çok bürokratik olduğunu hissettiği, son derece organize bir süreç olan Kapasite Olgunluk Modelini (CMM) takip ediyorlar: “Bir geliştirici olarak, tüm bu evrak işlerine karşı fazlasıyla alerjiktim. </st><st c="890">Çok zaman tüketiyordu.”</st></p>
			<p><st c="913">Artık değil. </st><st c="927">James, “Artık buna duyulan ihtiyacı anlayabiliyorum” diyor. </st><st c="987">“Artık bu kod üzerinde çalışmak zorunda olabilecek 30 ila 40 kişiden biriyim sadece, dolayısıyla bunu saptamak için herkesin kullanabileceği bir değişiklik talebi rakamına ihtiyacımız var. </st><st c="1176">Bunun işleri çok daha kolaylaştırdığını anlayabiliyorum.”</st></p>
			<p><st c="1233">James’in CSC’de katıldığı şey ne bir kod yazımı montaj bandı ne de bir grup otonom hacker’dı. </st><st c="1328">Bu, çeşitli uzmanların bilgisini birleştirmede başarı gösteren yeni bir tür kuruluştu. </st><st c="1415">Biz, bu tür bir kuruma </st><span><st c="1438">işbirlikçi topluluk </st></span><st c="1458">diyoruz.</st></p>
			<p><st c="1466">İşbirlikçi topluluklar insanları, özgün yeteneklerini sürekli olarak grup projelerine uygulamaya ve sadece kişisel kazanç ya da otonom yaratıcılığın içsel hazlarıyla değil kolektif bir misyonla motive hale gelmeye teşvik eder. </st><st c="1694">Bu kuruluşlar, ortak amaç duygusunu destekleyici bir yapıyla birleştirerek, bilgi işçilerinin yetenek ve uzmanlıklarını esnek, yüksek ölçüde yönetilebilir grup çalışmaları içinde hareketlendirir. </st><st c="1890">Bu yaklaşım sadece inovasyon ve çevikliği değil, aynı zamanda verimliliği ve ölçeklenebilirliği de besler.</st></p>
			<p><st c="1996">Gitgide artan sayıda kuruluş—IBM, Citibank, NASA ve Kaiser Permanente dahil olmak üzere—işbirlikçi toplulukların getirdiği ödülleri, bilgi yoğunluklu çalışmada daha yüksek marjlar biçiminde toplamaktadır. </st><st c="2202">(CMM’yi son derece titiz bir şekilde uygulayan CSC bölümü, bir yandan ürünlerini daha yenilikçi ve teknolojik açıdan incelikli hale getirirken, öte yandan altı yıl içinde hata oranlarını yüzde 75 azalttı ve üretkenlikte yıllık yüzde 10 artış sağladı.) Böylesi açık ve net başarıların dört kurumsal çaba gerektirdiğini bulduk:</st></p>
			<p><st c="2527">• ortak bir amaç tanımlama ve inşa etme</st></p>
			<p><st c="2567">• bir katkı etiğini besleme</st></p>
			<p><st c="2595">• insanların esnek ama disiplinli projelerde birlikte çalışmalarına imkân veren süreçler geliştirme</st></p>
			<p><st c="2695">• işbirliğine değer verilen ve bunun ödüllendirildiği bir altyapı yaratma</st></p>
			<p><st c="2769">Bulgularımız, hem verimlilik hem de inovasyonda sürdürülebilir kayıt gösteren kurumlar üzerinde yaptığımız çalışmalara dayanıyor. </st><st c="2900">Sosyoloji alanındaki büyük düşünürler de—Karl Marx, Max Weber, Émile Durkheim ve Talcott Parsons—çalışmamıza katkı sağladı. </st><st c="3024">Bu klasik figürler, kapitalizmin küçük ölçekli imalattan büyük ölçekli sanayiye dönüşümü döneminde, genel ekonomik ve toplumsal değişikliklerin anlamını kavramaya çalışıyorlardı. </st><st c="3203">Bizim çağımız da, bilgi işi ve işçisine dayanan bir ekonomiye dönüştüğümüzden, aynı ölçüde ciddi bir geçişi temsil ediyor.</st></p>
		</div>
	<div id="charCountTotal" value="3325"></div></body>
</html>
