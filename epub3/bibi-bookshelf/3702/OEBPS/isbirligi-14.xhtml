<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-14</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-14" lang="tr-TR" xml:lang="tr-TR">
		<div>
			<h2><span><st c="0">Sosyal Nöronlarını</st></span><span><st c="19">zı Ateşlemek</st></span></h2>
			<p><st c="32">Sosyal nöronların ateşlenmesi her bakımdan belirgindir. </st><st c="89">Southwest Airlines’ın kurucu ortaklarından ve eski CEO’su olan Herb Kelleher’i havayollarının merkezi olan Dallas’taki Love Field’in koridorlarında gezinirken gösteren bir videoyu incelemiştik. </st><st c="283">Karşılaştığı herkeste ayna nöronlar, osilatörleri ve diğer sosyal devreleri harekete geçirdiğini neredeyse görebiliyorduk. </st><st c="406">Işık saçan gülücükler sunuyor, işlerini ne kadar çok takdir ettiğini söylerken müşterilerin elini sıkıyor ve elde ettikleri iyi sonuçlar nedeniyle teşekkür ederken çalışanlara sarılıyordu. </st><st c="595">Ve verdiklerini aynen geri alıyordu. </st><st c="632">Beklenmedik bir anda patronuyla karşılaşınca yüzü parlayan uçuş görevlisi tipikti. </st><st c="715">Düşünmeden “Ah, tatlım” deyiveren hostes patronunu sıcak bir biçimde kucaklıyordu. </st><st c="798">Daha sonraysa, “Onunlayken herkes kendini ailenin bir parçası gibi hissediyor” diye açıklıyordu.</st></p>
			<p><st c="894">Ne yazık ki, eğer zaten öyle biri değilseniz, kendinizi bir Herb Kelleher ya da Dr. </st><st c="979">Humboldt’a dönüştürmeniz kolay değildir. </st><st c="1020">Ayna nöronlar, iğ hücreler ve osilatörleri güçlendirmenin bariz bir yöntemini bilmiyoruz; herhangi bir karşılaşma esnasında saniyede binlercesi harekete geçerken, kesin ateşleme kalıpları anlaşılmaz olmayı sürdürür. </st><st c="1236">Dahası, bilerek yapılan sosyal zekâ sergileme girişimleri çoğu kez geri tepebilir. </st><st c="1319">Başka bir kişiyle hareketlerinizi koordine etmek için tasarlanmış bir çaba gösterdiğinizde ateşlenenler sadece osilatörler değildir. </st><st c="1452">Bu tür durumlarda, hareketleri başlatmak ve yönlendirmek için beyin başka, daha az becerikli devreler kullanır; bunun sonucu olarak da etkileşim kendini zorlanmış hisseder.</st></p>
			<p><st c="1624">Sosyal devreleri etkin şekilde geliştirmenin tek yolu çok çaba göstererek kendi davranışlarınızı değiştirmektir. </st><st c="1738">Liderlik geliştirmeyle ilgilenen şirketler bireylerin değişim programına girme istekliliğini değerlendirerek başlamalıdır. </st><st c="1861">Hevesli adaylar ilk önce değişimle ilgili kişisel bir vizyon geliştirmeli, sonra da sosyal bakımdan zayıf ve güçlü oldukları alanları belirlemek için tıbbi bir tetkike benzeyen kapsamlı bir teşhisten geçmelidir. </st><st c="2073">Geribildirimle donanmış olarak, yüksek emelleri olan lider artık daha iyi sosyal beceriler geliştirmenin en büyük yararları sağlayacağı özgül alanlarda eğitilebilir. </st><st c="2239">Eğitim, etkileşimde bulunmanın daha iyi yollarını prova edip onları her fırsatta denemekten, bir koç tarafından gölge gibi izlenip daha sonra gözlemlediklerinden bilgi almaya ve bir rol modelden doğrudan öğrenmeye kadar yayılabilir. </st><st c="2472">Seçenekler çoktur, ama başarıya giden yol da her zaman zorludur.</st></p>
			<h2><span><st c="2536">Sosyal Bakımdan Nasıl Daha Akıllı Olunur?</st></span></h2>
			<p><st c="2578">Sosyal zekâ eğitiminin neleri kapsadığını görmek için, Janice adını vereceğimiz bir üst düzey yöneticinin durumunu ele alalım. </st><st c="2706">Janice iş uzmanlığı, stratejik düşünür ve planlamacı olarak göstermiş olduğu olağanüstü performans, doğrudan konuşan biri olarak yaptığı ün ve hedefleri tutturmak açısından hayati önem taşıyan sorunları öngörme yeteneğinden dolayı bir </st><span><st c="2941">Fortune</st></span><st c="2948"> 500 şirketi tarafından pazarlama müdürü olarak işe alınmıştı. </st><st c="3011">Ancak görevdeki ilk altı ayında bocalıyordu; diğer yöneticiler onu saldırgan ve sabit fikirli, politik açıkgözlükten yoksun ve ne söylediği ve kime söylediği—özellikle de üstlerine—konusunda dikkatsiz biri olarak görüyorlardı.</st></p>
			<p><st c="3237">Bu gelecek vaat eden lideri kurtarmak için Janice’in patronu Hay Group’ta örgütsel psikolog ve kıdemli danışman olan Kathleen Cavallo’yu davet etti. </st><st c="3387">O da Janice’i hemen bir 360 derece değerlendirmesinden geçirdi. </st><st c="3451">Astları, eşdüzeyleri ve müdürleri Janice’i empati, hizmete yönelim, uyumluluk ve çatışmaları yönetme konularında zayıf olarak değerlendirdi. </st><st c="3592">Cavallo, Janice’le en yakın çalışan kişilerle gizli kalması gereken sohbetler yaparak hakkında daha fazla şey öğrendi. </st><st c="3711">Bu kişilerin şikâyetleri Janice’in insanlarla dostça ilişki kuramaması, hatta insanların tepkilerini fark bile etmemesine odaklanmıştı. </st><st c="3847">Sonuç: Janice ne bir grubun sosyal normlarını okumakta ne de o normları ihlal ettiğinde insanların verdiği duygusal ipuçlarının farkına varmakta becerikliydi. </st><st c="4006">Daha da tehlikelisi, Janice üstlerini idare etmekte fazlasıyla açık sözlü olduğunun da farkında değildi. </st><st c="4111">Bir müdürüyle aralarında çok büyük bir fikir ayrılığı olduğunda, ne zaman geri adım atması gerektiğini hissedemiyordu. </st><st c="4230">“Her şeyi masaya yatıralım ve tartışalım” yaklaşımı konumunu tehdit ediyordu; üst yönetime bıkkınlık gelmeye başlamıştı.</st></p>
			<p><st c="4350">Cavallo bu performans geribildirimini yolunda gitmeyen bir şeyler olduğunu fark etmesini sağlayacak bir uyarı olarak kendisine ilettiğinde, Janice, konumunun tehlikede olabileceğini görerek sarsılmıştı. </st><st c="4554">Ancak onu daha fazla üzen şey diğer insanlar üzerinde arzu ettiği etkiyi yapamadığını fark etmesiydi. </st><st c="4656">Cavallo, Janice’in o gün içindeki kayda değer başarı ve başarısızlıkları anlattığı koçluk seansları başlattı. </st><st c="4766">Janice bu olayları gözden geçirmeye daha çok vakit harcadıkça, bir fikri inançla ifade etmekle kesin hareket etmek arasındaki farkı teşhis etmekte daha ustalaştı. </st><st c="4929">İnsanların bir toplantı veya olumsuz bir performans değerlendirmesi sırasında kendisine nasıl tepki gösterebileceğini önceden tahmin etmeye başladı; görüşlerini daha açıkgöz biçimde sunma yollarını prova etti ve değişim için kişisel bir vizyon geliştirdi. </st><st c="5185">Bu tür zihinsel hazırlık beynin sosyal devrelerini harekete geçirir ve etkin bir biçimde hareket etmek için ihtiyacınız olan nöron bağlantılarını güçlendirir; Olimpik atletlerin hamlelerini zihinsel olarak gözden geçirmeye yüzlerce saat ayırmasının nedeni de budur.</st></p>
			<p><st c="5450">Bir noktada Cavallo, Janice’den, kuruluşundaki mükemmel sosyal zekâ becerilerine sahip bir liderin adını vermesini istedi. </st><st c="5574">Janice hem eleştiri sanatında, hem de toplantılarda ilişkilere zarar vermeden katılmadığı bir fikri ifade etmekte usta olan çok tecrübeli bir üst düzey yöneticiyi belirtti. </st><st c="5747">Cavallo bu kişiden Janice’e koçluk yapmasına yardımcı olmasını istedi ve Janice onunla birlikte çalışabileceği bir göreve—iki yıl yürüttüğü bir görev—geçti. </st><st c="5904">Janice, liderin görevinin aynı zamanda insan sermayesi geliştirmek olduğuna inanan bir yönder bulduğu için şanslıydı. </st><st c="6022">Çoğu patron daha iyi olmasına yardımcı olmaktansa, sorunlu bir çalışanı idare etmeyi yeğler. </st><st c="6115">Janice’in yeni patronu onu yanına aldı, çünkü onun diğer güçlü yanlarının paha biçilmez olduğunu görmüştü; içgüdüsü ona Janice’in rehberlikle gelişebileceğini söylemişti.</st></p>
			<p><st c="6285">Janice’in yönderi toplantılardan önce onu tartışmalı meselelerde görüşünü ne şekilde ifade edeceği ve üstleriyle nasıl konuşacağı konularında eğitti ve performans geribildirim sanatında ona örnek oldu. </st><st c="6488">Janice onu gün be gün izleyerek, konumlarına meydan okurken veya performanslarını eleştirirken bile insanları olumlamayı öğrendi. </st><st c="6618">Etkin davranışın canlı, teneffüs eden bir örneğiyle zaman geçirmek ayna nöronlarımız için mükemmel dürtüyü sağlar ve bu da gözlemlediklerimizi doğrudan yaşamamıza, içselleştirmemize ve nihayet benzerini veya daha iyisini yapmaya çalışmamıza imkân verir.</st></p>
			<p><st c="6871">Janice’in dönüşümü hakiki ve kapsamlıydı. </st><st c="6914">Bir anlamda, bir insan olarak girdi, başka bir insan olarak çıktı. </st><st c="6981">Düşünürseniz, bu nörolojide önemli bir derstir. </st><st c="7029">Davranışımız nöron ağları yaratıp geliştirdiğinden, genlerimizin ve çocukluk deneyimlerimizin esiri olmak zorunda değiliz. </st><st c="7152">Gereken gayreti göstermeye hazır oldukları takdirde, liderler değişebilirler. </st><st c="7230">Eğitiminde ilerledikçe, öğrendiği sosyal davranışlar adeta Janice’in ikinci mizacı gibi oldu. </st><st c="7324">Bilimsel yönden, Janice uygulama yoluyla sosyal devrelerini güçlendiriyordu. </st><st c="7401">Ve diğerleri ona yanıt verdikçe, beyinleri Janice’inkiyle daha derin ve etkin biçimde bağlantıya geçiyor ve dolayısıyla da Janice’in devrelerini erdemli bir döngü içinde takviye ediyorlardı. </st><st c="7592">Sonuç: Janice kovulmanın eşiğinden dönüp iki kademe yukarıda bir konuma terfi ettirildi.</st></p>
			<p><st c="7680">Birkaç yıl sonra, Janice’in kadrosunun bazı üyeleri mutlu olmadıkları için şirketten ayrıldı—bunun üzerine Janice, Cavallo’dan geri dönmesini istedi. </st><st c="7831">Cavallo, yönetimle ve eşdüzeylerle iletişim ve bağ kurma sanatını tam olarak öğrenmiş olmakla birlikte, onun ruhsal gerilimlerini işaret etmeye çalıştıklarında Janice’in astlarının gönderdiği ipuçlarını hâlâ zaman zaman kaçırdığını keşfetti. </st><st c="8073">Cavallo’dan daha fazla yardım alan Janice, dikkatini yeniden personelinin duygusal ihtiyaçlarına odaklayıp, iletişim tarzında ince ayar yaparak durumu tersine çevirmeyi başarabildi. </st><st c="8255">Cavallo’nun ikinci tur koçluğundan önce ve sonra Janice’in personeliyle yapılan anketler, personelin duygusal bağlılığı ve kuruluşta kalma niyetlerinde çarpıcı artışlar olduğunu belgeledi. </st><st c="8444">Janice ve personeli aynı zamanda yıllık satışlarda yüzde 6’lık bir artış sağladı ve bir başka başarılı yıldan sonra da Janice mültimilyar dolarlık bir birimin başkanı yapıldı. </st><st c="8620">Şirketler insanları Janice’in tamamladığı türden programlardan geçirerek büyük yarar sağlayabilirler.</st></p>
			<h2><span><st c="8721">Sosyal Zekânın Ölçüleri</st></span></h2>
			<p><st c="8745">Son on yıl içinde yaptığımız araştırmalar sosyal bakımdan zeki ve sosyal bakımdan zeki olmayan liderler arasında büyük bir performans farkı olduğunu teyit etti. </st><st c="8907">Örneğin büyük bir ulusal bankada bir yöneticinin, sosyal zekâ yetkinlikleri düzeylerinin yıllık performans değerlendirmelerini, öz farkındalık ve kendi kendini yönetmenin duygusal zekâ yetkinliklerinin öngördüğünden daha güçlü olarak öngördüğünü keşfettik. </st><st c="9164">(Yedi boyuta odaklanan değerlendirme aracımızla ilgili kısa bir açıklama için, </st><span><st c="9243">bak.</st></span><st c="9247"> “Sosyal Bakımdan Akıllı Bir Lider misiniz?” başlıklı ek.)</st></p>
		</div>
	<div id="charCountTotal" value="9305"></div></body>
</html>
