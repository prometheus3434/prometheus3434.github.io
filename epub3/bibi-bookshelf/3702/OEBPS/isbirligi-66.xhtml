<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-66</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-66" lang="tr-TR" xml:lang="tr-TR">
		<div>
			<p><st c="0">Açık ağın en büyük avantajı aşırı derecede çok sayıda sorun çözücüyü, dolayısıyla da çok sayıda fikri çekme potansiyelidir. </st><st c="124">Ne en iyi bilgi alanlarını ne de o alanlardaki en uygun uzmanları belirlemeye ihtiyacınız vardır. </st><st c="222">Herkese açık bir ev partisi vermek gibidir: Sadece bir parti verdiğinizi duyurur ve doğru teşvikler sağlarsınız ve doğru insanlar boy gösterirler (öyle olmasını umarsınız).</st></p>
			<p><st c="394">Açık katılımda, katkıcılarınızı tanımanız gerekmez. </st><st c="447">Aslında, onları tanımamanız faydalı olabilir; ilginç inovatif çözümler katkıda bulunacak bir şeyleri olduğunu hiçbir zaman hayal edemeyeceğiniz kişi veya kuruluşlardan gelebilir. </st><st c="626">Tasarımları kitlelerden gelen oldukça büyük bir online tişört perakendecisi olan Threadless.com’un arkasındaki konsept budur. </st><st c="752">Altı yüz bin üyenin her hafta yaklaşık 800 yeni tasarım için teklif sunduğu bir inovasyon AVM’si işleterek, Threadless.com alışılmadık ve eşi olmayan düzenli bir fikir akışı sağlar. </st><st c="934">(AVM’nin üyeleri ve web sitesine giren ziyaretçiler tasarımlara oy verir, ama hangi tasarımların üretileceğine dair nihai kararı Threadless çalışanları verir ve yaratıcıları ödüllendirir.)</st></p>
			<p><st c="1122">Ancak açık biçimlerin dezavantajları da vardır. </st><st c="1171">Özellikle, en iyi oyuncuları belirlemek ve cezbetmekte kapalı yaklaşımlar kadar etkili değildirler. </st><st c="1271">Bunun nedeni katılımcıların sayısı arttıkça, bir katılımcının çözümünün seçilme olasılığının azalmasıdır (özellikle de müphem bir sorunla ilgili olarak). </st><st c="1425">O nedenle, en iyi taraflar kapalı ilişkilere katılmayı tercih eder. </st><st c="1493">Açık biçimler en çok, ideal çözüm ile vasat çözüm arasındaki farkın ve elit bir oyuncudan gelebilecek çok daha iyi bir çözümü kaçırmanın bedelinin çok büyük olmadığı durumlarda işe yarar.</st></p>
		</div>
	<div id="charCountTotal" value="1680"></div></body>
</html>
