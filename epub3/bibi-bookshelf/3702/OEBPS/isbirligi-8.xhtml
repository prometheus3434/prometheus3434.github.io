<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>isbirligi-8</title>
    <meta http-equiv="Content-Type" content="text/html; charset=utf-8" />
  

</head>
  <body id="isbirligi-8" lang="tr-TR" xml:lang="tr-TR">
		<div>
			<h1 id="_idParaDest-2"><span><st c="0">Sosyal Zekâ ve Liderliğin Biyolojisi</st></span></h1>
			<p><span><st c="37">Daniel Goleman ve Richard Boyatzis</st></span></p>
			<p><span><st c="72">1998’DE DANIEL GOLEMAN,</st></span><st c="96"> duygusal zekâ ve liderlik üzerine ilk makalesini yayınladı. </st><st c="157">“Lideri Lider Yapan Nedir?” makalesine gelen tepkiler çarpıcıydı. </st><st c="223">İş camiasının ötesinde, dört bir yanda insanlar empati ve kendini tanımanın etkin liderlikte oynadığı hayati rol hakkında konuşmaya başladı. </st><st c="364">Duygusal zekâ kavramı liderlik literatüründe ve gündelik koçluk uygulamalarında önemli bir yer işgal etmeye devam ediyor. </st><st c="486">Ama son beş yıl içinde, yeni yeni gelişen sosyal nöroloji araştırmaları—insanlar birbiriyle etkileşirken beyinlerinde neler olduğunun araştırılması—iyi bir lideri neyin yarattığı hakkında yeni gerçekleri gün ışığına çıkarmaya başlıyor.</st></p>
			<p><st c="721">Liderlerin yaptığı belirli şeylerin—özellikle de empati göstermek ve başkalarının ruh haline uyum sağlamak—kelimenin tam anlamıyla hem kendi hem de takipçilerinin beyin kimyalarını etkilediği, önemli bir keşiftir. </st><st c="936">Araştırmacılar lider-takipçi dinamiğinin iki (veya daha fazla) beynin bilinçli ya da bilinçsiz olarak birbirlerine tepki gösterme olayı olmadığını keşfettiler. </st><st c="1096">Aksine münferit akıllar, bir anlamda eriyip tek bir sistem içinde kaynaşır. </st><st c="1172">Biz, büyük liderlerin, karşılıklı beyin bağıntılılığı sistemini güçlü bir biçimde yukarı çeken kişiler olduğuna inanıyoruz. </st><st c="1296">Onları, beynin sosyal etkileşimlerle ilgili alanlarındaki az gelişmişlikle ayırt edilen otizm ya da Asperger sendromu gibi ciddi sosyal bozuklukları olan insanların nörolojik süreçte bulundukları yerin tam zıt ucuna yerleştiriyoruz. </st><st c="1529">İddiamız doğru olduğu takdirde çıkacak sonuç, daha iyi bir lider olmanın etkili bir yolunun, içinde beynin sosyal devre sistemini güçlendiren türden sosyal davranışların öğrenildiği, özgün bağlamlar bulmak olduğudur. </st><st c="1746">Diğer bir deyişle etkin bir şekilde liderlik etmek, durumlara hâkim olmaktan—hatta birtakım sosyal becerilerde ustalaşmaktan—ziyade işbirliği ve desteğine ihtiyaç duyduğunuz insanlarda olumlu duygular gelişmesine yardımcı olmak için samimi bir ilgi ve yetenek geliştirmekle ilgilidir.</st></p>
			<p><st c="2030">Etkin liderliğin beyinde güçlü sosyal devrelere sahip olmayı gerektirdiği düşüncesi bizi duygusal zekâ kavramımızı genişletmeye teşvik etti. </st><st c="2172">Liderliği değerlendirmek için daha fazla ilişkiye dayalı bir kurgu, başkalarına etkin olmaları için ilham veren özellikli nöron devrelerine (ve bağlantılı endokrin sistemlerine) dayanan bir dizi kişiler arası yetkinlikler olarak tanımladığımız sosyal zekâdır.</st></p>
			<p><st c="2431">Liderlerin sosyal becerilere ihtiyacı olduğu fikri yeni değil. </st><st c="2495">1920’de, Columbia Üniversitesinden psikolog Edward Thorndike, “bir fabrikadaki en iyi makine ustasının sosyal zekâ eksikliğinden dolayı ustabaşı olarak başarısız olabileceğine” işaret etti. </st><st c="2685">Daha yakın bir zamanda, meslektaşımız Claudio Fernández-Aráoz yeni en üst düzey yöneticilerle ilgili bir incelemesinde, öz disiplinleri, güdüleri ve idrak yetenekleri nedeniyle işe alınan bu yöneticilerin bazen temel sosyal becerilerden yoksun oldukları için işten çıkarıldıklarını keşfetti. </st><st c="2977">Diğer bir deyişle, Fernández-Aráoz’un incelediği kişiler fazlasıyla zekiydi ama görevlerinde sosyal yönden iyi geçinememeleri profesyonel olarak kendi kendilerini baltalamalarına neden oldu.</st></p>
			<p><st c="3167">Sosyal zekâyı tanımlamamızda yeni olan şey biyolojik dayanağıdır; bunu önümüzdeki sayfalarda ele alacağız. </st><st c="3275">Nörologların çalışmasını, kendi araştırmamızı ve Kuruluşlardaki Duygusal Zekâ üzerine Araştırma için Konsorsiyuma bağlı araştırmaların bulgularını kullanarak, ayna nöronlar, iğ hücreler ve osilatörler hakkında edinilen bilgiyi, sizle takipçilerinizin arasındaki sinirsel bağlantıları güçlendirecek pratik, sosyal açıdan akıllı davranışlara nasıl çevireceğinizi göstereceğiz.</st></p>
		</div>
	<div id="charCountTotal" value="3649"></div></body>
</html>
