<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>14</h2>

  <p class="baslik2"><b>BEDEN ELBİSELERİ</b></p>

  <p>Bekliyorduk. Bana haftalar, aylar gibi gelmişti. Ben, belki atalarımın da oturduğu banklardan birinde oturmuş, Ella’nın&nbsp;yaşayıp yaşamadığını düşünürken Zelda sunağın önünde volta&nbsp;atıyordu. Filmlerde ve kitaplarda kahramanlar sevdiği kişilerin&nbsp;iyi olup olmadıklarını hissederlerdi. Kilmington’daki geceden&nbsp;sonra artık böyle bir şeye inanmıyorum. Ben korku ve çaresiz&nbsp;bir öfkeden başka hiçbir şey hissetmiyordum. Ella’yı özlüyordum. Onu o kadar çok özlüyordum ki sanki Stourton kolumu&nbsp;veya bacağımı kesmişti. Bu nasıl olabilirdi? Onu bir haftadan&nbsp;fazla bir süredir tanımıyordum ve üstelik o bir kızdı.</p>

  <p>“En iyi arkadaşlarımızı,” demişti bir keresinde annem bana, “genelde en zor zamanlarda buluruz, çünkü bize karanlıkta&nbsp;yardım ettiklerini hiçbir zaman unutmayız.”</p>

  <p>Eminim ki annem bunu söylerken intikam ateşiyle dolu hayaletler tarafından kovalanılan zamanları kastetmiyordu.&nbsp;Ama birçok karanlık zaman çeşidi olduğunu düşünüyorum ve&nbsp;hepimiz onlardan birini yaşıyoruz. İşte o zaman Ella gibi birine ihtiyaç duyarsınız veya o karanlığın içinde kaybolursunuz.</p>

  <p>Zelda’nın cep telefonu çaldığında banktan öyle bir hızla ayaklandım ki ayağım kaydı ve dizlerimle Hartgill isminin&nbsp;üzerine düştüm.</p>

  <p>Sakallının vaftiz havuzuna yasladığı koltuk değneklerinden birini titrek ellerle kavradım. Kapıya doğru yürüyen Zelda’yı&nbsp;takip ederken, bana sanki tüm Hartgill’ler arkamızdan bize&nbsp;bakıyor ve ipek darağacı urganının tamamlayamadığı şeyi başarmamızı umut ediyorlar gibi gelmişti: Hepsini Stourton’un&nbsp;esaretinden kurtarmak ve her şeyin başladığı o iki cinayetin&nbsp;intikamını almak! Ama tüm bunlar beni gerçekten ilgilendirmiyordu. Sadece Ella’yı geri istiyordum, Zelda’nın dediği gibi,&nbsp;saçının tek bir teline bile zarar gelmeden!</p>

  <p>Soğuk bir geceydi. Mezar taşlarının arasında beyaz ve nemli bir sis vardı, sanki onu toprağın altındaki ölüler soluyordu ve&nbsp;sisin ortasında dört adam duruyordu. Normal olmadıklarını ilk&nbsp;bakışta anlamak mümkündü. Derileri onlara ait değil gibiydi ve&nbsp;yüzleri plastik maskeler kadar ifadesizdi. Sakallı haklıydı. Hayaletler ölü bedenleri kıyafet gibi üzerlerine giyebiliyorlardı. Ve&nbsp;Stourton sadece tek bir hizmetkârına değil hepsine böyle elbiseler temin etmişti. Kalbim üşümüştü, Zelda’nın değneğini daha&nbsp;sıkı kavrarken korkudan zorlukla nefes alıyordum. Ama gözlerim mezar taşlarının arasında tek birini arıyordu.</p>

  <p>“Torunum nerede?” diye çıkıştı Zelda bir zamanlar gerçek birer insan olan yaratıklara. Bir katilin ruhuna beden kıyafeti&nbsp;olmak imrenilecek bir kader değildi!</p>

  <p>Zelda’nın sesi benim ellerim gibi titremiyordu ama tonundan onunda aynı korkuya sahip olduğunu anlamak beni hem teselli, hem de dehşete düşürmüştü.</p>

  <p>Stourton’un hizmetkârları ona cevap vermedi. Ölüler konuşmakta zorlanıyor olmalıydılar. Ama içlerinden biri arkasını dönüp Ella’yı bir mezar taşının arkasından öne doğru çekiştirdi.</p>

  <p>Çok solgun görünüyordu. Gözleri korkudan kocaman olmuştu ama içlerinde bir parça öfke de gördüm. Dimdik duruyordu ve ölülerden biri uzun saçlarını kavradığında dizine tekme attı. Cesur Ella.</p>

  <p>“Onu rahat bırak!” diye bağırdım ve zaten ölü olan birine zarar vermeyeceğini bilmeme rağmen koltuk değneğini üzerlerine doğru salladım.</p>

  <p>Ella’nın solundaki, iğrenç bir tebessümle karşılık verdi ve Ella’nın saçlarını tekrar kavradı. Konuşması kulağa, sanki dili,&nbsp;yeni uzuvları gibi ağzına uygun değilmiş gibi geliyordu.</p>

  <p>“İpek urganlı Lord gelene kadar kız arkadaşın burada kalacak,” dedi. “Şu anda yolda.”</p>

  <p>“Bence beklemeye gerek yok!” dedi bana bakan Zelda hiddetle ama kol değneğini daha sıkı kavradığında, beni günler ve gecelerce korkutan soluk yüzlü şövalye mezarlık kapısında&nbsp;belirdi. Bu sefer etrafı Longspee’ye olduğu gibi ışıkla kuşatılmıştı ama onunki sisi tıpkı eski bir ekmeğin küfü gibi pis bir&nbsp;yeşile boyuyordu.</p>

  <p>Yeni teninin içinde çok daha korkutucu görünüyordu. Kim bilir kaçıncı, diye geçti zihnimin içinden ama cevabı öğrenemeyeceğime neredeyse emindim. Atı mezarların üstünü&nbsp;kazıyordu, sanki bu şekilde ölüleri uyandırmak istiyordu ama&nbsp;ipek urganlı Lord’un gözü benim üzerimdeydi. Yüzünde yanıyor gibi görünüyorlardı, sanki ruhu alevler içindeydi.</p>

  <p>“İşte buradasın Hartgill!” diye hırladı. “Ne bekliyorsun? Buraya gel!” Benimle hizmetkârlarından veya emir erlerinden&nbsp;biri gibi konuşuyordu. Ama ben belki bir katil bile olsa hâlâ&nbsp;bir şövalyenin öğrencisiydim.</p>

  <p>“Ella’yı bırakmadan olmaz!” diye bağırdım ve sesimin birinci sınıf öğrencisi gibi çıkmasına sebep olan korkuya lanet ettim.</p>

  <p>Ama tüm bunlar karşısında Ella’nın da bir fikri vardı.</p>

  <p>“Hiçbir yere gitmeyeceğim Jon Whitcroft!” diye bağırdı. “Bu canavarlar senin kafanı keserken veya kim bilir başka ne&nbsp;yaparken Zelda’yla huzur içinde eve döneceğimi falan mı sanıyorsun?”</p>

  <p>Kafa kesmek mi... Yutkundum. Bazı şeyleri özetlemek adına değişik bir tarzı vardı.</p>

  <p>“Ella!” diye seslendi Zelda. “Jon’un dediğini yap. Bana gel, her şey düzelecek.”</p>

  <p>Ella tereddüt ediyordu ve daha söz dinlemesine fırsat vermeden arkasında duran hizmetkâr yine Ella’yı tuttu. Ella dirseğiyle onu itti ancak hizmetkâr ona vurmak için elini kaldırdığında Stourton onu sert bir tıslamayla durdurdu.</p>

  <p>“Bırak gitsin!” dedi dişlerinin arasından. “Sadece çocuğu istiyorum! Sakın onu her şekilde alabileceğimi unutmayın!”&nbsp;diye ekledi iğrenç bir gülümsemeyle.</p>

  <p>Eskisinden daha ölü görünüyordu. Dudaksız ağzının içindeki dişler o kadar çürüktü ki sanki onları mezarlardan bir tanesinden çalmıştı. Saçları gri değildi, artık beyazdı. Omuzlarının üzerinden aşağıya doğru dökülen cılız saçlar daha çok&nbsp;örümcek ağını andırıyordu. Ve yeni teni kemiklerinin üzerinde o kadar gergin duruyordu ki sanki kefeni iskeletinin üzerine dikilmiş gibi duruyordu. Adamlarının görüntüsü de iç açıcı değildi. Stourton’a yeni bedenleriyle de hayalet olduklarında ki gibi sorgusuz sualsiz itaat ediyorlardı. Şaşmamalıydı. Ne de&nbsp;olsa yüzyıllardır aynı şeyi yapıyorlar.</p>

  <p>Ella, Stourton’un hizmetkârı nihayet onu pek nazik olmayan bir şekilde bize doğru itene kadar tereddüt etti. Attığı her adımda gözleriyle bize bir sonraki planın ne olduğunu soruyordu.</p>

  <p>Gerçek bir plan değil Ella, diye düşündüm kemikli elini kılıcının üzerine koymuş olan Stourton’a doğru yola koyulurken. <i>Kılıcı sana hiçbir şey yapamaz Jon!</i> diye tekrarladım titrek&nbsp;her adımımda. Hiçbir şey yapamaz, bunu unutma!</p>

  <p>Ölü adamların yapabileceklerini düşünmemeye çalıştım.</p>

  <p>Ella ve ben iki çocuk mezarın arasındaki yoldan geçiyorduk, bu pek cesaret verici değildi. <i>Hadi ama sakallı!</i> diye düşündüm Ella’nın yanından, onun elinden tutabilecek kadar yakın geçerken, panikle annemin sürekli sakallının her yere&nbsp;geç kaldığından şikayetçi olduğunu anımsadım.</p>

  <p>Atış sesi aynı anda geldi. Sakallı hizmetkârlardan birini sırtından vurmuş kendi ekseninde dönmesine sebep olmuştu.</p>

  <p>“Koş Ella!” diye bağırdım ve onu Zelda’nın durduğu tarafa doğru ittim.</p>

  <p>Bir sonraki atış sesi kapının yanındaki çalılıktan geldi ve Stourton’un eski moda berbat küfürler ettiğini duydum.</p>

  <p><i>Etrafına bakma Jon!</i> diye emrettim kendime, Ella’yla birlikte Zelda’ya ve açık kilise kapısına doğru koşarken. Zelda değneğini Zeus’un şimşeğini savurduğu gibi sağa sola sallıyordu ama ben nal seslerini arkamda hissediyordum, kulağa&nbsp;hayal gibi hafif ama tehditkâr geliyordu. <i>Lanet olsun Jon etrafına bakma!</i> diye düşündüm bir daha. <i>Sana hiçbir şey yapamaz!</i>&nbsp;Aynı anda ensemde buz gibi ama çok güçlü bir el hissettim.</p>

  <p>Beni yere savurdu, çirkin bir yüz yukarıdan bana bakıyordu. Herhalde yaşarken bu kadar çirkin değildi ancak şimdi yüzü&nbsp;kötülük yüzünden deforme olmuştu.</p>

  <p>“Hiçbir yere gitmiyorsun Hartgill!” diye homurdandı Stourton’un hizmetkârı ve çamurlu çizmesiyle göğsüme bastırdı.</p>

  <p>Ella’nın kök salmış gibi mezar taşlarının arasında durduğunu gördüm.</p>

  <p>“Koş Ella!” diye bağırdım ama kımıldamadı ve başka bir ölü -kısa sarı saçlı zayıf bir herif- onu tuttu, bir diğeri ise düşe&nbsp;kalka Zelda’ya koşuyordu.</p>

  <p>Zelda değneğini kel kafasının tam ortasına indirdi ama o sevimsiz sadece hafif bir hırıltı çıkarttı ve sopayı, sanki bebeğin elinden çıngırağını alır gibi kolayca aldı. Sonra Zelda’yı&nbsp;korkunç efendisine doğru çekiştirmeye başladı.</p>

  <p>Stourton kımıldamadan atının üzerinde oturuyordu ve ifadesiz bir yüzle hizmetkârlarının insanlardan oluşan ganimeti toplayışlarını seyrediyordu. Sakallıya baktım ve onun mezar&nbsp;taşlarının arasından yerde yattığını, yanında da av tüfeğini&nbsp;gördüm. Kısa bir anlığına onun için gerçekten endişelendim&nbsp;ama Stourton bu şaşırtıcı duygumu etraflıca incelememe fırsat&nbsp;vermedi.</p>

  <p>“Çocukları kuleye getirin!” diye emretti.</p>

  <p>Sesi, gerçek bir sesin kötü bir kopyası gibiydi, boş ve tınısız. Ama ardımda duyduğum ses çok daha korkunçtu. Zelda ağlıyordu. Hıçkırırken küfrediyordu ama yine de gözyaşları çok şey&nbsp;söylüyordu: Kaybetmiştik. Kurtuluş yoktu. Gösteri bitmişti.</p>

  <p>“Seni öldüreceğim Stourton!” diye bağırdım, hizmetkârlarından ikisi beni kilise kapısına doğru götürürken. “Seni öldüreceğim pislik herif!”</p>

  <p>“Peki bunu nasıl yapacaksın Hartgill?” diye karşılık verdi Stourton yavaş yavaş attan inerken. “Ben zaten ölüyüm, unuttun mu? Şövalye dostun bile bana bir şey yapamadı!”</p>

  <p>Ella’ya baktım. Dudaklarını birbirine bastırmıştı ama hâlâ ağlamıyordu. Ben bile kendi gözyaşlarımdan o kadar emin değildim.</p>

  <p>Kuleye çıkan merdivenlerin kapısı o kadar alçaktı ki sanki çocuklar için tasarlanmıştı. Bize eşlik eden hizmetkâr neredeyse geçemeyecekti. Yıpranmış merdivenlerde Ella’yı takip ederken o da ikide bir yumruğuyla sırtımı dürtüyordu. Yarı yolda&nbsp;hakkında bazı şeyler okuduğum penceresiz bir odanın önünden geçtik. William Hartgill Stourton’a yakalanmamak için&nbsp;orada saklanmıştı, bu esnada oğlu yardım getirmek için atla&nbsp;Londra’ya gitmişti. Hepsi boşunaydı. Sonunda Stourton onu&nbsp;öldürmüştü. Tıpkı senin gibi Jon, diye düşündüm. Ve bu sefer&nbsp;Hartgill laneti bir Littlejohn’un hayatına da mal olacaktı. Bu&nbsp;düşünce kendim için duyduğum endişeden çok daha beterdi.</p>

  <p>“Jon!” diye fısıldadı Ella, neredeyse tepeye varmıştık. “Longspee nerede?”</p>

  <p>Tabii ki, ölü koristten ve bana anlattıklarından haberi yoktu. Evet neredeydi... Stourton mezarlığa geldiğinden beri onu çağırmak istiyordum ama belirsizlikten başka hiçbir şey hatırlamıyordum ve benden daha küçük bir çocuğu öldüren bir&nbsp;adama güvenmiş olduğum düşüncesi, parmaklarımı mührün&nbsp;üzerine kapatmamı engelliyordu.</p>

  <p>“Koristi pencereden itmiş!” diye fısıldadım Ella’ya. “O da bir katil!”</p>

  <p>Ella yine bana ‘Bu-nasıl-çocukça-bir aptallık?’ gözleriyle bakıyordu.</p>

  <p>“Saçmalık!” diye fısıldadı. “Onu hemen çağır!”</p>

  <p>Tanrım daha önce neredeydi? Her bir lafı taze rüzgâr gibi karanlık düşüncelerimin arasında geziyordu.</p>

  <p>Kule damına çıkan alçak tahta kapıya ulaşmıştık. Hizmetkâr bizi dışarıya itti. Stourton onu takip ediyordu. Gecenin karanlığı soluk renkli uzuvlarını karaya boyuyordu ve yüzü o&nbsp;kadar saydamdı ki sanki en ufak rüzgârla birlikte kaybolacaktı.&nbsp;Yanındaki yaşayan ölünün bedeni Stourton ona baktığı anda&nbsp;önünde köpek gibi eğildi.</p>

  <p>“Ne yazık ki seni kendi ellerimle aşağıya itemiyorum Hartgill!” dedi Stourton üzerindeki soluk renkli elbisesini eliyle düzeltirken. “Ama herhangi bir çiftçinin bedeninin içine girmeyi sevmem.”</p>

  <p>Yanında duran ölü adam Ella’ya doğru bir adım attı.</p>

  <p>Ella beni geri çekmeye çalışsa da korurcasına kendimi onun önüne attım.</p>

  <p>“Acınacak durumda olan bir yalancısın!” diye kekeledim (titreyen dudaklarım daha fazlasını yapamıyordu). “Ne düşünüyorum biliyor musun? Bugüne kadar birini öldürmeye&nbsp;cesaret edemediğini! Hep başkalarına yaptırdın!”</p>

  <p>Parmaklarım Longspee’nin mührüne dokundu.</p>

  <p>“Evet! İddiaya girerim, bu yüzden cehenneme gitmeye cesaret edemiyorsun!” diye bağırdım. “Çünkü sen...” Ella uyarırcasına kolumu kavradı ama ben çenemi kapatamayacak kadar öfkeliydim. “... çünkü sen lanet olası pis herif, vicdan azabı&nbsp;çekeceğin tek bir cinayet işlemedin!”</p>

  <p>Stourton’un kırmızı gözleri kararmıştı. Saydam teninin altında iskeletini görüyordum, sanki cadılar bayramında berbat bir kostüm giymiş gibiydi.</p>

  <p>“Öyle mi?” diye fısıldadı ve bana doğru bir adım attı. Sonra soluk renkli elini kalbime bastırdı.</p>

  <p>Kan gördüm. Kıyafetlerime yapışmıştı. Stourton olmuştum ve karanlık bir arazide duruyordum. Önümde bağlı iki adam vardı. Yüzleri kan içindeydi ama hâlâ yaşıyorlardı.&nbsp;Hizmetkârlarımdan birine elimi uzattığımda elindeki sopayı&nbsp;aşağıya indirdi ve elime bir bıçak verdi. Sapı düz ve soğuktu.&nbsp;Bıçağına yanan bir meşalenin ışığı yansıyordu. Ne yapacağımı&nbsp;biliyordum. Ve bunun için mutlu olduğumu da...</p>

  <p>Korkunç bir histi. O ana kadar hissettiğim en kötü histi.</p>

  <p>Ama birden bıçak kayboldu. Her şey yok olmuştu, karanlık arazi, iplerle bağlı adamlar... onun yerine Stourton’un soluk&nbsp;renkli eli ayaklarımın dibinde duruyordu, tam bileğinden kesilmişti.</p>

  <p>“Gördüklerini unut Jon!” diyordu Longspee ve tam önümde durdu. “Unut, duyuyor musun?”</p>

  <p>Kılıcı Stourton’un hayalet kanıyla parlıyordu.</p>

  <p>Ella’nın elimi tuttuğunu hissettim. Beni kulenin duvarına kadar geri çekti. Yüksekliği neredeyse sadece omuzlarımıza kadar geliyordu ve ben ensemde, ardındaki derinliğin soğukluğunu hissediyordum.</p>

  <p>“Yo hayır, yine mi sen asil şövalye!” diye dalga geçti Stourton bir yandan kılıcını çekerken. “Yine bir tenimi daha mı keseceksin? Boşa uğraşma. Ne kadar savaşırsan savaş, bana&nbsp;hiçbir şey yapamazsın. Yanlış bir soyadıyla beni cehenneme&nbsp;göndermeye çalışıyorsun!”</p>

  <p>Bizimle birlikte kuleye tırmanmış olanlardan biri efendisinin yanına geçti. Ve ardında bizi kurtaracak olan merdivenin bulunduğu kapıda diğeri duruyordu. Öbür ikisi Zelda ve sakallının yanında kalmıştı.</p>

  <p>“Yanlış soyadı mı?” diye sordu Longspee. “Hangi soyada ihtiyacım var?”</p>

  <p>Stourton güldü. Longspee’nin kestiği el kule damında gitgide solup un ufak olurken, Stourton’un bileğinden yeni bir el şekilleniyordu, parmakları tıpkı et yiyen bir bitkinin yaprakları gibi uzuyordu.</p>

  <p>“Sence ne, asil şövalye? Kulağımda hâlâ yaşlı adamın ölmeden önce ettiği lanet yankılanıyor. <i>Bir Hartgill seni cehenneme göndersin Stourton! Sadece bir Hartgill!</i> Ama onun yerine boynuma geçirilen ipek urgan intikamı yüzünden beş yüz yıldır&nbsp;ben onları cehenneme gönderiyorum. Bir tanesi bile yaşlı adamın lanetini gerçekleştirebilmek için geri dönmedi. Tıpkı koyunlar gibiler, tırıs tırıs mezbahaya gidiyorlar ve yok oluyorlar!&nbsp;Koruduğun çocuk da aynı yolu arşınlayacak, üstelik bu gece!”</p>

  <p>Hizmetkârı bana doğru bir adım atmak istedi ama Longspee tehditkâr bir şekilde kılıcının ucunu gösterdi.</p>

  <p>“Ölü bir bedenin seni koruyabileceğini mi düşünüyorsun?” dedi.</p>

  <p>“Kara kalbini öyle bir deleceğim ki, efendini cehennemin kapısında bekleyeceksin.”</p>

  <p>Hizmetkâr tereddüt ediyordu, ölü yüzü korkuyla bozuldu.</p>

  <p>“Ne bekliyorsun?” diye çıkıştı Stourton hizmetkârına. “Çocukları tut ve duvardan aşağıya it yoksa seni kendi ellerimle cehenneme gönderirim.”</p>

  <p>Hizmetkâr bize doğru bir adım daha attı.</p>

  <p>Ama Longspee’nin kılıcı bir alev kadar hızlıydı ve hizmetkâr kesik bir çuval gibi düştü. Havayı öyle iğrenç bir koku sardı ki sanki çürümüş ruhu gecenin içine yayılarak kaybolmuştu. Longspee o kadar aydınlanmıştı ki sanki bembeyaz&nbsp;bir ateş topuydu ve kule kapısındaki hizmetkâr da korkuyla&nbsp;kaçmaya niyetlendi ancak Stourton lanet ederek sırtına kılıcını sapladı. Sonra tekrar Longspee’ye döndü. Yüzünde en ufak bir insansı ifade yoktu, kemiklerinin üzerindeki deriler kumaş parçaları gibi dalgalanıyordu. Bedeni öfkeyle soyuluyor gibi&nbsp;görünüyordu.</p>

  <p>“Jon merdivene koş!” diye bağırdı benim ve Ella’nın önüne siper olan Longspee.</p>

  <p>Stourton’un gövdesi pis bir kırmızı rengine dönüştü, sanki uzuvları döktüğü kanları emiyordu. Ancak William beyaz bir&nbsp;alevin kalbi gibi aydınlıktı. Koristin anlattığı şey umurumda&nbsp;değildi. Sadece ışığı görüyordum ve ne yapmış olursa olsun,&nbsp;onu dünyada tutan her neyse, yine onun öğrencisiydim.</p>

  <p>“Ella koş!” diye seslendim. “Ben onunla kalacağım!”</p>

  <p>Ama tabii ki Ella kımıldamadı bile. Onu merdivene doğru çekiştirmeye çalıştım fakat bugün bile benden daha güçlüydü.</p>

  <p>“Bırak beni!” diye azarladı. “Stourton’un ne dediğini duymadın mı? Onu SENİN öldürmen lazım! Onu cehenneme gönderecek olan Hartgill SENSİN!”</p>

  <p>“Öyle mi?” dedim nefes nefese. “Peki bunu nasıl yapacakmışım?”</p>

  <p>Ella’nın da bir cevabı olmadığını görüyordum.</p>

  <p>Stourton tıpkı köpekleri gibi çürük dişlerini gösterdi ama kılıcı Longspee’ninkinden daha hafifti, zahmetsizce savaşabiliyordu.</p>

  <p>“Hâlâ burada ne yapıyorsunuz? Defolun!” diye bağırdı Longspee bana, bir hamleyi daha savuştururken.</p>

  <p>Ama biz kımıldamıyorduk.</p>

  <p>Onu SENİN öldürmen lazım Jon.</p>

  <p>Kavgaları sanki bir asır sürmüştü. İki hayaletin biri karanlık, biri aydınlıktı. Zaman diye bir şey yoktu. Ölmeyen iki adam, ben ve Ella vardık. Longspee Stourton’u en sonunda&nbsp;duvara kadar sürdü ve kılıcını kalbine sapladı. Ama ipek urganlı Lord soluk kozasından sıyrılıp, kemiklerinin üzerine kan kırmızısı yeni bir şekil daha aldı.</p>

  <p>“Çok tenim var asil şövalye,” diye alay etti. “Ve döktüğüm kanlar onların daha dayanıklı olmalarını sağladı. Peki ya sen?&nbsp;Asil derini parçalayıp seni cehennemde hizmetkârım yapmadan mezarına dön. Yaşarken ne kadar soluksan hayalet olarak&nbsp;da aynısın. Çaresiz serseri! Kudretliler arasında bir kudretsiz!”</p>

  <p>Kılıcını Longspee’nin kalkanına öylesine büyük bir öfkeyle vurdu ki William tökezledi ve Stourton’un kılıcı parlak omzunun derinliklerine girdi. Yaradan, buharlaşmış kan misali ışık&nbsp;yayılıyordu ve ben öfke çığlıklarıyla birlikte ikisinin üzerine&nbsp;tökezledim.</p>

  <p>Bu sefer Longspee’nin izin vermesini beklemedim. Etimin onun eti olduğunu hissediyordum. İriyarı ve güçlüydüm, elimle kılıcın sapını kavradım. Ben Jon’dum, ben William’dım. Hem Longspee’ydim hem de Hartgill. Hem adam hem çocuktum. Şövalyeydim ve öğrenciydim. Korkuyordum,&nbsp;aynı anda korkusuzdum; gençtim ama neredeyse bin yaşındaydım. Hepsi bir aradaydı. Kalbimin onun göğsünde attığını&nbsp;hissediyordum. Onun anıları benim, benimkiler onundu ve&nbsp;ağzımı açtığımda Longspee’nin sesinden kendi kelimelerimi&nbsp;duydum.</p>

  <p>“Şimdi doğru soyadı taşıyorum ipek urganlı Lord. Ve kanlı derilerin seni benden koruyamaz. Bir Hartgill seni Longspee’nin kılıcıyla cehenneme gönderecek!”</p>

  <p>Stourton boğuk bir çığlıkla kılıcını kaldırdı ancak ben gözlerindeki korkuyu görüyordum. Ona Longspee’nin gücü ve kendi öfkemle saldırdım. Longspee’nin koluyla, ama ona ve&nbsp;hâlâ arkamızda duran, kaçıp saklanmayan Ella’ya duyduğum&nbsp;sevgiyle.</p>

  <p>Stourton kılıcımı kenara savurdu ama ben onu adım adım, hamle hamle geriye doğru ittim. Sonra göğsüne öyle derin batırdım ki kılıç arkadaki duvara saplandı. Teni çirkin bir çiçek&nbsp;gibi soldu ve ateş gibi parlayan gözleri söndü. Ama ben tekrar&nbsp;geriye doğru gerinerek kafasını kemikli boynundan ayırdım.&nbsp;Beni ne tür bir nefretin sardığını bilmiyordum. Sadece benimki miydi yoksa Longspee’nin nefreti de var mıydı?</p>

  <p>Ella’nın sesi beni kendime getirdi. “Jon!” Benim adımı söylüyordu ama Longspee’ninkini de. Stourton önümde un ufak olurken kılıcı aşağıya indirdim ve titreyerek dizlerimin üzerine&nbsp;çöktüm. Benim ismim ve Longspee’nin ışığıyla tüm kozaları&nbsp;bir bir yok oluyordu. Ve aniden yine çocuk oldum, William&nbsp;Hartgill’in diz çöküp oğlunun, benim o anda öldürdüğüm&nbsp;adamdan kurtarmasını beklediği taş zemindeydim.</p>

  <p>Ella bana sarıldı ve başımı yukarıya kaldırdığımda Longspee’nin duvara yaslandığını gördüm. Öyle canlı bir adam gibi görünüyordu ki, bir anlığına onun yüzyıllar önce öldüğüne&nbsp;inanamadım.</p>

  <p>“Jon Whitcroft,” dedi. “Sanırım artık öğrenci değilsin.”</p>
</body>
</html>
