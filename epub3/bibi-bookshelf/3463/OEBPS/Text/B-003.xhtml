<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>3</h2>

  <p class="baslik2"><b>HARTGILL</b></p>

  <p>Ertesi gün o kadar uykusuzdum ki ayakkabımı zor bağladım. Önünde hayaletler gördüğüm duvara bakmak için pencereye gittiğimde Angus ve Stu birbirlerine endişeli gözlerle baktılar. Ama hiçbirimiz gece olanlarla ilgili tek kelime etmedik ve kahvaltıda kusma noktasına gelene kadar yulaf lapası&nbsp;yiyip tüm olanları unutmaya karar verdim.</p>

  <p>Öğlen yemeğinde acaba sakallı şu sıralar annemle birlikte İspanya güneşi altında kızarmaya başlamış mıdır, diye düşündüm ve akşamüstü yaptığımız dil bilgisi testlerinden biri üç&nbsp;soluk benizli şekli sonunda unutturdu.</p>

  <p>Bay Rifkin her akşam olduğu gibi yatılı okul öğrencilerini, yer yer ışıklandırılmış Dom avlusu önünden, Alma ve Edward&nbsp;Popplewell’in himayesine götürmek üzere okulun avlusunda</p>

  <p>topladığında hava henüz kararmıştı. Hiçbirimiz Rifkin’den hoşlanmıyorduk. Sanırım o bile kendinden pek hoşlanmıyordu. Fazla uzun değildi ve bize bakarken ekşittiği suratına bakılırsa sanki sürekli onun başını belaya soktuğumuz düşünülebilirdi. Onu mutlu eden tek şey tarihteki savaşlardı. Rifkin&nbsp;tahtada meşhur savaşların ordu düzenlerini çizerken sayısız&nbsp;kez tebeşir kırardı. Cılız saçını özenle ama büyük bir başarısızlıkla kafasının üzerine yapıştırma alışkanlığı, ona Bonapart&nbsp;ismini takmamıza sebep olmuştu (tamam biliyorum sonundaki E harfi eksik ama hepimiz Fransızca imla konusunda zorluk&nbsp;çekiyorduk).</p>

  <p>Katedralin önündeki çimenlik alanda katedrali aydınlatan projektörler vardı. Koyu gri duvarları ay ışığı rengine boyuyorlardı. Bu saatte Dom avlusunda neredeyse hiç insan olmazdı&nbsp;ve Bonapart bizi sabırsızca park etmiş arabaların yanından yürütüyordu. Soğuk bir geceydi ve hepimiz esen soğuk rüzgârda&nbsp;donarken kendi kendime, sakallının güneşten soyulan derisi&nbsp;yüzünden annemin artık onu eskisi gibi çekici bulup bulmayacağını soruyordum.</p>

  <p>Üç süvari, gün ışığıyla birlikte hafızamdan silinen kötü bir kâbustan başka bir şey değildi. Ama onlar beni unutmamışlardı. Ve bu sefer bana sadece bir hayal olmadıklarını ispatladılar.</p>

  <p>Ardında yatılı kalacağımız binanın ve bahçesinin bulunduğu büyük kapı, hafifçe kıvrıldıktan sonra dümdüz uzanan yaya yolunun sonunda ama hemen cadde üzerindeydi. Kapının hemen yanında bekliyorlardı, tıpkı geçen gecede olduğu&nbsp;gibi at üzerindeydiler ve bu sefer dört kişiydiler.</p>

  <p>O kadar ani durmuştum ki Stu bana çarptı.</p>

  <p>Elbette bu sefer de onları görememişti. Onları hiç kimse görmüyordu. Benim dışımda.</p>

  <p>Dördüncü hayalet diğerlerinin yırtık pırtık kıyafetli eşkıyalara benzemesine sebep oluyordu. Çukur yanaklı yüzü sert ve kibirliydi, kıyafetleriyse kesinlikle bir zamanlar zengin bir&nbsp;adama aitti. Ancak el bileklerinde demir zincirler ve boynunda da bir parça urgan vardı.</p>

  <p>Öyle korkunç bir manzaraydı ki sadece gözlerimi sabitlemiş ona bakıyordum ama Bonapart yanından geçerken ona bakmadı bile.</p>

  <p><i>Haydi itiraf et, onları senden başka kimsenin neden görmediğini biliyorsun Jon Whitcroft</i>, diye fısıldadı içimdeki ses. Orada öylesine durmuş hiçbir uzvumu oynatamıyordum. <i>Senin durumunu fark ettiler!</i></p>

  <p><i>Ama neden?</i> diye çığlık attım içimden. <i>Neden ben, lanet olsun! Benden ne istiyorlar?</i></p>

  <p>Damların birinde bir karga öttü ve liderleri, sanki kuşun boğuk sesi ona bir işaret vermiş gibi mahmuzlarıyla atına vurdu. At kişneyerek şaha kalktı ve ben arkamı dönüp koşmaya&nbsp;başladım.</p>

  <p>İyi bir koşucu sayılmam. Ama o gece hayatım pahasına koşmaya başladım. Bugün bile kalbimin atışını ve ciğerlerimdeki acıyı net olarak hatırlıyorum. Sanki eski şehir duvarlarının ardındaki gürültüden korunmak için katedralin gölgesine&nbsp;sığınmış gibi görünen eski evlerin arasından, park halindeki&nbsp;arabaların, içeride ışık yanan pencerelerin ve kilitlenmiş bahçe&nbsp;kapılarının önünden geçtim. Koş Jon! Ardımdaki Dom avlusundan nal sesleri yükseliyordu ve cehennem atlarının soluklarını sanki ensemde hissediyordum.</p>

  <p>Bonapart adımı sesleniyordu. “Whitcroft! Whitcroft, lanet olasıca hemen dur!” Ama lanet benim arkamdan geliyordu ve&nbsp;birden başka bir ses daha duydum... Eğer o bir ses idiyse!</p>

  <p>Onu başımın ve kalbimin içinde duyuyordum. Boğuk ve öyle ürkütücüydü ki onu içimde kör bir bıçak gibi hissediyordum.</p>

  <p>“Koş Hartgill!” diye alay ediyordu. “Koş! Senin pis soyunu kaçarken avlamaktan zevk aldığımız kadar hiçbir şeyden almıyoruz. Ve henüz hiçbiri elimizden kaçamadı.”</p>

  <p>Hartgill mi? Bu annemin kızlık soyadıydı. Onları ilgilendiren bir detay olmamalıydı. Tökezleyerek ve korkuyla hıçkırarak koşmaya devam ettim. Uzun saçlı olan yolumu kesti ve diğer üçü arkamda kaldılar. Katedralin kulesi sağ tarafımdakinin arkasından yıldızlara doğru uzanıyordu.</p>

  <p>Belki duvarları sarsılmaz göründüğü için katedrale doğru koştum ama onu çevreleyen çimler yağmur yüzünden kayganlaşmıştı ve ben her adımımda kayıyordum, ta ki soluk soluğa&nbsp;dizlerimin üzerine düşene kadar. Titreyerek soğuk zemine çömeldim ve sanki avcılara teslim olur gibi, kollarımı başımın&nbsp;üzerinde kavuşturdum. Soğuk bir sis duvarı gibi her yerimi&nbsp;kuşatmıştı, üzerimde bir at kişnemesi duydum.</p>

  <p>“Avlanmak olmazsa öldürmenin zevki olmaz Hartgill!” diye fısıldadı başımın üzerindeki ses. “Ama sonunda tavşan ölür.”</p>

  <p>“Benim adım Whitcroft!” diye kekeledim. “Whitcroft!” Beyaz bedenlerine vurmak, tekme atmak ve onları cehenneme&nbsp;göndermek istiyordum. Ama bunun yerine ıslak çimlere oturmuş, korkudan kusmak üzereydim.</p>

  <p>“Whitcroft!” Bonapart üzerime doğru eğildi. “Whitcroft ayağa kalk!”</p>

  <p>Bir öğretmenin sesini duyduğum için daha önce hiç bu kadar mutlu olmamıştım. Yüzümü çimlerin içine gömdüm ve hıçkırarak ağladım ama bu sefer rahatladığım için.</p>

  <p>“Jon Whitcroft bana bak!”</p>

  <p>Söz dinledim, Bonapart ağlamış suratımı görünce çantasından mendil çıkarttı. Onu titreyen parmaklarla aldım ve yanından ileriyi dikizledim.</p>

  <p>Hayaletler yok olmuştu. Tıpkı ses gibi. Ama korku hâlâ duruyordu. Sanki kalbime yapışmıştı.</p>

  <p>“Tanrım Whitcroft, artık ayağa kalk!” Bonapart beni çekerek kaldırdı. Diğer çocuklar çimenlik alanın çevresinde duruyorlar ve kocaman gözlerle bize bakıyorlardı.</p>

  <p>“Sanırım gece gece yaptığın bu amaçsız koşunun bir açıklaması vardır,” diye sordu Bonapart, tiksinen gözlerle, kirlenmiş pantolonuma bakıyordu. “Yoksa hepimize ne kadar hızlı koştuğunu ispatlamaya mı çalışıyorsun?”</p>

  <p>Ukala herif.</p>

  <p>Dizlerim hâlâ titriyordu ama cevap verirken ses tonuma mümkün olduğunca hâkim olmaya çalıştım. “Şurada dört&nbsp;tane hayalet vardı. At binen hayaletler. Onlar... onlar beni kovaladılar.”</p>

  <p>Tüm bunlar benim kulağıma bile aptalca geliyordu. O kadar utanmıştım ki ıslak çimlerin beni hemen yutmasını diledim. Korku ve utanç. Daha kötüsü olabilir miydi? Evet Jon!</p>

  <p>Bonapart iç çekti ve ışıklandırılmış katedrale öyle bir baktı ki sanki hikâyeyi kulağıma o fısıldamıştı.</p>

  <p>“Peki Whitcroft,” dedi beni usulca caddeye doğru geri götürürken. “Sanırım alışılmışın dışında bir ev hasretiyle karşı karşıyayız. Herhalde bu hayaletler sana derhal eve koşmanı&nbsp;emrettiler, doğru mu?”</p>

  <p>Bu arada diğerlerinin yanına varmıştık ve kızlardan biri kıkırdamaya başladı. Ama geri kalanlar bana, bir gece önce&nbsp;Stu’nun yaptığı gibi, endişeli gözlerle bakıyorlardı.</p>

  <p>Dilimi ısırmak ve bu kadar hakaret edilmesine, bazı şeylerin görmezden gelinmesine karşın öfkemi yutmalıydım ama yutmak konusunda peki iyi değilim. Şimdiye kadar bunu öğrenmemiştim.</p>

  <p>“Buradaydılar, yemin ederim! Başka kimse onu görmüyorsa ne yapabilirim ki? Neredeyse beni öldüreceklerdi!”</p>

  <p>Etrafa sessizlik hâkim olmuştu ve bazı çocuklar, sanki deliliğim bulaşıcıymış gibi benden birkaç adım uzaklaştılar.</p>

  <p>“Çok etkileyici!” dedi Bonapart kısa parmaklarıyla omzumu kavrarken. “Tarih kompozisyonu yazacağın zaman da bu kadar yaratıcı olmanı bekliyorum.”</p>

  <p>Bonapart omzumu, beni Popplewell’lere teslim ederken bıraktı. Neyse ki olanları anlatmamıştı ama Angus ve Stu akşam oldukça sessizdi. Artık odalarını bir deliyle paylaştıklarına&nbsp;emin olmuşlardı ve kendilerine keçileri tamamen kaçırırsam&nbsp;ne olacağını soruyorlardı.</p>
</body>
</html>
