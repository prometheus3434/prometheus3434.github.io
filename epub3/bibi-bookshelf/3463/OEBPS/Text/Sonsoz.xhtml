<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>SONSÖZ VE TEŞEKKÜR</h1>

  <p>Bu kitabı yazma fikri seneler önce İngiliz yayıncım Barry Cunningham’ı Frome’da ziyaret etmek istediğimde ve ailemle birlikte oraya giderken yolumuzun üzerindeki Salisbury’de&nbsp;inmemle doğdu.</p>

  <p>Katedrale ayak basar basmaz, bu unutulmaz ve insana sayısız hikâyeler anlatan yere daha önce geldiğimi biliyordum. Rehberler eşliğinde katedralde gezdik ve ben ilk defa William&nbsp;Longspee ile tanıştım. Tohumlar ekilmişti!</p>

  <p>Katedral okulunu görmek için yine gittim, çünkü kahramanım olacak çocuğun orada yatılı okula gitmesi gerektiğini biliyordum. Çocuklarla hayalet hikâyeleri hakkında konuştum, beni gezdirmelerini ve okul alanında en sevdikleri yerlere&nbsp;götürmelerini istedim. ‘Ada’yı öğrendim ve sizin de okul kilisesinde tanıştığınız koristin resmini gördüm. Yardımseverlik&nbsp;inanılmazdı. Ve umarım öğrenciler ve öğretmenler hikâyeyi oluştururken birkaç kez özgür davranmış olmama kızmazlar. Eminim ki günlük okul döngüsü benim yazdığımdan çok&nbsp;daha farklı işliyordur. Jon’un yaptığı gibi okuldan kaçan çocuklar olduğunu sanmıyorum. Bonapart diye biri yok, aksine&nbsp;son derece sevecen öğretmenler var.</p>

  <p>Elbette yatılı okulu da ziyaret ettim. Orada Popplewell’ler yok, onlar benim buluşum. Pencereler altında hayaletler de&nbsp;yok. Ama günün birinde Salisbury’ye giderseniz, yazdığım&nbsp;şeylerin birçoğunu orada tekrar göreceksiniz.</p>

  <p>Katedral dekanı June Osborne -Büyük Britanya’da, ortaçağdan kalma bir katedralde böyle bir görev yapan tek kadın- her an yardım için yanımda bulundu. Akşam duası ve paskalya için ziyaret ettiğimde onu görevinin başında hayranlıkla izleme fırsatı buldum.</p>

  <p>Kilmington ve Lacock manastırında da aynı yardımseverlikle karşılaştım. William Hartgill’in Stourton’dan saklandığı kuleye çıktım. Muhtemelen Hartgill’lerin tutuklu bulunduğu&nbsp;zindanı gördüm ve Lacock manastırında Ella Longspee’nin izlerine rastladım.</p>

  <p>Bir de şu diğer Ella’ya gelirsek. İngiliz yayıncım kitabı ilk kez okuduğunda bana telefon açtı ve bu harika küçük kız&nbsp;karakterini nereden bulduğumu sordu. “Onu çaldım!” diye&nbsp;cevap verdim. Çünkü Ella Littlejohn aslında Ella Wigram;&nbsp;yıllardır üçleme romanım üzerine birlikte çalıştığım Lionel&nbsp;Wigram’ın en büyük kızı. Araştırmamı yapıp kahramanım&nbsp;William Longspee’nin meşhur Salisbury’li Ela’yla evlendiğini öğrenince kendi kendime: “Bir dakika Cornelia!” dedim.&nbsp;“Neden şövalyeye karısını hatırlatacak Ella adında bir kız kullanmıyorsun?” Lionel’in kızının adıyla aynı olması harikaydı&nbsp;ve bu figür için daha iyi bir ilham perisi düşünemezdim. Ella hikâyenin birkaç tane versiyonunu okudu ve tabii ki onu kitabıma dahil etmeden kendisinden izin aldım.</p>

  <p>Hikâyenin içinde örnek olan bir karakter daha var: Wellington, Stonehenge’de dikkatleri dağıtan köpek kız arkadaşım Elinor Bagenal’in sadık köpeği ve elbette kitaba koymadan&nbsp;önce onun da iznini aldım.</p>

  <p>Son olarak, Salisbury’de gerçekten hayalet turları var! Yoksa Ella’nın büyükannesinin böyle bir şey yapacağı fikrini nasıl&nbsp;bulurdum?</p>

  <p>En içten teşekkürümü, hikâyeyi, bir yazarın olarak hayalini kurduğu ama asla beceremediği resimlerle donatan Friedrich&nbsp;Hechelmann’a etmek isterim.</p>

  <p>Bu kitap İngiltere’de karşılaştığım olağanüstü yardımseverlik olmasaydı hayat bulamazdı. En içten teşekkürlerimi hikâyemi yazmamda yardımcı olan Salisbury, Kilmington ve&nbsp;Lacock’taki insanlara etmek isterim. Özellikle anmak istediğim isimler: Peter Smith, Tim Tatten Brown ve katedral dekanı June Osborne. Ayrıca tüm araştırmalarda bana yardımcı&nbsp;olan ve beni Wellington’la tanıştıran Elinor Bagenal’e teşekkür&nbsp;ederim. Bana olağanüstü bir örnek olduğu için tekrar gerçek&nbsp;Ella’ya teşekkür etmek istiyorum ve Jon’a gelirsek... Amerikalı&nbsp;editörüm, onun benim edebiyat danışmanım Andrew Nurnberg’in gençliğine benzediğini söylüyor. Bilerek yapmadım&nbsp;ama düşününce... Bazı benzerlikler göz ardı edilecek gibi değil&nbsp;Andrew!</p>

  <div>
    <br />
  </div>

  <p>Los Angeles’ten sevgilerle</p>

  <p>Cornelia Funke</p>
</body>
</html>
