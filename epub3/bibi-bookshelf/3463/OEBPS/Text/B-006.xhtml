<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>6</h2>

  <p class="baslik2"><b>ÇOKTAN UNUTULMUŞ YEMİN</b></p>

  <p>Ella ve ben Dom meydanına vardığımızda eski evler alacakaranlıkta belirsizleşmeye başlamıştı. Şehir turları saat onda bitmesine rağmen katedralin önünde neredeyse hiç turist yoktu ve ben Salisbury’deki Dom meydanında zamanın durmuş&nbsp;gibi göründüğü hissine ilk defa kapılmıyordum. Sadece park&nbsp;etmiş arabalar 21. yüzyılda olduğumuzu ele veriyordu.</p>

  <p>Katedral kulesi sanki akşam bulutlarına değmek istercesine gökyüzüne doğru uzuyordu ve duvarları sanki dünyada olabilecek tüm kötülüklerden koruma sözü veriyordu. Ama&nbsp;nasıl? Kalan okul dönemini bir kilisede saklanarak geçirmem&nbsp;imkânsızdı.</p>

  <p>“Ella burada tam olarak ne yapıyoruz?” diye sordum ona, Stourton’un beni yakaladığı ve benim Bonapart’ın önünde diz çöktüğüm geniş çimenlik alanda onu takip ederken. Solumuzdaki ağaçların arasından okulun duvarları görünüyordu. Bayan Cunningham’ın artık beni müdüre şikâyet ettiği kesindi.</p>

  <p>“Sana yardım edebilecek birini ziyaret edeceğiz,” dedi Ella. “Yoksa biraz düşünüp anneni aramaya mı karar verdin?”</p>

  <p>Onun ağzından bu çözüm kulağa daha utanç verici geliyordu.</p>

  <p>“Hayır,” diye cevap verdim hızla. “Elbette hayır.” Ve şimdilik soru sormamaya karar verdim.</p>

  <p>Turistlerin de tercih ettiği revaklardan içeriye giriyorduk. Taş kemerler zemine uzun gölgeler yansıtıyordu ve onların ortasındaki çimlerin üzerindeki asırlık sedir ağacı, dallarını karanlığa uzatmıştı.</p>

  <p>Katedralin damlarından bakan tüm kutsal varlıklar adına Ella burada kimi görmek istiyordu? Acaba rahiplerden veya&nbsp;taş meleklerden birinin Stourton’u kovabileceğine mi inanıyordu? Sütunların arasında ölü taş ustası çıraklarından birini&nbsp;aradım ama Ella beni sabırsızlıkla katedralin kapısına doğru&nbsp;çağırıyordu.</p>

  <p>Ağır kapıların arkası o kadar soğuktu ki titredim, duvarlar bana Ella’nın anlattığı Gri Kadın’ı anımsatsa da içerideki alacakaranlık, omuzlarımı koruyucu bir palto gibi örtmüştü.</p>

  <p>Ella giriş paramızı ödedi ve sunağa giden orta koridordan ilerledik. Angus neredeyse her gün sunağın arkasındaki koro&nbsp;sandalyelerinde uykusunda bile mırıldandığı ilahileri söylüyordu. Çevremizdeki sütunlar ağaçlar gibi yükseliyor, tepemizdeki duvarı tutan kirişler tıpkı taştan ağaç dalları gibi çatallara ayrılıyordu. Devasa kilise neredeyse boştu. Aşağı yukarı&nbsp;bir düzine insan var ya da yoktu ama adımlarımız sessizliğin&nbsp;içine yankılanınca, yüzyıllardır buraya bir şeyler dilemeye gelenlerin ayak seslerini duyduğumu sandım.</p>

  <p>Ella durdu. Önümüzde katedralin kule tavanını destekleyen eğimli dört tane sütun vardı. Gerçekten eğilmişlerdi çünkü yüzlerce yıl önce bir piskopos Salisbury’deki katedralin sivri bir çatıya sahip olması fikrini kafasına koymuştu. Fazla yük&nbsp;binmesi de kuleyi neredeyse çökme noktasına getirmişti. Ama&nbsp;Ella beni eğik sütunların arasına sokmadı, solumuzda duran&nbsp;lahite götürdü. Yüksek kilise pencerelerinden günün son ışıkları süzülüyordu ve gölgesini taş zemine yansıtıyordu.</p>

  <p>“İşte o!” diye fısıldadı Ella.</p>

  <p>O kimdi?</p>

  <p>Lahtin üzerindeki şövalye boylu boyunca yatıyordu, eldivenli elleri bir kılıç tutuyordu ve yüzü bir tarafa dönüktü. Başındaki miğferi yüzünden suratı görünmüyordu. Lahitin&nbsp;yanındaki levhada heykelin eskiden boyalı olduğu ancak zamanla solduğu, taş uzuvların tıpkı bir ölünün kemikleri gibi&nbsp;soluk beyaz renge dönüştüğü yazıyordu.</p>

  <p>“Adı William Longspee,” diye fısıldadı Ella. “2. Heinrich’in gayrimeşru çocuğu ve Richard Löwenherz’in kardeşiydi! O&nbsp;seni Stourton’dan koruyabilir. Sadece çağırman lazım.”</p>

  <p>Yontulmuş heykel yüzüne baktım.</p>

  <p>Beni bunun için mi getirmişti? Hayal kırıklığı boğazımı düğümledi. Tamam, yaşadığım son iki gece ölülerin oldukça&nbsp;canlı görünebilecekleri konusunda beni ikna etmişti. Ama bu&nbsp;taştan bir figürden başka bir şey değildi.</p>

  <p>“Katedralin içinde oğlunun da bir anıtı var,” diye fısıldadı Ella. “Ama mezarı İsrail’de çünkü haçlı seferlerinde ölmüş. Zelda onu parçalara ayırdıklarını söyledi. Oldukça iğrenç.”</p>

  <p>Dışarıda gün ışığı ölmüştü ve katedralin içi karanlıkla dolmuştu. Herhalde Stourton ve hizmetkârları beni bekliyorlardı.</p>

  <p>“Lanet olsun Ella!” dedim fısıltıyla dişlerimin arasından. “Zelda’ya sorduğun şövalye bu mu?”</p>

  <p>“Evet. Onun hakkında anlatılan hikâyelerin gerçek olduğuna eminim. Sadece onu uzun zamandır kimse çağırmamış. Ayrıca insanın gerçekten yardıma ihtiyacı olmalı, yoksa gelmiyor!”</p>

  <p>Yanımızda iki kadın durdu ve Longspee’nin anıt mezarının heykel kalitesini konuşmaya başladılar. Ama Ella onlara o kadar sert baktı ki en sonunda rahatsız edici bir sessizliğe&nbsp;bürünüp gittiler.</p>

  <p>“Onun hakkında bir kompozisyon hazırlamıştım,” diye fısıldadı Ella yine baş başa kaldığımızda. “Savaştan döndüğünde yemin etmiş!” Sesini alçalttı. <i>“Ben, William Longspee,&nbsp;ruhumu, yaptığım utanç verici eylemlerden arındırana kadar&nbsp;huzur bulmayacağım. Zalimlerin karşısında suçsuzların, güçlülerin karşısında zayıfların yanında olacağıma yemin ediyorum.&nbsp;Tanrı şahidimdir.</i> Ama sonra birden ölmüş ve rivayete göre&nbsp;hâlâ yeminini yerine getirmeye çalışıyor.”</p>

  <p>Ella bana teşvik edici gözlerle bakıyordu.</p>

  <p>“Ne?” diye fısıldadım. “Bu tamamen delilik! Bütün ölüler geri dönmüyor Ella!”</p>

  <p>En azından öyle olmasını umut ediyordum.</p>

  <p>Ella gözlerini devirdi ve sanki etrafına kutsal insanlar toplanmış da onlardan yardım istiyormuş gibi baktı.</p>

  <p>“Daha iyi bir fikrin mi var?” diye fısıldadı. “Seni bu hayaletlerden, başka bir hayalet dışında kim kurtarabilir?”</p>

  <p>“Bu bir fikir değil!” dedim dişlerimin arasından. “Bu... bu delilik!”</p>

  <p>Ancak Ella beni dikkate almadı. Arkasını döndü. Gitgide daha fazla insan koridora akın ediyordu. Elbette. Koro az sonra akşam ayinini söylemeye başlayacaktı ve Angus da orada&nbsp;olacaktı. Popplewell’lere beni katedralde gördüğünü söylerse&nbsp;ne olurdu?</p>

  <p>Ella’nın kolunu tuttum ve hızla Longspee’nin tabutunun arkasında duran sütunların arasına çektim.</p>

  <p>“Belki senin şövalyen burada yatmıyor bile!” diye fısıldadım gri taşın arkasına gizlenirken. “Yoksa Bonapart size katedralin içindeki mezarları başka yerlere naklettiklerini anlatmadı mı? Hatta bazen kemikleri kaybetmişler veya karıştırmışlar!”&nbsp;İşte. Koristler yeşil kıyafetleriyle sandalyelerin arasında belirmeye başlamıştı. Angus ilk gelenlerden biriydi ve her zamanki gibi parmaklarını beyaz, dik yakasının içine sokmuştu.&nbsp;Kolalı yakasının boğazını sıktığını söyleyerek sürekli mızmızlanırdı.</p>

  <p>“Ama bu mezarın içinde kesinlikle William Longspee yatıyor!” dedi Ella tıslamasına, rahiplerin eşlik ettiği koro alayı yanımızdan sunak alanına doğru gidiyordu. “Ve neden biliyor&nbsp;musun? Çünkü bu anıt mezarı yaparken kafatasının içinde ölü&nbsp;bir fare bulmuşlar. Onu Salisbury müzesinde görebilirsin!”</p>

  <p>Midemin kalkmasını bastırdım ve mümkün olduğu kadar etkilenmemiş gibi görünmeye çalıştım. “Eee?”</p>

  <p>Ella böylesine bir algılama bozukluğu karşısında derin bir iç çekti. “Longspee o kadar ani öldü ki herkes onun zehirlendiğine inanıyordu. Ama ispat edilemiyordu. Ta ki fareyi buldukları güne kadar, farenin içi arsenikle doluydu!”</p>

  <p>Hikâye hoşuna gidiyor gibi görünüyordu. Benim gitmemişti. Katiller ve kurbanlar. Hayatıma ne oluyordu? Bir anlığına sakallıyı solgun ve taşlaşmış bir halde anıt mezarın üzerinde yatarken hayal ettim. Sonra karanlık kilise camlarına bakınca&nbsp;gerçekten başka sorunlarım olduğunu hatırladım.</p>

  <p>Papaz yardımcıları sunağın arkasındaki mumları yaktı. Stourton dışarıda bir yerde beni aşağıya atacağı pencereyi seçiyor olmalıydı. Bense neredeyse hiç tanımadığım bir kızla ölmüş şövalyeler ve zehirli fareler hakkında konuşuyordum.</p>

  <p>“Onu çağırman lazım!” diye fısıldadı Ella. “Yalnız kaldığımızda!”</p>

  <p>Koro ilahileri söylemeye başladı. Sesleri karanlık kilisenin içinde yankılanıyordu, sanki şarkıları söyleyen kilisenin kendisiydi.</p>

  <p>“Yalnız mı? Peki nasıl yapacağız?” diye geri fısıldadım. “Katedral akşam ilahilerinden sonra kapanıyor.”</p>

  <p>“Ne olmuş, içerde kalırız.”</p>

  <p>“İçerde mi kalırız?” Durum gitgide kötüleşiyordu.</p>

  <p>Ella tek kelime etmeden elimi tuttu ve beni kuzey koridoruna doğru sürükledi. Ardımda Angus’un solo söylediği ve sabahları ayna karşısında çalıştığı ilahiyi duyuyordum. Ella ise&nbsp;üstüne demir çiviler çakılmış, koyu renk, tahta bir kapının&nbsp;önünde durdu. Kolu aşağıya çekti, hızla sağa sola baktı ve kapıyı açtı. Oda bir dolaptan büyük değildi. Ella beni içeriye itti&nbsp;ve kapıyı kapattı.</p>

  <p>“Mükemmel, öyle değil mi?” diye fısıldadığını duydum. “Burayı bana korodan bir çocuk göstermişti.”</p>

  <p>“Neden?” Onunla böylesine dar bir odada bulunmak beni germişti.</p>

  <p>“Beni öpmek istiyordu.” Ellanın sesindeki tiksinti ifadesi kulak ardı edilecek gibi değildi. “Neyse ki hepsinden daha güçlüyüm.”</p>

  <p>Karanlıkta ne kadar kızardığımı görmediği için mutluydum. Az önce saçına dokunmanın nasıl bir his olacağını düşünmüştüm.</p>

  <p>Koronun sesleri kapalı kapıya rağmen duyuluyordu. Angus sesiyle bardağı çatlatabileceğini iddia ediyordu ancak ne Stu&nbsp;ne ben bugüne kadar buna şahit olmuştuk.</p>

  <p>“Kulağa güzel geliyor, değil mi?” diye fısıldadı.</p>

  <p>Ben emin değildim. Sakallı hayatıma girdiğinden beri beni yüksek sesli müzik paklıyordu, <i>yeryüzünde huzur</i> tarzı değil.&nbsp;Beni daha da şaşırtan şey sürekli dayak yiyen ve ragbi oyununda kontrolünü kaybeden Angus’tan böylesine melek armonileri çıkması, üstelik görünüşe göre bundan son derece keyif&nbsp;almasıydı. “Bu aptal kıyafetle nasıl dolaşırsın?” diye sormuştum kostümüyle onu ilk kez gördüğümde (ben de koroya giriş&nbsp;testine katılmıştım). “Whitcroft hiçbir şey bilmiyorsun,” diye&nbsp;cevap vermişti Angus acıyan gözlerle bana bakarak ve eliyle&nbsp;kıyafetinin üzerindeki köpek tüylerini silkelemişti. Büyük bir&nbsp;ihtimalle haklıydı ve bu durum koro kıyafetleriyle sınırlı değildi. Kızlar hakkında da kesinlikle bir fikrim yoktu ve bu yüzden Ella’yla karanlık bir odada kalmak beni en az Stourton’un&nbsp;fısıltılı sesi kadar dengesizleştiriyordu.</p>

  <p>“Evet, evet, kulağa fena gelmiyor,” diye mırıldandım. Ella’nın koluna değince hızla dirseğimi çektim. <i>Burada ne yapıyorsun Jon Whitcroft?</i> diye düşündüm. <i>Ölü bir şövalyeyi uykudan uyandırmaya çalışacak kadar aptal mısın gerçekten?</i></p>

  <p>Akşam ilahileri bir saat kadar sürdü ama orgun sesi susup adım ve boğuk gülüşme sesleri duyulana kadar bana bir yıl&nbsp;geçmiş gibi gelmişti.</p>

  <p>Gidiyorlardı.</p>

  <p>Kapıların kilitlendiğini, ışığı söndüren zangocun ıssız adım seslerini ve nihayet sessizliği duyduk.</p>

  <p>Katedralde yalnızdık.</p>

  <p>Ölülerle bir başımıza.</p>
</body>
</html>
