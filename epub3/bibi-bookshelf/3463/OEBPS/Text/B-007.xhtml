<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>7</h2>

  <p class="baslik2"><b>ÖLÜ ŞÖVALYE</b></p>

  <p>Ella kapıyı açtığında havada erimiş mum kokusu vardı ve koronun şarkıları hâlâ sütunların arasında asılı duruyor gibiydi.</p>

  <p>Karanlık sadece katedralin daha büyük görünmesine sebep olmuştu. Sanki gece ona can veriyordu ve azizlerden birinin&nbsp;podyumunda doğrulup bize burada ne işimiz olduğunu sorması beni hiç şaşırtmazdı.</p>

  <p><i>Biz burada ne yapıyoruz? Kendimizi aptal yerine koyuyoruz!</i> diye düşündüm Ella elime yanında getirdiği feneri tutuşturduğunda. Planından şüphe etmediği açıkça ortadaydı.</p>

  <p>“Ne dersin?” diye sordu bir yandan el fenerinin ışığını sütunların üzerinde gezindirirken. “Gece yarısına kadar bekleyelim mi? Zelda birçok hayaletin o saatlerde ortaya çıkmayı sevdiğini söyler.”</p>

  <p>“Gece yarısı mı?” Saatime baktım.</p>

  <p>Neredeyse 4 saatimiz vardı!</p>

  <p>“Aman boş ver!” dedi Ella. “Hadi onu şimdi çağıralım.”</p>

  <p><i>Stourton’u düşün,</i> dedim kendi kendime Ella’nın peşinden giderken. <i>Daha ne kadar kötü olabilir?</i></p>

  <p>Görünüşe göre ay kendine bulutların arasından bir yol bulmuştu. Işığı Longspee’nin heykeline yansıyordu ve taş kar&nbsp;gibi beyazdı. Gerçekten uyuyor gibi görünüyordu. Eldivenli eli kılıcının sapında duruyordu, sanki onu kınına az önce&nbsp;koymuştu.</p>

  <p>Ella beni yüreklendirecek bir baş hareketi yaptı ve birkaç adım geri gitti.</p>

  <p>Hadi Jon. Eğer en azından denemezsen Ella seni asla affetmeyecek.</p>

  <p>Anıt mezara o kadar yakındım ki, elimi kaldırsam eldivenli eline dokunabilirdim.</p>

  <p>“Jon!” diye fısıldadı Ella. “O bir şövalye! Diz çökmen lazım!”</p>

  <p>Diz çökmek mi?</p>

  <p>Bir bu eksikti. Dizlerimin üstüne çöktüm.</p>

  <p>“Ben... şey... adım Jon Whitcroft.”</p>

  <p>Sözcüklerim sessizlikte kayboluyordu ve olgun çıkmasına ne kadar çaba sarf etsem de on bir yaşında birininki kadar&nbsp;inceydi.</p>

  <p>“Ben... ben buraya yardımını istemek için geldim. Birisi beni öldürmek istiyor. Ve o da senin gibi ölü olduğu için Ella&nbsp;dedi ki...”</p>

  <p>Sustum. Hayır. Çok saçmaydı. Taş kar kadar soğuktu ve ay ışığı hâlâ Longspee’nin yüzüne ölü solgunluğuna boyuyor,&nbsp;bana ölü bir adamın önünde diz çöktüğümü hatırlatıyordu. Eve gitmek ve son aylarda olanları unutmak istiyordum, Stourton ve sakallı dahil olmak üzere.</p>

  <p>Ama doğrulduğumda yine arkamdaki Ella’nın fısıldadığını duydum. “Ne yapıyorsun? Olduğun yerde kal! Şövalyeler hakkında hiçbir şey bilmiyor musun? Saatlerce dizlerinin üzerinde&nbsp;dururlar!”</p>

  <p>Evet, bunu duymuştum.</p>

  <p>Sunağa koyulmuş sonbahar çiçeklerinin kokusunu duyuyordum. Boynu kırılmış dört katil hayaleti, William Hartgill’i, oğlunu ve gerçekten yeni bir baba istemediğimi düşündüm.</p>

  <p>“Lütfen!” diye fısıldadığımı duydum. Kelimeler ağzımdan dökülüyordu. “Lütfen William Longspee, bana yardım et!”</p>

  <p>Ve birden adım sesleri duydum. Adım sesleri demir ayakkabıların şıngırtısına benziyordu.</p>

  <p>Arkamı döndüm.</p>

  <p>İşte oradaydı.</p>

  <p>Gözlerimi kapattığımda hâlâ o geceyi net olarak görüyorum. Her zaman da böyle olacak.</p>

  <p>Tuniğini örten zincirli zırhının üzerinde, Salisbury’ye ait üç aslan sembolü vardı ve heykelinin aksine başında miğfer&nbsp;yoktu. Sakalsızdı, gözleri soluk maviydi ve kısa, küllü sarı saçlarında beyazlar vardı.</p>

  <p>“Ayağa kalk evlat,” dedi. “İnsanın o kadar uzun süre diz çökmekten bacaklarının nasıl kaskatı kesildiğini hatırlıyorum.&nbsp;Kalkman için sana yardım etmek isterdim ama etten ve kemikten bir elim olmadığı için işine pek yaramaz.”</p>

  <p>Ayakta durmak gerçekten zordu. Ama bu dizlerimin titremesinden kaynaklanıyordu, bunu görmediğini umuyordum.</p>

  <p>Beklediğimden daha büyüktü ve zincirli zırhı öyle çok parlıyordu ki sanki ay onu bizzat Longspee için yapmıştı.</p>

  <p>Çok muhteşem görünüyordu. Tıpkı hayal ettiğim şövalyeler gibiydi, bahçemizdeki böğürtlenlere daldığımda yenilmez bir kılıçla ejderhalara ve devlere karşı savaştığımı, ayrıca altı&nbsp;yaşındaki birini korktuğu her şeyden koruyacak bir zırha sahip&nbsp;olduğumu düşünürdüm. Mesela yaşça büyük çocuklardan,&nbsp;komşu köpeklerinden, gece kopan fırtınadan veya en küçük&nbsp;kız kardeşimin babamın ne zaman geri döneceğini sormasından koruyacak...</p>

  <p>Beceriksizce reverans yapmaya çalıştım. Onun dışında ne yapmam gerektiğini bilmiyordum. Bildiğim tek şey korkumun yok olmuş olmasıydı, sanki Longspee onu kalbimden&nbsp;silmişti.</p>

  <p>Gülümsüyordu ama gülümsemesi sadece dudaklarındaydı. Gözleri yüzyıllardır tebessüm etmeye pek fırsatı olmamış gibi&nbsp;bakıyordu.</p>

  <p>“Biri benden yardım istemeyeli uzun zaman oldu,” dedi derinden gelen bir sesle. “Seni neredeyse duyamayacaktım.&nbsp;Karanlık rüyalar görüyorum. Beni bir türlü rahat bırakmıyorlar. Bu yüzden korkarım ki yanlış şövalyeyi çağırdın.” Birkaç&nbsp;adım ötede, koridorun diğer tarafında duran lahte işaret etti.&nbsp;Üzerinde yatan şövalyenin heykeli bir devinkini andırıyordu.</p>

  <p>“Adı Cheney,” dedi Longspee. “Huysuz biri ve hizmetleri için para ister. Ama eğer alnına birkaç kuruş koyarsan sana&nbsp;yardım edeceğine eminim.”</p>

  <p>Sanki nerede olduğunu unutmuş gibi etrafına bakındı.</p>

  <p>“Bırak uyumaya devam edeyim Jon Whitcroft,” dedi yorgun bir ses tonuyla. “Bir tek uyku, hayatında özlediğin, sevdiğin gölgeleri unutmana yardımcı olur.”</p>

  <p>Yüz hatları tıpkı net olmayan bir fotoğraf gibi belirsizleşmeye başladı ve tümüyle kayboldu.</p>

  <p>Hayır!</p>

  <p>Eldivenli elini kavrayıp onu tutmak istedim ama öylece kalakalm iştim ve Longspee’nin parlayan şekli karanlıkta yok&nbsp;olurken korkunun, yalnızlığın, öfkenin geri döndüğünü hissettim. Tabii ya! Hepsi hayalden başka bir şey değildi. Korku,&nbsp;ev hasreti ve Bonapart’ın durmadan anlattığı Lövvenherz zırvalığının bir araya gelmesi yüzünden.</p>

  <p>“Ama o seni çağırdı, Cheney’i değil.”</p>

  <p>Ella’nın sesi insansız katedralde oldukça yüksek çıkmıştı. Onu unutmuştum.</p>

  <p>Bir anlığına sessizlik olmuştu. Sonra Longspee’nin sesi sanki sütunların arkasında duruyormuş gibi karanlığın içine&nbsp;yankılandı.</p>

  <p>“Şuna bakın. Yalnız gelmemişsin Jon Whitcroft.”</p>

  <p>“Hayır. Bu... bu Ella,” diye kekeledim. “Seni çağırma fikri onundu.”</p>

  <p>“Ella!” Longspee sanki harflerin tadını tek tek çıkarmak istercesine konuşuyordu. Görüntüsü yine netleşti.</p>

  <p>“Evet.” Ella yanıma geldi. “Tıpkı senin karın Ella gibi. Ella von Longspee. Ama mezarının olduğu Lacock Abbey’de ona&nbsp;Ela diyorlar. Sen ona ne diyordun?”</p>

  <p>Longspee’nin görüntüsü tıpkı karanlık suya yansıyan bir görüntü gibi titredi.</p>

  <p>“Ella,” diye cevap verdi. “Ona hep Ella dedim. Onu ilk gördüğüm andan itibaren. O zaman herhalde senden daha&nbsp;büyük değildi ancak sarışındı ve senin kadar uzun değildi. Yetişkin bir kadın olduğu zaman bile omzuma kadar gelmiyordu. Buna rağmen tanıdığım tüm erkeklerden daha güçlüydü.”</p>

  <p>Ella eliyle saçlarını geriye attı. Bunu sıklıkla utandığında yapar. Gerçi bunu o zamanlar bilmiyordum.</p>

  <p>“Evet annem de bunu anlatır. Bana onun ismini vermiş.”</p>

  <p>Longspee Ella’nın yüzünü inceliyordu. Sanki tüm farklılıklara rağmen değişik bir şey görüyor gibiydi. Sonra yine etrafına bakındı.</p>

  <p>“Kendime kim bilir bu sefer ne kadar uyumuş olduğumu soruyorum. Cehennemden korkunca ve cenneti hak etmek isteyince zaman ağır ilerliyor.” Elini kılıcının üzerinde gezindirdi ve ben bir anlığına ellerinde ve kıyafetinde kan gördüğümü&nbsp;zannettim. Ama bize döndüğünde ay ışığı her şeyi sildi.</p>

  <p>“Ölü bir şövalyeden nasıl bir yardım istiyorsun Jon?”</p>

  <p>Longspee’ye Stourton’la hizmetkârlarını anlatırken tüm katedral ve mezarlarında uyuyan tüm kutsal kişiler ve ölüler&nbsp;bizi dinliyor gibiydi. Bana öyle sabit bir yüz ifadesiyle bakıyordu ki sanki gerçekten heykeli canlanmıştı. Ella birkaç kez&nbsp;yardım etmek için yanıma geldi ancak sonra ikimiz de sustuk,&nbsp;Longspee de sanki avcılarımı dışarıda, yıldızların altında görüyor gibi yukarıdaki karanlık pencerelere bakıyordu.</p>

  <p>“Bu tarz adamları bilirim,” dedi nihayet. “Ölümün iki tarafında da zehir saçarlar. Bu yaşadığım zamanlarda bu tip insanlarla mücadele etmediğim anlamına gelmiyor.” Hepsinde bir anısını görür gibi gözlerini sütunların üzerinde gezdirdi.&nbsp;“Dört kişiler ve sadece geceleri mi görünüyorlar?”</p>

  <p>Başımla onayladım.</p>

  <p>“Beni öldürene kadar kovalayacaklarını söylüyorlar. Ella’nın büyükannesi bana hiçbir şey yapamayacaklarını söylüyor ama...” Sesim alçalmıştı.</p>

  <p>Longspee bana baktı Sonra sol eldivenini çıkardı.</p>

  <p>“Elini uzat Jon Whitcroft,” dedi.</p>

  <p>İtaat ettim.</p>

  <p>Longspee’nin orta parmağında soluk bir yüzük vardı. Üzerindeki arma, solmuş bir resim gibi belirsizdi ama Longspee yüzüğü avuç içime bastırdığında buz yanığı misali acı verdi ve&nbsp;tenimde bir aslanın izini bıraktı.</p>

  <p>“Bir daha Stourton’u gördüğünde,” dedi Longspee, ”Yumruğunu benim mührümün üzerine sık, ben geleceğim.”</p>

  <p>Sonra geri çekildi ve yok oldu. Sanki katedral derin bir nefes almış ve yine onun bir parçası olmuştu. Ay ışığı bile, sanki Longspee onu yanında götürmüş gibi yok olmuştu ve Ella'yla&nbsp;ben orada kalakalmış birbirimize bakıyorduk. Karanlıkta birbirimizi zor seçiyorduk ama bunun hiçbir önemi yoktu. Ella’nın yüzüne yayılan tebessümünü yine de görüyordum. Ve&nbsp;elbette her zaman olduğu gibi doğru sözü söylemeyi başardı.</p>

  <p>“Gördün mü?” diye fısıldadı.</p>

  <p>Uyumak için William’ın anıt mezarının hemen dibine yattık. Ve uykuya dalarken Grili Kadının katedralin koridorunda ilerlediğini gördüğümü sandım. Ama belki de sadece rüya görüyordum. Stourton o gece kendini göstermedi. Bildiği tek&nbsp;şey buydu. Ve o taş mezarın yanında kendimi, tıpkı evimdeki&nbsp;yatağımda olduğu kadar güvende hissettim.</p>
</body>
</html>
