<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>16</h2>

  <p class="baslik2"><b>LONGSPEE’NİN KARANLIĞI</b></p>

  <p>Zelda o gece koltuğuna yatmam konusunda ısrar etti ve neredeyse Stourton’un hizmetkârları kadar ölü görünmesine&nbsp;rağmen sakallıyı Popplewell’lere gönderdi.</p>

  <p>“Jon’u okuldan aldığını ve onları aramayı unutacak kadar keyifli vakit geçirdiğinizi anlat,” dedi onu kapının dışına iteklerken.</p>

  <p>“Keyif mi? Keyifli vakit geçirmiş gibi görünüyor muyum?” diye itiraz etti sakallı ama gerçekten Popplewell’leri sakinleştirmeyi ve Ella’nın ondan istediği gibi, Zelda’da iki gece daha&nbsp;kalmama izin vermeye ikna etmeyi başardı. Sonra çoktan&nbsp;alarma geçirdikleri annemi arayıp bir saat konuştu. Doğruyu&nbsp;söyleyemeyince hayat zorlaşıyor. <i>Lütfen Jon Whitcroft’un yokluğunu hoş görün. En iyi kız arkadaşını kurtarmak ve eski bir</i></p>

  <p><i>aile lanetini ortadan kaldırmak zorundaydı.</i> Zelda’nın böyle bir özür mektubu yazabilmesini çok isterdik.</p>

  <p>Ertesi sabah gözlerimi açtığımda koltuğun kolluğunda oturan bir kurbağa bana bakıyordu ve etraf krep kokuyordu.</p>

  <p>“Böyle bir geceden sonra okula gidilmez!” dedi Zelda mutfağa girdiğimde. “Bayan Tinker’i arayıp, Matthew’in getirdiği şekerlemeler yüzünden ikinizin de midesinin kötü olduğunu&nbsp;söyledim. Onun dişçi olduğunu bilmiyor.”</p>

  <p>Sakallı bahane olarak kulağa hoş geliyordu. O mutfağa geldiğinde ben de gelecekte bunu nasıl kullanabileceğimi düşünüyordum. Yeteri kadar hırpalanmış görünüyordu ama onu neredeyse tanıyamayacak olmamın sebebi bu değildi. Tıraş&nbsp;olmuştu.</p>

  <p>“Bu sabah kendimi farklı hissettim,” dedi krepi kusursuz dişlerinin arasına iterken. “Sakal artık yakışmıyordu.”</p>

  <p>Ella sinekkaydı yanağına bir öpücük kondurdu ama ben yüzünün böyle daha iyi göründüğünden pek emin değildim,&nbsp;yine de ona bir süre daha sakallı demeye karar verdim (hâlâ&nbsp;daha öyle yapıyorum).</p>

  <p>Ayrıca itiraf etmem lazım ki çenesindeki yara izi etkileyiciydi ve Stourton yüzümde belli bir yara izi bırakmadığı için biraz üzüldüm.</p>

  <p>Kahvaltı sonrası Ella’ya nihayet okul kilisesinde gördüğüm koristi anlattığımda, her zaman olduğu gibi o kadar ifadesiz&nbsp;dinledi ki, bu bile beni rahatlatmıştı.</p>

  <p>“Bunu Longspee’ye anlatmalısın!” dedi “Her şeyi anlatacağına eminim.”</p>

  <p>“Sonra?” diye cevapladım. “Onu pislik biri olduğunu düşündüğüm içi daha önce çağırmadığımı düşünecek!”</p>

  <p>Karşılığında aldığım bakış bir ‘Jon-Whitcroft-artık-buna-katlanacaksın’ bakışıydı.</p>

  <p>“Peki,” diye mırıldandım. “Onunla konuşurken yanımda olacak mısın?”</p>

  <p>“Tabii ki,” dedi. “Ne de olsa geçen akşam için teşekkür etmem lazım.”</p>

  <p>Ella yine katedralde kilitli kalmak istiyordu ama bunu Zelda’ya söylediğinde sert bakışlarla karşılaştı.</p>

  <p>“Söz konusu bile olamaz. Bundan sonra ikinize gece kaçamakları yok,” dedi. “En azından size eşlik eden biri olmadıkça yok!” Ve katedral rehberlerinden birinden Dom avlusunun&nbsp;kapısının ve alanın yan kapısının anahtarlarını temin etti.</p>

  <p>“O rehber Zelda’nın eski bir hayranı,” diye fısıldadı sakallı bize, Zelda anahtarları gururlu bir ifadeyle mutfak masasına&nbsp;attığında. “Söylenenlere göre ismini katedraldeki üç sütuna&nbsp;kazımış ve onun yüzünden hiç evlenmemiş!”</p>

  <p>Ella büyükannesini en azından Longspee’yle yalnız konuşmamız için ikna etmeye çalıştı ama Zelda başını öyle hızla sağa sola salladı ki gözlüğü kaydı.</p>

  <p>“Saçmalık!” dedi hepimiz arabaya doluşurken. “Ya gerçekten katilse ne olacak? Tartışmaya gerek yok! Söz veriyorum sadece yardıma ihtiyacınız olduğunda ortaya çıkacağım.”</p>

  <p>Akşam ilahilerinden sonra yan kapıdan katedrale süzüldüğümüzde sanki eski bir dostla karşılaşmış gibi hissettik. Ella ve ben Longspee’nin lahtine giderken Zelda sütunlardan birinin&nbsp;arkasına saklandı.</p>

  <p>Buraya ilk gelişimden bu yana çok uzun bir zaman geçmiş gibi hissediyordum, sanki William’ı yardım için başka bir çocuk çağırmıştı.</p>

  <p>Ne söyleyecektim? Onun bir katil olduğundan şüphelendikten sonra gözlerinin içine nasıl bakacaktım? Üstelik benden daha küçük bir çocuğun katili!</p>

  <p>Sesini duymadan önce varlığını hissetmiştim bile.</p>

  <p>“Evet... Beni neden neredeyse iş işten geçtikten sonra çağırdın Jon?”</p>

  <p>Beni bekliyormuş gibi sütunların arasından çıktı.</p>

  <p>Başımı eğdim, ölü koristin sözleri dilimde zehir gibi bir tat bırakıyordu. William Longspee’yi seviyordum ama onun&nbsp;karanlık tarafını görmüştüm. Kilmington mezarlığındaki kilise kulesinde Stourton’la mücadele ederken insanın içindeki&nbsp;karanlığın ne kadar güçlü olabileceğini kendim tecrübe etmiştim.</p>

  <p>“Kalbini bulmasını istediğin koristle konuştum.” Kelimeleri neredeyse fısıldıyordum ama sesim geniş ve boş katedralde çınlıyordu.</p>

  <p>“Anlıyorum.”</p>

  <p>Sesinde büyük bir yorgunluk vardı. Ve saydam bedeninden katedral duvarlarını o kadar net görüyordum ki, sanki üzüntü&nbsp;ve suçluluk duygusu onu yiyip bitirmişti.</p>

  <p>“Sana ne anlattı?”</p>

  <p>Bu, Stourton’la savaşmaktan daha fazla cesaret gerektiriyordu.</p>

  <p>“Onu öldürenin sen olduğunu. Biliyorum,” diye ekledim, “ona güvenmemeliydim! Eminim her şey çok daha farklıydı...”</p>

  <p>“Hayır Jon! Bu gerçek.”</p>

  <p>O kadar ürperdim ki sanki Stourton kemikli elini kalbime bastırmıştı. Longspee karanlıkta neredeyse görünmüyordu ama sessizlikte yankılan her bir sözü sanki kalbimi oymak ister&nbsp;gibiydi.</p>

  <p>“Ama... neden?” Ella yanıma gelmişti. İlk defa sesinin titrediğini duyuyordum.</p>

  <p>William gözlerini sütunların üzerinde gezdirdi. “Bana kalbimi bulduğunu ve tek bir şartla onu bana vereceğini söyledi: Öğretmenini öldürürsem!”</p>

  <p>Lahtinin üzerinde asil ve sakin bir ifadeyle yatan heykeline doğru yürüdü.</p>

  <p>“Bana öğretmeninin zaten yaşlı bir adam olduğunu söyledi,” diye devam etti William neredeyse duyulmayacak kadar kısık bir sesle. “Herhalde kendini ona göstersen bile kalbi durur, dedi. ‘Neden onun ölmesini istiyorsun?’ diye sordum.&nbsp;Güldü. ‘Çünkü ondan hoşlanmıyorum!’ diye cevap verdi.&nbsp;Bunu daha önce duymuştum... bir kraldan. John böyle şeyler&nbsp;söylerdi: ‘Onu ayağımın altından kaldır. Ondan hoşlanmıyorum.’ Ve her zaman arzusunu hemen yerine getirecek biri&nbsp;olurdu. Bazen bunu ben yapardım. Üzülüyordum. Ahlaksız&nbsp;bir çocuktan emirler aldığım için çok üzgündüm!”</p>

  <p>Longspee elini uzattı ve kendininkinin aynısı olan taştan yüzüne dokundu. Parmakları içine girdi, sanki taş da tıpkı&nbsp;onun gibiydi.</p>

  <p>“Ona şartını yerine getirmeyeceğimi ve kalbimi geri istediğimi söyledim. Bana güldü. ‘Hayır! Bu durumda onu tekrar gömeceğim’ dedi. ‘Umarım bu kararın seni öyle güçsüz ve mutsuz kılar ki, yeminini asla yerine getiremezsin! Ve karını&nbsp;da bir daha asla göremeyeceksin. Zaten kalpsiz bir şövalyeyi ne yapsın?</p>

  <p>Longspee eliyle yüzünü sildi.</p>

  <p>“Çaresizdim, öfkeyle kılıcımı çektim. Geriye tökezledi ve önünde durduğu pencereden sırtüstü aşağıya düştü. Boynunu&nbsp;kırdı. Çığlığı alnıma ‘katil’ damgası vurdu ve ben karanlığın&nbsp;ruhumu sonsuza dek siyaha boyadığını hissettim. Biri eksik&nbsp;biri fazla William, dedim kendime. Sadece bir kişi daha eklendi! Çok kişiyi öldürdün ve bu gerçekten kötü biriydi. Ama&nbsp;karanlık bir daha benden gitmedi ve ben ruhumu temizleme&nbsp;umudumu kaybettim. Veya Ella’yı tekrar görebilme... William&nbsp;Longspee bir gölgeden başka bir şey değil. Bu dünyaya sonsuza dek kelepçelenmiş biri!”</p>

  <p>Anıt mezarının ve diğer kutsal insanların, günahkârların, ona yukarıdan bakan tüm taş suratların önünde kendini dizlerinin üzerine bıraktı. Katedralin duvarları teselli sözcükleri&nbsp;fısıldıyor gibiydi ve sütunlar sanki şövalyenin suçunu omuzlamıştı. Ama dışarıdan hâlâ içeriye karanlık akıyordu ve Ella’nın&nbsp;el fenerinden cılız bir ışık yayılıyordu.</p>

  <p>Ella onu kovacağından tereddüt edercesine Longspee’ye yaklaştı.</p>

  <p>“Sen beni ve Jon’u kurtardın,” dedi. “Ve Zelda’yla Matt’i. Sanırım yeminin çoktan gerçekleşti ve karını bir gün yine göreceksin! Çünkü Jon ve ben kalbini bulup onun ayakucuna&nbsp;gömeceğiz. Bunu sana ismimin Ella Littlejohn olduğu sürece&nbsp;söz veriyorum. Ve şimdi lütfen ayağa kalk!”</p>
</body>
</html>
