<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>9</h2>

  <p class="baslik2"><b>ÇALINMIŞ KALP</b></p>

  <p>Edward Popplewell filmden sonra Ella’yı Zelda’ya geri götürdü. Koyun otlaklarının üzerinden geçen yol akşamları korkunç oluyordu ancak Edward ona yol boyunca Salisbury’nin eski sulama sisteminden bahsetse de bu gece ona eşlik ettiği&nbsp;için şükran duyuyordum. Birlikte bu maceradan Zelda’ya ve&nbsp;ailesine bahsetmemeye karar verdik. Benimle arkadaşlığını hemen yasaklayacaklarını tahmin edebiliyordum.</p>

  <p>“Onlara on sekiz yaşına geldiğimizde anlatırız,” diye fısıldadı Ella veda ederken. “İnanmayacak olsalar bile.”</p>

  <p>Yatağa girerken Angus’un şarkı mırıldanarak uyumasını ve Stu’nun üzerimde bir kızın adını sayıklamasını özlemiştim.&nbsp;Ancak gece hiç bu kadar tatlı olmamıştı. Korku henüz tazeydi ama günlerdir ilk defa on ikinci yaşımı görebileceğime emindim. Buna rağmen bir süre sonra, gerçekten bir takım soluk yüzlerin benim pencereme bakmadığına emin olmak için pencereye gittim. Kül kovalarının yanında bir şey hareket edince&nbsp;irkildim ama sadece çöpü dışarıya çıkaran Alma’ydı.</p>

  <p>Berrak bir geceydi, sanki gökyüzü Longspee’nin Stourton’un işini bitirmesini havai fişeklerle kutluyordu. Kendime onun kim bilir nerede olduğunu sordum. Acaba onun yardımına ihtiyacı olan başka bir çocuğu beklemek için yine katedralde miydi? Onun hakkında, hayatı hakkında, ruhundan&nbsp;silmek istedikleri hakkında daha fazla şey bilmek isterdim. Benim için yaptığının karşılığını ödemek isterdim. Ama en çok&nbsp;onu tekrar görmek isterdim.</p>

  <p><i>Öyleyse ne bekliyorsun Jon?</i> diye düşündüm. Ona git. Bu gece teşekkür etmenin gecesi. Tahminen kendini hiç bugünkü&nbsp;kadar cesur hissetmeyeceksin.</p>

  <p>Düşünmek yapmanın yarısıdır.</p>

  <p>Yatıyormuşum gibi görünmesi için Angus’un oyuncak hayvanlarından bazılarını yatak örtümün altına sokuşturdum. Sonra giyindim ve çoraplarla, elimde ayakkabılarım Popplewell’lerin kapısının önünden usulca geçtim. Neyse ki geceleri anahtarı kapıda bırakıyorlardı. Ben dönene kadar hiçbir şey fark etmemelerini umut ederek anahtarı çıkarıp yanıma aldım. Katedrale doğru koşarken Dom meydanı insansız ve hayaletsizdi. Duvarları bir yetişkinin bile tırmanamayacağı kadar yüksekti ama&nbsp;şansıma üzerinden diğer tarafa geçebileceğim bir ağaç buldum.&nbsp;Duvarın ardındaki taş karolara atladığımda öyle sert düşmüştüm ki ayak bileğimin kırıldığını sandım ama acısı geçti ve taş&nbsp;ustası çırağının hayaleti de görünmedi. Sütunların arasında hiçbir kıpırtı yoktu. Ay ışığı taşların ve çimenlerin üzerine gümüşi desenler yansıtıyordu. Ve elbette ne kadar hızla sallasam da katedralin kapıları kilitliydi. Ne bekliyordum ki?</p>

  <p>“Longspee!” diye fısıldadım ve kulağımı eski ahşaba dayadım.</p>

  <p>Rüzgâr sedir ağacının dallarını hışırdatıyordu ama onun dışında sessizdi ve ben taşın üzerinde oturmuş, sırtımı kilitli&nbsp;kapıya dayamıştım ve avucumun içindeki aslana bakıyordum.&nbsp;Mühür silikti. Elbette, amacına ulaşmıştı. Longspee’yi bir daha&nbsp;göremeyecektim. Gözlerimin dolduğunu hissediyordum. Lanet olsun! Buraya geldiğimden beri kız kardeşlerimden daha&nbsp;çok ağlıyordum. Kolumla yüzümü sildim ve parmaklarımı silik aslanın üzerine kapattım.</p>

  <p>“Neden ağlıyorsun Jon?”</p>

  <p>Yukarıya baktım.</p>

  <p>Longspee bana bakıyordu. Tuniği hâlâ kan içindeydi.</p>

  <p>“Bir şey yok. Hiçbir şey,” diye kekeledim ve ayağa kalktım. Onu gördüğüm için çok mutluydum. Aptalca mutlu.</p>

  <p>“Oğullarım da onları ağlarken yakaladığımda böyle söylerlerdi. Gözyaşlarından utanmayı bırak. Hayatım boyunca çok gözyaşı döktüm ve yeteri kadar bile değildi.”</p>

  <p>Stourton’un göğsüne sapladığı kılıç yan tarafından sallanıyordu.</p>

  <p>“Ne?” Gözümü diktiğim yere baktı. “Sanki daha önce hiç kılıç görmemiş gibi bakıyorsun.”</p>

  <p>Kılıç görmüştüm. Düzinelerce. Filmlerde ve müzelerde. Ama gerçek bir kavgada kullanılanı görmemiştim. Bir hayaletin kılıcı bile olsa onu görmek korkunçtu. Gözlerimi ayıramıyordum.</p>

  <p>“Kesinlikle çok ağırdır, öyle değil mi?”</p>

  <p>“Evet. Ağabeyim onu elime ilk kez verdiğinde kollarımın ne çabuk ağrıdığını hâlâ hatırlıyorum. Parmaklarım sapını kavrayamayacak kadar kısaydı. Ve ilk egzersizimden sonra bir kaşık bile tutamamıştım.”</p>

  <p>“Ağabeyin Löwenherz, değil mi?”</p>

  <p>“Çok ağabeyim vardı. Bir adamın ihtiyacı olduğundan çok daha fazla. Hepsi benden büyüktü. Ve güçlü. Babalarının&nbsp;başlarındaki serserilerin hayatlarını zorlaştırmaktan hiç yorulmazlardı. Neyse ki üvey annemiz bizi korurdu... yaptığı her&nbsp;şeye izin verdiği tek kişi Johann’dı.”</p>

  <p>Üvey annesi Akitanya’lı Elenore. Elbette Bonapart bize ondan bahsetmişti. Ve Johann da Johann Ohneland’tı. Prens&nbsp;John. Robin Hood’u kovalayan adam! Eğer gerçekten öyle biri&nbsp;varsa tabii. Bonapart’ın kesinlikle reddettiği bu konuyu Longspee’ye sormak istiyordum ama o anılar arasında kaybolmuş&nbsp;gibi görünüyordu. Karanlık kemerli koridorlara bakıyor, sanki&nbsp;sütunların arasında kardeşlerini görüyordu.</p>

  <p>“Ben... Kılıcı tutabilir miyim?”</p>

  <p>Evet, biliyorum. Fena halde çocukça. On bir yaşındaydım (gerçi... dürüst olmam gerekirse, herhalde bugün olsa yine&nbsp;aynı soruyu sorardım.)</p>

  <p>Longspee güldü. Yüzündeki hüzün gitmişti.</p>

  <p>“Hayır. Unuttun mu? Bu bir hayaletin kılıcı! Bir gölgeden başka bir şey değil, tıpkı benim gibi.”</p>

  <p>“Ama yüzük!” Elimdeki mühür izini gösterdim.</p>

  <p>“Mührü kullanabiliyorum çünkü ölüm, yeminimi yerine getirdiğim konusunda emin olmak istiyor. Ama diğer her şey&nbsp;gölge ve karanlıktan başka bir şey değil.”</p>

  <p>Bana baktı.</p>

  <p>“Karanlık, ruhumu tıpkı bir sis gibi örtüyor Jon! Yine seninki gibi genç ve öfkeyle, hırsla ve hasetle kirlenmemiş bir ruhum olmasını isterdim. Seni her zaman takip edecek, kanlı günlere ait anıların yok, seni sonsuza dek utandıracak gaddarlığı yaşamadın, kendine bile olan inancını kaybedecek kadar ihanete uğramadın.”</p>

  <p>Başımı eğdim. Genç ve kirlenmemiş! Sakallı için çizdiğim mezar taşlarını ve hayal ettiğim ölüm şekillerini düşündüm.</p>

  <p>Longspee sessizce güldü.</p>

  <p>“Ne anlatıyorum ben?” dedi sinsi bir ses tonuyla. “Elbette tüm bunları biliyorsun. Senin yaşındayken en az iki tane ağabeyimi öldürmek istiyordum. Ve babamın sevgilisini döner merdivenden aşağıya ittim. Hayatımın dayağını yememe&nbsp;sebep olmuştu.”</p>

  <p>Bu itiraf beni rahatlatmıştı. Ama gözlerimi hâlâ kılıçtan ayıramıyordum.</p>

  <p>“Yine de bana öğretmeni isterdim,” diye mırıldandım.</p>

  <p>“Öğretmek mi? Neyi?”</p>

  <p>“Kavga etmeyi.”</p>

  <p>Bana düşünceli gözlerle bakıyordu.</p>

  <p>“Evet, senin kadar gençken ben de bundan başka bir şey istemezdim. Hatta senin yaşında dövüşmek hakkında bazı&nbsp;şeyler biliyordum. Daha yedi yaşında bir şövalyenin öğrencisi&nbsp;oldum.” Bir anlığına yüz çizgileri kayboldu, sanki anılarını&nbsp;kaybediyordu.</p>

  <p>“Sana dövüşmeyi öğretmenin tek bir yolu var,” dedi en sonunda. “Ama bunun doğru yol olup olmadığını bilmiyorum. Belki hiç bilmek istemediğin şeyler öğreneceksin.”</p>

  <p>“Bu nasıl bir yol?”</p>

  <p>Longspee bana söylemek konusunda emin olmayan gözlerle bakıyordu.</p>

  <p>“Jon Whitcroft William Longspee olacak,” diye cevap verdi sonra. “Sadece birkaç kalp atışı süresi kadar...”</p>

  <p>“Nasıl?” Sesim sadece bir fısıltıya dönüşmüştü. Dünyada bundan daha fazla isteyeceğim bir şey olamazdı, üstelik ölü bir&nbsp;adam olmasına rağmen.</p>

  <p>“Yakına gel!” dedi.</p>

  <p>İtaat ettim. Ona o kadar çok yaklaştım ki çevresini saran ışık benim de tenimi soluklaştırdı ve soğukluğu kıyafetlerimin&nbsp;içine geçti.</p>

  <p>“Daha yakına gel Jon!” dedi.</p>

  <p>Sanki eriyor gibiydim. Başka bir beden hissediyordum, benimkinden daha genç, bir kemer, deri bir göğüs zırhı... ve&nbsp;başka bir şövalye daha vardı. Longspee kadar uzun, elinde bir&nbsp;kılıç vardı. Bana saldırdı. Benimde bir kılıcım vardı, kısa ve&nbsp;ağırdı. Onu havaya kaldırdım ama yeterince hızlı değildim.&nbsp;Acı. Kolumdan kan akıyordu. Bir ses: “Gottfried!” dedi. “O&nbsp;senin kardeşin!”</p>

  <p>“Ee, ne olmuş?”</p>

  <p>Acı korkunçtu, düşünemiyordum. Neredeydim? Kimdim?</p>

  <p>Birden bedenimin biraz daha büyüdüğünü hissettim. Güçlü ve iriydim ama daha çok kan vardı. Ve daha fazla acı. Orada kılıçlar vardı, bir sürü, mızraklar, bıçaklar, atlar. Savaşıyordum.&nbsp;Bu sefer kılıç o kadar uzundu ki onu iki elimle tutuyordum.&nbsp;Kollarımın onu bir başka bedene soktuğunu hissediyordum.&nbsp;Kendi nefes alışımı duyuyordum, derin ve hızlıydı. Yüzümde&nbsp;yağmuru hissediyordum. Tuzluydu. Deniz kokusu alıyordum.&nbsp;Ayaklarımın altındaki zemin ıslak ve çamurluydu. Kaydım ve&nbsp;yere düştüm. Bir ok bacağıma saplanmıştı. Acıyla bağırdım,&nbsp;yoksa öfkeyle miydi? Gözlerime kan giriyordu. Benim mi yoksa başka bir adamınki miydi?</p>

  <p>Biri bir isim tekrarlıyordu. Sürekli.</p>

  <p>“Jon!”</p>

  <p>Üşüdüm, sonra yine sıcak oldu. Geriye sendeledim. Sırtım duvara değene kadar gittim. Bacağımdaki oku hissediyordum.&nbsp;Parmaklarım hâlâ etime saplı olduğuna ikna olmak istercesine&nbsp;bacağımı yokladı. Ama gözlerim Longspee’yi arıyordu.</p>

  <p>Neredeyse görünmez olmuştu. Normalde onu çevreleyen ışık sönmüştü. Sadece bir gölgeydi.</p>

  <p>“O savaşta neredeyse ölecektim.” Sesi uzaktan, çok uzaktan geliyordu. “Böyle savaşlar çok olurdu, oldukça fazla. Geriye&nbsp;kalan tek şey acı, korku ve gürültü. Fransızlara karşı savaşmak, kendi yurttaşlarımla savaşmak, ağabeylerime karşı savaşmak...” Longspee’nin sesi duvarlardan, avludaki kemerli&nbsp;koridorları çevreleyen mezarlardan, ayaklarımın altındaki taşlardan geliyor gibiydi.</p>

  <p>“Boğazımıza kadar günaha girdiğimiz tüm o şiddet temizlendi çünkü doğru bir dava uğruna savaştık, tüm o zalimlik kutsal işimizdi, tıpkı şehitlerin kemikleri kadar kutsaldı. Ve&nbsp;işte şimdi buradayım, kana bulanmış, kendi yeminimle bağlanmış, cennetle cehennem arasında sıkışıp kalmış ve karanlığımı yok edecek yegane varlıktan ayrı bir vaziyette.”</p>

  <p>Üzüntüsü tıpkı bacağımda hissettiğim ok kadar acı vericiydi.</p>

  <p>“Ne yapabilirim?” diye kekeledim. “Ben bir şey yapabilir miyim?”</p>

  <p>Longspee’nin yüzü hâlâ karanlıktaydı. Bir süre cevap vermedi. Ama sonra da benim istediğim cevabı vermemişti.</p>

  <p>“Eve git Jon,” dedi gölgesi katedralin duvarıyla bir bütün olmaya başladığında. “William Longspee’yi unut. O lanetli.&nbsp;Kendi yemini ve başka birinin hainliği yüzünden! Kalbini ve&nbsp;sevdiği bir kalbi kaybetti. Onsuz karanlıktan kurtulmanın bir&nbsp;yolu yok.”</p>

  <p>Ve yok oldu.</p>

  <p>“Hayır, bekle!” Sesim eski avlu koridorlarında öyle çok yankılandı ki ben bile korktum. Geceyi dinledim ama herhangi bir güvenlik, papaz veya ölü şövalye gelmedi.</p>

  <p>Dizlerimin üstüne çöktüm. Aklıma gelen tek şey buydu. Ella benimle gurur duyardı.</p>

  <p>“Longspee!” diye seslendim. “William Longspee! Geri gel. Bir şövalye öğrencisinin yanında olmalı!”</p>

  <p>Hiçbir şey olmuyordu. Sadece bir karga sanki sesimden rahatsız olmuş gibi bağırarak sedir ağacından uçtu.</p>

  <p>Gitti.</p>

  <p>Oraya diz çökmüş hâlâ kılıcını elimde, çamuru ayaklarımın altında ve kalbini göğsümde hissediyordum. <i>Ayağa kalk Jon!</i> dedim kendime. Bu sefer gerçekten gitti. Ancak tam ayağa kalktığımda arkamda Longspee’nin sesini duydum.</p>

  <p>“Bir ölünün öğrenciye ihtiyacı yok Jon Whitcroft!”</p>

  <p>“Var,” diye kekeledim. “Kesinlikle.”</p>

  <p>“Öyle mi? Peki neden?”</p>

  <p>Haydi Jon, yoksa yine gidecek.</p>

  <p>“Senin... yeminini yerine getirmek için,” diye çıktı ağzımdan. “Şey... anıt mezarındaki mermeri cilalamak için, sana arkadaş olmak için... Senin... senin karanlıktan çıkmana yardımcı olacak bir yol bulmak için, ya da sevdiğine giden yolu...&nbsp;Her ne ise! Yapabileceğim bir şey olmalı!”</p>

  <p>Susuyordu ve bana bakıyordu.</p>

  <p>Bir daha hiçbir şey söylemeyeceğini düşünüyordum. Ama şekli netleşmeye başladı.</p>

  <p>“Senden rica edebileceğim tek bir şey var,” dedi sonunda. “Ve bu muhtemelen imkânsız.”</p>

  <p>“Nedir o?” Onun için bir şey yapmak istiyordum. Daha önce hiçbir şeyi bu kadar istememiştim. Karşılığında sakallının hayatımda kalmasına bile razı olurdum.</p>

  <p>Longspee cevap vermekte tereddüt ediyordu.</p>

  <p>Sonra, “Bir kez daha karanlığıma girmeye cesaret edebilir misin?” dedi.</p>

  <p>Başımla onayladım.</p>

  <p>Ve tekrar ona yaklaştım, ta ki soğukluğu beni çevreleyene kadar.</p>

  <p>Katedraldeydim. Bir cenazede. Yüzlerce insan sütunların arasında birbirini sıkıştırıyordu. Adamlar, kadınlar, çocuklar.&nbsp;Angus’un giydiği kostümün aynısını giymiş papazlar ve koroyu görüyordum. Mumlar ve meşalelerin altında ise Longspee’nin naaşı yatıyordu. Benim naaşım. Ben de tıpkı taştan&nbsp;heykeli gibi yatıyordum. Bir kadın yanımda duruyordu, dimdik, yanında üç oğlan çocuğu ve iki kız çocuğu vardı. Ella.&nbsp;Dudaklarımın onun adını nasıl söylediğini hissediyordum&nbsp;ama ben sesimi çıkartmıyordum ve kendi bedenimin sahibi&nbsp;değildim. Her şey beyazdı.</p>

  <p>Her şey siyahtı. Ve birden başka bir manzara gördüm. Bir adam üzerime eğildi. “Karına kalbini alması için yalvarmışsın,” diye fısıldandığını duydum ölmüş bedenimin içinde.&nbsp;“Çok dokunaklı. Onu, pek akıllı Salisbury’li Ela’nı bu şekilde&nbsp;sonsuza dek koruyabileceğini mi sandın? Yanlış düşünmüşsün.&nbsp;Seni, sırf o sana ölümden sonra bile sadık kalsın diye zehirlemedim. Hayır. Karın benim hizmetkârımın kalbini bağrına&nbsp;basacak. İyi bir hizmetkâr olmasına rağmen onu sırf bu yüzden katlettim. Senin kalbini ise, tıpkı seni zehirlediğim gibi&nbsp;aşkını da zehirli gölgelerinde öldürecek olan eski dolmenlere&nbsp;gömdürdüm. Kaybettin William Longspee. Çünkü aşksız sen&nbsp;bir hiçsin. Kendi hatanda boğulacaksın ve ruhun karanlıkta kalacak. Gülünç yeminini yerine getiremeyeceksin. Ela seni boşu boşuna bekleyecek, burada ve gökyüzünde. Ve saçma sadakatiniz nihayet son bulacak!”</p>

  <p>Nefes almakta güçlük çekiyordum, William’m öfkesi beni boğuyordu. Nefret, çaresizlik vardı ve ben, Longspee üçüncü&nbsp;kez ismimi söylediğinde yine Jon Whitcroft oldum.</p>

  <p>“O kimdi?” diye kekeledim, hâlâ öfkesini içimde hissederken.</p>

  <p>“Katilim,” diye cevapladı Longspee. “Kalbimi bul Jon. Onu bul ve karımın ayakucuna göm. Bir tek bu şekilde yeminimi gerçekleştirecek gücü ve karımı günün birinde tekrar&nbsp;görebilme umudunu kendimde bulabilirim.”</p>
</body>
</html>
