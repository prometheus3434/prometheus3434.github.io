<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>8</h2>

  <p class="baslik2"><b>FENA BİR AKŞAMÜSTÜ SAYILMAZ</b></p>

  <p>Zangoç beni ve Ella’yı uyandırdığında günlerdir ilk defa uykumu almış olarak kalktım ve elimdeki aslan mührü Longspee’nin sadece bir rüya olmadığının ispatıydı. Bayan Cunningham beni kızgın bir yüz ifadesiyle ortadan yok olduğum&nbsp;cuma günü ile ilgili sorgularken annemin korkunç erkek arkadaşıyla ilgili birkaç cümle kekeledim ve katedralde dua edersem yok olabileceğini düşündüğümü anlattım. (Biliyorum bu&nbsp;yüzden beni şimşek çarpmalı ama gökyüzü kıskanç oğullara&nbsp;merhamet ediyor olsa gerek)</p>

  <p>Düzinelerce kez Bayan Cunningham’dan ve beni neredeyse bütün gece aramış olan Popplewell’lerden özür diledim ve büyük bir ciddiyetle bir daha asla ödev saatinde tuvalet camından kaçmayacağıma yemin ettim.</p>

  <p>On birli yaşlarda insan yetişkinlerin ne duymak istediğini çok iyi biliyor ve itiraf etmeliyim ki, hikâyemin, acıyan gözlerle omzuma vurularak (okul müdürü) ve gözyaşlarıyla dolu&nbsp;sarılmalarla (bayan Cunningham ve Alma Popplewell) kabul&nbsp;gördüğünü bilmek bana gurur vermişti. Gerçek kesinlikle bu&nbsp;kadar etkili olmazdı. Annesinin sevgilisinden dua ederek kurtulmaya çalışan on bir yaşındaki çocuk, ölü bir süvarinin hayaletinden daha zararsızdı.</p>

  <p>Tek cezam, kuralların önemi ve hafta sonu dışarıya çıkmaksızın Popplewell’lerin gözetimi altında kalmamla ilgili yazmam gereken bir kompozisyondu.</p>

  <p>Ella bunu duyduğunda hayal kırıklığına uğramıştı. Ne de olsa Longspee’nin Stourton’u cehenneme göndermesine şahit&nbsp;olmak istiyordu. Beni takip eden hayaletin büyükannesinin&nbsp;evinde ortaya çıkacağını umut ederek, Zelda’yı ikimizin geceyi&nbsp;onun evinde geçirmemiz konusunda ikna etmişti bile. Ama ev&nbsp;hapsinde olmam bu güzel planı bozmuştu.</p>

  <p>Ella ev cezası almamıştı. Torununun beni içler acısı bir halde katedralde bulduğu, saatlerce yatıştırmaya çalıştığı ve bu esnada istemeden içeride kilitli kaldığımız hikâyeyle tatmin&nbsp;olmuştu. Evet, biliyorum Zelda bazen oldukça saf olabiliyor.</p>

  <p>Ella ona Longspee hakkında tek kelime anlatmamıştı.</p>

  <p>‘Neden anlatayım ki?” dedi ona nedenini sorduğumda. “Zelda onu sadece görmek isteyecek, hayatıyla ve karısıyla ilgili tüm o soruları soracak! Bazen insanı çok utandırabiliyor!”</p>

  <p>Stu ve Angus hafta sonu ailelerinin yanına gitmişlerdi ve bu yüzden koca bir cumartesi günü boyunca odada yalnız başıma&nbsp;oturdum ve elimdeki mühre baktım. O akşamdan korkmam&nbsp;mı gerekiyordu yoksa onu dört gözle beklemem mi?</p>

  <p>Ella saat dörde doğru ziyaretime geldi. Hâlâ ev hapsi cezama kızgındı.</p>

  <p>“Teşekkür ederim yani!” dedi aşağıdaki nehrin yanındaki bahçe duvarında oturmuş, ördekleri kuru tost ekmeğiyle beslerken. “Eğlenceyi tek başına yaşayacaksın.”</p>

  <p>“Eğlence mi?” diye sordum. “Tarifsiz bir eğlence. Longspee’nin dört hayaletle başa çıkması gerekiyor. Belki bir sonraki karşılaşmamızda en az onun kadar ölü olurum. Göreceğiz!”</p>

  <p>Ella buna bir ‘Jon-Whitcroft-beni-aptal mı-sanıyorsun?’ bakışıyla cevap verdi. Tamam itiraf ediyorum. William Longspee’nin koruyucu özelliklerine iyimser bakıyordum.</p>

  <p>“Cuma günü okuldan kaçma sebebi olarak iyi bir bahaneye ihtiyacım var,” dedim konuyu değiştirmek için. “Katedralde&nbsp;dua etme zırvalığı yetişkinler için iyi bir bahaneydi. Ama eğer&nbsp;bu okulda yayılacak olursa, birkaç aylığına berbat bir üne sahip olurum.”</p>

  <p>“O kolay,” dedi Ella Zelda’nın gönderdiği sandviçleri çıkarırken. (Zelda kurbağaya benzemeleri için üstlerine soğandan göz yapmıştı.) “Onlara sadece gerçeği anlat. Bir tek Longspee&nbsp;kısmını anlatma. Sana o odayı gösterdiğimi ve kapıların üzerimize kilitlendiğini çok geç fark ettiğimizi anlat. Öpüştüğümüzü anlat, bana göre hava hoş. Oğlanlar böyle şeyler duymayı&nbsp;severler.”</p>

  <p>Tabii ki Zelda’nın sandviçlerin içine koyduğu salam kadar kızarmıştım ve kimsenin bana inanmayacağını mırıldanmaya&nbsp;başladım.</p>

  <p>“Elbette inanacaklar,” dedi Ella. “Erkekler çok aptal. Bazıları hariç,” diye ekledi neyse ki.</p>

  <p>Her zamankinden farklı olarak güneşli bir gündü... ki o kadar yağmurdan sonra bu çok iyi gelmişti ve tarihi duvara oturmuş nehri seyredip sessizce Zelda’nın kurbağa görünümlü sandviçlerini yiyorduk. Ella kesin benim Longspee ve Stourton’u düşündüğümü sanıyordu ama ben Ella Littlejohn’la&nbsp;öpüştüğümü söylediğimde Stu’nun nasıl bakacağını düşünüyordum.</p>

  <p>Nehrin diğer tarafındaki parkta birkaç çocuk maç yapıyordu. Kuğular nehrin üzerinde süzülüyorlardı ve yaşlı bir adam banka oturmuş dondurma külahını, oldukça şişko bir köpekle&nbsp;paylaşıyordu. Kötü bir akşamüstü değildi ve Salisbury’nin aslında hiç de kötü bir yer olmadığını düşünmeye başladığımı&nbsp;hatırlıyorum. Elimi avucumun içindeki aslan mührünün üzerinde gezindirdim. Tenimde hâlâ buz tutmuş gibi bir his vardı.</p>

  <p>“Ella,” diye sordum. “Sen de onun gerçekten geleceğine inanıyorsun, değil mi?”</p>

  <p>Ella eline bulaşmış ketçapı yaladı.</p>

  <p>“Tabii,” dedi.</p>

  <p>Tabii.</p>

  <p>Pantolonumdaki karıncayı elimle silktim.</p>

  <p>“Longspee’nin karısı... şu diğer Ella... onun hakkında ne biliyorsun?”</p>

  <p>“Çok şey.” Ella yüzünü güneşe doğru tuttu. “Annem ona kafayı takmış.” Ses tonunu değiştirdi. “Düşünsene, Ella Wiltshire’nin ilk kadın şerifiymiş. Magna Carta’nın imzalanmasına&nbsp;şahit olmuş!”</p>

  <p>Rüzgâr siyah saçını yüzüne doğru üflemişti.</p>

  <p>“Löwenherz onu genç yaşında Longspee ile evlendirmiş. Annem Longspee’nin ondan yaşça büyük olmasına rağmen&nbsp;mutlu olduklarını söylüyor. Ve sekiz çocukları olduğunu. Ama&nbsp;sonra William’ın gemisi batmış. Ella, Salisbury’nin kontesi olduğundan onu tekrar evlenmeye zorlamışlar. Hayır, William ölmedi, göreceksiniz demiş. Ve haklı çıkmış. Ancak nihayet geri döndükten sonra birden ölmüş. Ella onun kalbini alıp&nbsp;Lacock’a gömmüş. Bir süre sonra en genç oğlunun kalbini de&nbsp;aynı yere gömmüş. Sonra rahibe olmuş.”</p>

  <p>Güneş ağaçların arkasında kayboldu ve titreyerek ceket yakalarımı kaldırdım. Arkamızdaki bahçe gölgelere teslim oldu.</p>

  <p>“Longspee’nin o kadar üzgün görünmesine şaşmamalı,” diye mırıldandım.</p>

  <p>Ella dizindeki arıyı kovaladı. “Zelda hayaletlerin üzücü hikâyeleri olduğunu ve onları kapatamadıklarını söylüyor.”</p>

  <p>Yaşlı adam ayağa kalktı ve köpeğiyle birlikte gitti. Nehrin üzerindeki kuğular akan nehirle birlikte gözden kayboldular&nbsp;ve top oynayan çocuklar gittiler. Ella ve ben bu dünyadaki tek&nbsp;canlılarmışız gibi görünüyorduk.</p>

  <p>“Gitmem lazım,” dedi Ella. “Doktor Zelda’nın topallayarak fazla yürümemesine dikkat etmem gerektiğini söyledi. Sanki beni dinlermiş gibi!” Elini koluma koydu. “Bu akşam&nbsp;pencereden uzak dur!”</p>

  <p>Kapalı pencerelerin hayaletlere pek engel olmayacağını düşündüm ama başımla onayladım.</p>

  <p>“Beni ara,” dedi Ella. “Al, bu Zelda’nın numarası ve bu da annemle babamınki. Onlar yarın sabah eve dönecekler.” Bu&nbsp;sefer koluma değil kâğıda yazıyordu. Kâğıdı elime tutuşturdu&nbsp;ve duvardan aşağıya atladı.</p>

  <p>“Jon...”</p>

  <p>Ella’nın sesi neredeyse fısıltıdan ibaretti.</p>

  <p>Kâğıdı pantolon cebine soktum.</p>

  <p>“Ne?” Arkamı döndüm.</p>

  <p>Alma Popplewell’in gül bahçesinin ortasında iki köpek duruyordu. Popplewell’lerin, gecenin içindeki iki delik gibi görünen bu siyah köpekler şöyle dursun, tek bir köpeği bile yoktu.</p>

  <p>Ella dudaklarını ısırdı. İlk defa yüzünde korku ifadesi görüyordum.</p>

  <p>“Köpeklerden nefret ederim!” diye fısıldadı.</p>

  <p>O ikisinin gerçek köpeklere benzemediğini düşündüm ama bunu kendime sakladım. Kürkü gerçek köpeklerinkine&nbsp;benziyordu ama köpeklerin genellikle kırmızı gözleri olmazdı&nbsp;ve bunlar buzağı kadar büyüktüler. Her neyseler, Ella’nın söylediğini anladıklarında dişlerini göstermeye başladılar.</p>

  <p><i>Kilmington’da Stourton’un siyah şeytan köpeklerinden oluşan bir sürüsü olduğu ve kurbanlarını parçalayarak öldürdükleri söylenir.</i></p>

  <p>Ella’nın da Zelda’nın anlattığı hikâyeyi hatırladığına emindim. <i>Kahretsin!</i> diye düşündüm, bir yandan Edward Popplewell’in duvarın önüne istiflediği odun kütüklerinden ikisini alırken. Üstelik hava henüz tam olarak kararmamıştı bile!</p>

  <p>“Al!” diye fısıldadım ve odunun birini Ella’ya uzattım.</p>

  <p>“Büyükbabamın oldukça kötü bir çoban köpeği vardı. Eğer saldırırlarsa kütüğü ağızlarına vur.”</p>

  <p>Ella bana korku dolu gözlerle baktı ama yine de kütüğü aldı. Yüzünden artık benimle aynı fikirde olduğu ve başıboş&nbsp;köpeklerden daha fazlasıyla uğraşmak zorunda kalacağımızı&nbsp;fark ettiği okunuyordu.</p>

  <p>“Ne bekliyorsun?” diye fısıldadı. “Longspee’yi çağır!”</p>

  <p>Köpekler ikimizin de irkilmesine sebep olacak şekilde hırladı ve durdukları yerdeki yağmurlu topraktan siyahımsı bir sis yükselmeye başladı. Kirli bir peçe gibi tüm bahçede dolanıyor,&nbsp;gitgide yoğunlaşıyordu. Her şey gözden kayboldu: Ağaçlar, ev,&nbsp;bahçe duvarı... Tüm Salisbury karanlığa gömüldü ve gölgelerin içinden artık çok iyi tanıdığım atlar belirmeye başladı. Bu sefer hepsi gelmişti: Lord Stourton ve başka bir Hartgill’i&nbsp;avlamaya çalışan katil hizmetkârları. Üçü soldan, dördüncü&nbsp;efendisiyle birlikte az önce henüz belirgin olan Popplewell’lerin evinin bulunduğu yönden geliyordu.</p>

  <p>“Jon!” dedi Ella tiz bir sesle. “Ne bekliyorsun?”</p>

  <p>Evet, ne bekliyordum? Beş, dedi içimdeki ses. Beş. Beş katile karşı tek bir adam ne yapabilirdi? Buna rağmen şeytan köpekleri soluk soluğa efendilerine bakarken aslan mühürlü avucumu sıktım. Sanki bizi parçalamak için emir bekliyorlardı.</p>

  <p>Lütfen William Longspee. Bana yardım et.</p>

  <p>Parmaklarım mühre değer değmez gelmişti. Zincirli zırhlı öylesine parlıyordu ki birden geceyi aydınlattı. Longspee kılıcını çekip bizimle süvariler arasında durduğunda hayalet atlar&nbsp;geriye kaçtı ve siyah köpekler çimlere oturdular.</p>

  <p>“Şuna bakın beş katil!” dedi sesini yükseltmeden. “Çocukların peşine düşecek kadar delirdiniz mi?”</p>

  <p>Solgun atlar burnundan soludu, zifiri karanlık etraflarını çevreliyordu.</p>

  <p>“Yolumuzdan çekil!” Stourton’un sesi öyle boğuk çıkmıştı ki sanki boynuna asılı ilmek hâlâ gırtlağını sıkıyordu. “Zamanı mı şaşırdın? Şövalyelerin devri ben henüz etten, kemikten&nbsp;ve kandan oluştuğum zamanlarda kapandı.”</p>

  <p>“Peki senin devrine ne oldu?” dedi Longspee. “Görünüşe göre senin devrini ipek bir ilmek kapatmış. Pek takdire değer&nbsp;bir ölüm sayılmaz!”</p>

  <p>Siyah köpekler sanki efendilerinin öfkesini hissedercesine hırlıyorlardı ve Stourton onlardan biriymiş gibi dişlerini gösterdi. Yanımdaki Ella’nın titrediğini hissediyordum. Yanımda olduğu için mutluydum ama aynı anda uzakta, Zelda’nın evinde, tek tehlikenin bir kurbağaya takılmak olduğu yerde olmasını istedim.</p>

  <p>“Ah şimdi senin kim olduğunu anladım!” dedi Stourton hizmetkârları atlarını onun yanına sürerken. “Sen şu katedrale gömdükleri kral pisliğisin. Burada ne yapıyorsun? Sana&nbsp;atfettikleri onca yüce gönüllülük sayesinde dosdoğru cennete&nbsp;gittiğini sanıyordum.”</p>

  <p>“Peki sen neden hâlâ cehennemde değilsin?” Longspee Stourton’un hizmetkârlarından gözlerini ayırmıyordu. “Kabul&nbsp;etmek gerekir ki senin gibi korkak bir katil için cehennemin yolunu bulmak kolay olmalı. Yoksa şeytan bile seni istemedi mi?”</p>

  <p>Stourton eyerinde omuzlarını dikleştirdi. Kansız yüzü zehirli bir çiçek gibi parlıyordu ve karanlık onu siyah elleriyle bir prensmiş gibi okşuyordu.</p>

  <p>“Krallar gibi cehenneme gideceğim,” dedi dişlerinin arasından. “Ama güneşin altında hiçbir Hartgill kalmadığı zaman.”</p>

  <p>Havaya kaldırdığı eli tıpkı bir iskeletinki gibi kemiktendi ve hizmetkârlarının çektiği kılıçlardan yine kan damlıyordu.&nbsp;Alma Popplewell’in beni çağırdığını duyuyor gibiydim ancak&nbsp;ev kadınlarının ve zararsız varlıkların yaşadığı hayat sanki aydan bile daha uzaktı.</p>

  <p>Longspee bir adım geri kaçtı, elinin kılıç sapını nasıl sıkı sıkıya kavradığını gördüm. Beş kişiydiler. Beş kişiye karşı bir&nbsp;kişi! Birden onun için o kadar korktum ki hızla koşup yanında&nbsp;durmak istedim. Ama Ella beni tuttu.</p>

  <p>“Hayır Jon!” diye fısıldadı.</p>

  <p>Aynı anda Stourton atını Longspee’nin üzerine sürdü.</p>

  <p>Kılıcıyla birlikte hızlandığında çığlık attım ama Longspee daha hızlıydı. Kılıçtan kaçtı ve kendi silahını Stourton’un yan&nbsp;tarafına sapladı. Atı şaha kalkınca efendisini üzerinden atmış oldu. Atlı, nemli çimenlerin üzerine düştü ve ben kaburgalarının arkasında kömüre benzeyen siyah bir kalbin kor gibi yandığını gördüm. Boğuk sesle lanet ederek tekrar ayağa kalktı. Parlayan beyaz kıyafetlerinden kan akıyordu, tıpkı hayalet teni kadar beyazdı. Adamlarına öfkeyle geri çekilmelerini söyledi, karanlık&nbsp;tıpkı bir palto gibi etrafını sarıyordu. Kabarık kürklü köpekler&nbsp;yanında iki büklüm duruyor ve dişlerini gösteriyordu.</p>

  <p>William bize baktı. Yüzündeki ifadeden ne çıkarmam gerektiğini bilmiyordum. Ölümden sonra korku hissediliyor muydu? Eğer öyleyse bizim için endişeliydi.</p>

  <p>Stourton hâlâ sendeliyordu ama çimlere düşen kılıcını aldı, arkasında hizmetkârları duruyordu.</p>

  <p>“Tekrar ediyorum. Yolumdan çekil seni gidi aptal!” diye bağırdı Longspee’ye. “Oğlan benim! Hartgill kanı boynuma&nbsp;bu ilmeği geçirdiğinden beri bana ait.”</p>

  <p>Akşam güneşi ensemi ısıtıyordu ama o başka bir dünyaya aitti. Işınları, bahçeyi çevrelemiş sisin içinde kayboluyordu.</p>

  <p>“Defol!” dedi Longspee sakin bir ses tonuyla. “Defol ve bir daha geri gelme.”</p>

  <p>Stourton ona alaycı bir gülümsemeyle karşılık verdi. Sesi kulağa tıpkı bir köpek havlaması gibi geliyordu. Ağzını açtığında parşömen solukluğundaki derisi sanki yırtılmıştı.</p>

  <p>“Onu parçalayın!” diye seslendi ve köpekler gözler önüne serdikleri dişleriyle Longspee’nin üzerine atladılar. İlkinin dişleri bedeninin içine girmeden önce kafasını kesti. İkincisi dişlerini koluna geçirdi ama Longspee kılıcını ensesine soktu ve&nbsp;canavarlar siyah sisin içinde kayboldu. Ulumaları kulaklarımda çınladı ve Ella herhangi bir yanlış yapmama izin vermemek&nbsp;adına beni yere iterek kollarını korurcasına bana sardı. Üzerimizde kılıçlar şıngırdıyordu. Soğuk tenimi dondurdu.</p>

  <p>Beşe karşı bir.</p>

  <p>Kılıçlarının Longspee’nin zincirli zırhının üzerinden geçtiğini, omzunu deldiğini, kalçasını kestiğini gördüm. Tekrar kapanan yaralar gördüm, sanki Longspee’yi saran ışık onları&nbsp;mühürlüyordu. Stourton’un hizmetkârlarından ikisi, Longspee bir zamanlar kalplerinin bulunduğu yere kılıcını soktuğunda yere düştüler. Göğüslerinden karanlık fışkırdı, insan&nbsp;şekillerine büründü ve çığlıklarla yok oldu. Şövalye üçüncünün kafasını ikiye böldü. Bu penceremin altında bekleyen fare&nbsp;yüzlüydü. Bedeni, rüzgârın etrafa savuşturduğu küle dönüştü.&nbsp;Stourton’un yüzü nefretle yanıyordu.</p>

  <p>Ama Longspee zor nefes alıyordu. Son hizmetkâr ona saldırdığında sendeliyor, sol kolu işlevsizce aşağıya sallanıyordu.</p>

  <p>Ona yardım etmek için kendimi Ella’dan kurtardım. Ancak birden Stourton tepeme dikildi. Geri kaçmaya çalışırken sendeledim. Ella bana yardıma koştu, elinde köpeklerden korunması&nbsp;için verdiğim kütük vardı. Cesur Ella... ama bir kütük ölümsüz&nbsp;bir katile ne yapabilirdi? Stourton suratına çürük kokulu nefesini üfledi ve Ella çimlere düştü. Bağırdığımı duydum ve yüzünü&nbsp;dağıtmak için yumruklarımı sıktığımı hissettim. Ama Stourton&nbsp;küçümseyen gözlerle tebessüm ederek kılıcını kaldırdı.</p>

  <p>Kafamın içinden, buraya kadarmış Jon Whitcroft, diye geçti. Ölümüne nasıl bir kılıf hazırlayacaklardı? Ev hasretiyle&nbsp;nehirde intihar mı etmiş olacaktın? Kendini cam parçalarıyla kesmiş mi olacaktın veya isli dumanla boğulurken yanında&nbsp;Ella Littlejohn’u da mı götürecektin? Stourton’un kılıcını kaburgalarımda hissediyor gibiydim. Ella kesinlikle yanılıyordu.&nbsp;Elbette bizi öldürebilirdi. Bizi parçalara ayıracaktı. Ancak birden Stourton’un kor gibi yanan gözleri soldu ve kılıcı kemikli&nbsp;ellerinden düştü. Longspee’nin kılıcı göğsünden dışarıya çıktı, dövülmüş demir o kadar siyahtı ki sanki isle boyanmıştı ve Lord Stourton ayaklarımın dibine düştü. Göğsündeki yaradan duman yükseliyordu ve inlemesi tıpkı demir bir el gibi&nbsp;yüzümü okşadı, sanki hâlâ beni yanında götürmek istiyordu.&nbsp;Sonra birden sessizlik oldu, tam önümde içi boş bir beden&nbsp;vardı, tıpkı boş bir koza gibi.</p>

  <p>Bütün bedenim titriyordu. Etrafımdaki yoğun sis çözülüp aydınlanmaya başladığında ve bahçenin sonundaki yatılı okulun pencerelerini gördüğümde titremem hâlâ durmamıştı.</p>

  <p>“Ella!” dedim titrek bir sesle.</p>

  <p>Onu çimlerin üzerinde yatarken görecek olmanın korkusuyla arkamı dönemiyordum ve sesini duyduğumda yüreğim bir nebze olsun rahatlamıştı.</p>

  <p>“Bu iğrenç!” dedi. Saçında kuru yapraklar ve alnında birkaç tane çizik vardı ama canlıydı. Akşam güneşinde kaybolmaya başlayan Stourton’un boş bedenine tiksinmiş gözlerle bakıyordu.</p>

  <p>Güneşin son ışınları Longspee’nin de çizgilerini solgunlaştırmıştı. Kılıcını kınına sokarken artık onu neredeyse göremiyordum.</p>

  <p>“Teşekkür ederim,” diye kekeledim. “Teşekkürler. Biz...”</p>

  <p>Ama Longspee tek kelime etmeksizin başıyla onayladı, bize belli belirsiz gülümsedi ve yok oldu.</p>

  <p>Batan güneş bahçeyi kırmızı ve altın renklerine boyadı. Çimende yanmış gibi duran pati izleri ve kırık dal parçalarından başka hiçbir yerde kavga izi yoktu.</p>

  <p>Alma Popplewell’in, “Jon!” diye seslendiğini duydum. Bu sefer sesi siyah sis yüzünden başka bir gezegenden gelir gibi&nbsp;çıkmıyordu. “Jon!”</p>

  <p>“Bahçedeyiz,” diye cevap verirken sesimin normal çıkmasına şaşırmıştım.</p>

  <p>Eve doğru giderken Ella’nın da dizlerinin en az benimki kadar titrediğine emindim.</p>

  <p>“Annenden telefon var Jon!” dedi Alma . “İkinizin bahçede olduğuna inanmıyorum. Sisi görmediniz mi? Kim bilir bahçelerden birinde yine ne yaktılar?”</p>

  <p>Ella ve ben birbirimize baktık. Başımıza gelenlerin yüzümüzden okunmadığına inanamıyorduk. Alma sadece Ella’nın saçındaki yapraklara ve pantolonumdaki nemli toprağa şaşırmıştı.</p>

  <p>“Orada iki tane köpek vardı,” dedim. “Oldukça iğrenç yaratıklardı. Ama onları kovaladık.”</p>

  <p>“Köpekler mi?” Alma bahçeye endişeli gözlerle baktı. “Ah evet. Bazen nehirdeki ördekleri kovalıyorlar ve duvarın üzerinden atlıyorlar. Parkta tasmalı gezdirmeliler. Bürodaki telefona&nbsp;git Jon. Ella da bu arada yaptığım pudingin tadına bakabilir.”&nbsp;Puding, annemle telefon görüşmesi... Hayat gerçekten devam ediyordu.</p>

  <p>Olan onca şeyden sonra “Arkadaş edindin mi?” veya “Yemekler nasıl?” tarzındaki soruları cevaplamak gerçekten tuhaftı. Onun yerine, “Anne, senin oğlun olarak Salisbury’ye gelmek ne kadar tehlikeli biliyor musun?” diye sormak istiyordum. Ama kendime sakladım. Longspee Stourton’u cehenneme göndermişti ve her şey yolundaydı.</p>

  <p>Annemin sesi mutlu geliyordu. Tek oğlu az önce hayalet bir Lord’un suikastından kıl payı kurtulmuştu, çünkü onu aile&nbsp;fertlerimizin asla gitmemesi gereken son derece tehlikeli bir&nbsp;yere göndermişti ama o sakallıyla çıktığı tatilden, sakallının&nbsp;kız kardeşlerime ne kadar iyi davrandığından bahsediyordu.&nbsp;Hiçbiri beni ilgilendirmiyordu! Sadece hayatta olduğum ve&nbsp;Ella’ya hiçbir şey olmadığı için mutluydum. Ve artık korkmak&nbsp;zorunda olmadığım için...</p>

  <p>“Jon, sen ne dersin?”</p>

  <p>Bir şey kaçırmıştım.</p>

  <p>“Demek mi? Ne için?”</p>

  <p>“İkimizin güzel bir hafta sonu tatili yapmasına. Cuma gelirim ve pazar akşamına kadar kalırım. Biliyorsun evde bir sürü usta var çünkü Matt’in bir ofise ihtiyacı var. Yoksa burada olmanı tercih ederdim. Ama sence de baş başa birkaç gün&nbsp;geçirmemiz daha güzel olmaz mı? Stonehenge’e gidebiliriz,&nbsp;dolaşırız ve eski değirmende yemek yeriz. Okulu görmeye gittiğimizde sadece birkaç saat vaktimiz vardı ama bu defa belki&nbsp;katedraldeki akşam ilahilerini bile dinleyebiliriz. Akşam saatlerinde katedrale hiç girmemiştim, harika olmalı, sence de&nbsp;öyle değil mi?”</p>

  <p>“Kesinlikle,” diye mırıldandım ve birden onu korkunç derecede özlediğimi hissettim. Son günlerde başıma gelenleri ona anlatmak istiyordum (tek kelimesine bile inanmayacağına&nbsp;emin olmama rağmen). Onu Angus’la, Stu’yla ve Ella’yla tanıştırmak istiyordum. Evet özellikle Ella’yla, gerçi... belki de&nbsp;bu iyi bir fikir değildi. Anneler arkadaşlarla, özellikle kızlarla&nbsp;tanışınca çok utanç verici olabiliyorlardı. Ve birden başka bir&nbsp;düşünceyle irkildim. Bir dakika! O buraya gelemezdi. Tıpkı&nbsp;benim gibi bir Hartgill’di! Ee?, diye sordu zihnimin bilinçli&nbsp;tarafı. Stourton öldü, gitti, yok oldu ya da bir hayalet için her&nbsp;ne deniyorsa. Hortlaklık işi bitti. Ayrıca... Zelda erkek Hartgill’lerin peşine düştüğünü söylememiş miydi?</p>

  <p>“Jon!”</p>

  <p>Telefona baktım.</p>

  <p>“Evet buradayım anne.”</p>

  <p>“Gelmemi istiyor musun?”</p>

  <p>“Tabii ki.” Sakallı gelmediği sürece...</p>

  <p>Rahatla Jon Whitcrofit. Hayalet sayfası kapandı. Artık ölü katiller, siyah köpekler yok. Bu hayattaki tek problemin bir&nbsp;sakalı var ve annen de onu getirmeyeceğini söyledi. Elimi inceledim. Kanıyordu. Onu duvara sürtmüştüm.</p>

  <p>Ella kapıdan baktı. Elinde iki bardak sıcak kakao vardı. Alma çok güzel sıcak kakao yapıyordu. Pudingi daha az güzeldi.</p>

  <p>“Seni pazartesi arayacağım,” dedi annem. “Trene hangi saatte bineceğimi öğrenir öğrenmez... Sana bir şey getirmemi ister misin?”</p>

  <p>“Tatlı şeyler,” diye mırıldandım sıyrılmış elimi incelerken. “Çikolata, meyanköklü ve yumuşak şekerleme falan...” Tüm&nbsp;bunlar Popplewell’lerin kraliyetinde yasaktı ama bunu da ona&nbsp;söylemem gerekmiyordu. Belki Angus bana şekerlemelerimi&nbsp;saklamam için oyuncak hayvanlarından birini verirdi.</p>

  <p>Ella saydıklarımı duyunca kaşlarını kaldırdı. Yumuşak şekerlemeden ve meyankökünden nefret ediyordu... ki bu harika bir şeydi. On bir yaşında aynı şekerlemelerden hoşlanan arkadaşlar kadar kötüsü yoktur.</p>

  <p>Alma dinlenme odasındaki film bitene kadar Ella’nın kalmasına izin verdi. Hayaletlerin çarşaf şeklinde gezdikleri ve ikinci sınıfta okuyan çocukları bile korkutmayacak eski bir&nbsp;korku filmiydi. Ama Ella ve ben bir kez bile gülmedik. Yan&nbsp;yana oturmuş arkadaki bahçede gördüğümüz hayaletleri&nbsp;unutmaya çalışıyorduk. Zelda kadar yaşlansak da yaşadığımız&nbsp;korkuyu hatırlayacağımızı bilsek bile.</p>

  <p>Yine de o akşam gerçekten Stourton ve hizmetkârlarının sonsuza dek hayatımızdan çıktığına inanmıştık. Ancak Ella’nın da hayaletler konusunda bazı şeyler öğrenmesi gerektiği&nbsp;ortaya çıkacaktı.</p>
</body>
</html>
