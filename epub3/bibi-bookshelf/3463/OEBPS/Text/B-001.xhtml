<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>1</h2>

  <p class="baslik2"><b>UZAKLAŞTIRMA</b></p>

  <p>Annem beni Salisbury’deki yatılı okula gönderdiğinde on bir yaşındaydım. Evet, itiraf etmek gerekirse, garda iki gözü&nbsp;iki çeşme ağlamıştı. Ama yine de beni o trenin içine oturttu.</p>

  <p>“Baban onun eski okuluna gittiğini bilseydi çok mutlu olurdu!” dedi zorla tebessüm etmeye çalışırken ve sakallı da&nbsp;omzuma öylesine bir neşeyle vurdu ki onu tren raylarına itebilirdim.</p>

  <p>Sakallı... Annem onu eve getirdiğinde kız kardeşlerim hemen kucağına tırmandılar ama ben kolunu annemin omzuna doladığı an ona savaş açmıştım bile. Babam ben dört yaşındayken öldü ve onu tam olarak hatırlamamama rağmen özlüyordum. Fakat bu yeni bir baba istediğim anlamına gelmiyordu, hele de tıraş olmamış bir dişçi asla! Evin erkeği bendim,&nbsp;kız kardeşlerimin kahramanı, annemin gözbebeğiydim. Ama annem birden akşamları benimle yan yana televizyon izlememeye ve sakallıyla dışarıya çıkmaya başlamıştı. Evin bahçesine&nbsp;giren herkesi kovalayan köpeğimiz, sıkıştırınca öten oyuncaklar gibi onun önüne yatıyordu ve kız kardeşlerim ona kocaman kalpler çiziyorlardı.</p>

  <p>“Ama o çok iyi biri Jon!” İkide bir bunu duymak zorunda kalıyordum. İyi! Neresi iyiydi? Annemi yediklerimin zararlı&nbsp;olduğuna ve çok televizyon seyrettiğime ikna etmişti.</p>

  <p>Ondan kurtulmak için her şeyi yaptım. Annemin ona verdiği ev anahtarlarını birçok kez yok ettim, diş doktoru dergilerinin (evet böyle bir şey var) üzerine kola döktüm ve sürekli gargara yaptığı ağız suyuna kaşıntı tozu karıştırdım. Hepsi boşunaydı! Annem trene onu değil beni bindiriyordu. <i>Düşmanlarını asla küçümseme!</i> diye öğretecekti bana Longspee daha&nbsp;sonra. Ama ne yazık ki o zaman henüz onunla tanışmamıştım.</p>

  <p>Sanırım küçük kız kardeşimi sakallının ayakkabısının içine mama dökmeye ikna ettikten sonra sürgüne gönderilmem kaçınılmaz olmuştu. Belki de fotomontajla fotoğrafını yapıştırdığım ‘Terörist Aranıyor’ ilanının da payı vardır. Her neyse...</p>

  <p>Annem hâlâ inkâr etse de, konsol oyunlarım üzerine iddiaya girerim ki yatılı okula gönderilme fikri sakallıya aitti.</p>

  <p>Elbette annem beni şahsen bırakmayı ve “Sen iyice alışana kadar,” diyerek birkaç gün benimle Salisbury’de kalmayı teklif&nbsp;etti ama reddettim. Çünkü ben yapayalnız, tamamen yabancı&nbsp;öğretmenlerle, berbat yatılı okul yemekleriyle ve birçoğunun&nbsp;benden daha güçlü ve akıllı olduğu yeni okul arkadaşlarıyla boğuşurken, annemin sakallıyla birlikte İspanya’ya gitme&nbsp;planları içinde olmasından dolayı vicdanını rahatlatmak istediğine emindim. Ailemden en fazla bir hafta sonu ayrı kalmıştım. Başka yataklarda yatmaktan hoşlanmıyordum, ayrıca bin yaşından fazla ve bir de üstelik bununla gurur duyan bir şehirde okula gitmek istemiyordum. Sekiz yaşındaki kız&nbsp;kardeşim benim yerimde olmayı çok istiyordu. Harry Potter’ı&nbsp;okuduğundan beri yatılı okula gitmek istiyordu. Ama ben,&nbsp;iğrenç okul üniformalarıyla, karanlık salonlarda, sulu lapa kâselerinin önünde oturmuş, ellerinde bir metrelik sopalar olan&nbsp;insanlar tarafından gözetlenen çocuklar hayal ediyordum.</p>

  <p>Gar yolunda tek kelime konuşmadım. Annem valizimi trene uzattığında ona veda öpücüğü bile vermedim çünkü sakallının önünde çocuk gibi salya sümük ağlayan bir varlık haline dönüşmek istemiyordum. Tren yolculuğunu, gazetelerden parçalar kesip sonra başka bir kâğıda yapıştırdığım ve annemi&nbsp;rahat bırakmazsa sakallıyı feci bir ölümün beklediğine dair&nbsp;tehdit eden mektubu hazırlamakla geçirdim. Yanımda oturan&nbsp;yaşlı adam gitgide panik olan bir yüz ifadesiyle beni izliyordu&nbsp;ama sonunda mektubu tren tuvaletine attım. Çünkü annem&nbsp;kesinlikle bunu kimin yaptığını bilirdi, sonra da sakallı benden çok daha öncelikli olurdu.</p>

  <p>Biliyorum. Acınacak durumdaydım. Yolculuk bir saat dokuz dakika sürmüştü. Bu olay yaşanalı sekiz yıl oldu ve hâlâ çok iyi hatırlıyorum. Clapham, Junction, Basingtoke, Andover... Tüm garlar birbirine benziyordu ve ardımda kalan&nbsp;her kilometrede kendimi biraz daha kovulmuş gibi hissediyordum. Yarım saat sonra annemin yanıma verdiği çikolata&nbsp;paketlerinden birini yemiştim (dokuz tane, eğer doğru hatırlıyorsam, vicdanı oldukça rahatsız olmalıydı) ve tren penceresinden baktığım her sefer camdan aşağıya akan damlaların&nbsp;gözyaşı değil, yağmur damlaları olduğuna dair kendimi ikna&nbsp;etmiştim.</p>

  <p>Diyorum ya işte. Acıklı.</p>

  <p>Salisbury’de valizimi trenden dışarıya çekiştirirken kendimi aynı anda hem çok küçük ve yola çıkmadan önce olduğundan yüz yaş daha yaşlı hissediyordum. Sürgüne gönderilmiş,&nbsp;kovulmuş, annesiz, köpeksiz ve kız kardeşsiz. Lanet olası sakallı! Ve valizi ayağımın üzerine koyduğumda, İspanyada diş&nbsp;doktorlarını öldüren bir salgın hastalığa yakalanması için dua&nbsp;ettim.</p>

  <p>Öfke, kendine acıma duygusundan daha iyi geliyordu. Ayrıca yabancı bakışlar için iyi bir zırhtı.</p>

  <p>“Jon Whitcroft!”</p>

  <p>Elimden valizimi alan ve çikolata bulaşmış elimi sıkan adamın yüzünde, sakallının aksine sakaldan eser yoktu. Edward Popplewell’in yuvarlak yüzü benimkinden farksızdı (en büyük&nbsp;derdinin bu olduğunu kısa sürede öğrenecektim). Karısının&nbsp;ise üst dudağının üzerinden kıl fışkırıyordu. Dahası, Alma&nbsp;Popplewell’in sesi kocasınınkinden kalındı.</p>

  <p>“Salisbury’ye hoş geldin Jon!” dedi kadın hafifçe, titreyen ve yapış yapış olmuş parmaklarıma bir mendil tutuşturdu.&nbsp;“Bana Alma diyebilirsin, bu da Edward. Biz yurdun sahibi&nbsp;olan aileyiz. Annen seni burada karşılayacağımızı mutlaka söylemiştir, öyle değil mi?”</p>

  <p>Midemi bulandıracak kadar çok lavanta sabunu kokuyordu ama belki de çikolatalardan olmuştu. Yurdun sahibi olan aile&nbsp;mi... bir bu eksikti! Eski yaşantımı geri istiyordum: Köpeğimi,&nbsp;annemi, kız kardeşlerimi (bazen onlar olmasa da olur dememe&nbsp;rağmen) ve eski okulumdaki arkadaşlarımı... Sakallıyı, sakalsız&nbsp;yurt sahibi adamı ve lavanta sabunu kokan karısını değil.</p>

  <p>Popplewell’ler yeni gelenlerin ev hasreti çekmesine elbette alışkındılar. Sakalsız Edward gardan çıkar çıkmaz, sanki olası&nbsp;herhangi bir kaçış girişimini yok etmek istercesine elini omzuma koydu. Popplewell’ler araba kullanmaktan hoşlanmıyordu (söylentilere göre sebebi Edward’ın viskiye olan düşkünlüğü&nbsp;ve her gün aldığı bu zevkle günün birinde biraz sakalı çıkacağına dair inancıydı). Her neyse, yürüyerek gittik ve Edward&nbsp;bana otuz dakikalık yürüyüş mesafesinde Salisbury hakkındaki her şeyi anlatmaya başladı. Alma kocasının sözünü sadece&nbsp;yılları karıştırdığında kesiyordu. Ama boşuna uğraşmasına gerek yoktu. Zaten dinlemiyordum.</p>

  <p>Salisbury karanlık çağın nemli sisleri arasında kurulmuş, 50.000 nüfuslu ve katedralleri görmeye gelen 3,2 milyon turist akışı olan bir şehirdi ve beni sağanak yağmurla karşılamıştı. Islak damların arasından gökyüzüne yükselen katedral, tıpkı azarlayan bir parmak gibiydi. ‘<i>Dinleyin Jon Whitcroft ve bu&nbsp;dünyanın oğulları! Sizler, annelerinizin sizi başkasından daha&nbsp;çok sevdiğine inanan aptallarsınız!’</i></p>

  <p>İngiltere’deki büyük veba zamanından beri var olan eski caddelerden geçerken ne sağa ne de sola bakıyordum. Edward&nbsp;Popplewell yolda bana dondurma aldı. (“Dondurma yağmurda da lezzetlidir. Haklı mıyım Jon?” dedi.) Ama melankolim&nbsp;yüzünden dudaklarımdan bir teşekkürler bile dökülmemişti,&nbsp;onun yerine soluk gri kravatının üzerine çikolatalı dondurma&nbsp;lekesinin nasıl yayılacağını hayal ettim.</p>

  <p>Eylül sonuydu ve yağmura rağmen sokaklarda turistler itiş kakış ilerliyorlardı. Restoranlardan balık ve patates kızartması kokusu yükseliyordu ve çikolata dükkânının vitrini baştan&nbsp;çıkarıcıydı ama Popplewell’ler, gümüş suyuna batırılmış katedrallerin, şövalyelerin ve su püskürten şeytan figürlerinin&nbsp;satıldığı mağazaların önünden eski kentin sur kapısına doğru&nbsp;yürüdüler. Rengârenk sırt çantalı ve elinde öğle yemeği paketi olan tüm yabancılar, sur kapısının arkasındaki bu manzara için geliyorlardı. Ama ben Salisbury katedral avlusuna ayak&nbsp;bastığımda kafamı bile kaldırmadım. Ne, kalesi yağmur yüzünden karanlık görünen katedrale baktım, ne de onu iyi giyinmiş birer hizmetkâr misali kuşatmış olan eski evlere. Gözlerimin önüne sadece televizyonumuzun karşısındaki koltuğa&nbsp;oturmuş ve soluna annemi, sağına ise dizine tırmanmak için&nbsp;yarışan kız kardeşlerimi almış olan sakallı geliyordu. Ve hain&nbsp;köpek Larry de ayaklarının dibindeydi. Popplewell’ler tepemde, katedralin inşa edildiği yıl hakkında inatlaşırken gözümün&nbsp;önüne öksüz kalmış odam ve eski okulumdaki sandalyem&nbsp;geldi. Onda oturmaktan çok keyif aldığımdan değil ama düşüncesi bile Alma’nın lavantaya (artık çikolataya da) bulanmış&nbsp;mendiliyle sildiğim gözyaşlarımı akıtmaya yetiyordu.</p>

  <p>Geliş günümle ilgili diğer anıları ev hasretime ait olan sis perdesi örttü ama kendimi zorladığımda birkaç tane bulanık kare hatırlıyorum: Yatılı öğrencilere ev sahipliği yapan&nbsp;evin büyük kapısı, (“1565’te inşa edilmiş Jon!” - “Saçmalama&nbsp;Edward, 1594. Ve Jon’un kalacağı bina ise 1920 yılında inşa&nbsp;edilmiş.”) koridorlar, yabancı kokan odalar, yabancı sesler, yabancı yüzler, bir lokma bile yiyemeyeceğim kadar ev hasreti&nbsp;tadındaki yemekler...</p>

  <p>Popplewell’ler beni üç kişilik bir odaya vermişlerdi.</p>

  <p>“Jon, bunlar Angus Mulroney ve Stuart Crenshaw,” dedi Alma beni odanın içine sokarken. “Çok iyi arkadaş olacağınıza eminim.”</p>

  <p><i>Öyle mi? Peki ya öyle olmazsa?</i> diye düşündüm. Bir yandan gelecekte birlikte yaşayacağım insanların duvarlara astıkları&nbsp;posterleri inceliyordum. Elbette nefret ettiğim gruplardan biriydi. Evimde kendime ait bir odam vardı ve kapısında, <i>‘Ya</i><i style="text-indent: 1em;">bancıların ve aile üyelerinin girmesi kesinlikle yasaktır’</i> <span style="text-indent: 1em;">yazan bir levha asılıydı (en küçük kız kardeşim okumayı bilmese&nbsp;de). Kimse yanımda veya üzerimde horlamıyordu. Halımın&nbsp;üzerinde terli çoraplar olmuyordu (kendiminkiler hariç). Sevmediğim müzik çalmaz, hoşlanmadığım bir grubun ve futbol&nbsp;takımının posteri asılmazdı. Yatılı okul! Sakallıya hissettiğim&nbsp;nefret Hamlet’i onurlandırırdı (o zamanlar Hamlet hakkında&nbsp;hiçbir şey bilmememe rağmen).</span></p>

  <p>Stu ve Angus beni neşelendirmek için büyük çaba harcıyorlardı ama ben o kadar mutsuzdum ki sadece isimlerini hatırlayabiliyordum. Gizledikleri şekerlemeler (ki şekerleme&nbsp;kesinlikle yasaktı) arasından bana çıkartıp verdikleri meyve&nbsp;şekerleri bile almıyordum. Akşamları annem telefon açtığında&nbsp;sakallıyı biricik oğlunun mutluluğuna tercih ettiği konusunda&nbsp;en ufak bir şüphe bırakmıyordum ve gaddarca en az benim&nbsp;kadar uykusuz geceler geçireceğine emin oluyordum.</p>

  <p>Yatılı okul! 20.30’da ışıklar kapanıyordu. Neyse ki el fenerimi yanıma almıştım. Onunla sakallının mezar taşını çizmek için saatler geçirmiştim, bir yandan da sert yatağa ve düz yastığa küfrediyordum.</p>

  <p>Evet. Salisbury’deki ilk gecem oldukça kötüydü. Tabii ki bu dipsiz mutsuzluğumun nedenleri gelecek olan şeylere oranla&nbsp;tamamen gülünçtü. Ancak ev hasretinin ve sakallının benim&nbsp;en küçük sorunlarım olacağını nereden bilebilirdim? O zamandan beri kendime sıklıkla kader diye bir şey var mı diye&nbsp;sordum ve eğer varsa onu değiştirebilir miydik? Acaba annem&nbsp;tekrar âşık olmasaydı da günün birinde Salisbury’ye gelir miydim? Yoksa sakallı olmasaydı Longspee, Ella ve Stourton’u hiç&nbsp;tanımayacak mıydım? Belki de.</p>
</body>
</html>
