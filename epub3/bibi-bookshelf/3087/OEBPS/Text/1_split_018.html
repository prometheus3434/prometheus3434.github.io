<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_16"><br class="chapter" />
  ORTAÇAĞDA ÖZGÜR DÜŞÜNCE<br class="chapter" />
  <br class="chapter" /></h1>

  <p class="normal">Rönesans çağını klasik antik çağdan ayıran bin yıllık süreç boyunca, dinsel düşüncenin feodal toplumun bütün kesimlerinin aklı üzerindeki egemenliği, ateist düşüncenin gelişimini çok zorlaştırdı. Anatole France'ın haklı olarak belirttiği gibi, bu dönemde "hiç kuşku yok ki, ruhban takımı, değişik düşünen herkesi anında yakma alışkısına, hoşnut ve hemfikir olarak hizmet etmekteydi." Ancak, bu, koyu cehaletin vurduğu zincirleri kırmaya çalışan düşünceyi bütünüyle boğamadı.</p>

  <p class="normal">Fransız filozof Pyer Abelyar (Petrus Abaelardus) (1079-1142), ortaçağ özgür düşüncesinin en büyük temsilcisiydi. "Vvedeniye v teologiyu / Teolojiye Giriş" adlı tez çalışmasında, bütün dinsel dogmaların ya boş sesler olduğunu, ya da bunların insan aklının kavrayışına uygun bir anlam taşıdıklarını söylemekten korkmadı. "Düşünmeden inanan kişi, onu inandırmak için lehine sunulan kanıtların ne kadar sağlam olduğunu anlamadan, ölçüp tartmadan, kuşku duymadan, kendisine ne söyleniyorsa onunla yetinen kişidir."</p>

  <p class="normal">Aklı dışarıda bırakarak hiçbir şeye inanmamak gerektiğine çağrı yapan Abelyar, şunu söylemekten kendini alamaz: "Bir şeye, tanrı öyle söylemiş diye değil, o şey var olduğu için inanırsın."</p>

  <p class="normal">Her türlü sorunun çözümünde hareket noktası olması gereken kuşkunun, gerçeğe varmanın tek akılcı yolu olduğunu söyler Abelyar. "Biz, diyor Abelyar, Kuşku duyarak araştırma-incelemeye başlarız, araştırma-inceleme sayesinde de gerçeğe ulaşırız." Kuşkuya böylesine yüksek bir değer veriş, dinsel dünya görüşünü temelden sarsmak yönünde büyük bir önem taşımaktadır.</p>

  <p class="normal">"Da i nyet / Evet ve Hayır" adlı yapıtında Abelyar, aynı konuya ilişkin iki karşıt düşünceden birinin son derece büyük bir yanlışlık olarak gördüğü noktanın altını çizerek, çelişkilerle dolu "kutsal" metinlerden alınma pek çok parçayı bir araya getirmiş. Bu "kutsal" metin parçaları ilk büyük günah (Adem'le Havva'nın işledikleri günah), özgür irade, dünyanın yaratılışı veya ebedi oluşu, tanrının öncesiz ve sonrasızlığı ve dinin diğer temel konular hakkında kilisenin "kutsal babaları" ve hatta "kutsal yazılar" birbiriyle taban tabana çelişen yanıtlar veriyorlar. "Kutsal" metinlerde sıkça su götürmez bir gerçeklik olarak sunulan dinsel dünya görüşünün açık bir yalan olduğu, bu şekilde ortaya konuyor.</p>

  <p class="normal">Abelyar, kendi usçuluğuna ve ortaçağ bilincinin dogmatikliğine karşı verdiği savaşıma karşın, dinsel düşüncelerin tutsağı olarak kaldı. Onun nesnel olarak dinin temellerini sarsan görüşleri, din adamları arasında da fırtına kopardı.</p>

  <p class="normal">1121 yılında Soissons'da toplanan kilise konseyi Abelyar'ın bu düşüncelerini dinden sapma olarak ilan etti, onu kendi kitabını halkın karşısında yakmak zorunda bıraktı ve sonra da bir manastıra hapsetti.</p>

  <p class="normal">Özgür düşünce İtalya'da da kendine yol açtı. XII. yüzyılda Floransa'da Epikürcü, materyalist ve din karşıtı düşünceler öne süren birçok bilim adamı ortaya çıktı.</p>

  <p class="normal">Bu çağda İslam dünyasında, din karşıtı özgür düşüncenin bir takım önemli temsilcileri ortaya çıktı.</p>

  <p class="normal">Burada özellikle Tacik-İran kökenli düşün adamı ve şairi Ömer Hayyam'ı (1040-1123) anmak gerek. Hayyam'ın "Rubailer"i insanın ruhsal dünyasının derinliklerine inmekle birlikte, felsefi düşünmeye kapı aralayan ve din karşıtı açık düşüncelerle de yüklü şiirlerdir.</p>

  <p class="normal">Hayyam, öbür dünyada bizi bekleyen nimetlere kavuşabilmek için, bu dünyanın nimetlerinden vazgeçmemiz yönündeki dinsel çağrıyı yerer. Asla öbür dünya diye bir dünyanın olmadığını söyler. Sadece doğa yasalarının egemen olduğu bir dünya vardır. Bu doğa yasaları karşısında cennet ve cehenneme ilişkin dua ve gevezelikler gülünçtür. "Niçin taparsın dumanına, bir cami kandilinin?/ Cennet ve cehennem hakkındaki bütün bu dedikodular niçin?" İslam dini de içinde olmak üzere bütün dinler, insanları, onların "yabani otu" olan bir ödülle öte dünyada ödüllendirileceklerine inandırarak aldatmaktadır.</p>

  <p class="normal">Hayyam, biricik gerçek var oluşun dünyasal var oluş olduğu, sadece onun bir değer taşıdığı ve onun yok oluşunun tanrısal bir karşılığı (ödül veya ceza, ç.) değil, ama hiçliği doğurduğu düşüncesini sık sık yinelemekte ve nükteli bir söylemle dile getirmektedir.</p>

  <p class="normal">Tanrının her şeye gücünün yeteceği ve her şeyi bildiğine ilişkin dinsel öğreti ile ödül veya ceza verme konusundaki öğreti arasındaki çelişkiyi ortaya koyar Hayyam:"Sen benim için kilden bir vücut yaptığın zaman / Biliyordun ihtiraslarımı yenemeyeceğimi benim / Sen değil misin suçlusu, benim günah dolu yaşamımın? / Ey tanrı, söyle, ne diye yakarsın beni cehennemde?"</p>

  <p class="normal">Toplumda egemen olan adaletsizliğin tanrı kayrasının (iyilik) varlığını çürüttüğü yönündeki Epikürcü düşünce, Hayyam'ın toplumsal kötülüğü coşkuyla açığa vuran ve aynı coşkuyla tam iyilikçi bir tanrının varlığını yadsıyan sanatında parlak bir anlatım kazanıyor: "Ey gök, elin alçaklara cömert senin / Onlara hamamlar, değirmenler, su arkları verdin / Ama yüreği temiz olana sadece bir kuru ekmek / Tükürmüşüm böylesi göğe! / Yok tükürük kadar değeri onun!"</p>

  <p class="normal">Bazı rubailer, Hayyam'ın cesur düşüncelerinin, onun yaşadığı toplumun belli çevreleri tarafından paylaşıldığını tahmin etmeye olanak veriyor. Örneğin: "Ve işte böyle yaşıyoruz mavi gök kubbe altında. / Yarı dinsiz, yarı Müslüman."</p>

  <p class="normal">Rubailer din karşıtı düşünceyi sık sık şaka yollu dile getiriyor, ama şair: "Ben bütün bu yalanlara yalnız sözde düşman değilim" diyor. Hayyam, hangi din olursa olsun, aklın dine tutsaklığını kesinlikle yadsıdığını en ciddi anlatımla ifade ediyor: "Kölelik ruhu Kâbe'deki putta da içkindir, çan seslerinin dili kölece boyun eğişin dilidir ve köleliğin kara mührü hem tespihe hem haça, hem kiliseye hem mihraba basılmıştır."</p>

  <p class="normal">Ünlü Arap filozofu İbni Rüşt (Averroes) (1126-1198), din karşıtı birçok önemli düşünce ortaya sürdü. Bu seçkin düşün adamı, kendini Aristoteles'in sadık bir izleyicisi sayarak, Aristoteles öğretisinin materyalist tezini geliştirdi. İbni Rüşt, zamanının bir evladı olarak, Arap filozofların bütün insanlığın bilincine yazdığı hem tanrı (burada Aristoteles'in "ilk harekete geçiren" tanrısına benzer bir rol oynayan tanrı), hem de ruhun ölümsüzlüğü düşüncesini kendi öğretisinde korur.</p>

  <p class="normal">Fakat İbni Rüşt, evrenin tanrısal yaratımını kesinlikle yadsır, madde ve hareketin öncesiz-sonrasız olduğunu, evrende doğal zorunluluğun, değişmez doğa yasalarının hüküm sürdüğünü savunur. Tanrının kendisi zorunluluğa göre devinir, doğa yasalarını hükümsüz kılamaz o. Bu nedenle, vahiyler ve tansıklar (mucizeler) gibi doğaüstü olaylar olanak dışıdır. Dualar olayların akışı üzerinde bir etkide bulunamaz. Ayrı ayrı her insanın bilinci, o insanın bedeninin, özellikle de beyninin bir yeteneğidir. İbni Rüşt, bu nedenle, bütün insanlığın kişilikten soyutlanmış usavurma gücünü ölümsüz kabul etse de, ruhun ölümsüzlüğünü, dahası tanrısal ceza ve ödülü yadsır.</p>

  <p class="normal">İbni Rüşt, çifte gerçeklik öğretisini ilk ortaya atan filozoftur. Bu iki gerçeklik şunlardır: Bir yanda bilimsel, felsefi, diğer yanda dinsel, ilahiyatçı gerçeklik. Genel olarak İbni Rüşt, bilimle dinin, felsefeyle de ilahiyatın birbirine karşılık düştüğünü söyler. Ama bunların çeşitli konularda vardığı sonuçlar farklıdır. İnsan kalabalıkları için bir vahiye, bir otoriteye vb. inanmak gereklidir, çünkü inanç halkı oluşturan insanlara köstek vurur. Bilim ve felsefe, eğitimli insanların küçük bir tabakası içindir. Ölümsüzlük ilahiyatın gerçekliği, ölümlülük ise felsefenin gerçekliği olduğuna göre, aynı yazar, ilahiyat alanındaki bir çalışmasında ruhun ölümsüzlüğü düşüncesini savunurken, felsefe alanındaki bir yapıtında bu düşünceyi yadsımak hakkına sahiptir. İbni Rüşt'ün bu "çifte gerçeklik" öğretisi bir uzlaşma ruhu olarak gerçekleşse de, kendi zamanı için büyük önem taşıyordu ve ilk defa akılla inancı keskin bir şekilde ayırarak, son noktada bilinci dinin boyunduruğundan kurtarmaya hizmet etmişti.</p>

  <p class="normal">İbni Rüşt'ün düşünceleri, Hıristiyan Avrupa ülkelerinde yayılarak, bu ülkelerdeki materyalizm ile dinsel kuşkuculuğun gelişimine ilerici nitelikte önemli bir etkide bulundu. Paris Üniversitesi'nde Averroes'in (İbni Rüşt) görüşlerinin yayılması yönünde etkin bir çalışma ortaya koyan Fransız yandaşlarının ortaya çıkışı özellikle anlamlı olmuştur. Parisli Averroistlerin başında Siger Brabantski (yaklaşık 1240-1282) vardı.</p>

  <p class="normal">Siger, kendi yapıtlarında ("O vozniknovenii i uniçtojenii / Doğuş ve Yok Oluş", "O veçnosti mira / Evrenin Öncesizliği-Sonrasızlığı Üzerine".), evrenin öncesiz ve sonrasız olduğunu, insanların yaşamında evrensel zorunluluğun işlediğini ve insanların hareketlerine tanrının yön vermediğini, insan bilincinin (ruh, ç.) onun bedenine ayrılmaz şekilde bağlı olduğunu, bedenle birlikte bilincin de öleceğini ve insanın ölümünden sonra sözde cehennemde onu bekleyen azapları çekmesinin söz konusu olamayacağını tanıtlamıştır.</p>
</body>
</html>
