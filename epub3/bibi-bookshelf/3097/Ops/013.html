<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>LORBANERY</title>
</head>
<body>
<p class="p22"><span class="t14"><b>LORBANERY</b></span></p>
<p>&nbsp;</p>
<p>GÜNEŞ<b><i> </i></b>ışınlarıyla aydınlanmış suda on mil ötede, Lorbanery yemyeşil duruyordu; havuz kenarındaki parlak yosunlar kadar yeşil. Yakından bakınca yapraklar, ağaç gövdeleri, gölgeler, yollar, evler, yüzler insanların giysileri, toz, yani insanoğlunun yerleştiği bir adada var olan her şey ayrışıyordu. Yine de, hepsinin ötesinde yeşildi: Çünkü adanın üzerinde yürünmeyen veya üzerine bina yapılmamış olan her metrekare, yapraklarıyla, çoluk çocuk tüm Lorbaneryliler'in iplik yapıp dokudukları ipekleri ören küçük tırtılcıkların beslendikleri alçak ve yuvarlak tepeli hurbah ağaçlarına bırakılmıştı. Burada alacakaranlıkta tüm hava, bu küçük tırtılcıklarla beslenen küçük gri yarasalarla dolardı. Bu yarasalar çok fazla tırtılcık yer ama engellenmezlerdi; ipek dokumacıları gri kanatlı yarasaları öldürmeyi gerçekten de kötü bir kehanet olarak kabul ederler. Çünkü, eğer insanoğlu tırtılcıkların sırtından geçiniyorsa, elbette küçük yarasaların da bunu yapmaya hakkı vardır.</p>
<p>Rasgele açılmış pencereleriyle ve dam örtüsü olarak kullanılan, yosun ve diken tabakasıyla yemyeşil olmuş ince hurbah dallarıyla, evler pek bir garipti. Tüm Uçyöre'nin adaları gibi, bu ada da bir zamanlar zengin bir adaydı; bu, hâlâ iyi boyalı ve iyi döşeli olan evlerinden, kulübeler ve işliklerdeki muazzam çıkrık ve dokuma tezgâhlarından, Sosara'nın küçük limanındaki, zamanında birkaç ticaret kadırgasının demir atmış olabileceği taş iskeleden anlaşılabiliyordu. Ama artık limanda kadırga yoktu. Evlerin boyaları solmaya başlamıştı, yeni eşyalar yoktu ve çıkrıklarla dokuma tezgâhlarının çoğu hareketsiz yatıyordu: üstü toz örtülü, pedaldan pedala, arıştan tezgâha örümcek ağı içinde.</p>
<p>&quot;Sihirbazlar mı?&quot; dedi çıplak ayaklarının altı kadar sert ve kara yüzlü bir adam olan Sosara kasabasının belediye başkanı. &quot;Lorbanery'de hiç sihirbaz yok. Hiçbir zaman da olmamıştı.&quot;</p>
<p>&quot;Kimin aklına gelirdi ki?&quot; dedi Çevik Atmaca hayranlıkla, Köylülerden sekiz dokuzuyla birlikte, mevsimlik bir şarap olan acı hurbah yemişi şarabı içerek oturuyordu. Mecbur kaldığı için onlara Güney Uçyöre'ye emmeltaşı aramak için geldiğini söylemişti ama ne</p>
<p class="p1">&nbsp;</p>
<p>kendini ne de yol arkadaşının görünüşünü değiştirmişti; sadece Arren her zamanki gibi kılıcını kayıkta saklı bırakmış ve eğer Çevik Atmaca asasını yanına almışsa bile bunu gözlerden saklamıştı. İlk başlarda köylüler suratsız ve düşmanca davranmışlardı, her an da tekrar suratsız ve düşmanca davranmaya başlamaya niyetli görünüyorlardı; yalnız Çevik Atmaca'nın hüneri ve otoritesi sayesinde zoraki de olsa kabul gördüler. &quot;Bu ağaçlara bakan adamlarınız oldukça mükemmel olmalı,&quot; dedi sonra, &quot;Don vurunca ağaçlara ne yapıyorsunuz?&quot;</p>
<p>&quot;Hiç,&quot; dedi sıralanmış köylülerin en gerisindeki sıska adam. Hepsi, saz damın saçağı altında, sırtlarını hanın duvarına vermiş tek bir sıra halinde oturuyorlardı. Çıplak ayaklarının hemen yanıbaşına nisan ayının iri, yumuşak yağmur damlacıkları düşüyordu.</p>
<p>&quot;Esas tehlike yağmur, don değil,&quot; dedi belediye başkanı. &quot;Kozaları çürütüyor. İnsan yağmuru durduramaz ki. Hiçbir zaman da durduramamıştır.&quot; Sihirbazlık ve sihirbazlar konusunda kavgacı bir tavrı vardı; diğerlerinin bir kısmı bu konuda daha istekli görünüyorlardı. &quot;Daha önce bu zamanlarda hiç yağmazdı,&quot; dedi içlerinden biri, &quot;o yaşlı adam ölmezden önce.&quot;</p>
<p>'Kim? İhtiyar Mildi mi? Eh, artık yaşamıyor değil mi? Öldü,&quot; dedi belediye başkanı.</p>
<p>&quot;Ona Bahçeci derdik,&quot; dedi sıska adam. &quot;Ya! Bahçeci derdik,&quot; dedi bir başkası. Sessizlik de tıpkı yağmur gibi iniyordu.</p>
<p>Tek odalı hanın penceresinin içine oturdu Arren. Duvarda asılı eski bir lavta, İpek Adası'nda çalman cinsten üç telli bir lavta bulmuş onu çalmaya başlamıştı; saz dama düşen yağmurun pıtırtısı yüksekliğinde bir sesle, aletten müzik çıkarmaya çalışıyordu.</p>
<p>&quot;Hort Kenti'ndeki pazar yerlerinde,&quot; dedi Çevik Atmaca, &quot;Lorbanery ipeklisi diye satılan kumaşlar gördüm. Bunlardan bazıları gerçekten ipekti. Fakat hiçbiri Lorbanery ipeklisi değildi.&quot;</p>
<p>&quot;Mevsimler çok kötü,&quot; dedi sıska adam. &quot;Şu dört beş yıldır.&quot;</p>
<p>&quot;Nadas Arifesi'nden beri beş yıl oluyor,&quot; dedi yaşlı bir adam, şapırtılı ve kendinden memnun bir sesle, &quot;ihtiyar Mild'nin Öldüğü arifeden beri; ya, öldü işte, yaşı benim kadar bile değildi. Nadas Arifesi'nde öldüydü.&quot;</p>
<p>&quot;Malın ender oluşu fiyatlan yükseltiyor,&quot; dedi belediye başkanı. &quot;Eskiden mavi boyalı yarım kalite üç top kumaş için istediğimiz fiyatı, artık bir top için istiyoruz.&quot;</p>
<p>&quot;Eğer alabilirsek tabii. Gemiler nerede? Sonra mavi de kötü,&quot; dedi sıska adam, böylece de büyük işliklerde kullanılan boyaların kalitesi hakkında yarım saatlik bir tartışma başlattı.</p>
<p>Çevik Atmaca &quot;Boyaları kim yapıyor?&quot; diye sorunca, yeni bir ağız dalaşı başlamış oldu. Tüm boyama işleminin eskiden kendilerine büyücü diyen bir aile tarafından İdare edildiği sonucuna vardılar; ama eğer bir zamanlar büyücüydülerse bile bu sanatlarını kaybetmişlerdi ve, sıska adamın ekşi bir suratla söylediği gibi, başka kimse de bulamamıştı. Çünkü belediye başkanı hariç hepsi, Lorbanery'nin mavi boyasının ve eşi emsali bulunmayan, uzun zaman önceleri Havnor'daki kraliçeler tarafından giyilen &quot;ejderha alevi&quot; alının eskisi gibi olmadığı konusunda birleşmişti. Kabahatli olan mevsim dışı yağmurlardı, veya boya toprakları ya da incelticilerdi, &quot;Ya da gözleri,&quot; dedi sıska adam, &quot;insanların gerçek gök mavisini mavi çamurdan ayıramayan gözleri.&quot; Belediye başkanına dik dik baktı. Belediye başkanı bu bakışları üzerine alınmadı; tekrar sustular,</p>
<p>Hafif şarap sadece tersliklerini daha da artırıyor gibiydi; yüzleri asıktı. Vadideki ağaçların huzursuz yapraklan üstündeki yağmurun hışırtısından, caddesinin sonundaki denizin fısıltısından ve içerdeki karanlıkta lavtanın mırıltısından başka ses yoktu,</p>
<p>&quot;Senin şu kız gibi oğlan, şarkı söyleyebilir mi?&quot; diye sordu belediye başkanı.</p>
<p>&quot;Söyler ya. Arren! Bizim için bir parça söyle oğul.&quot;</p>
<p>&quot;Bu lavtayı minörden başka tonda çalamadım bir türlü,&quot; dedi Arren pencereden gülümseyerek: &quot;Sızlanmak istiyor. Ne dinlemek isterdiniz ev sahiplerim?&quot;</p>
<p>&quot;Yeni bir şeyler,&quot; diye homurdandı belediye başkanı.</p>
<p>Lavta biraz titredi; çocuk hemen aletin ruhunu kavramıştı. &quot;Bu burada yeni sayılabilir,&quot; dedi. Sonra da şarkısını söyledi. </p>
<p>Solea'nın beyaz boğazları ve kadının yitik sevgilisinin acısıyla bükülen boynu üstüne tomurcuklarını uzatan eğik kırmızı dallar üstüne, kırmızı dal, beyaz dal, ve bitmeyen acı üstüne, anamın ve Morred'in oğlu, ben Serriadh yemin ederim ki yapılan yanlışı hatırlayacağım sonsuza, sonsuza dek.</p>
<p>Hareketsiz duruyorlardı: acımasız yüzler, becerikli, çok çalışkan eller ve bedenler. Ilık ve yağmurlu Güney alacakaranlığında hareketsiz oturuyorlar ve Ea'nın soğuk denizlerinde yaşayangri kuğunun çığlığına benzeyen, özlem ve mahrumiyet dolu bu şarkıyı dinliyorlardı. Şarkı bittikten sonra bir süre daha hareketsiz kaldılar.</p>
<p>&quot;Bu garip bir müzik,&quot; dedi biri, kararsızca.</p>
<p>Lorbanery adasının, tüm zaman ve mekânın merkezi olduğundan emin olan bir başkası, &quot;Yabancı müzikler hep garip ve kasvetli olur,&quot; dedi.</p>
<p>&quot;Bize biraz kendi müziğinizden sunun,&quot; dedi Çevik Atmaca. &quot;Şahsen ben neşeli notalar duymak isterim. Bu çocuk hep ölmüş eski kahramanların şarkılarını söyler.&quot;</p>
<p>&quot;Ben söyleyivereyim,&quot; dedi son konuşan adam ve birazcık mırıldandıktan sonra, şehvetli ve sadık bir fıçı şarapla ilgili hey'li ho'lu bir şarkı söylemeye başladı! Fakat kimse nakaratlarda ona katılmadı; o da neylerde ve ho'larda tek basma kaldı.</p>
<p>&quot;Adam gibi şarkı da söylenmiyor artık,&quot; dedi kızarak, &quot;Bu gençlerin kabahati; habire eski köye yeni âdetler getiriyorlar, eski sarkıları da hiç öğrenmiyorlar.&quot;</p>
<p>&quot;Sorun bu değil,&quot; dedi sıska adam, &quot;artık adam gibi hiçbir şey kalmadı.</p>
<p>'Artık hiçbir şey yolunda gitmiyor'</p>
<p>&quot;Öyle, öyle, öyle,&quot; dedi hırıltılı bir sesle en yaşlıları, &quot;dünyanın uğuru kalmadı.&quot;</p>
<p>Bunun üzerine söylenecek fazla bir şey yoktu. Köylüler birer ikişer ayrıldılar, ta ki Çevik Atmaca pencerenin dışında, Arren de içinde tek başlarına kalıncaya kadar. Çevik Atmaca gülmeye başladı sonunda. Fakat bu mutlu bir kahkaha değildi.</p>
<p>Hancının utangaç karısı geldi ve yere, Çevik Atmaca ile Arren'e yatak serip gitti; onlar da uyumak için uzandılar. Fakat odanın yüksek saz damı, yarasa yuvası gibiydi. Bütün gece boyunca, camsız pencerelerden yarasalar hışır hışır yüksek sesler çıkartarak bir içeri bir dışarı uçup durdular. Ancak şafak vakti hepsi geri döndüler, her biri kendi küçük, muntazam gri bohçasını oluşturup dam sazdan baş aşağı sarkarak yerlerine yerleştiler.</p>
<p>Belki de Arren'in uykusunu o denli huzursuz eden, yarasaların bu kıpırtılarıydı. Karada uyumayalı epey olmuştu; bedeni, yerin sabitliğine alışık değildi ve uykuya dalarken ona sallanmaktaolduğu konusunda ısrar ediyordu... ve sonra birden dünya altından kayıveriyor ve çocuk silkinerek uyanıyordu. Sonunda uyuyabildiğinde, köle tüccarının gemisinin ambarında zincirli olduğunu gördü; yanında onun gibi zincirlenmiş insanlar vardı ama onlar ölmüştü. Rüyasından kurtulmaya çalışarak birkaç kere uyandı ama uyur uyumaz tekrar aynı rüyaya geri döndü. Sonunda, ona gemide tek başınaymış gibi geldi ama yine de hareket edememesi için zincirlenmişti. Derken, garip ve ağır bir ses kulağına bir şeyler söylemeye başladı. &quot;Bağlarını kopart,&quot; diyordu. &quot;Bağlarını kopart.&quot; O zaman hareket etmeye çalıştı ve başardı: Ayağa kalktı. Ağır bir göğün altında engin ve karanlık bir bataklıktaydı. Yerde ve ağır havada dehşet vardı, iğrenç bir dehşet. Bu yer korkuydu, korkunun ta kendisiydi; çocuk da bunun içindeydi ve etrafta izleyebileceği bir patika bile yoktu. Yolunu bulması gerekiyordu ama etrafta bir patika bile yoktu; sonra kendisi de çok ufacıktı, bir çocuk gibi, bir karınca gibi ama bu yer çok büyük ve sonsuzdu. Yürümeye çalıştı ama tökezledi ve uyandı,</p>
<p>O anda uyanmış olduğu için korku onun içindeydi, o korkunun içinde değil: Yine de korku ne daha küçüktü ne de sonu vardı. Odanın zifiri karanlığı onu boğuyordu, kara bir kare halinde görünen pencereden yıldızları aradı ama yağmurun durmuş olmasına rağmen etrafta hiç yıldız yoktu. Uyanık yattı, korkuyordu; yarasalar sessiz, deri kanatlarıyla bir içeri, bir dışarı uçup duruyorlardı, Bazen, işitme duyusunun sınırlarında onların İnce seslerini duyuyordu.</p>
<p>Sabah tüm parlaklığıyla geldiğinde erkenden kalktılar. Çevik Atmaca ciddi ciddi emmeltaşı araştırdı. Kasabadaki hiç kimse emmeltaşının ne olduğunu bilmediği halde hepsinin konu hakkında bazı teorileri vardı ve bunlar üzerine tartıştılar; o dinledi, ama emmeltaşından başka bir şeyin haberini duymak için dinliyordu. Sonunda Arren ile birlikte belediye başkanının tavsiye etmiş olduğu, mavi toprak boyanın çıkarıldığı yer olan taş ocaklarına giden yolu seçtiler. Fakat giderken Çevik Atmaca yolunu değiştirdi.</p>
<p>&quot;Ev bu olmalı,&quot; dedi. &quot;Gözden düşmüş büyücülerin, boya yapımcısı ailenin bu yol üzerinde oturduğunu söylemişlerdi,&quot;</p>
<p>&quot;Onlarla konuşmak bir işe yarayacak mı?&quot; dedi Arren, aklında Tavşan vardı.</p>
<p>&quot;Bu uğursuzluğun bir merkezi var,&quot; dedi büyücü sertçe, &quot;Uğurun akıp gittiği bir yer. Beni oraya götürecek bir rehbere ihtiyacım var!&quot; Ve yoluna devam etti, Arren de onu izlemek zorunda kaldı.</p>
<p>Ev kendi ağaçlı bahçesinin içinde, diğer evlerden ayrı duruyordu. Güzel bir kagir evdi ama ev ve arazisine uzun zamandır bakılmadığı belliydi. İpek böceklerinin toplanmamış renksiz kozaları, harap dallar arasında asılı duruyor, altındaki toprak ölü güvelerin ve yarasaların kâğıdımsı çöpleriyle dolup taşıyordu. Sık ağaçların altındaki evin her yanına çürümüşlüğün kokusu sinmişti; eve vardıklarında Arren birdenbire gece üstüne çökmüş olan o dehşeti hatırladı.</p>
<p>Daha onlar kapıya varmadan, kapı ardına kadar açıldı. Dışarı, kan çanağı gibi gözlerinden ateş püsküren kır saçlı bir kadın fırladı ve &quot;Dışarı, lanet olsun size hırsızlar, iftiracılar, kafasızlar, yalancılar, piç kuruları! Defolun, defolun! Sonsuza kadar uğursuzluk içinde kalın!&quot; diye bağırdı.</p>
<p>Hayretler içinde kalan Çevik Atmaca durdu ve garip bir hareketle elini çabucak kaldırdı. Tek bir söz söyledi, &quot;Dön!&quot;</p>
<p>Bu söz üzerine kadın bağırıp çağırmayı bıraktı. Çevik Atmaca'ya dikkatle baktı,</p>
<p>&quot;Neden yaptın bunu?&quot;</p>
<p>&quot;Lanetinin yolunu çevirmek için.&quot;</p>
<p>Uzunca bir süre daha baktıktan sonra sonunda boğuk bir sesle, &quot;Yabancı mısınız?&quot; dedi kadın.</p>
<p>&quot;Kuzeyden.&quot;</p>
<p>Kadın onlara doğru ilerledi. İlk başta Arren'in içinden kapısının eşiğinde çığlık çığlığa bağıran bu yaşlı kadına gülmek gelmişti fakat ona yaklaşınca sadece utanç duydu. Kadın iğrenç, kılıksız biriydi, nefesi kokuyordu, gözlerinde de korkunç bir acının izleri vardı.</p>
<p>&quot;Birini lanetleyebilecek gücüm yok,&quot; dedi. &quot;Hiç gücüm yok.&quot;Çevik Atmaca'nın el hareketini taklit etti. &quot;Geldiğiniz yerde hâlâ bunu yapıyorlar mı?&quot;</p>
<p>Çevik Atmaca başıyla onayladı. Sürekli olarak kadını izliyordu, kadın da onun bakışlarına karşılık verdi. Bir süre sonra yüzünde bir hareket gözlendi ve yüzü değişmeye başladı, &quot;Asan nerede?&quot; dedi.</p>
<p>&quot;Burada göstermiyorum onu bacım.&quot;</p>
<p>&quot;Yo, göstermemelisin. Yoksa seni yaşamdan alıkoyar. Aynı benim gücüm gibi: Beni yaşamdan alıkoydu. Böyle kaybettim onu. Bildiğim her şeyi kaybettim, tüm sözcükleri ve isimleri. Örümcek ağları gibi ince iplikler halinde geliyorlar, gözlerimden ve ağzımdan dışarıya. Dünyada bir delik var ve ışık buradan akıp gidiyor. Sözcükler de ışık ile birlikte gidiyor. Bunu biliyor muydun? Oğlum bütün gün boyunca karanlığa bakıyor, dünyadaki deliği arıyor. Eğer kör olsaydı daha iyi görebileceğini söylüyor. Bir boya üreticisi olarak ona verilmiş olan eli kaybetti. Biz Lorbanery'nin boya üreticileriydik. Bak!&quot; Kadın onlara, omuzlarına kadar yollu, silinmez boya karışımıyla lekelenmiş, solgun, ince ve kaslı kollarını salladı. &quot;İnsanın derisinden hiç çıkmaz,&quot; dedi, &quot;ama insanın kafasını tertemiz yıkıyorlar. Renkleri tutamıyor. Kimsin sen?&quot;</p>
<p>Çevik Atmaca bir şey demedi. Gözleri yeniden kadınınkiyle birleşti; Arren ise yan tarafta, huzursuzca onları seyrederek duruyordu.</p>
<p>Birdenbire kadın titremeye başladı ve fısıltı halinde, &quot;Seni tanıyorum&quot; dedi.</p>
<p>&quot;Öyle. İnsan benzerini tanır, bacım.&quot;</p>
<p>Kadının büyücüden dehşet içinde kurtulmaya, kaçmaya çalışması ve aynı zamanda sanki onun ayaklarının dibinde diz çökmek için yanıp tutuşuyor olması çok garipti.</p>
<p>Çevik Atmaca kadının elini tuttu, &quot;Gücünü, hünerini, isimleri geri almak ister misin? Sana bunları verebilirim.&quot;</p>
<p>&quot;Sen o Büyük Adamsın,&quot; diye fısıldadı kadın. &quot;Sen Gölgelerin Kralı'sın, Karanlık Yerin Efendisisin&quot;</p>
<p>&quot;Değilim. Ben kral değilim. Ben bir insanım, bir ölümlü, kardeşinim, senin gibiyim.</p>
<p>''Ama ölmeyeceksin değil mi?&quot;</p>
<p>&quot;Öleceğim.&quot;</p>
<p>&quot;Ama sonra geri gelip sonsuza kadar yaşayacaksın.&quot;</p>
<p>&quot;Ben yapamam bunu. Hiçbir insan da yapamaz.&quot;</p>
<p>&quot;O halde sen sen karanlıktaki Büyük Kişi değilsin,&quot; dedi kadın kaşlarını çatarak ve adama biraz kuşkuyla ama daha az korkuyla bakarak. &quot;Ama sen Büyük bir Kişi'sin. İki tane mi var sizden? Senin adın ne?&quot;</p>
<p>Çevik Atmaca'nın katı yüzü bir an için yumuşadı. &quot;Sana bunu söyleyemem,&quot; dedi kibarca.</p>
<p>&quot;Sana bir su vereceğim,&quot; dedi kadın. Şimdi, onunla yüz yüze, daha dik duruyordu; sesinde ve duruşunda eski bir saygınlığın izleri vardı. &quot;Ben sonsuza kadar yaşamak, yaşamak, yaşamak istemiyorum. Varlıkların isimlerini geri almayı tercih ederim. Ama hepsi gitti. Artık isimler bir önem taşımıyor. Sır mır da kalmadı. Benim ismimi öğrenmek ister misin?&quot; Gözleri ışıdı, yumruklarım sıktı, ileri doğru eğilerek fısıldadı: &quot;Benim adım Akaren.&quot; Sonra yüksek sesle bağırdı, &quot;Akaren! Akaren! Benim adım Akaren! Şimdi herkes benim gizli ismimi, benim gerçek ismimi biliyor; ne giz var, ne gerçek var, ne de ölüm ölüm ölüm var!&quot; Kadın sözcüğü hıçkırıklar arasında söyledi ve dudaklarından tükürükler saçıldı.</p>
<p>&quot;Sakinleş Akaren!&quot;</p>
<p>Kadın sakinleşti. Kirli ve taranmamış kır saçlarının tutamlarıyla yol yol olmuş yüzünden gözyaşları süzülüyordu.</p>
<p>Çevik Atmaca o kırış kırış, gözyaşlarına bulanmış yüzü elleri arasına aldı ve son derece hafifçe, son derece şefkatle kadının gözlerinden öptü. Kadın, gözleri kapalı hareketsiz duruyordu. Sonra dudaklarını kadının kulağına iyice yaklaştırarak, kadının kulağına Kadim Lisanda bir şeyler söyledi ve sonra bir kere daha kadını öpüp bıraktı.</p>
<p>Kadın parlak gözlerini açarak bir süre düşünceli ve şaşkın bir bakışla adama baktı. Yeni doğan bir bebek de anasına öyle bakardı; ana da yavrusuna. Kadın yavaş yavaş arkasını dönerek kapısına gitti ve girip kapıyı ardından kapattı: Hepsini sessizce, yüzündeki o duru şaşkınlık ifadesiyle yaptı.</p>
<p>Büyücü de sessizce döndü ve yola doğru ilerledi. Arren onu takip etti.</p>
<p>Soru sormaya cesaret edemiyordu. Eterken büyücü hemen orada harap olmuş ağaçlı bahçede durdu ve &quot;İsmini ondan geri alıp yeni bir isim verdim.</p>
<p>Böylece bir yerde yeniden doğmasını sağladım. Onun için başka bir umut, ona yardım etmenin bir yolu yok,&quot; dedi.</p>
<p>Zorla çıkan sesi boğuktu.</p>
<p>&quot;Gücü olan bir kadınmış,&quot; diye devam etti. &quot;Sadece bir cadı veya iksirci değil de sanatı ve hüneri olan, sanatını güzeli yaratmak için kullanan bir kadınmış; gururlu, saygın bir kadın. Yaşamı buymuş. Ve hepsi yabana gitmiş.&quot; Aniden döndü ve ağaç sıraları arasına doğru yürümeye başladı; orada bir ağacın gövdesinin yanında sırtı dönük olarak durdu.</p>
<p>Arren onu yaprakların gölgeleriyle lekelediği sıcak güneş ışığının altında bekledi. Çevik Atmaca'nın, Arren'i kendi duygularıyla sıkmaktan çekindiğini biliyordu; gerçekte de oğlanın yapabileceği veya söyleyebileceği hiçbir şey yoktu. Fakat gönlü tam anlamıyla yol arkadaşının yanındaydı; bunun nedeni sadece o ilk duygusallık ateşi ve aşkı değildi, sanki ta gönlünden onu bağlayan bir bağ çıkmış da, ıstırap verecek bir şekilde kopmaz bir zincire dönüşmüştü. Çünkü şu anda hissettiği bu sevgide bir şefkat vardı: Şefkat olmadan sevgi uyumsuz olur, bir bütün olmaz ve uzun sürmez.</p>
<p>Sonra hemen ağaçların yeşil gölgesi içinden oğlana geri döndü Çevik Atmaca. İkisi de bir şey söylemeden yan yana yürüdüler. Hava şimdiden ısınmıştı; bir gece öncesinin yağmuru kurumuştu, yolda ayaklarının altından toz bulutları kalkıyordu. Daha erken saatlerde gün, Arren'e sanki rüyalarından etkilenmişçesine kasvetli ve sönük görünmüştü; şimdi ise güneş ışığının yakışından ve gölgenin ferahından zevk alıyor ve gelecekleri konusunda düşünmeden yürümekten mutluluk duyuyordu.</p>
<p>Bu da hiç yoktan iyiydi çünkü hiçbir şey yapamamışlardı. Bütün akşamüstü, boya cevherlerini çıkartan adamla konuşmaklave emmeltaşı olduğu söylenen şeyler için pazarlık etmekle geçti. Akşam güneşi başlarına ve enselerine düşmüş, yorgun argın Sosara'ya dönerken Çevik Atmaca, &quot;Bu mavi malakit, ama Sosara'da bunun farkına varacaklarını sanmıyorum,&quot; dedi.</p>
<p>&quot;Buradaki insanlar garip,&quot; dedi Arren. &quot;Her şeyde böyle; aradaki farkı anlayamıyorlar. Dün gece aralarından birinin başkanlarına söylediği gibi: 'Gerçek gök mavisini mavi çamurdan ayıramazsınız...' Kötü zamanlardan dert yanıyorlar ama kötü zamanların ne zaman başladığını bilmiyorlar, işlerin kötüleştiğini söylüyorlar ama iyileştirmeye çalışmıyorlar; bir zanaatçı ile sihirbaz arasındaki, zanaat ile büyü sanatı arasındaki farkı bile bilmiyorlar. Sanki kafalarında kesin olan hiçbir yol, hiçbir ayrım, hiçbir renk yok. Onlara her şey aynı geliyor; her şey gri.&quot;</p>
<p>&quot;Öyle,&quot; dedi büyücü, düşünceli. Bir süre, başı bir atmaca misali omuzlarının arasına eğilmiş, azametle yürümeye devam etti; kısa boylu bir adam olmasına rağmen uzun adımlarla yürüyordu. &quot;Onlarda eksik olan ne?&quot; Arren hiç duraksamadan, &quot;Yaşama sevinci,&quot; dedi.</p>
<p>&quot;Öyle,&quot; dedi Çevik Atmaca yine, Arren'in belirttiği şeyi kabul edip bu konu üzerine bir süre düşünerek. &quot;Benim yerime,&quot; dedi en sonunda, &quot;düşünebildiğin için memnun oldum oğul... Kendimi yorgun ve aptal hissediyorum. Bu sabahtan beri gönülden hastalandım; Akaren denen kadınla konuştuğumuzdan beri. Telef edilen şeyleri ve yıkımı sevmem. Düşman istemiyorum. Eğer bir düşmanım olacaksa onu aramak, bulmak ve karşılaşmak istemiyorum... Eğer insan ava çıkacaksa, karşılığında alacağı ödül de bir hazine olmalı, iğrenç bir şey olmamalı.&quot;</p>
<p>&quot;Bir düşman mı, efendim?&quot; dedi Arren.</p>
<p>Çevik Atmaca başıyla onayladı.</p>
<p>&quot;Kadın Büyük Adam'dan, Gölgelerin Kralı'ndan söz ederken?&quot;</p>
<p>Çevik Atmaca yine başıyla onayladı. &quot;Sanırım,&quot; dedi. &quot;Sanırım sadece bir yere değil, aynı zamanda bir insana da ulaşacağız. Şer, şer, bu adadan geçmiş olan şey, bir şer: Bu hünerin ve onurun kayboluşu, bu neşesizlik, bu telef olan şeyler. Bu kem bir iradenin işi. Ama öyle bir irade ki buraya yönelmemiş, Akaren'in veya Lorbanery'nin farkında bile değil. İzini sürdüğümüz yol, bir yıkıntı yolu; sanki dağ yolundan aşağıya doğru kaçan bir atlı yük arabasını izliyormuşuz ve onun bir çığı harekete geçirdiğini görüyormuşuz gibi.&quot;</p>
<p>&quot;O Akaren size bu düşman hakkında daha fazla bilgi verebilir mi; kim olduğunu, nerede olduğunu, ne olduğunu söyleyebilir mi?</p>
<p>&quot;Artık söyleyemez oğul,&quot; dedi büyücü yumuşak ama oldukça solgun bir sesle. &quot;Mutlaka verebilirdi. Deliliğinde bile hâlâ bir büyücülük gizliydi. Hatta deliliği onun büyücülüğüydü. Ama benim sorularımı cevaplandırması için onu alıkoyamazdım. Çok fazla ıstırap içindeydi.&quot;</p>
<p>Ve başı omuzları içine çökmüş yürüdü, sanki kendisi bir acıya katlanıyor veya acıdan kurtulmayı arzuluyormuş gibi.</p>
<p>Arren, yolda, gerilerinde bir ayak hışırtısı duyarak geri döndü. Bir adam peşlerinden koşuyordu; oldukça uzaktaydı ama hızla aradaki farkı kapatıyordu. Yolun tozu ve adamın uzun, tel tel saçları, batı ışığı altında etrafında kırmızı bir hale oluşturuyor, uzun gölgesi yolun kenarına sıralanmış ağaçların gövdeleri üzerinde acayip bir şekilde hopluyordu. &quot;Dinleyin!&quot; diye bağırdı. &quot;Durun! Buldum! Buldum!&quot;</p>
<p>Aceleyle onlara yetişti, Arren'in eli, yarım saniye içinde, ilk önce kılıcının kabzasının olabileceği yerdeki boşluğa, sonra kaybolan bıçağının durduğu yerdeki boşluğa gitti, sonra da elini yumruk haline soktu. Tehditkâr bir bakış fırlatarak ileri doğru hareket etti. Adam Çevik Atmacamdan bir baş daha uzun, ve daha geniş omuzluydu: Nefes nefese, kudurmuş, gözü dönmüş bir deli. &quot;Buldum!&quot; diyordu sürekli; Arren kuvvetli, gözdağı veren bir ses ve tutumla adamı hâkimiyeti altına almaya çalışarak, &quot;Ne istiyorsun?&quot; dedi. Adam onu aşarak Çevik Atmaca'ya ulaşmaya çalışıyordu; Arren tekrar adamın önünü kesti.</p>
<p>&quot;Sen Lorbanery'nin boyacısısın,&quot; dedi Çevik Atmaca.</p>
<p>O zaman Arren, yol arkadaşını korumaya çalıştığı için kendini bir ahmak gibi hissetti; kenara çekildi. Çünkü büyücüden çıkan üç sözcükle deli adamın nefesi sakinleşmiş, sıkı sıkıya kapalı büyük boyalı elleri gevşemiş, gözleri huzur dolmuştu; başını sallıyordu,</p>
<p>&quot;Boyacıymış,&quot; dedi, &quot;ama şimdi boyayamıyor.&quot; Sonra adam sorgulayan bakışlarla Çevik Atmaca'ya baktı ve sırıttı; kırmızımsı, çalı süpürgesine benzeyen saçlarıyla başını salladı. &quot;Annemin adını almışsın,&quot; dedi. &quot;Şimdi onu tanımıyorum; o da beni tanımıyor. Hâlâ beni seviyor ama beni terk etti. Öldü,&quot;</p>
<p>Arren'in kalbi daraldı ama Çevik Atmaca'nın başını belli belirsiz, birazcık salladığım gördü. &quot;Hayır, hayır,&quot; dedi, &quot;annen ölmedi.&quot;</p>
<p>&quot;Ama ölecek. Ölecek.&quot;</p>
<p>&quot;Öyle. Bu yaşıyor olmanın bir sonucu,&quot; dedi büyücü. Boya Üreticisi'nin, bir dakika kadar bu konudan kafası karışmış gibi oldu, sonra doğruca Çevik Atmaca'ya giderek onu omuzlarından tuttu ve üzerine eğildi. O kadar hızlı hareket etmişti ki Arren adamı engelleyememişti, ama onlara yaklaşarak adamın fısıltısını duydu, &quot;Karanlıkta bir delik buldum. Kral orada duruyordu. O deliği koruyor o, o deliği yönetiyor. Küçük bir alevi vardı, elinde küçük bir mum. Mumu üfledi ve mum söndü. Sonra tekrar üfledi ve mum yeniden yandı!</p>
<p>Yandı!&quot;</p>
<p>Çevik Atmaca adamın onu tutuyor ve ona fısıltıyla konuşuyor olmasına hiç karşı çıkmıyordu. Sadece sordu, &quot;Bunu gördüğünde neredeydin?&quot;</p>
<p>&quot;Yatakta.&quot;</p>
<p>'Rüya mı görüyordun?&quot;</p>
<p>&quot;Hayır.&quot;</p>
<p>&quot;Duvarın Ötesinde mi?</p>
<p>&quot;Hayır,&quot; dedi Boya Üreticisi aniden ölçülü bir tonda, sanki rahatsız olmuş gibi. Büyücüyü serbest bırakarak bir adım geriledi, &quot;Hayır, benben nerede olduğunu bilmiyorum. Buldum. Ama nerede olduğunu bilmiyorum &quot;Ben bunu öğrenmek istiyordum,&quot; dedi Çevik Atmaca.</p>
<p>&quot;Sana yardım edebilirim.&quot;</p>
<p>&quot;Nasıl?&quot;&quot;Senin bir kayığın var. Buraya onun için geldin ve yoluna devam edeceksin. Batıya mı gidiyorsun? Tutulacak yol bu. Onun dışarı çıktığı yere giden yol. Bir yer, bir yer olmalı burada, çünkü adam yaşıyor duvarı aşıp gelmiş bir ruh, bir hayalet değil yalnızca, öyle değilduvardan ruhlardan başka bir şey getiremez insan ama bununki beden; bu etten kemikten bir ölümsüz. Onun nefesiyle karanlıkta alevin yükseldiğini gördüm, alev sönmüştü oysa. Gördüm,&quot; Adamın yüzünün şekli değişmişti, altın kırmızısı uzun ışıkta vahşi bir güzellik belirmişti. &quot;Ölümü yendiğini biliyorum. Bunu biliyorum. Bunu öğrenebilmek için büyücülüğümü verdim. Bir zamanlar büyücüydüm! Sen bunu biliyorsu n ve oraya gidiyorsun, Beni de yanına al.&quot;</p>
<p>Aynı ışık Çevik Atmaca'nın yüzünde parladı ama onu değiştirmeden, yüzünün sert hatlarını yumuşatamadan yüzünden ayrıldı. &quot;Oraya gitmeye çalışıyorum,&quot; dedi.</p>
<p>&quot;Ben de seninle geleyim!&quot;</p>
<p>Çevik Atmaca adamı başıyla kısaca onayladı. &quot;Biz ayrılırken hazır olabilirsen eğer&quot; dedi, eskisi gibi soğuk bir şekilde.</p>
<p>Boyacı bir adım daha geri çekildi ve ayakta, yüzündeki heyecan yavaş yavaş bulutlanıp yerini tuhaf, ağır bir ifadeye bırakıncaya kadar onu seyretti; sanki akılcı düşünce, kafasını karıştıran sözcükler, duygular ve görüntüler fırtınası arasından çıkmaya çalışıyormuş gibi. Sonunda hiçbir şey söylemeden döndü ve yoldan aşağı doğru, henüz toz bulutlarının yatışmamış olduğu kendi izleri üzerinden koşmaya başladı. Arren derin bir oh çekti.</p>
<p>Çevik Atmaca da iç geçirdi ama içi pek rahatlamış gibi değildi. &quot;Eee,&quot; dedi. &quot;Tuhaf yolların rehberleri de tuhaf olur. Hadi yolumuza devam edelim.&quot;</p>
<p>Arren, Çevik Atmaca'nın yanında yürümeye başladı. &quot;Onu yanımıza almayacaksın, değil mi?&quot; diye sordu.</p>
<p>&quot;Bu onun bileceği iş.&quot;</p>
<p>Arren bir şimşek gibi çakan bir kızgınlıkla düşündü: Bu, benim de bileceğim bir iş. Ama hiçbir şey söylemedi ve sessizce yürümeye devam etti.</p>
<p>Sosara'ya geri döndüklerinde iyi karşılanmadılar. Lorbanerygibi küçük bir adada olan biten her şey kısa bir süre sonra duyulur; hiç kuşku yok ki onlar da yoldan çıkıp Boyacı'nın evine saparken ve yolda deli adamla konuşurken görülmüşlerdi. Hancı onlara hizmet ederken kaba davrandı, karısının da sanki onlardan ödü patlıyordu. Akşam köyün erkekleri hanın saçakları altında oturmaya geldiklerinde yabancılarla konuşmadıklarını ve kendi aralarında pek esprili ve neşeli olduklarını sergilemek için oldukça uğraştılar. Fakat etrafta sergileyebilecekleri pek yaratıcılıkları olmadığından kısa bir süre sonra neşeleri kalmadı.</p>
<p>Uzun bir süre, hep birlikte sessizce oturdular, sonunda belediye başkanı Çevik Atmaca'ya, &quot;Mavi taşları buldunuz mu?&quot; dedi.</p>
<p class="p1">&nbsp;</p>
<p>&quot;Biraz mavi taş buldum&quot; diye cevapladı Çevik Atmaca kibarca. &quot;Sopli size onların nereden bulunacağını göstermiştir muhakkak.&quot;</p>
<p>Ha, ha, ha, diye güldü diğer adamlar bu çok ustaca alaya.</p>
<p>&quot;Sopli şu kırmızı saçlı adam olsa gerek?&quot;</p>
<p>&quot;Deli. Sabah annesine gitmiştiniz.&quot;</p>
<p>&quot;Bir büyücü arıyordum,&quot; dedi büyücü.</p>
<p>Çevik Atmacanın en yakınında oturan sıska adam, karanlığa tükürdü. &quot;Ne için?&quot;</p>
<p>&quot;Aradığım şey hakkında bir şeyler öğrenebilirim diye düşünmüştüm.&quot;</p>
<p>&quot;İnsanlar Lorbanery'ye ipek için gelirler,&quot; dedi belediye başkanı. &quot;Taş için gelmezler. Tılsımlar için gelmezler. Ya da el kol sallamak, abuk sabuk konuşmak ve sihirbaz numaraları yapmak için. Burada namuslu insanlar yaşar ve namuslu işler yapılır.&quot;</p>
<p>&quot;Doğru, Doğru söylüyor,&quot; dedi diğerleri.</p>
<p>&quot;Ve de, biz burada başka türlü insan istemiyoruz; yabancı yerlerden gelmiş, üstüne vazife olmayan işlere burnunu sokan, bizim yaptığımız işleri gözetleyen insanlar istemiyoruz.&quot;</p>
<p>&quot;Doğru. Doğru söylüyor,&quot; diye yükseldi koro.</p>
<p>&quot;Eğer deli olmayan bir sihirbaz olsaydı, ona da barakalarda, namusuyla bir iş verirdik, ama bunlar namuslarıyla çalışmayı bilmiyorlar.&quot;</p>
<p>&quot;Çalışabilirlerdi, eğer yapacak iş olsaydı,&quot; dedi Çevik Atmaca.</p>
<p>&quot;Barakalarınız bomboş, ağaçlar bakımsız, atölyelerinizdeki ipekliler yıllar önce dokunmuş. Burada, Lorbanery'de ne yapıyorsunuzsiz?&quot;</p>
<p>&quot;Kendi işimize bakıyoruz,&quot; diye yapıştırdı belediye başkanı ama sıska adam heyecanla lafın arasına girdi, &quot;Gemiler neden gelmiyor, bize onu söyle!</p>
<p>Hort Kenti'nde neler yapıyorlar? Yaptığımız iş adileşti diye mi?&quot; Adamın sözü kızgın karşı koymalarla kesilmişti. Birbirlerine bağırdılar, ayağa fırladılar, belediye başkanı yumruğunu Çevik Atmaca'ya doğru salladı, bir başkası da bıçak çekti. Çıldırmışlardı. Arren derhal ayağa kalktı. Çevik Atmaca'nın ani bir büyücü ışığı parlaklığı içinde ayağa kalkacağı ve açığa çıkardığı gücüyle dillerini kilitleyeceği beklentisiyle ona baktı.</p>
<p>Ama o, böyle bir şey yapmadı. Orada oturup, birinden diğerine baktı ve onların tehditlerini dinledi. Ve yavaş yavaş adamlar sessizleştiler, sanki neşelerini koruyamadıkları gibi kızgınlıklarını da koruyamıyorlardı. Bıçak kınına girmiş, tehditler hakarete dönüşmüştü.</p>
<p>Köpek dövüşünden ayrılan köpekler gibi dağılmaya başladılar; kimi caka satarak yürüyor, kimi sinsice sıvışıyordu.</p>
<p>Yalnız kaldıklarında Çevik Atmaca ayağa kalktı, handan içeri girdi ve kapının yanında duran testiden büyük bir yudum su içti, 'Gel oğul,&quot; dedi. &quot;Yeterince gördük.&quot;</p>
<p>&quot;Kayığa mı?&quot;</p>
<p>&quot;Öyle.&quot; Konaklama ücretlerini karşılamak için pencere pervazına iki tane gümüş tüccar fişi bıraktı ve giysilerinden oluşan hafif bohçalarını sırtlandı, Arren yorgun ve uykuluydu ama hanın ıkış tıkış ve her yandan üfüren odasına, kıpır kıpır yarasalarıyla saz damdaki çırpınışlara bir göz gezdirince aklına o odada geçirdiği bir önceki akşam geldi ve Çevik Atmaca'yı büyük bir istekle izledi. Sosara'nın tek ve karanlık caddesinden geçerlerken o anda gitmekle, deli Sopli'yı atlatmış olacaklarını da düşündü. Fakat limana vardıklarında, adam onları iskelede bekliyordu bile.</p>
<p>&quot;İşte buradasın,&quot; dedi büyücü. &quot;Eğer gelmek istiyorsan, kayığa atla.&quot;</p>
<p>Tek söz söylemeden Sopli, kayığın içine inip direğin yanına büzüştü, tıpkı büyük, tüyleri taranmamış bir köpek gibi. Bunun üzerine Arren isyan etti.</p>
<p>&quot;Efendim!&quot; dedi. Çevik Atmaca döndü; kayığın üzerinde yükselen iskelede, yüz yüze duruyorlardı.</p>
<p>&quot;Bu adadaki herkes deli ama sizin öyle olmadığınızı zannediyordum. Neden onu alıyorsunuz?&quot;</p>
<p>&quot;Rehber olsun diye.&quot;</p>
<p>&quot;Rehber mi, daha çok delirmek için mi? Boğularak veya sırtımızda bir bıçakla ölüme varmak için mi?&quot;</p>
<p>&quot; Ölüme varmak için, ama ne yoldan, onu bilemiyorum.&quot;</p>
<p>Arren heyecanla konuşuyordu, Çevik Atmaca sakin sakin cevap verdiği halde onun da sesinde bir kızgınlık tınısı vardı. Sorgulanmaya alışık değildi.</p>
<p>Fakat Arren o akşamüstü onu deli adamdan korumaya çalıştığından ve bu korumanın ne kadar boşuna ve gereksiz olduğunu gördüğünden beri içinde bir burukluk hissediyordu; sabah hissettiği o bağlılık coşkusu bozulmuş ve boşa gitmişti. Çevik Atmaca'yı koruyamıyordu; bir karar almasına izin verilmiyordu; bu yaptıkları araştırmanın doğasını anlamayı bile ya başaramıyordu ya da buna izin verilmiyordu. Bir çocuk kadar işe yaramadan oradan oraya sürükleniyordu.</p>
<p>&quot;Sizinle tartışmam efendim,&quot; dedi, elinden geldiği kadar soğukça, &quot;Ama bu bu mantıkdışı.&quot;</p>
<p>&quot;Bu tüm mantığın dışında. Bizi mantığın götüremeyeceği bir yere gidiyoruz.</p>
<p>Gelecek misin, gelmeyecek misin?&quot;</p>
<p>Arren' in gözlerine öfke gözyaşları doldu. &quot;Sizinle gelip size hizmet edeceğimi söylemiştim. Sözümden geri dönmüyorum.&quot;</p>
<p>&quot;Bu iyi,&quot; dedi büyücü acımasızca ve dönüyormuş gibi bir hareket yaptı.</p>
<p>Sonra tekrar Arren'e doğru döndü. &quot;Sana ihtiyacım var Arren; senin de bana. Çünkü gittiğimiz bu yolun, sırf bana olan sadakatin veya bağlılığından geleceğin bir yol değil, aslında zaten gitmen gereken yol olduğuna, daha benimle karşılaşmadan önce, Roke'a ayak basmadan önce,</p>
<p>Enîad'dan yelken açmadan önce bile bu yolu izlemen gerektiğine inandığımı şimdi artık sana söyleyebilirim. Bu yoldan geri dönemezsin.&quot;</p>
<p>Sesi yumuşamamıştı. Arren de ona en az onunki kadar acımasızca cevap verdi, &quot;Kayığım olmadan buradan, dünyanın ucundan nasıl geri dönebilirim zaten?&quot;</p>
<p>&quot;Burası dünyanın ucu mu? Hayır, orası daha ileride. Daha yolumuz var,&quot;</p>
<p>Arren başını bir kez, evet anlamında sallayarak aşağıdaki kayığa atladı.</p>
<p>Çevik Atmaca ipleri çözerek, yelkene hafif bir rüzgâr söyledi. Bir kez Lorbanery'nin uzaktan hayal gibi görünen boş rıhtımından çıkınca hava, karanlıklar içindeki kuzeyden, serin ve temiz esmeye başladı ve ayın önlerinde pürüzsüz denizden gümüş misali çıkarak onlar adayı kıyıdan dolaşmak için güneye doğru dönünce sollarından ilerledi.</p>
<p class="p23"><a id="ncx776"></a>&nbsp;</p>
<p class="p22"><a id="ncx777"></a><span class="t14">&nbsp;</span></p>
</body>
</html>