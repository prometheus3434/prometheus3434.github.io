<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ROKE USTALARI</title>
</head>
<body>
<p class="p22"><span class="t14"><b>ROKE USTALARI</b></span></p>
<p>&nbsp;</p>
<p>ROKE'TAKi OKUL,<b><i> </i></b>Yerdeniz'in İç Adaları'ndan, sihirbazlık konusunda gelecek vadeden çocukların, büyünün en yüksek sanatlarını öğrenmeleri için gönderildiği bir yerdir. Burada, bu çocuklar, birçok sihirbazlık çeşidinde ustalık kazanırlar, isimleri, rinleri, ustalıkları, büyüleri, yapılması ve yapılmaması gereken şeyleri ve nedenlerini Öğrenirler.</p>
<p>Burada, uzun uygulamalardan sonra, ve eğer el, akıl ve ruh birbirine ayak uydurabiliyorsa, büyücü ilan edilebilirler ve güç asasını alabilirler.</p>
<p>Gerçek büyücüler Roke'ta yetişir.</p>
<p>Tüm adalarda sihirbazlar ve cadılar olduğu ve bu insanlara büyü ekmek kadar gerekli ve müzik kadar hoş geldiği için Büyücülük Okulu hürmet gören bir yerdir. Okulun Ustaları olan dokuz büyücü, Adalar Diyarı'nın büyük prensleriyle bir tutulur. Ustaların ustası ve Roke'un yöneticisi Başbüyücü ise Tüm Adaların Kralı'ndan başka hiç kimseye hesap vermez; bu hesap verme işini de bir sadakat hareketi olarak, gönlünden kopan bir şey olarak yapar, yoksa, bir kral bile, böylesine büyük bir büyücüyü, eğer istemiyorsa, geleneksel hukuka hizmet etmesi için sınırlandıramaz. Yine de kralsız asırlarda bile Roke'un Başbüyücüleri sadakatlerini korumuş ve geleneksel hukuka uymuşlardır. Roke'ta her şey, yüzlerce yıldır aynı şekilde yapılır; burası, her türlü sorundan uzak bir yer gibidir, oğlanların kahkahaları yankılı avlularda, Büyük Ev'in geniş, soğuk koridorlarında çınlar,</p>
<p>Arren'in rehberi, pelerini çıraklık devresini geçirdiğini, deneyimli bir sihirbaz olduğunu ve asasını elde edebilmek için okuduğunu belirten gümüş bir toka ile tutturulmuş, Uknaz bir delikanlıydı. Adı, Kumar'dı; &quot;çünkü,&quot; dedi oğlan, &quot;ailenin altı kızı varmış ve yedinci çocukta, babam, Kader'e karşı bir kumar oynadığını söylemiş' Kumar, kıvrak zekâlı ve dilli, uyumlu bir arkadaştı. Başka bir zaman olsa, Arren onun nüktedanlığından zevk alırdı ama o gün kafası çok doluydu. Ona pek dikkat etmedi aslında.</p>
<p>Ve doğal olarak, varlığına değer verilmesini isteyen Kumar, konuğunun aklının başka yerlerde olmasından faydalanmaya başladı. Konuğuna Okul ile ilgili garip gerçekler, sonra Okul ile ilgili garip yalanlar anlatmaya başladı; tüm bunlara Arren, ya &quot;A, evet,&quot; ya da &quot;Anlıyorum,&quot; dedi, ta ki Kumar onun soylu bir aptal olduğuna karar verinceye kadar.</p>
<p>&quot;Tabii ki burada yemek pişirmiyorlar,&quot; dedi Kumar Arrene etrafı göstererek, bakır kazanların pırıltıları, bıçakların takırtıları, ve soğanların göz yaşartan kokulan ile canlanmış muazzam taş mutfakların yanından geçerken. &quot;Bütün bunlar sadece gösteriş. Biz yemekhaneye gelince, herkes yemek istediği şey için tılsım yapar. Böylece bulaşık derdi de olmuyor.&quot;</p>
<p>&quot;Evet, anlıyorum,&quot; dedi Arren kibarca.</p>
<p>&quot;Tabii, henüz tılsımları öğrenmemiş olan çıraklar, buradaki ilk aylarında epey kilo kaybediyorlar; ama onlar da öğreniyorlar.</p>
<p>Havnor'dan gelen bir çocuk var, hep kızarmış tavuk yapmaya çalışıyor ama her zaman da sadece akdarı lapası elde ediyor. Tılsımları akdarı lapasını pek aşamıyor gibi. Dün onun yanı sıra bir de kurutulmuş mezgit balığı geldi.&quot; Kumar'ın konuğunu kuşkuya düşürebilmek için konuşmaktan sesi kısılmaya başlamıştı. Sonunda pes etti ve sustu.</p>
<p>&quot;Başbüyücü nereden... hangi adadan gelmiş?&quot; dedi konuk, içinde yürümekte oldukları, duvarları olduğu gibi oymalarla dolu, tavanı Bin Yapraklı Ağaç ile kemer şeklini almış, muazzam galeriye bakmadan.</p>
<p>&quot;Gont,&quot; dedi Kumar, &quot;Orada bir keçi çobanıymış,&quot;</p>
<p>Bu çok iyi bilinen ve basit gerçek karşısında, Enlad'dan gelen çocuk, dönüp küçümseyen bir hayretle Kumar'a baktı. &quot;Keçi çobanı mı?&quot;</p>
<p>&quot;Eğer korsan veya sihirbaz değillerse, Gontlular genellikle keçi çobanı olurlar. Ben sana, o şimdi bir keçi çobanı demedim ki!&quot;</p>
<p>&quot;Ama bir keçi çobanı nasıl Başbüyücü olabilir?&quot;</p>
<p>&quot;Bir prens nasıl olursa öyle. Roke'a gelip bütün Ustaları geçerek,</p>
<p>Halka'yı Atuan'dan çalarak, Ejderhalar Yolu'nda yelken açarak, ErrethAkbe'den beri en büyük büyücü olarak&nbsp; başka nasıl olabilir?&quot; Galerinin kuzey kapısından dışarı çıktılar. Akşamüstünün geç saatleri, sürülmüş tepelere, Thwil Kasabası'nın çatılarına ve gerisindeki körfezin üzerine ılık ve parlak sinmişti. Burada konuşmak için durdular. Kumar, &quot;Elbette, bunlar, bundan çok önceleriydi. Başbüyücü olduğundan beri pek bir şey yapmadı. Hiçbir zaman yapmazlar. Sadece Roke'ta oturup, Denge'ye göz kulak olurlar sanırım. Artık oldukça da yaşlandı,&quot; dedi.</p>
<p>&quot;Yaşlandı mı? Kaç yaşında?&quot;</p>
<p>&quot;Ya kırk, ya da elli yaşında.&quot;</p>
<p>&quot;Onu hiç gördün mü?&quot;</p>
<p>&quot;Elbette gördüm,&quot; dedi Kumar sertçe. Soylu aptal, aynı zamanda soylu bir züppeye de benziyordu.</p>
<p>&quot;Sık sık mı?&quot;</p>
<p>&quot;Hayır. Ortalıklarda görülmez. Fakat Roke'a ilk geldiğim zaman onu gördüm, Çeşmeli Avlu'da.&quot;</p>
<p>&quot;Bugün, ben de onunla orada konuştum,&quot; dedi Arren.</p>
<p>Oğlanın sesinin tonu Kumar'ın ona bakmasına neden oldu; sonra ona tam bir cevap verdi: &quot;Üç yıl önceydi. Ve ben o kadar korkmuştum ki, ona gerçek anlamda bakamadım hiç. Çok küçüktüm tabii. Fakat orada olanları net göremez insan zaten. En çok sesini hatırlıyorum, bir de çeşmenin aktığını.&quot; Bir süre sonra ekledi, &quot;Gerçekten de bir Gont aksanı var.&quot;</p>
<p>&quot;Eğer ejderhalarla kendi dillerinde konuşabilseydim,&quot; dedi Arren, &quot;aksanım bozukmuş düzgünmüş, umursamazdım.&quot;</p>
<p>Bunun üzerine, Kumar ona belli bir takdirle baktı ve sordu, &quot;Buraya okula girmek için mi geldiniz, prensim?&quot;</p>
<p>&quot;Hayır. Ben babamdan Başbüyücü'ye bir haber getirdim.&quot;</p>
<p>&quot;Enlad Krallığı, Prensliklerinden biri, öyle değil mi?&quot;</p>
<p>&quot;Enlad, Ilien ve Way. Havnor ile Ea'da bir zamanlar öyleydi ama o adalarda kralların soyundan gelenler tükenmiş. Ilîen'de soyağacı Denizden Doğan Gemal'den başlayıp tüm adaların kralı olan Maharion üzerinden bugüne kadar izlenebiliyor. Wayde, Akambar ve Shelieth Sülalesinden itibaren.</p>
<p>Aralarında en eskisi olan Enlad'da da Morred'den ve oğlu Serriadhran Enlad Sülalesine kadar.&quot;</p>
<p>Arren bu şecereleri rüyadaymış gibi saymıştı, tıpkı aklı başka bir konuda olan, iyi eğitim görmüş bir bilgin gibi.</p>
<p>&quot;Ölmeden önce, Havnor'da yeniden bir kral görebileceğimize inanıyor musun?&quot;</p>
<p>&quot;Bu konuda pek düşünmedim.&quot;</p>
<p>&quot;Benim geldiğim yerde, Ark'ta, insanlar bu konuyu düşünüyorlar.</p>
<p>Biliyorsun, biz şimdi Ilien Prensliği'nin bir parçası kabul ed iliyoruz barış yapıldığından beri. Kral Rünü'nün Halkası Havnor'daki Krallar Kulesi'ne geri getirileli ne kadar oldu, on yedi yıl mı, on sekiz yıl mı?</p>
<p>İlk zamanlar her şey bir süre için daha iyiydi, fakat şimdi her zamankinden daha kötü. Bir kralın Barış Alâmetini kullanmak için Yerdeniz tahtına oturmasının zamanı geldi.</p>
<p>İnsanlar artık, savaşlardan, yağmalardan, malını pahalıya satan tacirlerden, çok vergi alan prenslerden ve azılı güçlerin yarattığı kargaşadan bıktı. Roke yol gösteriyor ama yönetemiyor. Denge burada, ama Güç kralın ellerinde olmalı.&quot;</p>
<p>Kumar şaklabanlığını bir kenara bırakarak, gerçek bir ilgiyle konuşmaya başladı ve sonunda Arrenin dikkatini çekebildi. &quot;Enlad zengin ve barış dolu bir ülke,&quot; dedi yavaş yavaş. &quot;Hiçbir zaman bu tür rekabete girmemiş. Diğer adalardaki sıkıntıları duyuyoruz. Fakat Maharion öldüğünden beri Havnor'daki tahta bir kral oturmadı: sekiz yüzyıldır. Acaba, adalar bir kralı kabullenebilir mi gerçekten?&quot;</p>
<p>&quot;Eğer barış içinde ve güçle gelirse; eğer Roke ve Havnor onun talebini tanırsa&quot;</p>
<p>&quot;Ayrıca yerine getirilmesi gereken bir de kehanet var, öyle değil mi? Maharion, bir sonraki kralın bir büyücü olacağını söylemiş.&quot;</p>
<p>&quot;Okuyucu Usta Havnor'lu ve bu konuyla da ilgileniyor; üç yıldır sözleri bize tekrar tekrar söylüyor. Maharion, Yaşarken karanlık ülkeyi geçmiş ve günün uzak sahillerine gitmiş olan kişi benim tahtımı devralacaktır, demiş.&quot;</p>
<p>&quot;O yüzden de bir büyücü olacak.&quot;</p>
<p>&quot;Evet, sadece bir büyücü veya bir sihirbaz karanlık ülkeye gidip geri gelebildiğine göre. Yine de, onlar bile o ülkeyi geçmiyorlar. En azından, sanki sadece bir sınırı varmış ve onun gerisinde hiç son yokmuş gibi söz ediyorlar oradan. O halde günün uzak sahilleri nedir öyleyse? Ama işte Son Kral'ın kehaneti böyle; o yüzden bir gün bu kehanete uyacak biri doğacaktır. Roke da onu tanıyacak ve donanmalar, ordular, uluslar onun altında birleşecektir. O zaman, tekrar, dünyanın ortasında, Havnor'daki Krallar Kulesi'nde, bir hükümdar olacak. Böyle bir krala ben de giderim; gerçek bir krala tüm kalbim ve tüm sanatımla hizmet ederim,&quot; dedi Kumar; sonra gülerek omuzlarını silkti, Arren fazla heyecanlandığını sanmasın diye. Ama Arren ona dostça bakıyor ve &quot;Benim Başbüyücü'ye karşı hissettiklerimi o da krala karşı hissedecek demek ki,&quot; diye düşünüyordu, Dışından, &quot;Bir kralın da çevresinde senin gibi insanlara ihtiyacı vardır,&quot; dedi.</p>
<p>Arkalarındaki Büyük Ev'in gongu, yüksek sesle anlayıncaya kadar her biri kendi düşüncelerine dalmış ama yine de yoldaşça durdular.</p>
<p>&quot;İşte!&quot; dedi Kumar. &quot;Bu gece mercimek ve soğan çorbası var. Haydi gel.&quot; &quot;Yemek pişirmediklerini söylemiştin ya,&quot; dedi. Arren, hâlâ rüyadaymış gibi peşinden giderken.</p>
<p>&quot;Ah, bazan, yanlışlıkla... &ldquo;</p>
<p>Akşam yemeğine hiç büyü katılmamıştı ama oldukça besleyiciydi. Yemekten sonra, alacakaranlığın yumuşak maviliği altında, kırlarda dolaştılar.</p>
<p>&quot;Burası Roke Tepesi,&quot; dedi Kumar, toparlak bir tepeye tırmanırlarken.</p>
<p>Çiğle ıslanmış otlar bacaklarına sürünüyordu; aşağıda Thwilbum bataklığında, minik kurbağaların korosu kısalmaya başlayan yıldızlı gecelerin ilk sıcaklığını karşılıyordu.</p>
<p>Buradaki topraklarda bir gizem vardı. Kumar yavaşça, &quot;ilk Sözcük söylendiğinde, denizden çıkan ilk kara parçası bu tepeymiş,&quot; dedi.</p>
<p>&quot;Ve batacak olan son kara da o olacak, her şey yok olduğunda,&quot; dedi Arren.</p>
<p>&quot;O yüzden, üzerinde durulabilecek, emin bir yer,&quot; dedi Kumar, korkuyu üzerinden atarak; fakat sonra dehşetle bağırdı,</p>
<p>&quot;Bak! Koru!&quot;</p>
<p>Tepe'nin güneyinde, toprağın üzerinde büyük bir ışık belirmişti, doğan bir ay gibi, ama incelmiş ay şimdiden batı tarafında, tepelerin üzerinden batıyordu; bu ışıkta bir kıpırtı vardı, tıpkı rüzgârdaki yaprakların kıpırtıları gibi.</p>
<p>&quot;Nedir bu?&quot;</p>
<p>&quot;Korudan geliyor. Ustalar orada olmalılar. Beş yıl önce, Başbüyücü'yü seçmek için toplandıklarında da, bütün bir gece boyunca ışığın böyle ay ışığı gibi parladığını söylerler. İyi ama şimdi neden toplanıyorlar?</p>
<p>Senin getirmiş olduğun haberden ötürü olabilir mi?&quot;</p>
<p>&quot;Olabilir,&quot; dedi Arren.</p>
<p>Kumar, heyecanlanarak ve sabırsızlıkla, Ustalar Divanı'nın toplanmasının ne anlama gelebileceği söylentilerini öğrenmek için Büyük Ev'e dönmek istedi. Arren onunla birlikte gitti ama ortada sadece batmakta olan hilâl ile bahar yıldızlan kalıncaya ve o garip ışık bayır tarafından gizleninceye kadar arkasına baktı durdu.</p>
<p>Arren karanlıkta, taştan bir hücre olan yatak odasında tek başına, gözleri açık olarak yattı. Hayatı boyunca rahat bir yatakta, yumuşak kürkler altında uyumuştu. Taş zeminde ottan bir döşek ve kaba çuha bir battaniye: Enlad'dan onu getiren yirmi kürekli kadırgada bile genç prenslerini daha iyi ağırlamışlardı. Ama o bunların hiçbirine dikkat etmiyordu. &quot;Dünyanın ortasındayım,&quot; diye düşünüyordu. &quot;Ustalar kutsal yerde konuşuyorlar. Ne yapacaklar acaba? Büyüyü kurtarmak için büyük bir büyü mü örecekler? Büyücülüğün dünyadan silindiği doğru mu acaba? Roke'u bile tehdit eden bir tehlike var mı? Ben burada kalacağım. Enlad'da bir prens olmaktansa onun odasını süpürmeye bile razıyım. Benim bir çırak olarak kalmama izin verir mi? Ama belki de artık büyü sanatı öğretilmeyecek, nesnelerin gerçek isimleri öğrenilmeyecek. Babamda büyücülük hüneri var ama bende yok; belki gerçekten de büyü yeryüzünden silinmektedir. Yine de onun yakınında kalacağım, gücünü ve sanatım kaybetse bile. Onu hiç görmesem bile. Bir daha bana tek bir söz bile etmese de.&quot; Fakat hararetli hayalleri onu sürükleyip daha ileriye götürdü, böylece bir anda kendini bir kez daha avluda, üvez ağacının altında Başbüyücü'yle yüz yüze buldu, gökyüzü karanlıktı, ağaç yapraksız ve çeşme sessizdi; &quot;Efendim, fırtına iyice üzerimize çöktü, yine de ben sizinle kalıp hizmet edeceğim,&quot; dedi;</p>
<p>Başbüyücü ona gülümsedim. Hayali burada çıkmaza giriyordu çünkü o esmer yüzün gülümsediğini hiç görmemişti.</p>
<p>Sabah, bir gün önce bir çocuk, o gün ise bir adam olduğunu hissederek kalktı. Her şeye hazırdı. Ama sırası gelince, ağzı açık kalakaldı.</p>
<p>&quot;Başbüyücü sizinle görüşmek istiyor, Prens Arren,&quot; dedi kapıdaki küçük çırak bir an bekledi, sonra Arren kendini toplayıp bir cevap veremeden kaçıp gitti.</p>
<p>Nereye gitmesi gerektiğini bilmeksizin, kulenin merdivenlerinden aşağıya inip taş koridorlardan geçerek Çeşmeli Avlu'ya doğru İlerledi. Gülümsediğinde burnundan yanaklarına doğru derin kırışıklıklar oluşan yaşlı bir adam onu koridorda karşıladı: Bir gün önce, limandan ilk geldiğinde, onu Büyük Ev'in kapısında karşılayan ve içeri girmeden önce ondan gerçek ismini isteyen adam. &quot;Bu taraftan gel&quot; dedi Kapıcı.</p>
<p>Binanın bu tarafındaki geçitler ve salonlar sessiz, oğlanların binanın diğer taraflarını canlandıran koşuşturma ve şamatasından yoksundu. Burada insan duvarların muazzam eskiliğini hissediyordu. Bu kadim taşları örmüş olan ve onları koruyan sihir burada elle tutulur bir haldeydi. Rünler aralıklarla duvarlara derin derin oyulmuş, bazıları gümüşle doldurulmuştu. Arren babasından Hard dilinin Rünler'ini öğrenmişti, fakat bazılarının anlamlarını neredeyse bilecekmiş veya biliyormuş da unutmuş gibi hissetse de, bunların hiçbirini bilmiyordu.</p>
<p>&quot;Haydi bakalım delikanlı,&quot; dedi, Lord veya Prens gibi ünvanları hiç hesaba katmayan Kapıcı. Arren, bir tarafındaki taş ocakta yanan ateşin alevleri meşe zemine yansıyan, öbür tarafında da keskin pencerelerden sisin soğuk ve yumuşak ışığı içeriye süzülen alçak kirişli uzun odaya giren adamı izledi. Ocağın önünde bir grup adam duruyordu. İçeri girerken hepsi ona baktılar fakat aralarında o sadece birini gördü, Başbüyücü'yü. Durdu, eğilerek selam verdi ve dili tutulmuş gibi kalakaldı.</p>
<p>&quot;Bunlar Roke'un Ustaları, Arren,&quot; dedi Başbüyücü, &quot;dokuzun yedisi. Şekillendirme Ustası Koru'dan ayrılmadı, İsimci Usta da otuz mil kuzeydeki kulesinde. Hepsi senin buraya gönderilme nedenini biliyor. Efendiler, bu Morred'in oğlu.&quot;</p>
<p>Bu ifade karşısında Arren gurur değil sadece bir çeşit korku duydu, Soyuyla gurur duyuyordu ama kendini sadece prenslerin bir mirasçısı, Enlad Hanedanı'ndan biri olarak görüyordu. Bu hanedanın kurucusu olan Morred iki bin yıl önce ölmüştü. Onun kahramanlıkları efsaneleşmiş, bugünkü dünyaya ait olmayan şeylerdi. Başbüyücü onu sanki bir efsanenin oğlu, rüyaların mirasçısı olarak göstermişti.</p>
<p>Başını kaldırıp da sekiz büyücünün yüzüne bakmaya cesaret edemedi. Başbüyücü'nün asasının demir çakılmış ucuna bakıp yanaklarına kanın hücum ettiğini hissetti.</p>
<p>&quot;Gel, birlikte kahvaltı edelim,&quot; dedi Başbüyücü ve onları pencerelerin altındaki masaya buyur etti. Masada süt, ekşi bira, ekmek, taze tereyağı ve peynir vardı. Arren de onlarla birlikte oturup yedi.</p>
<p>Tüm hayatı soylular, arazi sahipleri ve zengin tüccarlar arasında geçmişti. Babasının Benla'daki salonları bu tür insanlarla doluydu: Çok fazla şeye sahip olan adamlar, çok fazla alıp satan adamlar, dünya malı açısından zengin insanlar. Onlar et yer, şarap içer ve yüksek sesle konuşurlardı; birçoğu tartışır, birçoğu Övgüler yağdırır, en çoğu da kendileri için bir şeyler ararlardı. Arren, genç olmasına rağmen, insanlığın hal ve tavırlarıyla, kendisini nasıl gizlediğiyle ilgili çok şey öğrenmişti. Fakat bunlar gibi insanlar arasında hiç bulunmamıştı.</p>
<p>Ekmek yiyor, az konuşuyor ve yüzlerinde sakin bir ifade taşıyorlardı. Bir şey aranıyorlarsa bile bu kendileri için değildi. Yine de bunlar büyük güçlerin insanlarıydılar: Arren bunu da fark etmişti.</p>
<p>Başbüyücü Çevik Atmaca masanın başında oturuyor ve söylenenleri dinliyor görünüyordu; yine de üzerinde bir sessizlik vardı ve kimse onunla konuşmuyordu. Arren de kendi haline bırakılmıştı, böylece kendini toparlayacak zaman buldu. Solunda Kapıcı vardı, sağında da, en sonunda ona &quot;Biz köylüyüz Prens Arren. Ben doğu Enlad'da Aol Ormanı'nın yakınında doğmuşum&quot; diyen, kibar görünüşlü, beyaz saçlı bir adam vardı, &quot;Ben o ormanda avlanmıştım,&quot; diye cevap verdi Arren ve bir süre Efsaneler Adası'nın ormanları, kasabaları hakkında konuştular, böylece Arren memleketinin hatıralarıyla rahatlamış oldu.</p>
<p>Yemek bitince bir kez daha ocağın Önünde toplandılar, kimisi ayakta, kimisi oturarak; biraz sessizlik oldu.</p>
<p>&quot;Dün gece,&quot; dedi Başbüyücü, &quot;divanı topladık. Uzun uzun konuştuk, yine de bir şey çözemedik. Şimdi, sabah ışığında, geceki yargınızı onaylayıp onaylamadığınızı duymak istiyorum.&quot;</p>
<p>&quot;Bir şeyi çözememiş olmamız,&quot; dedi, tıknaz, esmer, dingin bakışlı bir adam olan Şifacı Usta, &quot;kendisi bir yargı. Koru'da şekiller düzene girer ama biz orada tartışmadan başka bir şey bulamadık.&quot; &quot;Sadece düzeni yeterince açıkça göremediğimiz için,&quot; dedi beyaz saçlı Enladlı büyücü&nbsp; Dönüşüm Ustası. &quot;Yeterince bilmiyoruz. Wathort'tan söylentiler; Enlad'dan haberler. Garip haberler, üzerine düşülmesi gereken haberler. Fakat bu denli küçük bir temel üzerine bu kadar büyük bir korku kurmak gereksiz. Birkaç sihirbaz sihirlerini unuttular diye bizim gücümüz tehdit altında demek değildir&quot;</p>
<p>&quot;Bence de öyle,&quot; dedi ince, cin gibi bakışlı adam&nbsp; Yel anahtarı Usta. &quot;Hepimizin gücü yerinde değil mi? Koru'daki ağaçlar büyüyüp yaprak açmıyorlar mı? Gökyüzündeki fırtınalar bizim sözümüzü dinlemiyorlar mı? Kim, insanlığın en eski sanatı olan büyücülük sanatı için korkabilir?&quot;</p>
<p>&quot;Hiç kimse,&quot; dedi uzun boylu, etkileyici bir sese, esmer ve soylu bir yüze sahip olan Çağrı Usta, &quot;hiç kimse, hiçbir güç, büyücülük fiilini bağlayıp gücün sözcüklerini susturamaz. Çünkü bunlar Yaradılış'ın biricik sözleri; bunları susturan kişi dünyayı da yok eder&quot;</p>
<p>&quot;Öyle; ve bunu yapacak olan kişi de ne Wathort ne de Narveduen'de olacaktır,&quot; dedi Dönüşüm Ustası, &quot;Burada, Roke'un kapılarında olacaktır; o zaman dünyanın sonu da yaklaşmış demektir! Henüz o aşamaya gelmedik.&quot; &quot;Yine de yanlış olan bir şey var,&quot; dedi bir başkası; hepsi ona baktılar:</p>
<p>Geniş göğüslü, meşe bir fıçı kadar sağlam bir adam ateşin yanında oturuyordu; sesi büyük bir çanın notası gibi yumuşak ve içten çıkıyordu. Okuyucu Usta'ydı o. &quot;Havnor'da bulunması gereken kral nerede? Roke, dünyanın kalbi değil. ErrethAkbe'nin kılıcının saplanmış olduğu ve içinde Serriadh'ın, Akambar'ın, Maharion'un tahtının bulunduğu o kuledir dünyanın kalbi. Sekiz yüzyıldır dünyanın kalbi boş. Elimizde bir taç var ama onu takan bir kral yok. Elimizde Kaybolmuş Rün, Kralın Rünü, Barış Rünü var, bize geri döndü, ama barış var mı? Tahta bir kral otursun, o zaman barış olacaktır; en uzaktaki Uçyöreler'de bile sihirbazlar sanatlarını, kafaları karışmadan icra edeceklerdir, düzen ve her şey için uygun bir zaman olacaktır.&quot;</p>
<p>&quot;Öyle,&quot; dedi, zayıf, çevik bir adam, hali tavrı alçakgönüllü olan ama derinleri gören keskin bakışlı El Usta. &quot;Seninle aynı fikirdeyim Okuyucu. Dünyadaki her şey yoldan çıkmışken, büyücülüğün de yoldan çıkmasına şaşmamak gerek. Bütün sürü dağılınca, bizim kara koyun ağılda mı kalır?&quot; Bu söz üzerine Kapıcı güldü ama hiçbir şey söylemedi.</p>
<p>&quot;O halde sizler diyorsunuz ki,&quot; dedi Başbüyücü, &quot;çok fazla ters giden bir şey yok; ya da eğer bir şey varsa, o da şu nedenden kaynaklanıyor: Adalarımız ya hiç yönetilmiyorlar ya da kötü yönetiliyorlar, böylece insanlığın tüm sanatları ve tüm hünerleri, ihmal edilmiş olmanın cefasını çekiyor. Buraya kadar sizinle aynı fikirdeyim. Gerçekten de Güney barışçıl ticarete tamamen kapalı, bu yüzden de elimizde yalnızca dedikodular var; kim Batı Uçyöreler'den sağlıklı bir haber alabiliyor, Narveduen dışında?</p>
<p>Eğer gemiler eskisi gibi sağ salim gidip gelebiliyorlarsa, eğer Yerdeniz'deki adalarımız birbirine iyice kaynaşmışsa, uzak yerlerde neler olduğunu öğrenebiliriz ve bunun üzerine harekete geçebiliriz. Ve sanırım harekete geçeceğiz! Çünkü, efendiler, Enlad Prensi'nin bize Yaradılış sözcüklerini kullandığı halde, bunları söylerken anlamlarını dahi bilmediğini söylemesi; ve Şekillendirme Ustası'nın köklerde korku olduğunu ve söyleyecek başka bir şey olmadığını söylemesi endişe etmemiz için yeterli değil mi? Fırtına başladığında, ilk görünen şey ufuktaki küçük buluttur,&quot;</p>
<p>&quot;Senin kara şeylere karşı bir sezgin vardır Çevik Atmaca,&quot; dedi Kapıcı.</p>
<p>&quot;Hep de vardı. Sence ters giden şey ne, söyle.&quot;</p>
<p>&quot;Bilmiyorum, Gücün kendisinde bir zayıflama var. Bir çözülme isteği var. Öyle hissediyorum ki efendiler, öyle hissediyorum ki, sanki biz burada oturmuş konuşurken, hepimiz ölümcül yaralar almışız ve biz bir yandan konuşurken, damarlarımızdan kan yavaş yavaş sızmakta... &quot;</p>
<p>&quot;Ve sen de bir şeyler yapmaya başlayacaksın,&quot;</p>
<p>&quot;Öyle,&quot; dedi Başbüyücü.</p>
<p>&quot;Öyleyse,&quot; dedi Kapıcı, &quot;baykuşlar, atmacanın uçuşuna engel olabilirler mi?&quot;</p>
<p>&quot;İyi ama nereye gideceksin?&quot; diye sordu Dönüşüm Ustası; Okuyucu ona cevap verdi: &quot;Kralımızı arayıp onu tahtına getirmeye!&quot;</p>
<p>Başbüyücü Okuyucu'ya şevkle baktı ama sadece, &quot;Ben belanın olduğu yere gideceğim,&quot; dedi,</p>
<p>&quot;Güneye ya da batıya,&quot; dedi Yel anahtarı Usta.</p>
<p>&quot;Ve eğer gerekirse kuzeye ve doğuya,&quot; dedi Kapıcı.</p>
<p>&quot;Ama size burada ihtiyaç var, efendim,&quot; dedi Dönüşüm Ustası. &quot;Yabancı denizlerde, pek de dost olmayan insanlar arasında, körü körüne aramaktansa burada, büyünün daha kuvvetli olduğu yerde kalıp, bu kötülüğün veya düzensizliğin ne olduğunu sanatlarımız sayesinde bulmak daha akıllıca olmaz mı?&quot;</p>
<p>&quot;Sanatlarımın bana yararı olmuyor,&quot; dedi Başbüyücü. Sesinde hepsinin, ciddi ve huzursuz gözlerle ona bakmasına neden olan bir şey vardı. &quot;Ben Roke'un yöneticisiyim. Roke'u kolay kolay terk etmem. Sizin ve benim düşüncelerimin bir olmasını isterdim; fakat şimdilik bu ümit edebileceğimiz bir şey değil. Karar bana ait olmalı; ve ben gitmem gerektiğini düşünüyorum.&quot;</p>
<p>&quot;Biz de bu karara boyun eğiyoruz,&quot; dedi Çağrı Usta.</p>
<p>&quot;Ben de tek başıma gidiyorum. Siz, Roke Divanı'sınız ve Divanın bölünmemesi gerekir. Yine de, eğer gelmeyi kabul ederse, yanıma birisini alacağım.&quot; Arren'e baktı. &quot;Dün bana hizmetini sunmuştun. Dün gece Şekillendirme Ustası, 'Hiçbir insan Roke kıyılarına tesadüfen gelmez. Bu haberin taşıyıcısının Morred'in oğlu olması da bir tesadüf olamaz,' dedi.</p>
<p>Ve bütün gece boyunca bize söyleyecek başka sözü olmadı. O yüzden sana soruyorum Arren, benimle gelir misin?&quot;</p>
<p>&quot;Evet, efendim,&quot; dedi Arren, kuruyan boğazıyla.</p>
<p>&quot;Prens baban, muhakkak ki seni bu tehlikeye atmazdı&quot; dedi Dönüşüm Ustası, biraz sertçe ve Başbüyücü'ye, &quot;Delikanlı çok genç ve bir büyücü olarak eğitilmemiş,&quot; dedi.</p>
<p>&quot;Bende her ikimize de yetecek kadar yıl ve büyü var,&quot; dedi Çevik Atmaca, kuru bir sesle, &quot;Arren, baban ne yapardı?&quot;</p>
<p>&quot;Gitmeme izin verirdi.&quot;</p>
<p>&quot;Nereden biliyorsun?&quot; diye sordu Çağrı Usta. Arren, nereye, ne zaman veya neden gitmesini istediklerini bilmiyordu. Bu ağırbaşlı, dürüst ve müthiş adamlardan korkmuş ve utanmıştı. Eğer düşünecek zamanı olsaydı, hiçbir şey söyleyemezdi. Fakat düşünecek zamanı yoktu; ve Başbüyücü ona, &quot;Benimle gelir misin?&quot; diye sormuştu,</p>
<p>&quot;Babam beni buraya yolladığında, 'Korkarım dünyaya karanlık bir zaman geliyor, tehlike zamanı, O yüzden, başka biri yerine seni yolluyorum haberci olarak, çünkü sen, bu konuda Bilgeler Adası'ndan yardım mı istememiz yoksa onlara Enlad'ın yardımını mı teklif etmemiz gerektiği konusunda bir karara varabilirsin,' demişti. Sonuç olarak eğer bana ihtiyacınız varsa, işte buradayım.&quot;</p>
<p>Bunun üzerine Başbüyücü'nün gülümsediğini gördü. Çok kısa olmasına karşın, o gülümseyişte büyük bir tatlılık vardı. &quot;Görüyor musunuz?&quot; dedi, diğer yedi büyücüye. &quot;Yaş veya büyücülük, buna bir şey ekleyebilir mi?&quot;</p>
<p>O zaman Arren, hepsinin ona değer vererek baktığını hissetti, ama yine de, bir çeşit düşünüp taşınan veya sorgulayan bir bakıştı bu. Çağrı Usta, yay şeklindeki kaşlarını çatarak, konuştu: &quot;Anlayamıyorum efendim. Gitme eğilimindesiniz, tamam. Beş yıldır burada, kafese kapatıldınız. Fakat daha önceleri hep yalnızdınız; hep yalnız gittiniz. Şimdi neden yanınızda birisi olmalı?&quot;</p>
<p>Sesinde hafif bir gözdağı veya alayla, &quot;Daha önce hiç yardıma ihtiyacım olmamıştı,&quot; dedi Çevik Atmaca. &quot;Ve kendime uygun bir arkadaş buldum.&quot; Üzerinde tehlikeli bir hal vardı; uzun boylu Çağrı Usta, kaşlarını çatmaya devam ettiği halde, başka bir şey sormadı.</p>
<p>Fakat bilge ve sabırlı bir öküz gibi kara ve sakin bakışlı olan Şifacı Usta yerinden kalkıp bir heykel gibi durdu. &quot;Gidin efendim,&quot; dedi, &quot;oğlanı da yanınıza alın. Ve size sonuna kadar güveniyoruz.&quot;</p>
<p>Birer birer diğerleri de sessizce, rıza gösterdiler ve yedisinin içinden bir tek Çağrı Usta kalıncaya kadar, birer ikişer çekildiler.</p>
<p>&quot;Çevik Atmaca,&quot; dedi Çağrı Usta, &quot;Senin kararını sorgulamayı amaçlamıyorum. Sadece ben derim ki, eğer haklıysan, eğer bir dengesizlik ve büyük bir belanın tehlikesi gerçekten varsa, Wathort'a veya Batı Ucyöresi'ne veya dünyanın ucuna yapılacak bir yolculuk, yetmez. Gitmen gereken yere, bu arkadaşını da götürebilir misin ve bu ona haksızlık olmaz mı?&quot;</p>
<p>Arren'den ayrı duruyorlardı ve Çağrı Usta sesini alçaltmıştı ama Başbüyücü yüksek sesle cevapladı: &quot;Haksızlık olmaz.&quot;</p>
<p>&quot;Bana bildiğin her şeyi anlatmıyorsun,&quot; dedi Çağrı Usta.</p>
<p>&quot;Eğer bilseydim, konuşurdum. Hiçbir şey bilmiyorum. Çok şey tahmin ediyorum.&quot;</p>
<p>&quot;İzin ver ben de seninle geleyim.&quot; &quot;Birinin kapıları koruması gerekir.&quot; &quot;Bunu Kapıcı yapıyor &quot;</p>
<p>&quot;Sadece Roke'un kapılarını değil. Burada kal. Burada kal ve taş duvarı izle, bak bakalım onu kim geçiyor ve yüzleri ne yöne dönük. Bir gedik var,</p>
<p>Thorion, bir kırık, bir yara var ve benim gidip bunu bulmam gerek. Eğer ben kaybolursam, o zaman belki onu sen bulursun. Ama bekle. Beni beklemeni emrediyorum.&quot; Artık Kadim Lisan'da konuşuyordu, gerçek büyülerin yapıldığı ve büyünün büyük eylemlerinin dayanağı olan Yaradılış dilinde; sohbet sırasında çok az kullanılırdı bu dil, bir tek ejderhalar arasında konuşulurdu. Çağrı Usta daha fazla tartışıp karşı çıkmadı, başı dik, sessizce hem Başbüyücü'yü hem de Arren'i selamlayıp ayrıldı.</p>
<p>Ateş ocakta çatırdadı. Dışarıda, şekilsiz ve sönük sis pencerelere yaslanıyordu.</p>
<p>Başbüyücü, Arren'in varlığını unutmuşçasına alevlere daldı. Oğlan ocaktan belli bir uzaklıkta, kararsız ve biraz da yalnız, yine kendini karanlık, sınırsız ve akıl karıştıran bu boşlukta küçük bir varlık gibi hissederek duruyor, izin isteyip ayrılması mı yoksa ayrılması için izin verilinceye kadar beklemesi mi gerektiğini bilemiyordu.</p>
<p>&quot;İlk önce Hort Kenti'ne gideceğiz,&quot; dedi Çevik Atmaca, sırtını ateşe dönerek. &quot;Tüm Kuzey Uçyöre haberleri orada toplanır;orada bize yol gösterecek bir şey bulabiliriz. Gemin hâlâ körfezde bekliyor. Kaptanla konuş; babana haber götürsün. Bence bizim en kısa zamanda ayrılmamız gerekiyor. Yarın şafakla. Kayıkhanemin yanındaki basamaklara gel.&quot;</p>
<p>&quot;Efendim, aradığınız&quot; Bir an sesi takıldı kaldı. &quot;Aradığınız şey nedir?&quot; &quot;Bilmiyorum Arren.&quot;</p>
<p>&quot;O halde, onu nasıl arayacağım? Onu da bilmiyorum. Belki de o beni arar.&quot; Arrene biraz gülümsedi ama yüzü pencerelerin gri ışığında demir gibiydi, &quot;Efendim&quot; dedi Arren, artık sesine hakim olabiliyordu, &quot;Morred'in soyundan geldiğim doğru, eğer böylesine eski bir soyun izi doğru sürülebüirse. Ve eğer size hizmet edebilirsem bunu tüm hayatımın en büyük şansı ve şerefi olarak addedeceğim; bu hizmetten başka yapmayı dilediğim hiçbir şey de yok. Ama korkarım, siz beni olduğumdan fazla görüyorsunuz,&quot; &quot;Belki,&quot; dedi Başbüyücü.</p>
<p>&quot;Benim büyük bir yeteneğim veya hünerim yok. Küçük kılıçlarla da, iri kılıçlarla da dövüşürüm. Yelken kullanabilirim. Saray danslarım ve halk danslarını bilirim. Saraylılar arasındaki tartışmaları uzlaştırabilirim. Güreşebilirim. Kötü bir okçuyumdur; hünerli bir tenis oyuncusuyumdur. Şarkı söyler, arp ve lavta çalabilirim. Hepsi de bu. Başka hiçbir şey yok. Size ne faydam dokunabilir ki? Çağrı Usta haklı&quot;</p>
<p>&quot;Ah, sen de gördün, değil mi? Kıskandı. Daha eski bir sadakatin ayrıcalığını talep ediyor.&quot;</p>
<p>&quot;Ve daha büyük bir hünerin, efendim.&quot;</p>
<p>&quot;O halde, onun benimle gelmesini, senin de burada kalmanı mı tercih ediyorsun?&quot;</p>
<p>&quot;Hayır ama korkuyorum''</p>
<p>&quot;Neden korkuyorsun?&quot;</p>
<p>Oğlanın gözlerine yaşlar doldu, &quot;Sizi hayal kırıklığına uğratmaktan.&quot; Başbüyücü tekrar ateşe doğru döndü. &quot;Otur Arren,&quot; dedi; oğlan ocağın köşesindeki taştan oturma yerine gitti. &quot;Seni, ben ne bir büyücü, ne bir savaşçı ne de gelişimini tamamlamış herhangi bir şey yerine koydum. Ne olduğunu bilmiyorum, yine de yelken kullanabilmene sevindim... Ne olacağını ise kimse bilmiyor. Fakat şu kadarını biliyorum: Sen Morred'in ve Seriadh'ın oğlusun.&quot;</p>
<p>Arren sesini çıkarmadı. &quot;Bu doğru, efendim&quot; dedi en sonunda. &quot;Ama... &quot; Başbüyücü bir şey söylemeyince o da cümlesini bitirmek zorunda kaldı.</p>
<p>&quot;Ama ben Morred değilim. Ben sadece benim.&quot;</p>
<p>&quot;Soyunla hiç gurur duymuyor musun?&quot;</p>
<p>&quot;Evet, gurur duyuyorum çünkü bu sayede bir prens oluyorum; bu bir sorumluluk, insanı bir prens gibi yaşamaya zorlayan bir şey&quot;</p>
<p>Başbüyücü bir kez, kesin bir şekilde başını evet anlamında salladı. &quot;Demek istediğim buydu. Geçmişi inkâr etmek, geleceği inkâr etmektir. İnsan kendi alın yazısını kendi yazamaz: Ya kabul eder ya inkâr eder. Eğer üvez ağacının kökleri derinde değilse, başı göğe ermez.&quot; Bunun üzerine Arren şaşkınlıkla başım kaldırdı, çünkü onun gerçek ismi, üvez ağacı anlamındaki Lebannen idi. Ama Başbüyücü ismini söylememişti. &quot;Senin köklerin derinde,&quot; diye devam etti. &quot;Gücün yerinde, yere ihtiyacın var, gelişip serpilmek için yere. Bunun için sana, Enlad'a, evine yapacağın emniyetli bir yolculuk yerine, bilinmeyen bir sona doğru emniyetsiz bir yolculuk öneriyorum. Gelmek zorunda değilsin. Seçim hakkı senin. Sana bu seçimi ben öneriyorum. Çünkü artık ben emniyetli yerlerden, çatılardan ve etrafımdaki duvarlardan bıktım.&quot; Etrafına etkileyici, görmeyen gözlerle bakarak, sözünü birdenbire bitirdi. Arren adamdaki derin huzursuzluğu fark etti ve bu onu korkuttu. Yine de korku coşkuyu canlandırır; kalbi pıt pıt atarak cevapladı:' 'Efendim, sizinle gelmeyi seçiyorum.&quot;</p>
<p>Arren Büyük Ev'i, kalbi ve aklı büyük bir şaşkınlık içinde terk etti.</p>
<p>Kendi kendine mutlu olduğunu söylüyordu ama sözcükler yerini bulmuyor gibiydi. Kendi kendine, Başbüyücü'nün ona güçlü, gelecek vadeden biri olduğunu söylediğini ve kendisinin de böyle bir övgüden gurur duyduğunu söylüyordu ama gururduymuyordu. Neden duymuyordu? Dünyadaki en güçlü büyücü ona, &quot;Yarın kör talihin ucuna yelken açacağız,&quot; demiş, o da kabul edip gelmişti: Gurur duymamalı mıydı? Ama duymuyordu. Sadece şaşkınlık içindeydi.</p>
<p>Thwil Kasabası'nın dik ve dolambaçlı caddelerinden aşağı inip Rıhtım'da gemisinin kaptanını buldu ve ona, &quot;Ben yarın Başbüyücü'yle Wathort'a ve Kuzey Uçyöre'ye doğru yelken açacağım. Prens babama, bu hizmetten azat edildiğim zaman eve, Berila'ya döneceğimi söyleyin,&quot; dedi.</p>
<p>Geminin kaptanı yüzünü astı. Böyle bir haberin taşıyıcısının, Erüad Prensi tarafından nasıl karşılanabileceğini biliyordu. &quot;Bu konuda, sizin elinizden çıkmış bir yazı isterim, Prensim,&quot; dedi. Adamın bu konudaki haklılığını gören Arren aceleyle her şeyin derhal halledilmesi gerektiğini düşünüyordu gidip garip, küçük bir dükkân buldu ve mürekkeptaşı, fırça ve çuha kadar kalın bir parça kâğıt satın aldı; sonra aceleyle rıhtıma dönüp annesiyle babasına yazmak için iskele kenarına oturdu. Annesini bu kâğıt parçası elinde mektubu okurken düşününce içini bir üzüntü kapladı. Annesi neşeli, sabırlı bir kadındı ama Arren, kendisinin onun mutluluğunun kaynağı olduğunu ve kadının onun hemen dönmesini arzuladığını biliyordu. Annesini onun bu uzun yokluğu konusunda avutabilecek hiçbir yol yoktu. Mektubu kuru ve kısaydı. Mektubu kılıç rünüyle imzaladı ve yakındaki bir kalafatçı kabından aldığı bir parça zift ile mühürleyip bunu geminin kaptanına verdi. Sonra, &quot;Bekle!&quot; dedi Sanki gemi o anda hareket edecekmiş gibi, çakıl taşlı sokaklardan o garip, küçük dükkâna koştu. Dükkânı bulmakta zorluk çekti, çünkü Thwil'in sokaklarında değişken bir şey vardı; her defasında dönemeçler insana değişik gibi geliyordu. En sonunda doğru sokağa geldi ve dükkândan içeriye, kapısını süsleyen, iplere dizilmiş kırmızı toprak boncukların arasından bir ok gibi girdi. Mürekkep ve kâğıdı alırken, tokaların ve broşların durduğu bir tepside, yabani bir gül şeklindeki bir broş dikkatini çekmişti; annesinin adı da Gül'dü. &quot;Şunu alacağım,&quot; dedi, aceleyle, prens edasıyla.</p>
<p>&quot;O Adası'nın antika gümüş işçiliği. Görüyorum ki, eski el işlerinden iyi anlıyorsunuz,&quot; dedi dükkân sahibi, Arren'in kılıcının gösterişli kınına değil kabzasına bakarak. Bu dört fildişi eder.&quot;</p>
<p>Arren, hiç soru sormadan, bu oldukça yüksek fiyatı ödedi; kesesinde İç Adalar'da para yerine geçen bu fildişi markalardan daha çok vardı. Annesi için bir armağan fikri de, bunu alma işi de onu mutlu etmişti; dükkândan çıkarken, biraz kasılarak, elini kılıcının topuz gibi kaim olan kabzasının üzerine koydu.</p>
<p>Babası ona o kılıcı, Enlad'dan ayrılışının arifesinde vermişti. Bunu ağır başlılıkla kabul etmiş ve gemide bile kılıcını kuşanmıştı; sanki bunu kuşanması bir görevmişçesine. Kılıcın kalçasındaki ağırlığından ve kılıcın kocamışlığının, ruhuna verdiği ağırlıktan dolayı gurur duyuyordu. Çünkü bu kılıç, Morred ve Elfarran'ın oğlu olan Serriadh'ın kılıcıydı;</p>
<p>ErrethAkbe'nin, Havnor'daki Krallar Kulesi'nin tepesine saplanmış kılıcı hariç, bu kılıçtan daha eski bir kılıç yoktu, Serriadh'ın kılıcı hiçbir zaman kenara kaldırılıp saklanmamış, hep kuşanılmıştı; yine de yüzyıllarla yıpranmamış, zayıf düşmemişti, çünkü büyünün muazzam gücüyle dövülmüştü. Kılıcın tarihinde bir kez bile çekilmemiş olduğu ve yaşama hizmet etmek dışında bir amaçla da çekilemeyeceği söyleniyordu. Çünkü kana susamıştık, öç alma veya hırs amacıyla, kazanmak için yapılan hiçbir savaşta, kendisinin kullanılmasına izin vermezdi. Arren günlük ismini bu kılıçtan, ailesine ait bu büyük hazineden almıştı: Çocukken ona Arrendek deniyordu; &quot;Küçük Kılıç&quot; yani.</p>
<p>Kılıcı hiç kullanmamıştı, babası da, dedesi de kullanmamıştı. Uzun zamandır Enlad'da barış vardı.</p>
<p>&nbsp;Ve şimdi, Büyücüler Adası'nın garip kasabasının sokaklarında, kabzasına dokunduğunda, eline bir tuhaf geldi. Kılıç biçimsiz ve soğuk gelmişti.</p>
<p>Ağırlaşan kılıç, yürüyüşünü güçleştiriyor, onu yana doğru çekiyordu.</p>
<p>Hissettiği şaşkınlık hâlâ devam ediyordu ama sakinleşmişti. Tekrar rıhtıma dönüp broşu gemi kaptanına, annesine götürmesi için verdi ve memleketlerine sağ salim varmalarını temenni ederek iyi yolculuklar diledi. Onlardan ayrılınca, pelerinini, bu eski, eğilmez silahını, ona miras kalan bu öldürücü nesneyi saklayan kının üzerine çekti. Artık kasılarak yürümek içinden gelmiyordu, &quot;Ben ne yapıyorum?&quot; dedi kendi kendine, artık acele etmeden, kasabanın üstündeki Büyük Ev'in kale gibi kütlesine doğru dar yollardan tırmanırken. &quot;Nasıl oluyor da ben eve dönmüyorum? Neden hiç anlamadığım bir şeyi, hiç tanımadığım bir adamla birlikte aramaya koyuluyorum?&quot; Kendi sorusuna verebileceği bir cevabı yoktu.</p>
<p class="p23"><a id="ncx317"></a>&nbsp;</p>
<p class="p22"><a id="ncx318"></a><span class="t14">&nbsp;</span></p>
</body>
</html>