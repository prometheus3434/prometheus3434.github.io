<html xmlns="http://www.w3.org/1999/xhtml">
	<head>
		<title>1-9</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-9" xml:lang="en-GB">Sekizinci bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt8.jpeg"/></span>        </p>
			<p class="paragraf"><span class="CharOverride-12" xml:lang="tr-TR">Sawyer yine yakasına konuşuyordu.  </span></p>
			<p class="paragraf"><span class="CharOverride-12" xml:lang="tr-TR">“Taylor, Bay Grey eve girdi.” İrkilip kulaklığı çıkardı; Taylor’dan ağır bir küfür yiyor olmalıydı.  </span></p>
			<p class="paragraf"><span class="CharOverride-13" xml:lang="tr-TR">Ah, hayır. Taylor endişeliyse...  </span></p>
			<p class="paragraf"><span class="CharOverride-12" xml:lang="tr-TR">“Bırak içeri gireyim lütfen” diye yalvardım.  </span></p>
			<p class="paragraf"><span class="CharOverride-12" xml:lang="tr-TR">“Üzgünüm Bayan Steele. Uzun sürmez.” İki elini de kendini savunur gibi havaya kaldırdı. “Taylor ve çocuklar buraya gelmek üzere.”  </span></p>
			<p class="paragraf"><span class="CharOverride-12" xml:lang="tr-TR">Ah. Kendimi çok âciz hissediyordum. Kıpırdamadan durup en ufak sese bile kulak kabartıyordum ama tek duyabildiğim kendi abartılı soluklarımdı. Gürültüyle ve hızlı hızlı nefes alıyordum. Tüylerim diken dikendi, ağzım kurumuştu ve bayılacak gibi hissediyordum. İçimden </span><span class="CharOverride-13" xml:lang="tr-TR">Lütfen, Christian iyi olsun </span><span class="CharOverride-12" xml:lang="tr-TR">diye dua ediyordum.  </span></p>
			<p class="paragraf"><span class="CharOverride-12" xml:lang="tr-TR">Ne kadar zaman geçtiği hakkında hiçbir fikrim yoktu ve hâlâ hiçbir şey duymamıştık. Ses olmaması tabii ki iyi bir şeydi – silah sesi yoktu. Holdeki masanın etrafında dolaşmaya ve kafamı dağıtmak için duvardaki tabloları seyretmeye başladım.  </span></p>
			<p class="paragraf"><span class="CharOverride-12" xml:lang="tr-TR">Onlara daha önce hiç alıcı gözle bakmamıştım. Hepsi sembolik, dini tablolardı – Meryem ve çocuk; on altısı birden. </span><span class="CharOverride-13" xml:lang="tr-TR">Ne garip.  </span></p>
			<p class="paragraf"><span class="CharOverride-12" xml:lang="tr-TR">Christian dindar olamazdı, değil mi? Büyük salondaki bütün tablolar soyuttu; bunlar farklıydı. Beni daha fazla oyalayamıyorlardı. </span><span class="CharOverride-13" xml:lang="tr-TR">Christian nerede?</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Sawyer’a baktım. Tepkisizce beni izliyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Durum ne?”  </span></p>
			<p class="paragraf"><span class="CharOverride-12" xml:lang="tr-TR">“Bir haber yok Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">Birden kapının kolu oynadı. Sawyer fişek gibi dönüp omzuna asılı kılıftan tabancasını çekti.  </span></p>
			<p class="paragraf"><span class="CharOverride-12" xml:lang="tr-TR">Donakaldım. Kapının arkasında Christian belirdi.  </span></p>
			<p class="paragraf"><span class="CharOverride-12" xml:lang="tr-TR">Hemen silahını geri koyup içeri girmem için çekilen Sawyer’a kaşlarını çatarak, “Tehlike yok” dedi.  </span></p>
			<p class="paragraf"><span class="CharOverride-12" xml:lang="tr-TR">Bana elini uzatırken, “Taylor olayı büyütüyor” diye homurdandı. Kıpırdayamadan afallamış halde ona bakarak her detayı içime çektim: dağınık saçları, gözlerinin etrafındaki gerginlik, sıkılı çenesi, gömleğinin açık iki üst düğmesi. On yıl yaşlanmış olmalıydım. Christian bana endişeyle bakarak kaşlarını çattı. Bakışları karanlıktı.  </span></p>
			<p class="paragraf"><span class="CharOverride-12" xml:lang="tr-TR">“Her şey yolunda bebek.” Bana doğru gelip beni kollarına alarak saçımı öptü. “Gel, yorgunsun. Yatağa.”  </span></p>
			<p class="paragraf"><span class="CharOverride-12" xml:lang="tr-TR">“O kadar endişelendim ki” diye mırıldanırken kucağının tadını çıkarıyordum. Başımı göğsüne yaslayıp o tatlı kokusunu içime çektim.   </span></p>
			<p class="paragraf"><span class="CharOverride-12" xml:lang="tr-TR">“Biliyorum. Hepimiz tedirgin olduk.”  </span></p>
			<p class="paragraf"><span class="CharOverride-12" xml:lang="tr-TR">Sawyer ortadan kayboldu. Herhalde evi kontrol etmek için içerideydi.  </span></p>
			<p class="paragraf"><span class="CharOverride-12" xml:lang="tr-TR">Bıkkın bir sesle, “Eski sevgilileriniz gerçekten de epey zorlu çıkıyorlar Bay Grey” diye mırıldandım. Rahatlamıştı.  </span></p>
			<p class="paragraf"><span class="CharOverride-12" xml:lang="tr-TR">“Evet. Öyleler.”  </span></p>
			<p class="paragraf"><span class="CharOverride-12" xml:lang="tr-TR">Beni bırakıp elimi tuttu; koridordan salona götürdü.   </span></p>
			<p class="paragraf"><span class="CharOverride-12" xml:lang="tr-TR">“Taylor ve ekibi, bütün dolapları ve çekmeceleri kontrol ediyor. Burada olduğunu sanmıyorum.”  </span></p>
			<p class="paragraf"><span class="CharOverride-12" xml:lang="tr-TR">“Neden burada olsun ki?” Anlam veremiyordum.  </span></p>
			<p class="paragraf"><span class="CharOverride-12" xml:lang="tr-TR">“Kesinlikle.”  </span></p>
			<p class="paragraf"><span class="CharOverride-12" xml:lang="tr-TR">“İçeri girebilir miydi?”  </span></p>
			<p class="paragraf"><span class="CharOverride-12" xml:lang="tr-TR">“Nasıl girebilir bilmiyorum. Taylor bazen aşırı tedbirlidir.”  </span></p>
			<p class="paragraf"><span class="CharOverride-12" xml:lang="tr-TR">“Oyun odana baktın mı?” diye fısıldadım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Christian bana bir bakış atarak kaşlarını çattı. “Evet, kilitli. Ama Taylor’la yine de kontrol ettik.”  </span></p>
			<p class="paragraf"><span class="CharOverride-12" xml:lang="tr-TR">Derin bir nefes alarak rahatladım.  </span></p>
			<p class="paragraf"><span class="CharOverride-12" xml:lang="tr-TR">Christian, “İçecek bir şey filan ister misin?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Hayır.” Üzerimden yorgunluk akıyordu. Sadece yatağa gitmek istiyordum.  </span></p>
			<p class="paragraf"><span class="CharOverride-12" xml:lang="tr-TR">“Gel. Seni yatağa yatırayım. Bitmiş görünüyorsun.” İfadesi yumuşadı.  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım. O gelmiyor muydu? Yalnız mı uyumak istiyordu?  </span></p>
			<p class="paragraf"><span class="CharOverride-12" xml:lang="tr-TR">Beni kendi yatak odasına götürünce rahatladım. El çantamı şifoniyerin üzerine koyup içindekileri boşalttım. Bayan Robinson’ın notuna göz attım.  </span></p>
			<p class="paragraf"><span class="CharOverride-12" xml:lang="tr-TR">“Al.” Christian’a uzattım. “Okumak ister misin bilmiyorum. Ben yokmuş gibi davranmak istiyorum.”  </span></p>
			<p class="paragraf"><span class="CharOverride-12" xml:lang="tr-TR">Christian nota hızlıca bir baktı, çenesi kasıldı. İlgisizce, “Aklına takılan hangi soruları yanıtlayabilir, emin değilim” dedi. “Taylor’la konuşmam gerek.” Bana bakıyordu. “Gel, fermuarını indireyim.”  </span></p>
			<p class="paragraf"><span class="CharOverride-12" xml:lang="tr-TR">Arkamı dönerken, “Araba için polisi arayacak mısın?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Saçımı yana aldı, parmakları çıplak sırtıma yumuşak bir şekilde sürtünerek fermuarımı indirdi.   </span></p>
			<p class="paragraf"><span class="CharOverride-12" xml:lang="tr-TR">“Hayır. Polisi karıştırmak istemiyorum. Leila’nın yardıma ihtiyacı var, polis müdahalesine değil ve burada polis istemiyorum. Sadece onu bulmak için daha fazla uğraşmalıyız.” Eğilip omzuma yumuşak bir öpücük kondurdu.  </span></p>
			<p class="paragraf"><span class="CharOverride-12" xml:lang="tr-TR">“Yatağa” diye emretti</span><span class="CharOverride-12" xml:lang="tr-TR">, sonra da çıktı.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Tavanı seyrederek ve Christian’ın dönmesini bekleyerek yatakta uzandım. Bugün çok şey olmuştu. Sindirecek çok şey vardı. Nereden başlamalıydım acaba?  </span></p>
			<p class="paragraf"><span class="CharOverride-12" xml:lang="tr-TR">Sıçrayarak uyandım. Bir an nerede olduğumu anlayamamıştım. Uyumuş muydum? Yatak odasının hafifçe aralık kapısından gelen koridorun loş ışığında gözlerimi kırpıştırırken Christian’ın yanımda olmadığını fark ettim. Neredeydi? Başımı kaldırdım. Yatağın ucunda bir gölge dikiliyordu. Bir kadın mı? Siyahlar içinde? Emin olamıyordum.  </span></p>
			<p class="paragraf"><span class="CharOverride-12" xml:lang="tr-TR">Afallamış halde uzanıp yatağın yanındaki gece lambasını açtım. Tekrar dönüp baktığımda kimse yoktu. Başımı salladım. Hayal mi görmüştüm? Rüya mıydı?  </span></p>
			<p class="paragraf"><span class="CharOverride-12" xml:lang="tr-TR">Doğrulup odaya göz gezdirdim. Belli belirsiz, sinsi bir huzursuzluk içimi kaplıyordu, ama yalnız olduğum belliydi.  </span></p>
			<p class="paragraf"><span class="CharOverride-12" xml:lang="tr-TR">Yüzümü ovuşturdum. Saat kaçtı? Christian neredeydi? Çalar saat sabah 02.15’i gösteriyordu.  </span></p>
			<p class="paragraf"><span class="CharOverride-12" xml:lang="tr-TR">Yataktan isteksizce çıkıp aşırı çalışan hayal gücüm yüzünden rahatım kaçmış halde onu aramaya koyuldum. Olmayan şeyler görmeye başlamıştım. Herhalde gece yaşadığımız dramatik olaylara tepki veriyordum.  </span></p>
			<p class="paragraf"><span class="CharOverride-12" xml:lang="tr-TR">Salon boştu. Sadece kahvaltı barının üzerinde sarkan üç lamba açıktı ama çalışma odasının kapısı aralıktı; Christian’ın telefonda konuştuğunu duyuyordum.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Bu saatte neden arıyorsun bilmiyorum. Sana söyleyecek bir şeyim yok... eh, şimdi söyleyebilirsin. Mesaj filan bırakmana gerek yok.”  </span></p>
			<p class="paragraf"><span class="CharOverride-12" xml:lang="tr-TR">Kapının yanında suçlulukla kulak kabartarak kıpırdamadan durdum. Kiminle konuşuyordu?  </span></p>
			<p class="paragraf"><span class="CharOverride-12" xml:lang="tr-TR">“Hayır, sen dinle. Sana rica ettim, şimdi tekrar söylüyorum. Onu rahat bırak. Seninle bir işi yok. Anlıyor musun?”   </span></p>
			<p class="paragraf"><span class="CharOverride-12" xml:lang="tr-TR">Sesi kızgın çıkıyordu. Kapıyı vurmaya çekindim.  </span></p>
			<p class="paragraf"><span class="CharOverride-12" xml:lang="tr-TR">“Öyle olduğunu biliyorum ama ciddiyim Elena. Bırak artık kızın peşini. Kaç kez tekrarlamam gerek? Beni dinliyor musun?.. İyi. İyi geceler.” Telefonu masaya sinirle çarptı.  </span></p>
			<p class="paragraf"><span class="CharOverride-13" xml:lang="tr-TR">Ah, lanet olsun</span><span class="CharOverride-12" xml:lang="tr-TR">. Çekinerek kapıyı tıklattım.  </span></p>
			<p class="paragraf"><span class="CharOverride-12" xml:lang="tr-TR">“Ne?” diye çıkıştı. Neredeyse koşarak kaçmak istedim.  </span></p>
			<p class="paragraf"><span class="CharOverride-12" xml:lang="tr-TR">Masada başını ellerinin arasına almış oturuyordu. Başını kaldırdı. Bakışlarında fırtınalar kopuyordu ama beni gördüğünde ifadesi yumuşadı. Gözleri kocaman açıktı ve temkinli bir ifadeyle bakıyordu. Birden gözüme o kadar yorgun göründü ki içim sızladı.  </span></p>
			<p class="paragraf"><span class="CharOverride-12" xml:lang="tr-TR">Gözlerini kırpıştırdı. Bakışları bacaklarımdan aşağı doğru inip tekrar yukarı çıktı. Üzerimde onun tişörtlerinden biri vardı.  </span></p>
			<p class="paragraf"><span class="CharOverride-12" xml:lang="tr-TR">“Saten veya ipekler içinde olmalısın Anastasia” diye fısıldadı. “Ama benim tişörtümün içinde bile güzel görünüyorsun.”  </span></p>
			<p class="paragraf"><span class="CharOverride-12" xml:lang="tr-TR">Ah, beklenmedik bir iltifat. “Seni özledim. Yatağa gel.”  </span></p>
			<p class="paragraf"><span class="CharOverride-12" xml:lang="tr-TR">Sandalyesinden yavaşça kalktı. Üzerinde hâlâ beyaz gömleği ve siyah smokin pantolonu vardı. Ama şimdi parlayan gözleri vaatle doluydu... ama biraz hüzün de vardı. Önümde durup ciddi gözlerle bana baktı ama dokunmadı.  </span></p>
			<p class="paragraf"><span class="CharOverride-12" xml:lang="tr-TR">“Benim için ne kadar önemli olduğunu biliyor musun?” diye mırıldandı. “Benim yüzümden sana bir şey olsaydı...” Sesi giderek düştü, kaşları çatıldı; yüzünde birden beliren acı neredeyse elle tutulacak kadar yoğundu. Çok savunmasız görünüyordu; korkusu açıkça belli oluyordu.  </span></p>
			<p class="paragraf"><span class="CharOverride-12" xml:lang="tr-TR">Yatıştırıcı bir sesle, “Bana bir şey olmayacak” diye avuttum. Uzanıp parmaklarımı çenesinde yeni çıkmaya başlamış sakallarında gezdirerek yüzünü okşadım. Şaşırtıcı biçimde yumuşaktılar. Önümde duran bu güzel, arızalı adama hayranlığım sesime yansıyarak, “Sakalların çok çabuk çıkıyor” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Parmaklarımı alt dudağının bitiminde gezdirip boynuna, rujun artık silikleşmiş izine doğru indirdim. Dudakları aralanarak bana dokunmadan bakmaya devam etti. İşaretparmağımla ruj izini takip ettim. Gözlerini kapattı. Yumuşak nefesi hızlandı. Parmaklarım gömleğinin yakasına ulaştı, en üstteki kapalı düğmeye doğru indirdim.  </span></p>
			<p class="paragraf"><span class="CharOverride-12" xml:lang="tr-TR">“Sana dokunmayacağım. Sadece gömleğini çıkarmak istiyorum” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Gözlerini kocaman açarak bana panikle baktı. Ama kıpırdamıyor ve beni durdurmuyordu. Çok yavaşça gömleği teninden uzak tutarak düğmeyi açtım ve çekinerek bir sonraki düğmeye inip ağır ağır, yaptığım işe odaklanarak aynı işlemi tekrarladım.  </span></p>
			<p class="paragraf"><span class="CharOverride-12" xml:lang="tr-TR">Ona dokunmak istemiyordum. </span><span class="CharOverride-13" xml:lang="tr-TR">Eh, istiyordum... ama dokunmayacaktım. </span><span class="CharOverride-12" xml:lang="tr-TR">Dördüncü düğmede kırmızı çizgi tekrar göründü. Çekinerek gülümsedim.  </span></p>
			<p class="paragraf"><span class="CharOverride-12" xml:lang="tr-TR">“Ülke sınırlarına geri döndük.” Son düğmeyi de açmadan önce parmağımı çizginin üzerinde gezdirdim. Gömleğinin önünü açıp kol düğmelerine yöneldim. Siyah cilalı taştan kol düğmelerini tek tek çıkardım.  </span></p>
			<p class="paragraf"><span class="CharOverride-12" xml:lang="tr-TR">Alçak sesle, “Gömleğini çıkarabilir miyim?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Gözleri hâlâ kocaman açık halde başını salladı. Uzanıp gömleği omuzlarından sıyırdım. Ellerini gömleğin kollarından çıkardı. Şimdi belden yukarısı çıplak, önümde duruyordu. Dengesine tekrar kavuşmuş gibi görünüyordu. Bana gülümseyerek baktı.   </span></p>
			<p class="paragraf"><span class="CharOverride-12" xml:lang="tr-TR">Bir kaşını kaldırarak, “Ya pantolonum Bayan Steele?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Yatak odasında. Seni yatakta istiyorum.”  </span></p>
			<p class="paragraf"><span class="CharOverride-12" xml:lang="tr-TR">“Farkında mısınız Bayan Steele, doymak bilmiyorsunuz.”  </span></p>
			<p class="paragraf"><span class="CharOverride-12" xml:lang="tr-TR">“Acaba neden?” Elini tutup onu çalışma odasından yatak odasına götürdüm. Oda serinlemişti.  </span></p>
			<p class="paragraf"><span class="CharOverride-12" xml:lang="tr-TR">Odaya girince kaşlarını çatarak, “Balkon kapısını açık mı bıraktın?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Hayır.” Öyle bir şey yaptığımı hatırlamıyordum. Uyandığımda odaya göz gezdirdiğimi hatırlıyordum. Kapı kesinlikle kapalıydı.   </span></p>
			<p class="paragraf"><span class="CharOverride-13" xml:lang="tr-TR">Ah, lanet olsun... </span><span class="CharOverride-12" xml:lang="tr-TR">Yüzümden bütün kanım çekilmişti, şaşkın şaşkın ona baktım.  </span></p>
			<p class="paragraf"><span class="CharOverride-12" xml:lang="tr-TR">Bana dik dik bakarak, “Ne?” diye tersledi.  </span></p>
			<p class="paragraf"><span class="CharOverride-12" xml:lang="tr-TR">“Uyandığımda... burada biri vardı” diye fısıldadım. “Hayal gördüğümü sanmıştım.”  </span></p>
			<p class="paragraf"><span class="CharOverride-12" xml:lang="tr-TR">“Ne?” Dehşete kapılmış gibiydi. Hemen balkon kapısına koştu, dışarıya baktı sonra içeri girip kapıyı kilitledi. Gergin bir sesle, “Emin misin? Kim?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Sanırım bir kadındı. Karanlıktı. Uyku sersemiydim.”  </span></p>
			<p class="paragraf"><span class="CharOverride-12" xml:lang="tr-TR">Sert bir sesle “Giyin” diye çıkıştı. “Hemen!”  </span></p>
			<p class="paragraf"><span class="CharOverride-12" xml:lang="tr-TR">“Giysilerim yukarda” diye sızlandım.  </span></p>
			<p class="paragraf"><span class="CharOverride-12" xml:lang="tr-TR">Şifoniyerin çekmecelerinden birini açıp bir eşofman altı çıkardı.  </span></p>
			<p class="paragraf"><span class="CharOverride-12" xml:lang="tr-TR">“Bunu giy.” Bana göre çok büyüktü ama Christian tartışılacak durumda değildi.   </span></p>
			<p class="paragraf"><span class="CharOverride-12" xml:lang="tr-TR">Kendine de bir tişört çıkarıp çabucak başından geçirdi. Yatağın yanındaki telefonu alıp iki tuşa bastı.  </span></p>
			<p class="paragraf"><span class="CharOverride-12" xml:lang="tr-TR">“Lanet olası hâlâ burada” diye çıkıştı.  </span></p>
			<p class="paragraf"><span class="CharOverride-12" xml:lang="tr-TR">Yaklaşık üç saniye sonra Taylor ve diğer güvenlik görevlileri Christian’ın yatak odasına doluştular. Christian olanları özetledi.  </span></p>
			<p class="paragraf"><span class="CharOverride-12" xml:lang="tr-TR">Taylor bana resmi bir ifadeyle bakarak, “Ne kadar önceydi?” diye sordu. Ceketi hâlâ üzerindeydi. Bu adam hiç uyumaz mıydı?  </span></p>
			<p class="paragraf"><span class="CharOverride-12" xml:lang="tr-TR">Her nedense kendimi suçlu hissederek, “On dakika kadar” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Christian, “Evi avucunun içi gibi biliyor” dedi. “Ben şimdi Anastasia’yı götürüyorum. Leila buralarda bir yerlerde saklanıyor. Onu bulun. Gail ne zaman dönecek?”  </span></p>
			<p class="paragraf"><span class="CharOverride-12" xml:lang="tr-TR">“Yarın akşam efendim.”  </span></p>
			<p class="paragraf"><span class="CharOverride-12" xml:lang="tr-TR">“Burası tekrar güvenli hale gelene kadar dönmeyecek. Anlaşıldı mı?”   </span></p>
			<p class="paragraf"><span class="CharOverride-12" xml:lang="tr-TR">“Evet, efendim. Bellevue’da mı olacaksınız?”  </span></p>
			<p class="paragraf"><span class="CharOverride-12" xml:lang="tr-TR">“Bu soruna ailemi karıştırmayacağım. Bana bir oda tut.”  </span></p>
			<p class="paragraf"><span class="CharOverride-12" xml:lang="tr-TR">“Tamam. Sizi ararım.”  </span></p>
			<p class="paragraf"><span class="CharOverride-12" xml:lang="tr-TR">“Biraz abartmıyor muyuz?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Christian bana ters bir bakış attı. “Silahı olabilir” diye kükredi.  </span></p>
			<p class="paragraf"><span class="CharOverride-12" xml:lang="tr-TR">“Christian, yatağın ucunda duruyordu. İsteseydi beni vurabilirdi.”  </span></p>
			<p class="paragraf"><span class="CharOverride-12" xml:lang="tr-TR">Christian sanırım öfkesini kontrol etmeye çalışarak bir an duraksadı.   </span></p>
			<p class="paragraf"><span class="CharOverride-12" xml:lang="tr-TR">Yumuşak ama tehditkâr bir sesle, “Bu riski almayacağım. Taylor, Anastasia’nın ayakkabıya ihtiyacı var” dedi.  </span></p>
			<p class="paragraf"><span class="CharOverride-12" xml:lang="tr-TR">Christian giyinme odasına girerken güvenlik görevlisi beni izliyordu. Adını hatırlayamıyordum, Ryan olabilirdi. Bir yandan bana bakarken bir koridoru bir balkon penceresini kontrol ediyordu. Birkaç dakika sonra Christian yandan askılı deri bir çantayla geri döndü. Kot pantolon ve ince çizgili ceketini giymişti. Bir kot ceketi omuzlarıma geçirdi.   </span></p>
			<p class="paragraf"><span class="CharOverride-12" xml:lang="tr-TR">“Gel.” Elimi sıkıca tuttu. Salona giderken uzun adımlarına yetişmek için resmen koşturmak zorunda kaldım.  </span></p>
			<p class="paragraf"><span class="CharOverride-12" xml:lang="tr-TR">Balkon kapılarına bakarak, “Buralarda saklandığına inanamıyorum” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Burası büyük bir yer. Daha hepsini görmedin.”  </span></p>
			<p class="paragraf"><span class="CharOverride-12" xml:lang="tr-TR">“Neden ona seslenip onunla konuşmak istediğini söylemiyorsun?”  </span></p>
			<p class="paragraf"><span class="CharOverride-12" xml:lang="tr-TR">Gergin bir şekilde, “Anastasia, şu anda dengesi yerinde değil ve silahlı olabilir” dedi.   </span></p>
			<p class="paragraf"><span class="CharOverride-12" xml:lang="tr-TR">“Yani kaçacak mıyız?”  </span></p>
			<p class="paragraf"><span class="CharOverride-12" xml:lang="tr-TR">“Şimdilik evet.”  </span></p>
			<p class="paragraf"><span class="CharOverride-12" xml:lang="tr-TR">“Ya Taylor’ı vurmaya kalkarsa?”  </span></p>
			<p class="paragraf"><span class="CharOverride-12" xml:lang="tr-TR">Küçümser gibi, “Taylor silahlardan anlar” dedi. “Silahına Leila’dan hızlı davranacaktır.”  </span></p>
			<p class="paragraf"><span class="CharOverride-12" xml:lang="tr-TR">“Ray ordudaydı. Bana ateş etmeyi öğretti.”  </span></p>
			<p class="paragraf"><span class="CharOverride-12" xml:lang="tr-TR">Christian kaşlarını kaldırdı ve bir an için epey eğleniyormuş gibi göründü.  </span></p>
			<p class="paragraf"><span class="CharOverride-12" xml:lang="tr-TR">İnanamayarak, “Sen ve bir silah?” dedi.  </span></p>
			<p class="paragraf"><span class="CharOverride-12" xml:lang="tr-TR">“Evet.” Hakarete uğramış gibi hissediyordum. “Ateş edebilirim Bay Gery, dikkatli olmalısınız. Endişelenmeniz gereken tek şey manyak eski köleleriniz değil.”  </span></p>
			<p class="paragraf"><span class="CharOverride-12" xml:lang="tr-TR">Sakin ama muzip bir tonla, “Bunu aklımda tutarım Bayan Steele” dedi. Bu saçma sapan gergin durumda bile onu gülümsetebilmek iyi hissettiriyordu.  </span></p>
			<p class="paragraf"><span class="CharOverride-12" xml:lang="tr-TR">Taylor bizi holde karşıladı ve bana küçük bir valiz ile siyah Converse ayakkabılarımı uzattı. Bana giysi çantası hazırladığına inanamıyordum. Ona minnetle ve utanarak gülümsedim. Küçük ama güven veren bir gülümsemeyle karşılık verdi. Kendimi tutamayıp ona sıkıca sarıldım. Şaşırmıştı. Onu bıraktığımda yanakları pembe pembe olmuştu.   </span></p>
			<p class="paragraf"><span class="CharOverride-12" xml:lang="tr-TR">“Dikkatli ol” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Utanarak, “Tamam, Bayan Steele” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Christian bana kaşlarını çattı ve hafifçe gülümseyerek kravatını düzelten Taylor’a sorgular gibi baktı.   </span></p>
			<p class="paragraf"><span class="CharOverride-12" xml:lang="tr-TR">“Nereye gideceğimi haber ver” dedi.  </span></p>
			<p class="paragraf"><span class="CharOverride-12" xml:lang="tr-TR">Taylor ceketine uzanıp cüzdanını çıkardı ve Christian’a bir kredi kartı uzattı.  </span></p>
			<p class="paragraf"><span class="CharOverride-12" xml:lang="tr-TR">“Oraya gittiğinizde bunu kullanmak isteyebilirsiniz.”  </span></p>
			<p class="paragraf"><span class="CharOverride-12" xml:lang="tr-TR">Christian başını salladı. “İyi düşündün.”  </span></p>
			<p class="paragraf"><span class="CharOverride-12" xml:lang="tr-TR">Ryan geldi. Taylor’a, “Sawyer ve Raynolds bir şey bulamadılar” dedi.   </span></p>
			<p class="paragraf"><span class="CharOverride-12" xml:lang="tr-TR">Taylor, “Bay Grey ve Bayan Steele’e garaja kadar eşlik et” diye emretti.  </span></p>
			<p class="paragraf"><span class="CharOverride-12" xml:lang="tr-TR">Garaj boştu. Eh, sabahın neredeyse üçüydü.   </span></p>
			<p class="paragraf"><span class="CharOverride-12" xml:lang="tr-TR">Christian beni R8’in yolcu koltuğuna oturttu; valizimle çantamı arabanın ön tarafındaki bagaja koydu.</span><span class="CharOverride-12" xml:lang="tr-TR"> Yanımızda duran Audi mahvolmuş; lastiklerin hepsi parçalanmış, üzerine beyaz boya dökülmüştü. Christian beni başka bir yere götürdüğü için minnettardım.   </span></p>
			<p class="paragraf"><span class="CharOverride-12" xml:lang="tr-TR">Christian şoför koltuğuna geçerken tatsız bir sesle, “Pazartesi yenisini gönderecekler” dedi.  </span></p>
			<p class="paragraf"><span class="CharOverride-12" xml:lang="tr-TR">“Bunun benim arabam olduğunu nereden bildi acaba?”  </span></p>
			<p class="paragraf"><span class="CharOverride-12" xml:lang="tr-TR">Bana endişeli bir bakış atıp iç çekti. “Onun da Audi A3’ü vardı. Bütün kölelerime alırım, sınıfının en güvenlilerinden biri.”  </span></p>
			<p class="paragraf"><span class="CharOverride-13" xml:lang="tr-TR">Ah.</span><span class="CharOverride-12" xml:lang="tr-TR"> “Demek pek de mezuniyet hediyesi sayılmaz.”  </span></p>
			<p class="paragraf"><span class="CharOverride-12" xml:lang="tr-TR">“Anastasia, bunu istemiş olmama rağmen sen hiç benim kölem olmadın. O yüzden teknik olarak gerçekten de mezuniyet hediyesi.” Park yerinden hızla çıktı.  </span></p>
			<p class="paragraf"><span class="CharOverride-13" xml:lang="tr-TR">İstemiş olmama rağmen. Ah, hayır... </span><span class="CharOverride-12" xml:lang="tr-TR">Bilinçaltım üzüntüyle başını sallıyordu. Sürekli dönüp geldiğimiz yer burasıydı işte.  </span></p>
			<p class="paragraf"><span class="CharOverride-12" xml:lang="tr-TR">“Hâlâ istiyor musun?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Araba telefonu çaldı. Ters bir sesle, “Grey” diye açtı.  </span></p>
			<p class="paragraf"><span class="CharOverride-12" xml:lang="tr-TR">“Fairmont Olympic. Benim adıma.”  </span></p>
			<p class="paragraf"><span class="CharOverride-12" xml:lang="tr-TR">“Teşekkürler Taylor. Ve Taylor, dikkatli ol.”  </span></p>
			<p class="paragraf"><span class="CharOverride-12" xml:lang="tr-TR">Taylor duraksadı. Sakin bir sesle, “Evet, efendim” dedi. Christian telefonu kapattı.  </span></p>
			<p class="paragraf"><span class="CharOverride-12" xml:lang="tr-TR">Seattle sokakları bomboştu. Christian I-5 üzerinden Beşinci Cadde’ye doğru gaza basıyordu. Otobanda kuzeye doğru gaz pedalını köklüyordu. O kadar ani hızlanmıştı ki bir anda koltuğuma yapıştım.  </span></p>
			<p class="paragraf"><span class="CharOverride-12" xml:lang="tr-TR">Belli etmeden ona baktım. Derin düşüncelere dalmış, etrafına ölümcül bir sessizlik saçıyordu. Soruma cevap vermemişti. Sürekli dikiz aynasına bakıyordu. Takip edilip edilmediğimizi kontrol ettiğini anladım. Belki bu yüzden I-5’e sapmıştık. Fairmont’un Seattle’da olduğunu düşünmüştüm.  </span></p>
			<p class="paragraf"><span class="CharOverride-12" xml:lang="tr-TR">Yorgun ama durulmak bilmeyen zihnimi toparlamak için pencereden dışarı bakıyordum. Bana zarar vermek isteseydi yatak odasındayken buna bol bol şansı vardı.  </span></p>
			<p class="paragraf"><span class="CharOverride-12" xml:lang="tr-TR">“Hayır. Umduğum bu değil, artık değil. Bunun açıkça ortada olduğunu sanıyordum.” Christian yumuşak sesiyle düşüncelerimi dağıttı.  </span></p>
			<p class="paragraf"><span class="CharOverride-12" xml:lang="tr-TR">Kot ceketine daha da sarılıp gözlerimi kırpıştırarak ona baktım. Acaba bu soğuk hava içimden mi geliyordu yoksa dışarıdan mı?  </span></p>
			<p class="paragraf"><span class="CharOverride-12" xml:lang="tr-TR">“Endişeliyim, biliyorsun... sana yetmeyeceğimden.”  </span></p>
			<p class="paragraf"><span class="CharOverride-12" xml:lang="tr-TR">“Sen bana fazlasıyla yetiyorsun. Tanrı aşkına Anastasia, ne yapmam gerek?”  </span></p>
			<p class="paragraf"><span class="CharOverride-13" xml:lang="tr-TR">Bana kendinden bahset. Beni sevdiğini söyle.  </span></p>
			<p class="paragraf"><span class="CharOverride-12" xml:lang="tr-TR">“Dr. Flynn’in senin hakkında her şeyi anlattığını söylediğimde neden seni terk edeceğimi düşündün?”  </span></p>
			<p class="paragraf"><span class="CharOverride-12" xml:lang="tr-TR">Derin bir iç çekerek kısa bir an gözlerini kapattı ve uzun bir süre cevap vermedi. “Sapkınlıklarımın boyutunu anlaman mümkün değil Anastasia. Ve bu seninle paylaşmak istediğim bir şey değil.”  </span></p>
			<p class="paragraf"><span class="CharOverride-12" xml:lang="tr-TR">“Yani gerçekten öğrenirsem terk edeceğimi düşünüyorsun?” Sesim inanamıyormuş gibi yüksek çıkmıştı. Onu sevdiğimi anlamıyor muydu? “Sence ben öyle biri miyim?”  </span></p>
			<p class="paragraf"><span class="CharOverride-12" xml:lang="tr-TR">Üzgün bir sesle, “Terk edeceğini biliyorum” dedi.  </span></p>
			<p class="paragraf"><span class="CharOverride-12" xml:lang="tr-TR">“Christian... Bence bu pek mümkün değil. Sensiz olmayı hayal bile edemiyorum.” </span><span class="CharOverride-13" xml:lang="tr-TR">Asla.</span><span class="CharOverride-12" xml:lang="tr-TR">   </span></p>
			<p class="paragraf"><span class="CharOverride-12" xml:lang="tr-TR">“Beni bir kez terk ettin. Tekrar aynı şeyleri yaşamak istemiyorum.”  </span></p>
			<p class="paragraf"><span class="CharOverride-12" xml:lang="tr-TR">Sakin bir şekilde, “Elena geçen cumartesi seninle görüştüğünü söyledi” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Görüşmedi.” Kaşlarını çattı.  </span></p>
			<p class="paragraf"><span class="CharOverride-12" xml:lang="tr-TR">“Seni terk ettikten sonra onu görmeye gitmedin mi?”  </span></p>
			<p class="paragraf"><span class="CharOverride-12" xml:lang="tr-TR">Rahatsız bir tavırla, “Hayır” diye çıkıştı. “Görüşmediğimizi söyledim ve bundan şüphe duyulmasını da istemiyorum” diye azarladı. “Geçen hafta sonu hiçbir yere gitmedim. Oturup bana verdiğin planörü yaptım.” Yavaşça, “Çok uzun sürdü” diye ekledi.  </span></p>
			<p class="paragraf"><span class="CharOverride-12" xml:lang="tr-TR">Yine kalbim sıkışmıştı. Bayan Robinson onu gördüğünü söylemişti.   </span></p>
			<p class="paragraf"><span class="CharOverride-12" xml:lang="tr-TR">Gördü mü, görmedi mi? Yalan söylüyordu. Ama neden?  </span></p>
			<p class="paragraf"><span class="CharOverride-12" xml:lang="tr-TR">“Elena’nın düşündüğünün aksine bütün sorunlarımda ona koşmuyorum Anastasia. Kimseye koşmuyorum. Fark etmiş olabilirsin – fazla konuşkan biri değilim.” Direksiyonu daha sıkı kavradı.  </span></p>
			<p class="paragraf"><span class="CharOverride-12" xml:lang="tr-TR">“Carrick bana iki yıl boyunca konuşmadığını söyledi.”  </span></p>
			<p class="paragraf"><span class="CharOverride-12" xml:lang="tr-TR">“Gerçekten, söyledi mi?” Dudaklarını birbirine bastırdı.  </span></p>
			<p class="paragraf"><span class="CharOverride-12" xml:lang="tr-TR">“Onu biraz teşvik etmiş olabilirim.” Utanarak parmaklarıma baktım.  </span></p>
			<p class="paragraf"><span class="CharOverride-12" xml:lang="tr-TR">“Babam sana başka neler anlattı?”  </span></p>
			<p class="paragraf"><span class="CharOverride-12" xml:lang="tr-TR">“Seni evinde bulduktan sonra hastaneye getirdiklerinde sana bakan doktorun annen olduğunu söyledi.”  </span></p>
			<p class="paragraf"><span class="CharOverride-12" xml:lang="tr-TR">Christian’ın donuk ifadesi değişmemişti... Dikkatliydi.  </span></p>
			<p class="paragraf"><span class="CharOverride-12" xml:lang="tr-TR">“Piyano çalmayı öğrenmenin iyi geldiğini söyledi. Ve Mia’nın.”  </span></p>
			<p class="paragraf"><span class="CharOverride-12" xml:lang="tr-TR">Daha Mia’nın ismini söyler söylemez dudaklarında sevecen bir gülümseme belirdi. Bir süre sonra, “Geldiğinde altı aylık falandı. Ben çok sevinmiştim; Elliot pek o kadar sevinmemişti. Benim gelişime zaten bozuktu. Mia mükemmel bir bebekti” dedi. Sesindeki tatlı, hüzünlü hayranlık içime dokunmuştu. “Tabii şimdi o kadar mükemmel değil” diye ekledi. Baloda şehvetli girişimlerimizi başarıyla engelleyişini hatırlıyordum. Kıkırdadım.  </span></p>
			<p class="paragraf"><span class="CharOverride-12" xml:lang="tr-TR">Christian yan gözle bana bakıyordu. “Komik mi buldunuz Bayan Steele?”  </span></p>
			<p class="paragraf"><span class="CharOverride-12" xml:lang="tr-TR">“Bizi ayrı tutmaya kararlı görünüyordu.”  </span></p>
			<p class="paragraf"><span class="CharOverride-12" xml:lang="tr-TR">Neşesiz bir kahkaha attı. “Evet, çok yeteneklidir.” Uzanıp dizimi sıktı. “Ama sonunda biz başardık.” Gülümseyip bir kez daha dikiz aynasına baktı. “Takip edildiğimizi sanmıyorum.” I-5’ten dönüş yapıp tekrar Seattle’a yöneldi.  </span></p>
			<p class="paragraf"><span class="CharOverride-12" xml:lang="tr-TR">Trafik ışıklarında durduğumuz sırada, “Sana Elena’yla ilgili bir şey sorabilir miyim?” dedim.  </span></p>
			<p class="paragraf"><span class="CharOverride-12" xml:lang="tr-TR">Bana temkinli bir bakış attı. Suratını asarak, “Sorman gerekiyorsa” dedi, ama asabi halinin beni caydırmasına izin vermeyecektim.   </span></p>
			<p class="paragraf"><span class="CharOverride-12" xml:lang="tr-TR">“Uzun zaman önce seni, kabul edilebilir bulduğun bir şekilde sevdiğini söylemiştin. O ne demekti?”  </span></p>
			<p class="paragraf"><span class="CharOverride-12" xml:lang="tr-TR">“Açık değil mi?”  </span></p>
			<p class="paragraf"><span class="CharOverride-12" xml:lang="tr-TR">“Bana göre değil.”  </span></p>
			<p class="paragraf"><span class="CharOverride-12" xml:lang="tr-TR">“Kontrolden çıkmıştım. Dokunulmaya katlanamıyordum. Hâlâ da katlanamıyorum. Ama hormonları tavan yapmış on dört, on beş yaşında bir ergen için zor zamanlardı. Bana öfkemi boşaltacağım bir yol gösterdi.”  </span></p>
			<p class="paragraf"><span class="CharOverride-13" xml:lang="tr-TR">Ah.</span><span class="CharOverride-12" xml:lang="tr-TR"> “Mia o zamanlar kavga çıkaran bir tip olduğunu söyledi.”  </span></p>
			<p class="paragraf"><span class="CharOverride-12" xml:lang="tr-TR">“Tanrım, ne çenesi düşük ailem varmış. Aslında suç senin.” Bir ışıkta daha durduk ve gözlerini kısarak bana baktı. “İnsanlardan bilgi sızdırıyorsun.” Yalandan bir bıkkınlıkla başını salladı.  </span></p>
			<p class="paragraf"><span class="CharOverride-12" xml:lang="tr-TR">Kızgın bir sesle, “Mia o bilgiyi kendisi verdi. Aslına bakarsan çok açık sözlüydü. Açık artırmada beni kazanamazsan kavga çıkaracağından endişe ediyordu” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Ah bebek, öyle bir tehlike yoktu. Kimsenin seninle dans etmesine izin vermezdim.”  </span></p>
			<p class="paragraf"><span class="CharOverride-12" xml:lang="tr-TR">“Dr. Flynn’e verdin.”  </span></p>
			<p class="paragraf"><span class="CharOverride-12" xml:lang="tr-TR">“O her zaman istisnadır.”  </span></p>
			<p class="paragraf"><span class="CharOverride-12" xml:lang="tr-TR">Christian, Fairmont Olympic Otel’in bol ağaçlı, etkileyici araba yoluna girdi ve ön kapının yakınlarında antika bir fıskiyenin yanına park etti.  </span></p>
			<p class="paragraf"><span class="CharOverride-12" xml:lang="tr-TR">“Gel.” Arabadan çıkıp bagajlarımızı aldı. Bir vale bize doğru koşturdu. Bu saatte gelmemize şaşırmış görünüyordu. Christian araba anahtarlarını ona fırlattı.  </span></p>
			<p class="paragraf"><span class="CharOverride-12" xml:lang="tr-TR">“Taylor adına” dedi. Vale başını salladı ve sevincini gizleyemeyerek R8’e atlayıp arabayı götürdü. Christian elimi tuttu, lobiye doğru ilerledik.   </span></p>
			<p class="paragraf"><span class="CharOverride-12" xml:lang="tr-TR">Resepsiyonda yanında dururken kendimi çok komik hissediyordum. Burada, Seattle’ın en prestijli otelinde, üzerimde büyük bir kot ceket, bir eşofman altı ve eski bir tişörtle bu zarif Yunan tanrısının yanında duruyordum. Resepsiyon görevlisinin denklemi kuramayarak bir bana bir ona bakması şaşırtıcı değildi. Elbette Christian’a büyük bir hayranlıkla bakacaktı. Kızarıp kekelemeye başladığında gözlerimi devirdim. </span><span class="CharOverride-13" xml:lang="tr-TR">Elleri bile titriyordu</span><span class="CharOverride-13" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Daha da kızararak, “Acaba... bagajlarınız için... yardım ister miydiniz Bay Taylor?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Hayır, Bayan Taylor’la ben hallederiz.”  </span></p>
			<p class="paragraf"><span class="CharOverride-13" xml:lang="tr-TR">Bayan Taylor!</span><span class="CharOverride-12" xml:lang="tr-TR"> Ama parmağımda yüzük yoktu. Ellerimi arkama sakladım.   </span></p>
			<p class="paragraf"><span class="CharOverride-12" xml:lang="tr-TR">“Cascade süitindesiniz Bay Taylor, on birinci kat. Belboy valizleri taşımanıza yardımcı olacak.”  </span></p>
			<p class="paragraf"><span class="CharOverride-12" xml:lang="tr-TR">Christian kaba bir sesle, “Biz böyle iyiyiz” dedi. “Asansör nerede?”  </span></p>
			<p class="paragraf"><span class="CharOverride-12" xml:lang="tr-TR">Bayan Kıpkırmızı Kızaran asansörleri tarif etti ve Christian yine elimi tuttu. Rahat bir kanepede Terrier’ine mama veren siyah saçlı bir kadın dışında bomboş olan, pofuduk koltuklarla dolu lüks ve etkileyici lobiye şöyle bir göz attım. Asansörlere giderken kadın başını kaldırıp bize gülümsedi. Demek otel hayvanlara izin veriyordu. Böyle lüks bir yer için tuhaftı!  </span></p>
			<p class="paragraf"><span class="CharOverride-12" xml:lang="tr-TR">İki yatak odası ve muntazam bir yemek odası olan süit, içindeki büyük piyanoyla eksiksizdi. Devasa salonun şöminesinde ateş yanıyordu. Benim evimden büyük bir süitti.  </span></p>
			<p class="paragraf"><span class="CharOverride-12" xml:lang="tr-TR">Christian, “Pekâlâ Bayan Taylor, sizi bilmem ama benim gerçekten bir içkiye ihtiyacım var” diye mırıldanarak kapıyı iyice kilitledi.  </span></p>
			<p class="paragraf"><span class="CharOverride-12" xml:lang="tr-TR">Yatak odasında valizimi ve kendi çantasını dört direkli devasa yatağın ucundaki pufun yanına bıraktı ve beni ateşin parlayarak yandığı salona götürdü. Çok hoş bir görüntüydü. Christian ikimize içki hazırlarken önünde durup ellerimi ısıttım.  </span></p>
			<p class="paragraf"><span class="CharOverride-12" xml:lang="tr-TR">“Armagnac?”  </span></p>
			<p class="paragraf"><span class="CharOverride-12" xml:lang="tr-TR">“Lütfen.”  </span></p>
			<p class="paragraf"><span class="CharOverride-12" xml:lang="tr-TR">Bir dakika sonra o da ateşin önüne gelip bana kristal bir kadeh uzattı.  </span></p>
			<p class="paragraf"><span class="CharOverride-12" xml:lang="tr-TR">“Olaylı bir gündü ha?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım. Endişeli bakışlarla yüzümü inceliyordu.  </span></p>
			<p class="paragraf"><span class="CharOverride-12" xml:lang="tr-TR">“Ben iyiyim” diye fısıldayarak rahatlatmaya çalıştım onu. “Ya sen?”  </span></p>
			<p class="paragraf"><span class="CharOverride-12" xml:lang="tr-TR">“Şu anda şunu içmek, sonra da çok yorgun değilsen yatağa gidip kendimi sende kaybetmek istiyorum.”  </span></p>
			<p class="paragraf"><span class="CharOverride-12" xml:lang="tr-TR">“Sanırım bunu halledebiliriz Bay Taylor.” Ona utangaç bir gülümsemeyle bakarken ayakkabılarını ve çoraplarını çıkardı.  </span></p>
			<p class="paragraf"><span class="CharOverride-12" xml:lang="tr-TR">“Bayan Taylor, dudağınızı ısırmayı bırakın” diye fısıldadı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Kızaran yüzümü kadehin arkasına sakladım. Armagnac lezizdi; boğazımdan ipek gibi kayıp arkasında yakıcı bir sıcaklık bırakıyordu. Christian, brendisini yudumlayarak karanlık, aç gözlerle beni izliyordu.  </span></p>
			<p class="paragraf"><span class="CharOverride-12" xml:lang="tr-TR">“Beni şaşırtmaktan vazgeçmiyorsun Anastasia. Bugünkü ya da daha doğrusu dünkü gibi bir günden sonra sızlanmıyorsun veya çığlıklar atarak dağlara doğru koşmuyorsun. Sana hayranım. Çok güçlüsün.”  </span></p>
			<p class="paragraf"><span class="CharOverride-12" xml:lang="tr-TR">“Kalmak için çok iyi bir sebepsin” diye mırıldandım. “Sana söyledim Christian, hiçbir yere gitmiyorum, ne yaparsan yap. Sana karşı ne hissettiğimi biliyorsun.”  </span></p>
			<p class="paragraf"><span class="CharOverride-12" xml:lang="tr-TR">Sanki sözlerimden şüphe duyuyormuş gibi ağzını büzdü ve söylediklerim acı vericiymiş gibi kaşlarını çattı. Ah Christian, hislerimi anlaman için ne yapmalıyım?  </span></p>
			<p class="paragraf"><span class="CharOverride-12" xml:lang="tr-TR">Bilinçaltım, </span><span class="CharOverride-13" xml:lang="tr-TR">Seni pataklamasına izin ver </span><span class="CharOverride-12" xml:lang="tr-TR">diye alay etti. İçimden ona kaşlarımı çattım.  </span></p>
			<p class="paragraf"><span class="CharOverride-12" xml:lang="tr-TR">Havayı dağıtmaya çalışarak, “José’nin çektiği fotoğraflarımı nereye asacaksın?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Değişir.” Dudaklarına bir gülümsemenin kıpırtısı gelip yerleşti. Bu konunun daha çok ilgisini çektiği belliydi.   </span></p>
			<p class="paragraf"><span class="CharOverride-12" xml:lang="tr-TR">“Neye göre?”  </span></p>
			<p class="paragraf"><span class="CharOverride-12" xml:lang="tr-TR">Gizemli bir şekilde, “Duruma göre” dedi</span><span class="CharOverride-12" xml:lang="tr-TR">. “Sergisi daha kalkmadığına göre hemen karar vermek zorunda değilim.”  </span></p>
			<p class="paragraf"><span class="CharOverride-12" xml:lang="tr-TR">Başımı yana yatırıp gözlerimi kıstım.  </span></p>
			<p class="paragraf"><span class="CharOverride-12" xml:lang="tr-TR">“İstediğiniz kadar sert görünün Bayan Taylor. Bir şey söylemeyeceğim” diye takıldı.  </span></p>
			<p class="paragraf"><span class="CharOverride-12" xml:lang="tr-TR">“Bilgiyi senden işkenceyle alabilirim.”  </span></p>
			<p class="paragraf"><span class="CharOverride-12" xml:lang="tr-TR">Kaşını kaldırdı. “Gerçekten de Anastasia, yerine getiremeyeceğin sözler vermemelisin.”  </span></p>
			<p class="paragraf"><span class="CharOverride-12" xml:lang="tr-TR">Tanrım, böyle mi düşünüyordu? Kadehimi şömine rafına bırakıp Christian’ı şaşırtarak uzandım ve kadehini elinden alıp benimkinin yanına koydum.  </span></p>
			<p class="paragraf"><span class="CharOverride-12" xml:lang="tr-TR">“Görelim bakalım” diye mırıldandım. Çok cesur bir hareketle –cesareti brendiden aldığıma şüphe yoktu– Christian’ın elini tutup onu yatak odasına götürdüm. Yatağın ucunda duruyordum. Christian eğlendiğini gizlemeye çalışıyordu.  </span></p>
			<p class="paragraf"><span class="CharOverride-12" xml:lang="tr-TR">Alçak sesle, “Madem beni buraya getirdin Anastasia, şimdi ne yapacaksın?” diyerek beni kışkırttı.  </span></p>
			<p class="paragraf"><span class="CharOverride-12" xml:lang="tr-TR">“Seni soyarak başlayacağım. Daha önce başladığım işi bitirmek istiyorum.” Ceketinin yakalarına uzanırken ona dokunmamaya dikkat ediyordum. İrkilmiyor ama nefesini tutuyordu.  </span></p>
			<p class="paragraf"><span class="CharOverride-12" xml:lang="tr-TR">Ceketini nazikçe omuzlarından aşağı kaydırdım. Gözlerini gözlerimden ayırmıyordu. Bütün o muzip ifade gitmişti. Gözleri büyürken bakışlarında ateş, ihtiyat... ve sanırım ihtiyaç vardı. Bu bakış o kadar farklı şekillerde yorumlanabilirdi ki. </span><span class="CharOverride-13" xml:lang="tr-TR">Ne düşünüyordu?</span><span class="CharOverride-12" xml:lang="tr-TR"> Ceketini pufun üzerine koydum</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Şimdi tişörtün” diye fısıldayarak tişörtün eteklerini kaldırdım. Kollarını kaldırıp eğilerek başından geçirmem için bana yardım etti. Çıkarınca yoğun bakışlarını yine gözlerime dikti. Üzerinde sadece kışkırtıcı bir biçimde kalçalarından dökülen kot pantolonu vardı. Pantolonun kemerinin üzerinden baksırının lastiği görünüyordu.  </span></p>
			<p class="paragraf"><span class="CharOverride-12" xml:lang="tr-TR">Aç bakışlarım sıkı karnının üzerinde silinmiş ve dağılmış ruj çizgisinden göğsüne çıktı. Dilimi göğsündeki tüylerin arasında gezdirip tadına bakmaktan başka bir şey istemiyordum.  </span></p>
			<p class="paragraf"><span class="CharOverride-12" xml:lang="tr-TR">Gözleri yanarak, “Ne var?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Buranı öpmek istiyorum.” Parmağımla göbeği boyunca bir kalça kemiğinden diğerine bir hat çekerek gösterdim.  </span></p>
			<p class="paragraf"><span class="CharOverride-12" xml:lang="tr-TR">Keskin bir nefes alırken dudakları aralandı. “Seni durdurmuyorum” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Elini tuttum. “O zaman uzan” diye fısıldadım ve onu dört direkli yatağın yanına götürdüm. Şaşırmış görünüyordu. Uzun zamandır birlikte olduğu kimsenin ipleri eline almamış olabileceğini fark ediyordum – Elena’dan beri. </span><span class="CharOverride-13" xml:lang="tr-TR">Hayır, oraya girme.  </span></p>
			<p class="paragraf"><span class="CharOverride-12" xml:lang="tr-TR">Örtüleri kaldırıp yatağın kenarına oturdu ve bana bakarak bekledi. Tetikte ve ciddi bir ifadesi vardı. Önünde durup kot ceketini üzerimden çıkararak yere bıraktım, sonra eşofman altını bacaklarımdan silkeleyerek çıkardım.  </span></p>
			<p class="paragraf"><span class="CharOverride-12" xml:lang="tr-TR">Başparmağını parmak uçlarında dolaştırıyordu. Bana dokunmak için can atıyordu, görebiliyordum ama dürtüsünü bastırıyordu. Derin bir nefes alıp büyük bir cesaretle tişörtümü altından tutup başımdan çıkararak önünde çırılçıplak kaldım. Gözlerini gözlerimden ayırmıyordu ama yutkundu, dudakları aralandı.  </span></p>
			<p class="paragraf"><span class="CharOverride-12" xml:lang="tr-TR">“Sen bir Afrodit’sin Anastasia” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Yüzünü ellerime alıp başını arkaya eğdim ve eğilip onu öptüm. Boğazından bir inilti yükseldi.  </span></p>
			<p class="paragraf"><span class="CharOverride-12" xml:lang="tr-TR">Ağzımı ağzına yerleştirirken kalçalarımı kavradı ve daha ne olduğunu anlamadan altındaydım. Bacaklarıyla iki yana ayırdığı bacaklarımın arasına girdi. Ağzımın tadını çıkararak, dillerimiz birbirine dolanarak beni öptü. Elleri bacaklarımdan kalçama, belimden sıkıp yoğurduğu memelerime ve çekerek kışkırttığı meme uçlarıma doğru çıktı.   </span></p>
			<p class="paragraf"><span class="CharOverride-12" xml:lang="tr-TR">İnleyip otomatik olarak kalçamı ona doğru yükselttim. Fermuarı ve büyüyen ereksiyonunun sertliğine tatlı tatlı sürtünmeye başladım. Öpmeyi bırakmış, şaşkın ve nefes nefese bana bakıyordu. Kalçalarını eğip ereksiyonunu iyice bastırdı... </span><span class="CharOverride-13" xml:lang="tr-TR">Evet. Tam orası.   </span></p>
			<p class="paragraf"><span class="CharOverride-12" xml:lang="tr-TR">Gözlerimi kapatıp inledim; tekrar yaptı ama bu sefer geri çekildim. Karşılığında beni tekrar öperek çıkardığı iniltinin zevkine vardım. Ağır ve tatlı işkencesine devam ediyordu – o bana sürtünüyordu, ben ona. Ve haklıydı; onda kaybolmak, geri kalan her şeyi dışarıda bırakmak sarhoş ediciydi. Bütün endişelerim yok olmuştu. Bu anı onunla birlikte yaşıyordum. Damarlarımda gezen kanım şarkı söylüyor, hızlanan nefeslerimize karışarak kulaklarımda gürültüyle uğulduyordu. Ellerimi saçına gömüp onu ağzıma çekerek, en az onunki gibi ısrarlı dilimle tüketircesine öpüyordum. Parmaklarımı kollarından aşağı, sırtının alt kısmından pantolonunun beline götürüp gözü kara ve aç ellerimi içine soktum, onu kışkırtmaya devam ettim. Bizden başka her şeyi unutmuştum.  </span></p>
			<p class="paragraf"><span class="CharOverride-12" xml:lang="tr-TR">Birden, “Beni delirteceksin Anastasia” diye fısıldayarak çekilip dizlerinin üzerinde doğruldu. Hemen pantolonunu indirip bana bir folyo paket uzattı.  </span></p>
			<p class="paragraf"><span class="CharOverride-12" xml:lang="tr-TR">“Beni istiyorsun bebek ve ben de emin ol seni korkunç istiyorum. Ne yapacağını biliyorsun.”  </span></p>
			<p class="paragraf"><span class="CharOverride-12" xml:lang="tr-TR">Tedirgin ama becerikli parmaklarla folyoyu yırtıp kondomu yuvarlayarak taktım. Ağzı açık, gözleri şehvetli bir vaatle dolu sisli bir griydi; bana bakıp sırıtıyordu. Üzerime eğilip burnunu burnuma sürttü. Gözlerini kapatıp tatlı tatlı, ağır ağır içime girdi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Kollarına tutunup çenemi yukarı kaldırarak bana sahip oluşunun içimi dolduran muhteşem hissinin tadını çıkardım. Dişlerini çenemde gezdiriyor, geri çekilip tekrar ağır ağır, tatlı tatlı, dikkatle içime kayıyordu. Dirsekleri ve ellerini başımın iki kenarına yaslayarak vücudunu vücuduma indiriyordu.  </span></p>
			<p class="paragraf"><span class="CharOverride-12" xml:lang="tr-TR">“Bana her şeyi unutturuyorsun. Sen en güzel terapisin” diye fısıldayarak beni ağlatacak bir yavaşlıkla hareket ediyordu, her noktamın tadını çıkarıyordu.  </span></p>
			<p class="paragraf"><span class="CharOverride-12" xml:lang="tr-TR">“Lütfen Christian, daha hızlı” diye yalvardım. Daha fazlasını ve şimdi istiyordum.  </span></p>
			<p class="paragraf"><span class="CharOverride-12" xml:lang="tr-TR">“Ah, hayır bebek. Böyle yavaş olacak.” Bana tatlı bir öpücük verdi, alt dudağımı hafifçe ısırıp küçük iniltilerimi içine çekti. Ellerimi saçlarında dolaştırarak kendimi yavaş ritmine teslim ettim. Vücudum giderek daha yükseklere çıkıyordu. Sonra aniden sert bir düşüşle etrafında kasılarak boşaldım.  </span></p>
			<p class="paragraf"><span class="CharOverride-12" xml:lang="tr-TR">“Ah, Ana” diyerek soluğunu ve kendini bıraktı. Rahatlarken ismim dudaklarından bir dua gibi dökülmüştü.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Başını karnıma yasladı, kollarını bana doladı. Parmaklarım dağınık saçlarında dolaşıyordu. Ne kadar uzun bir süre böyle yattık bilmiyorum. Saat çok geçti ve çok yorgundum ama Christian Grey’le sevişme sonrasının sakin, sessiz hazzını çıkarmak istiyordum, çünkü yaptığımız buydu: Tatlı, nazik bir sevişme.  </span></p>
			<p class="paragraf"><span class="CharOverride-12" xml:lang="tr-TR">Bu kadar kısa zamanda çok yol almıştı – benim gibi. Neredeyse aklımın alamayacağı kadar çok. Bu kadar boktan şeyin arasında yaşadığımız bu sade ve içten yolculuğu gözden kaçırıyordum.   </span></p>
			<p class="paragraf"><span class="CharOverride-12" xml:lang="tr-TR">“Sana asla doyamayacağım. Beni terk etme” diye mırıldanarak karnımı öptü.  </span></p>
			<p class="paragraf"><span class="CharOverride-12" xml:lang="tr-TR">“Hiçbir yere gitmiyorum Christian. Bu arada ben de senin karnını öpmek istiyordum” diye uykulu bir sesle homurdandım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Karnımın üzerinde sırıtışını hissediyordum. “Seni durduran yok bebek.”  </span></p>
			<p class="paragraf"><span class="CharOverride-12" xml:lang="tr-TR">“Kıpırdayabileceğimi sanmıyorum... Çok yorgunum.”  </span></p>
			<p class="paragraf"><span class="CharOverride-12" xml:lang="tr-TR">Christian iç çekip isteksizce kalktı ve örtüleri üzerimize çekip başını eline yaslayarak yanıma uzandı. Gözlerinin içi sıcak, sevgi dolu parlayarak bana bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Şimdi uyu bebek.” Saçımı öpüp beni kollarına aldı ve uykuya daldım.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Uyandığımda odaya dolan ışık yüzünden gözlerimi kırpıştırdım. Uykusuzluktan sersem gibiydim. </span><span class="CharOverride-13" xml:lang="tr-TR">Neredeyim? Ah, otel...  </span></p>
			<p class="paragraf"><span class="CharOverride-12" xml:lang="tr-TR">Christian şefkatli bir gülümsemeyle, “Merhaba” diye mırıldandı. Tamamen giyinik, yatak örtüsünün üzerinde, yanımda uzanıyordu. Ne zamandır buradaydı? Beni mi inceliyordu? Israrlı bakışları altında birden utandım ve yüzüm kızardı.  </span></p>
			<p class="paragraf"><span class="CharOverride-12" xml:lang="tr-TR">Yüzüstü yattığıma minnet duyarak, “Merhaba” diye mırıldandım. “Beni ne zamandır izliyorsun?”  </span></p>
			<p class="paragraf"><span class="CharOverride-12" xml:lang="tr-TR">“Seni uyurken saatlerce izleyebilirim Anastasia. Ama sadece beş dakikadır buradayım.” Eğilip bana tatlı bir öpücük verdi. “Dr. Greene birazdan burada olur.”  </span></p>
			<p class="paragraf"><span class="CharOverride-12" xml:lang="tr-TR">Ah. Christian’ın uygunsuz müdahalesini unutmuştum.  </span></p>
			<p class="paragraf"><span class="CharOverride-12" xml:lang="tr-TR">Tatlı bir sesle, “İyi uyudun mu?” diye sordu</span><span class="CharOverride-12" xml:lang="tr-TR">. “O horlamalara bakılırsa bana iyi uyumuşsun gibi geldi.”  </span></p>
			<p class="paragraf"><span class="CharOverride-13" xml:lang="tr-TR">Ah, oyuncu Elli.  </span></p>
			<p class="paragraf"><span class="CharOverride-12" xml:lang="tr-TR">Huysuz bir tavırla, “Ben horlamam!” diyerek surat astım.  </span></p>
			<p class="paragraf"><span class="CharOverride-12" xml:lang="tr-TR">“Hayır. Hiç horlamazsın.” Sırıttı. Rujun silik kırmızı çizgisi boynunda hâlâ fark ediliyordu.  </span></p>
			<p class="paragraf"><span class="CharOverride-12" xml:lang="tr-TR">“Duş yaptın mı?”  </span></p>
			<p class="paragraf"><span class="CharOverride-12" xml:lang="tr-TR">“Hayır. Seni bekliyorum.”  </span></p>
			<p class="paragraf"><span class="CharOverride-12" xml:lang="tr-TR">“Ah... Tamam.”  </span></p>
			<p class="paragraf"><span class="CharOverride-12" xml:lang="tr-TR">“Saat kaç?”  </span></p>
			<p class="paragraf"><span class="CharOverride-12" xml:lang="tr-TR">“Onu çeyrek geçiyor. Seni daha önce uyandırmaya içim el vermedi.”  </span></p>
			<p class="paragraf"><span class="CharOverride-12" xml:lang="tr-TR">“Bana bir kalbin olmadığını söylemiştin.”  </span></p>
			<p class="paragraf"><span class="CharOverride-12" xml:lang="tr-TR">Hüzünlü bir şekilde gülümsedi ama cevap vermedi. “Kahvaltı geldi. Senin için krep ve jambon var. Hadi, kalk, kendimi yalnız hissetmeye başladım.”  </span></p>
			<p class="paragraf"><span class="CharOverride-12" xml:lang="tr-TR">Popoma hızlı bir şaplak atıp beni yerimden sıçrattı ve yataktan kalktı.   </span></p>
			<p class="paragraf"><span class="CharOverride-13" xml:lang="tr-TR">Hmm</span><span class="CharOverride-12" xml:lang="tr-TR">... Christian’ın sıcak ilgi anlayışı.  </span></p>
			<p class="paragraf"><span class="CharOverride-12" xml:lang="tr-TR">Gerinirken her tarafımın ağrıdığını fark ettim... Bütün o seks, dans ve pahalı yüksek topuklular içinde dolaşmanın sonucuydu bu. Yataktan sallanarak çıkıp dün olanları düşünerek şatafatlı banyonun yolunu tuttum. Çıkarken banyodaki pirinç askılardan birinde duran aşırı yumuşak bornozlardan birini üzerime geçirdim.  </span></p>
			<p class="paragraf"><span class="CharOverride-12" xml:lang="tr-TR">Leila –bana benzeyen kız– beynimin bu sabah varsayımlar üretmek için şapkadan çıkardığı en ürkütücü görüntü oldu. O ve Christian’ın yatak odasındaki tüylerimi ürperten varlığı. Ne istiyordu? Beni mi? Christian’ı mı? Ne yapmak için? Ve ne demeye arabamı mahvetmişti?  </span></p>
			<p class="paragraf"><span class="CharOverride-12" xml:lang="tr-TR">Christian başka bir Audi’m olacağını söylemişti; diğer bütün köleleri gibi. Rahatsız edici bir düşünceydi bu. Ama bana verdiği parayla fazla cömert davrandığım için yapacak bir şey yoktu.   </span></p>
			<p class="paragraf"><span class="CharOverride-12" xml:lang="tr-TR">Süitin salonuna girdim, Christian ortalarda yoktu. Sonunda onu yemek odasında buldum. Önüme serilmiş etkileyici kahvaltıya minnet duyarak bir sandalyeye oturdum. Christian kahvaltısını bitirmiş, pazar gazetelerini okuyup kahve içiyordu. Bana gülümsedi.  </span></p>
			<p class="paragraf"><span class="CharOverride-12" xml:lang="tr-TR">“Hepsini sil süpür. Bugün güce ihtiyacın olacak” diye takıldı.  </span></p>
			<p class="paragraf"><span class="CharOverride-12" xml:lang="tr-TR">“Nedenmiş? Beni yatak odasına mı kilitleyeceksin?” İçimdeki tanrıça birden az-önce-düzüştüm saçları ve bakışıyla uyanmıştı.  </span></p>
			<p class="paragraf"><span class="CharOverride-12" xml:lang="tr-TR">“Her ne kadar cazip bir fikir olsa da bugün dışarı çıkarız diye düşündüm. Biraz temiz hava alırız.”  </span></p>
			<p class="paragraf"><span class="CharOverride-12" xml:lang="tr-TR">Sesimdeki alaycı tonu gizlemeyi başaramayarak masum bir tavırla, “Güvenli olur mu?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Christian’ın suratı asıldı, dudaklarını birbirine bastırdı. “Gittiğimiz yer güvenli” dedi. Ciddi bakışlarla gözlerini kısarak, “Ve bu şakası yapılacak bir konu değil” diye ekledi.  </span></p>
			<p class="paragraf"><span class="CharOverride-12" xml:lang="tr-TR">Kızarıp gözlerimi kahvaltıma indirdim. Elli’nin benim güvenliğimle ilgili şakası yoktu – şimdiye kadar öğrenmiş olmalıydım. Gözlerimi devirmek istiyordum ama vazgeçtim.  </span></p>
			<p class="paragraf"><span class="CharOverride-12" xml:lang="tr-TR">Tamam, yorgun ve aksiydim. Dün uzun bir gündü ve yeterince uyumamıştım. Peki,</span><span class="CharOverride-12" xml:lang="tr-TR"> ama o nasıl karşımda bir papatya gibi taze görünüyordu böyle? Hayat adil değildi.  </span></p>
			<p class="paragraf"><span class="CharOverride-12" xml:lang="tr-TR">Kapı vuruldu.  </span></p>
			<p class="paragraf"><span class="CharOverride-12" xml:lang="tr-TR">Belli ki hâlâ alaycılığıma gıcık halde, “Saygıdeğer doktorumuz gelmiş olmalı” diye homurdandı. Masadan kalkıp uzun adımlarıyla kapıya gitti.  </span></p>
			<p class="paragraf"><span class="CharOverride-12" xml:lang="tr-TR">Sakin, normal bir sabah yaşayamaz mıydık acaba? Derin bir iç çekip kahvaltımı yarıda bırakarak Dr. Gebelik Önleyici’yi karşılamak için kalktım.   </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Yatak odasındaydık ve Dr. Greene şaşkınlıktan ağzı açık halde bana bakıyordu. Bu sefer o kadar resmi giyinmemişti. Üzerinde uçuk pembe kaşmir bir kazak ve hırka ile siyah pantolon vardı. Sarı saçlarını açık bırakmıştı.   </span></p>
			<p class="paragraf"><span class="CharOverride-12" xml:lang="tr-TR">“Ve almayı öylece bıraktın? Öylece?”  </span></p>
			<p class="paragraf"><span class="CharOverride-12" xml:lang="tr-TR">Kendimi aptal ötesi hissederek kızardım.  </span></p>
			<p class="paragraf"><span class="CharOverride-12" xml:lang="tr-TR">“Evet.” Sesim daha cılız çıkabilir miydi acaba?  </span></p>
			<p class="paragraf"><span class="CharOverride-12" xml:lang="tr-TR">Sakin bir sesle, “Hamile kalmış olabilirsin” dedi.   </span></p>
			<p class="paragraf"><span class="CharOverride-13" xml:lang="tr-TR">Ne!</span><span class="CharOverride-12" xml:lang="tr-TR"> Dünya başıma yıkılacak gibi olmuştu. Bilinçaltım öğürerek yere kapaklandı ve sanırım ben de kusacaktım. </span><span class="CharOverride-13" xml:lang="tr-TR">Hayır!  </span></p>
			<p class="paragraf"><span class="CharOverride-12" xml:lang="tr-TR">“Al, buna çişini yap.” Bugün hiç affetmeden işini yapıyordu.  </span></p>
			<p class="paragraf"><span class="CharOverride-12" xml:lang="tr-TR">Uzattığı plastik kabı bir şey söylemeden aldım ve afallamış olarak banyoya gittim. Hayır. Hayır. Hayır. Asla... Asla... Lütfen hayır. Hayır.  </span></p>
			<p class="paragraf"><span class="CharOverride-12" xml:lang="tr-TR">Elli ne tepki verirdi? Yüzüm solmuştu. Dehşete kapılırdı.  </span></p>
			<p class="paragraf"><span class="CharOverride-12" xml:lang="tr-TR">Sessiz bir dua şeklinde, </span><span class="CharOverride-13" xml:lang="tr-TR">Hayır, lütfen!</span><span class="CharOverride-12" xml:lang="tr-TR"> diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">İdrar örneğimi Dr. Greene’e verdim. Beyaz bir çubuğu dikkatle kabın içine daldırdı.  </span></p>
			<p class="paragraf"><span class="CharOverride-12" xml:lang="tr-TR">“Reglin ne zaman başladı?”  </span></p>
			<p class="paragraf"><span class="CharOverride-12" xml:lang="tr-TR">Tek yapabildiğim, gözlerimi endişeyle beyaz çubuğa dikmekken böyle ufak ayrıntıları nasıl hatırlayabilirdim?  </span></p>
			<p class="paragraf"><span class="CharOverride-12" xml:lang="tr-TR">“Şey... Çarşamba? Geçtiğimiz değil ondan önceki. 1 Haziran.”  </span></p>
			<p class="paragraf"><span class="CharOverride-12" xml:lang="tr-TR">“Hapı almayı ne zaman bıraktın?”  </span></p>
			<p class="paragraf"><span class="CharOverride-12" xml:lang="tr-TR">“Pazar. Geçen pazar.”  </span></p>
			<p class="paragraf"><span class="CharOverride-12" xml:lang="tr-TR">Dudaklarını büzdü.  </span></p>
			<p class="paragraf"><span class="CharOverride-12" xml:lang="tr-TR">Sert bir sesle, “Bir sorun olacağını sanmıyorum” dedi. “İfadene bakılırsa beklenmedik bir hamilelik pek iyi bir haber olarak karşılanmayacak. Bu yüzden eğer her gün almayı hatırlayamıyorsan medroxyprogesterone iyi bir yöntem olabilir.” Bana attığı sert bakışların altında iki büklüm oldum. Beyaz çubuğu çıkarıp baktı.  </span></p>
			<p class="paragraf"><span class="CharOverride-12" xml:lang="tr-TR">“Temiz görünüyorsun. Henüz yumurtlamadığın için uygun önlemleri almak kaydıyla hamile kalmaman gerekiyor. Şimdi şu iğne konusunda fikrini soracağım. Geçen sefer yan etkileri yüzünden vazgeçmiştik ama açıkçası bir çocuğun daha fazla ve daha uzun süren yan etkileri oluyor.” Kendinden ve küçük şakasından memnun gülümsüyordu ama cevap vermek için ağzımı açamadım; resmen afallamış durumdaydım.  </span></p>
			<p class="paragraf"><span class="CharOverride-12" xml:lang="tr-TR">Dr. Greene yan etkiler konusunu iyice detaylandırmaya girişti; bense tek kelimesini bile dinleyemiyordum, rahatlamış ve hiç kıpırdamadan oturuyordum. Sanırım Christian’a hamile olduğumu açıklamaktansa yatağımın ucunda istediği kadar tuhaf kadının durmasına razı olabilirdim.  </span></p>
			<p class="paragraf"><span class="CharOverride-12" xml:lang="tr-TR">Dr. Greene, “Ana!” diye seslendi. “Hadi şunu yapalım.” Düşüncelerimden uzaklaştım ve gayet gönüllü bir şekilde kolumu yukarı sıyırdım.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Christian doktorun arkasından kapıyı kapadıktan sonra bana endişeyle baktı. “Her şey yolunda mı?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Sessizce başımı salladım. Yüzü endişeden gerilmiş halde başını yana yatırdı.  </span></p>
			<p class="paragraf"><span class="CharOverride-12" xml:lang="tr-TR">“Anastasia ne oldu? Dr. Greene ne dedi?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım. “Yedi gün sonra serbestsin” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Yedi gün mü?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Ana, sorun ne?”  </span></p>
			<p class="paragraf"><span class="CharOverride-12" xml:lang="tr-TR">Yutkundum. “Endişelenecek bir şey yok. Lütfen Christian, boş ver.”  </span></p>
			<p class="paragraf"><span class="CharOverride-12" xml:lang="tr-TR">Christian önüme dikildi. Çenemi tutup başımı arkaya yatırdı ve paniğimin sebebini anlamak için gözlerimin içine baktı.   </span></p>
			<p class="paragraf"><span class="CharOverride-12" xml:lang="tr-TR">“Söyle bana” diye çıkıştı.  </span></p>
			<p class="paragraf"><span class="CharOverride-12" xml:lang="tr-TR">“Söyleyecek bir şey yok. Gidip giyinmek istiyorum.” Çenemi parmaklarından çektim.  </span></p>
			<p class="paragraf"><span class="CharOverride-12" xml:lang="tr-TR">İç çekerek elini saçlarına atıp bana kaşlarını çattı. Sonunda, “Gel, duş yapalım” dedi.  </span></p>
			<p class="paragraf"><span class="CharOverride-12" xml:lang="tr-TR">Aklım dağınık halde, “Tabii” diye mırıldandım. Ağzını büzüştürdü.  </span></p>
			<p class="paragraf"><span class="CharOverride-12" xml:lang="tr-TR">Elimi sıkıca tutarak asık bir suratla, “Gel” dedi. Banyoya doğru onu takip ettim. Anlaşılan morali bozuk olan bir tek ben değildim. Christian duşu açıp hızla soyunduktan sonra bana döndü.  </span></p>
			<p class="paragraf"><span class="CharOverride-12" xml:lang="tr-TR">Bornozumun kuşağını açarken, “Canını sıkan ne veya sadece uykusuzluk yüzünden mi böyle huysuzsun bilmiyorum” dedi. “Ama bana söylemeni istiyorum. Yoksa hayal gücüm beni tuhaf yerlere götürüyor ve bundan hoşlanmıyorum.”  </span></p>
			<p class="paragraf"><span class="CharOverride-12" xml:lang="tr-TR">Gözlerimi devirdim; bana gözlerini kısarak dik dik baktı. </span><span class="CharOverride-13" xml:lang="tr-TR">Kahretsin! Tamam... Geliyor.  </span></p>
			<p class="paragraf"><span class="CharOverride-12" xml:lang="tr-TR">“Hapı almayı atladığım için Dr. Greene’den azar işittim. Hamile olabileceğimi söyledi.”  </span></p>
			<p class="paragraf"><span class="CharOverride-12" xml:lang="tr-TR">“Ne?” Birden rengi küle döndü, elleri buz kesti</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Ama değilim. Bir test yaptı. Sadece benim için şok oldu, hepsi bu. O kadar aptal olduğuma inanmıyorum.”  </span></p>
			<p class="paragraf"><span class="CharOverride-12" xml:lang="tr-TR">Rahatladığı belli oluyordu. “Hamile olmadığına emin misin?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">Derin bir nefes verdi. “İyi. Bu tür bir haberin nasıl can sıkıcı olabileceğini anlıyorum.”  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım... </span><span class="CharOverride-13" xml:lang="tr-TR">Can sıkıcı? </span><span class="CharOverride-12" xml:lang="tr-TR">“Daha çok senin tepkinden çekiniyordum.”  </span></p>
			<p class="paragraf"><span class="CharOverride-12" xml:lang="tr-TR">Kafası karışmış gibi kaşlarını çatarak bana baktı. “Benim tepkim mi? Eh, doğal olarak rahatladım... Seni hamile bırakmak dikkatsizliğin ve terbiyesizliğin en büyüğü olurdu.”  </span></p>
			<p class="paragraf"><span class="CharOverride-12" xml:lang="tr-TR">“O zaman belki de hiç yapmamalıyız” diye tersledim.  </span></p>
			<p class="paragraf"><span class="CharOverride-12" xml:lang="tr-TR">Bir an sanki bir tür bilim deneyiymişim gibi şaşkına dönmüş halde bana baktı. “Bu sabah çok huysuzsun.”  </span></p>
			<p class="paragraf"><span class="CharOverride-12" xml:lang="tr-TR">“Sadece benim için şok oldu, hepsi bu” diye aksi bir sesle tekrarladım.  </span></p>
			<p class="paragraf"><span class="CharOverride-12" xml:lang="tr-TR">Bornozumun yakalarından tutarak beni sıcak kucağına çekti, saçımı öptü ve başımı göğsüne yasladı. Yanağımı gıdıklayan göğüs tüyleri kafamı dağıtıyordu. Ah, keşke ona burnumu sürtebilseydim!  </span></p>
			<p class="paragraf"><span class="CharOverride-12" xml:lang="tr-TR">“Ana, buna alışık değilim” diye mırıldandı. “İçgüdüsel eğilimim seni pataklamak olurdu ama bunu isteyeceğinden ciddi şüphelerim var.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun</span><span class="CharOverride-12" xml:lang="tr-TR">. “Hayır, istemiyorum. Bu iyi geliyor.” Ona daha sıkı sarıldım. Christian çıplak, ben bornoza sarılı halde tuhaf bir kucaklaşmada uzun süre öylece kaldık. Bir kez daha dürüstlüğü karşısında eziliyordum. İlişkiler hakkında hiçbir şey bilmiyordu, ben de öyleydim; ondan öğrendiklerim dışında. Pekâlâ, inanç ve sabır istemişti; belki ben de bunu yapmalıydım.  </span></p>
			<p class="paragraf"><span class="CharOverride-12" xml:lang="tr-TR">Sonunda beni bırakarak, “Gel, duşa girelim” dedi.  </span></p>
			<p class="paragraf"><span class="CharOverride-12" xml:lang="tr-TR">Geri çekilip bornozu üzerimden çıkardı ve arkasından çağlayan gibi dökülen duşun altına girip yüzümü akan suya verdim. Devasa duş başlığının altında ikimize de yer vardı. Christian şampuana uzanıp saçını yıkamaya başladı. Sonra bana uzattı, ben de aynısını yaptım.  </span></p>
			<p class="paragraf"><span class="CharOverride-13" xml:lang="tr-TR">Ah, bu iyi gelmişti. </span><span class="CharOverride-12" xml:lang="tr-TR">Gözlerimi kapatıp arındıran, ısıtan suya teslim oldum. Şampuanı durularken ellerini üzerimde hissediyordum. Beni sabunluyordu: Omuzlarımı, kollarımı, kollarımın altını, memelerimi, sırtımı. Beni nazikçe döndürüp kendine çekerek devam etti: Karnımı, belimi okşuyordu... Yetenekli parmakları bacaklarımın arasındaydı –</span><span class="CharOverride-13" xml:lang="tr-TR">hımm</span><span class="CharOverride-12" xml:lang="tr-TR">– ve popomu okşuyordu. Ah, çok güzel ve çok seksi bir histi. Tekrar yüzümü ona döndürdü.  </span></p>
			<p class="paragraf"><span class="CharOverride-12" xml:lang="tr-TR">Vücut şampuanını uzatarak sessizce, “Al” dedi. “Rujun kalıntılarını temizlemeni istiyorum.”  </span></p>
			<p class="paragraf"><span class="CharOverride-12" xml:lang="tr-TR">Gözlerim telaşla açılarak ona bir bakış attım. Sırılsıklam ve güzel, kendini ele vermeyen muhteşem parlak gri gözleri ciddi bir ifadeyle bana bakıyordu.  </span></p>
			<p class="paragraf"><span class="CharOverride-12" xml:lang="tr-TR">Gergin bir şekilde, “Çizgiden fazla uzaklaşma lütfen” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Benden yapmamı istediği şeyin büyüklüğünü sindirmeye çalışarak, “Tamam” diye mırıldandım. Yasak bölgenin sınırlarına dokunmamı istiyordu.   </span></p>
			<p class="paragraf"><span class="CharOverride-12" xml:lang="tr-TR">Biraz sabun döküp köpürtmek için ellerimi ovuşturdum. Sonra ellerimi omuzlarına koyup nazikçe her iki taraftaki ruj izlerini de yıkadım. Kasılıp gözlerini kapattı, yüzü ifadesizdi ama nefesi hızlanıyordu. Bunun şehvet değil korku olduğunu anlıyordum. İçim parçalanıyordu.  </span></p>
			<p class="paragraf"><span class="CharOverride-12" xml:lang="tr-TR">Titreyen parmaklarla dikkatlice göğsüne inen çizgiyi takip edip hafifçe sabunladım. Yutkundu; çenesi dişlerini sıkmış gibi gerildi</span><span class="CharOverride-12" xml:lang="tr-TR">. </span><span class="CharOverride-13" xml:lang="tr-TR">Ah!</span><span class="CharOverride-12" xml:lang="tr-TR"> Kalbim sıkışıyor ve boğazıma bir yumru oturuyordu. </span><span class="CharOverride-13" xml:lang="tr-TR">Ah, hayır. Ağlayacağım.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Elime biraz daha sabun almak için durunca karşımda rahatladığını gördüm. Ona bakamıyordum. Acısını görmeye dayanamıyordum. Bu çok ağırdı. Şimdi de ben yutkunuyordum.  </span></p>
			<p class="paragraf"><span class="CharOverride-12" xml:lang="tr-TR">“Hazır mısın?” diye mırıldandım. Sesim gerginliğimi ele veriyordu.  </span></p>
			<p class="paragraf"><span class="CharOverride-12" xml:lang="tr-TR">Korku yüklü boğuk bir sesle, “Evet” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Ellerimi nazikçe göğsünün iki yanına koyunca taş kesildi.  </span></p>
			<p class="paragraf"><span class="CharOverride-12" xml:lang="tr-TR">Bu çok fazlaydı. Bana duyduğu güvenin altında eziliyordum. Korkusunun, bu güzel, talihsiz, kusurlu adama verilen hasarın karşısında eziliyordum.  </span></p>
			<p class="paragraf"><span class="CharOverride-12" xml:lang="tr-TR">Yaşlar gözlerimde birikip yüzüme indi ve suya karıştı. </span><span class="CharOverride-13" xml:lang="tr-TR">Ah, Christian. Bunu sana kim yaptı?  </span></p>
			<p class="paragraf"><span class="CharOverride-12" xml:lang="tr-TR">Sık nefesler alırken karnı yükseliyordu. Ellerim çizgiyi silerek ilerlerken kasılmış vücudundan dalga dalga gerilim yayılıyordu. Ah, keşke acısını silebilseydim, bunun için her şeyi ama her şeyi yapardım ve ihmal edildiği o korkunç yılları gördüğüm her bir yarayı öperek yok etmekten daha fazla istediğim bir şey yoktu. Ama yapamayacağımı biliyordum ve gözyaşlarım davetsizce yanaklarımdan dökülmeye başladı.  </span></p>
			<p class="paragraf"><span class="CharOverride-12" xml:lang="tr-TR">Beni sımsıkı kollarına alırken acı çeken bir sesle, “Hayır, lütfen ağlama” dedi. “Lütfen benim için ağlama.”   </span></p>
			<p class="paragraf"><span class="CharOverride-12" xml:lang="tr-TR">Korku ve acı denizinde kaybolmuş, korkmuş, ihmal edilmiş, şiddet görmüş, katlanabileceğinden fazla canı yanmış küçük çocuğu düşünürken yüzümü boynuna gömüp hıçkırıklara boğuldum.   </span></p>
			<p class="paragraf"><span class="CharOverride-12" xml:lang="tr-TR">Çekilip başımı iki elinin arasına aldı ve arkaya atarak eğilip beni öptü.  </span></p>
			<p class="paragraf"><span class="CharOverride-12" xml:lang="tr-TR">Ağzımın üzerinde, “Ağlama Ana, lütfen” diye mırıldandı. “Bu çok uzun zaman önceydi. Bana dokunman için ölüyorum ama buna katlanamıyorum. Çok zor. Lütfen, lütfen ağlama.”  </span></p>
			<p class="paragraf"><span class="CharOverride-12" xml:lang="tr-TR">“Ben de sana dokunmak istiyorum. Tahmin edebileceğinden çok. Seni böyle görmek, o kadar üzücü ve korkutucu ki, Christian... bu beni derinden yaralıyor. Seni çok seviyorum.”  </span></p>
			<p class="paragraf"><span class="CharOverride-12" xml:lang="tr-TR">Başparmağıyla alt dudağımı okşadı. “Biliyorum, biliyorum” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Sen çok kolay sevilecek birisin. Bunu görmüyor musun?”  </span></p>
			<p class="paragraf"><span class="CharOverride-12" xml:lang="tr-TR">“Hayır, bebek. Görmüyorum.”  </span></p>
			<p class="paragraf"><span class="CharOverride-12" xml:lang="tr-TR">“Öylesin. Ve ben seni seviyorum, ailen de seviyor. Elena da ve Leila da –bunu tuhaf yöntemlerle gösteriyorlar– ama seviyorlar. Sen bunu hak ediyorsun.”  </span></p>
			<p class="paragraf"><span class="CharOverride-12" xml:lang="tr-TR">“Dur.” Parmağını dudaklarıma koyup işkence çeker gibi başını salladı. “Bunları duymak istemiyorum. Ben hiçbir şeyim Anastasia. Kabuktan ibaretim. Bir kalbim yok.”  </span></p>
			<p class="paragraf"><span class="CharOverride-12" xml:lang="tr-TR">“Evet, var. Ve ben onu istiyorum, tamamını. Sen iyi bir adamsın Christian, gerçekten iyi bir adamsın. Bundan sakın şüphe duyma. Neler yaptığına bir bak... neler başardığına.” Hıçkırıyordum. “Benim için yaptıklarına bak... Benim için sırtını nelere döndüğüne” diye fısıldadım. “Biliyorum. Benim için ne hissettiğini biliyorum.”  </span></p>
			<p class="paragraf"><span class="CharOverride-12" xml:lang="tr-TR">Panikten açılmış gözlerle bana bakıyordu ve tek duyabildiğimiz üzerimize akan suyun sesiydi.   </span></p>
			<p class="paragraf"><span class="CharOverride-12" xml:lang="tr-TR">“Beni seviyorsun” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Gözleri daha da büyüdü, ağzı açıldı. Sanki soluksuz kalmış gibi derin bir nefes aldı. İşkence çekiyormuş gibi, savunmasız görünüyordu.  </span></p>
			<p class="paragraf"><span class="CharOverride-12" xml:lang="tr-TR">“Evet” diye fısıldadı. “Seviyorum.”  </span></p>
		</div>
	</body>
</html>