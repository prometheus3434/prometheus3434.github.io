<html xmlns="http://www.w3.org/1999/xhtml">
	<head>
		<title>1-15</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-15" xml:lang="en-GB">On dördüncü bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt14.jpeg"/></span>        </p>
			<p class="paragraf"><span class="CharOverride-12" xml:lang="tr-TR">Ayaklarımın dibinde dizlerinin üzerine çökmüş, sabit gri bakışlarını bana kilitlemiş Christian’ın görüntüsü hayatımda gördüğüm en ürpertici ve ayıltıcı görüntüydü – Leila ve silahından bile daha ürperticiydi.  </span></p>
			<p class="paragraf"><span class="CharOverride-12" xml:lang="tr-TR">Şok içinde derin bir nefes aldım. </span><span class="CharOverride-13" xml:lang="tr-TR">Hayır, hayır bu yanlış; bu yanlış ve çok rahatsız edici.  </span></p>
			<p class="paragraf"><span class="CharOverride-12" xml:lang="tr-TR">“Christian lütfen yapma. Bunu istemiyorum.”  </span></p>
			<p class="paragraf"><span class="CharOverride-12" xml:lang="tr-TR">Kıpırdamadan, bir şey söylemeden öylece bana bakmaya devam ediyordu.  </span></p>
			<p class="paragraf"><span class="CharOverride-13" xml:lang="tr-TR">Ah, lanet olsun. Zavallı Elli’m. </span><span class="CharOverride-12" xml:lang="tr-TR">Yüreğim burkuluyordu. Ona ne yapmıştım böyle? Gözyaşları gözlerimde birikiyordu.  </span></p>
			<p class="paragraf"><span class="CharOverride-12" xml:lang="tr-TR">“Bunu neden yapıyorsun? Konuş benimle” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Gözünü kırptı.  </span></p>
			<p class="paragraf"><span class="CharOverride-12" xml:lang="tr-TR">Yumuşak, uysal bir sesle, “Ne söylememi istersin?” dedi. Bir an konuştuğu için rahatlamıştım ama bu şekilde konuşmasındı. Hayır. Hayır.  </span></p>
			<p class="paragraf"><span class="CharOverride-12" xml:lang="tr-TR">Gözyaşları yanaklarımdan süzülmeye başladı. Onu Leila adındaki zavallı yaratıkla aynı perişan pozisyonda görmek birden çok ağır gelmişti. Aslında hâlâ, korkunç şiddet görmüş ve ihmal edilmiş, kendini mükemmel ailesinin ve mükemmel olmaktan uzak kız arkadaşının sevgisine layık görmeyen küçük bir çocuk olan güçlü bir adamın görüntüsü... benim kayıp çocuğum... kahredici bir görüntüydü.  </span></p>
			<p class="paragraf"><span class="CharOverride-12" xml:lang="tr-TR">Şefkat, yenilgi, üzüntü, hepsi birden kalbime dolmuştu; boğucu bir çaresizlik hissine kapıldım. Onu geri getirmek, </span><span class="CharOverride-13" xml:lang="tr-TR">benim</span><span class="CharOverride-12" xml:lang="tr-TR"> Elli’mi geri getirmek için savaşmam gerekecekti.   </span></p>
			<p class="paragraf"><span class="CharOverride-12" xml:lang="tr-TR">Herhangi birine hükmetmek çekici bir düşünceydi ama Christian’a hükmetme düşüncesi midemi bulandırıyordu. Böyle bir şey beni onun gibi yapardı – bunu ona yapan kadın gibi.  </span></p>
			<p class="paragraf"><span class="CharOverride-12" xml:lang="tr-TR">Bu düşüncelerle ürpererek boğazımdaki düğümü atmaya çalıştım. Bunu asla yapamazdım. Bunu yapmayı kesinlikle istemezdim.  </span></p>
			<p class="paragraf"><span class="CharOverride-12" xml:lang="tr-TR">Düşüncelerim netleştikçe tek bir yol olduğunu görüyordum. Gözlerimi gözlerinden ayırmadan önünde diz çöktüm.  </span></p>
			<p class="paragraf"><span class="CharOverride-12" xml:lang="tr-TR">Ahşap zemin dizlerimi acıtıyordu. Gözyaşlarımı elimin tersiyle öylesine sildim.  </span></p>
			<p class="paragraf"><span class="CharOverride-12" xml:lang="tr-TR">Böyle eşittik. Aynı seviyedeydik. Onu geri almamın tek yolu buydu.  </span></p>
			<p class="paragraf"><span class="CharOverride-12" xml:lang="tr-TR">Gözleri bir an açıldı ama bunun ötesinde ifadesi ve duruşu değişmedi.  </span></p>
			<p class="paragraf"><span class="CharOverride-12" xml:lang="tr-TR">“Christian, bunu yapmak zorunda değilsin” diye yalvardım. “Kaçmayacağım. Sana tekrar, tekrar, tekrar söylüyorum; kaçmayacağım. Bütün bu olanlar... çok fazla geldi. Sadece düşünmeye... kendime ayırmak için zamana ihtiyacım var. Neden hep en kötüsünü düşünüyorsun?” Kalbim acıyordu, çünkü biliyordum; kendinden şüphe duyduğu, nefret ettiği içindi.  </span></p>
			<p class="paragraf"><span class="CharOverride-12" xml:lang="tr-TR">Elena’nın sözleri yine aklıma musallat olmuştu. </span><span class="CharOverride-13" xml:lang="tr-TR">“Kendin hakkında ne kadar olumsuz şeyler düşündüğünü biliyor mu? Sorunlarını biliyor mu?”  </span></p>
			<p class="paragraf"><span class="CharOverride-13" xml:lang="tr-TR">Ah, Christian. </span><span class="CharOverride-12" xml:lang="tr-TR">Bir kez daha kalbim korkuyla dolarak gevelemeye başladım. “Sadece bu akşam eve gitsem diyecektim. Bana olanları düşünmek için hiç zaman vermiyorsun” diyerek hıçkırdım. Kaşları çatılır gibi oldu. “Sadece düşünmek için biraz zamana ihtiyacım var. Birbirimizi doğru düzgün tanımıyoruz ve seninle birlikte hayatıma giren bu yük... iyice düşünmeye ihtiyacım var. Ve artık Leila... eh, sokaklarda olmadığına ve bir tehdit oluşturmadığına göre... düşündüm ki... düşündüm ki...” Sesim alçalarak kesildi. Gözlerinin içine bakıyordum. Bana dikkatle bakıyordu ve sanırım dinliyordu.  </span></p>
			<p class="paragraf"><span class="CharOverride-12" xml:lang="tr-TR">“Seni Leila’yla görmek...” Eski kölesiyle aralarındaki etkileşimin acı verici anısı içimi yeniden kemirmeye başladı; gözlerimi kapattım. “Şok ediciydi. Eski hayatını gözlerimle gördüm... ve...” Gözyaşlarım hâlâ yanaklarımdan akarken gözlerimi, kenetlediğim parmaklarıma indirdim. “Asıl mesele, senin için yeterli olmamam. Orada gördüklerim hayatına dair bir ipucu verdi ve benden sıkılacağından o kadar korkuyorum ki. Sonra gideceksin ve benim sonum da Leila’nınki gibi olacak... bir gölge. Çünkü seni seviyorum Christian; beni terk edersen dünyam kararır. Karanlığa gömülürüm. Gitmek istemiyorum. Sadece beni terk etmenden çok korkuyorum...”  </span></p>
			<p class="paragraf"><span class="CharOverride-12" xml:lang="tr-TR">Dinlediğini umarak bunları ona söylerken asıl sorunumun ne olduğunu fark ediyordum. Beni neden beğendiğini bilmiyordum. Beni neden beğendiğini hiç anlamamıştım.  </span></p>
			<p class="paragraf"><span class="CharOverride-12" xml:lang="tr-TR">“Beni neden çekici bulduğunu anlamıyorum” diye mırıldandım. “Sen... eh, sen sensin... ve ben...” Omuz silkip başımı kaldırarak ona baktım. “Hiç anlamıyorum. Sen güzelsin ve seksisin ve ilgilisin –bütün bu tür şeyler işte– ama ben öyle değilim. Ve senin yapmayı sevdiğin şeyleri yapamıyorum. Sana ihtiyacın olanı veremem. Benimle nasıl mutlu olabilirsin? Seni nasıl elimde tutabilirim?” Burnumu çekip elimin tersiyle silerken donuk ifadesine bakıyordum.  </span></p>
			<p class="paragraf"><span class="CharOverride-12" xml:lang="tr-TR">Ah, insanı çileden çıkarıyordu. </span><span class="CharOverride-13" xml:lang="tr-TR">Konuş benimle, lanet olsun!  </span></p>
			<p class="paragraf"><span class="CharOverride-12" xml:lang="tr-TR">“Bütün gece burada diz mi çökeceksin? Çünkü sen yaparsan ben de yapacağım” diye azarladım.  </span></p>
			<p class="paragraf"><span class="CharOverride-12" xml:lang="tr-TR">İfadesi sanırım yumuşuyordu, hatta belki biraz hoşuna gitmiş gibiydi. Ama anlamak güçtü.  </span></p>
			<p class="paragraf"><span class="CharOverride-12" xml:lang="tr-TR">Uzanıp ona dokunabilirdim ama o zaman beni düşürdüğü konumdan berbat bir şekilde faydalanmış olurdum. Bunu istemiyordum ama ne istediğini bilmiyordum ya da bana ne söylemeye çalıştığını. Hiçbir şey anlamıyordum.  </span></p>
			<p class="paragraf"><span class="CharOverride-12" xml:lang="tr-TR">Dizlerimi ovarak, “Christian, lütfen, lütfen konuş benimle” diye yalvardım. Dizlerimin üzerinde rahatsızdım ama ciddi, güzel, gri gözlerine bakarak beklemeye devam ettim.   </span></p>
			<p class="paragraf"><span class="CharOverride-12" xml:lang="tr-TR">Bekledim.  </span></p>
			<p class="paragraf"><span class="CharOverride-12" xml:lang="tr-TR">Bekledim.  </span></p>
			<p class="paragraf"><span class="CharOverride-12" xml:lang="tr-TR">“Lütfen” diye bir kez daha yalvardım.  </span></p>
			<p class="paragraf"><span class="CharOverride-12" xml:lang="tr-TR">Yoğun bakışları aniden karardı ve gözlerini kırpıştırdı.   </span></p>
			<p class="paragraf"><span class="CharOverride-12" xml:lang="tr-TR">“Öyle korktum ki” diye fısıldadı.   </span></p>
			<p class="paragraf"><span class="CharOverride-12" xml:lang="tr-TR">Ah, Tanrı’ya şükürler olsun! Bilinçaltım rahatlayarak kendini koltuğa bıraktı ve büyük bir yudum cin içti.   </span></p>
			<p class="paragraf"><span class="CharOverride-13" xml:lang="tr-TR">Konuşuyor! </span><span class="CharOverride-12" xml:lang="tr-TR">İçim minnetle doldu. Duygularımı zapt etmeye ve gözlerime dolan yeni gözyaşlarına engel olmaya çalışarak yutkundum.  </span></p>
			<p class="paragraf"><span class="CharOverride-12" xml:lang="tr-TR">Sesi yumuşak ve alçaktı. “Dışarıdayken Ethan’ın geldiğini görünce seni içeri birinin aldığını anladım. Taylor’la ikimiz birden arabadan fırladık. Biliyorduk. Onu orada seninle, elinde silahla görmek... Sanırım bin defa öldüm Ana. Birinin sana zarar verebilecek olması... en kötü korkularım gerçek olmuştu. Çok kızgındım; ona, sana, Taylor’a, kendime.”  </span></p>
			<p class="paragraf"><span class="CharOverride-12" xml:lang="tr-TR">Acıyla başını salladı. “Ne kadar dengesiz olabileceğini bilmiyordum. Ne yapacağımı bilmiyordum. Ne tepki verebileceğini bilmiyordum.” Kaşlarını çatarak durdu. “Sonra bana bir ipucu verdi; çok suçlu görünüyordu. Ne yapacağımı anlamıştım.” Bana tepkimi anlamaya çalışarak bakıyordu.   </span></p>
			<p class="paragraf"><span class="CharOverride-12" xml:lang="tr-TR">“Devam et” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Yutkundu. “Onu o halde görmek, geçirdiği sinir krizinde belki de payım olduğunu bilmek...” Yine gözlerini kapattı. “Hep öyle ele avuca sığmaz, öyle canlıydı ki.” Ürpererek neredeyse hıçkırır gibi derin bir nefes aldı. Dinlemek işkence gibiydi ama dizlerimin üzerinde, dikkatle sözlerini sindirmeye çalışıyordum.  </span></p>
			<p class="paragraf"><span class="CharOverride-12" xml:lang="tr-TR">“Sana zarar verebilirdi ve bu benim hatam olurdu.” Gözleri bunu tam olarak idrak etmenin korkusuyla daldı, yine sessizleşti.   </span></p>
			<p class="paragraf"><span class="CharOverride-12" xml:lang="tr-TR">“Ama yapmadı” diye fısıldadım. “Ve bu durumda olmasından sen sorumlu değilsin Christian.” Devam etmesi için cesaretlendirmeye çalışarak ona bakıyordum.  </span></p>
			<p class="paragraf"><span class="CharOverride-12" xml:lang="tr-TR">Sonra, her şeyi beni korumak için yaptığı kafama dank etti. Ve belki Leila’yı da, çünkü onu da önemsiyordu. Ama onu ne kadar önemsiyordu? Bu düşünce birdenbire gelip kafama takıldı. Sevdiğini söylüyordu ama beni kendi evimden kovarken o kadar sertti ki.   </span></p>
			<p class="paragraf"><span class="CharOverride-12" xml:lang="tr-TR">Esrarengiz düşüncelerimi okumuş gibi, “Sadece gitmeni istedim” diye mırıldandı. “Tehlikeden uzaklaşmanı istedim ama... Sen. Bir. Türlü. Gitmedin” diye sıkılı dişlerinin arasından tıslayarak başını salladı. Deliye döndüğü anlaşılıyordu.  </span></p>
			<p class="paragraf"><span class="CharOverride-12" xml:lang="tr-TR">Bana ciddi gözlerle bakıyordu. “Anastasia Steele, sen tanıdığım en inatçı kadınsın.” Gözlerini kapattı ve bir kez daha inanamıyor gibi başını salladı.	  </span></p>
			<p class="paragraf"><span class="CharOverride-13" xml:lang="tr-TR">Ah, geri döndü. </span><span class="CharOverride-12" xml:lang="tr-TR">Uzun, derin bir nefes aldım.  </span></p>
			<p class="paragraf"><span class="CharOverride-12" xml:lang="tr-TR">Gözlerini açtı; ifadesi perişan – içtendi.  </span></p>
			<p class="paragraf"><span class="CharOverride-12" xml:lang="tr-TR">“Kaçmayacak mıydın?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“</span><span class="CharOverride-13" xml:lang="tr-TR">Hayır!”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Tekrar gözlerini kapattı ve bütün vücudu rahatladı. Gözlerini açtığında acısını ve çektiği ıstırabı görebiliyordum.  </span></p>
			<p class="paragraf"><span class="CharOverride-12" xml:lang="tr-TR">“Sandım ki...” Durdu. “İşte ben buyum Ana. Bundan ibaretim... Ve tamamen seninim. Bunu anlaman için ne yapmam gerekiyor? Seni her şekilde istediğimi görmen için ne yapmalıyım?”  </span></p>
			<p class="paragraf"><span class="CharOverride-12" xml:lang="tr-TR">“Ben de seni seviyorum Christian ve seni böyle görmek...” Hıçkırdım ve gözyaşlarım tekrar akmaya başladı. “Seni kırdığımı düşündüm.”  </span></p>
			<p class="paragraf"><span class="CharOverride-12" xml:lang="tr-TR">“Kırmak mı? Beni mi? Ah, hayır Ana, tam tersi.” Uzanıp elimi tuttu. “Sen benim cankurtaranımsın” diye fısıldadı ve parmaklarımı öpüp avucumu avucuna aldı.   </span></p>
			<p class="paragraf"><span class="CharOverride-12" xml:lang="tr-TR">Gözleri korkuyla açık, elimi hafifçe çekerek kalbinin üzerine, yasak bölgeye koydu. Nefesi hızlanıyordu. Kalbi parmaklarımın altında yerinden fırlayacakmış gibi atıyordu. Gözlerini benden ayırmıyordu; çenesi gergin, dişleri sıkılıydı.   </span></p>
			<p class="paragraf"><span class="CharOverride-12" xml:lang="tr-TR">Nefesimi tuttum. </span><span class="CharOverride-13" xml:lang="tr-TR">Ah, benim Elli’m! </span><span class="CharOverride-12" xml:lang="tr-TR">Ona dokunmama izin vermişti. Parmaklarımı hafifçe açtım, gömleğinin kumaşının altından teninin sıcaklığını hissediyordum. Nefesini tuttu. Dayanamıyordum. Elimi çekmek istiyordum.   </span></p>
			<p class="paragraf"><span class="CharOverride-12" xml:lang="tr-TR">Hemen, “Hayır” dedi ve elimi yine eline alıp parmaklarımı göğsüne bastırdı. “Yapma.”   </span></p>
			<p class="paragraf"><span class="CharOverride-12" xml:lang="tr-TR">Bu iki kelimeden cesaret alarak ona yaklaştım. Dizlerimiz birbirine değiyordu. Çekinerek, ne yapmayı düşündüğümü anlaması için diğer elimi kaldırdım. Gözleri daha da büyüdü ama beni durdurmadı.  </span></p>
			<p class="paragraf"><span class="CharOverride-12" xml:lang="tr-TR">Gömleğinin düğmelerini yavaşça açmaya başladım. Tek elle kolay olmuyordu. Elinin altındaki parmaklarımı kıpırdatıyordum; elimi bırakarak gömleğini çıkarmak için iki elimi de kullanmama izin verdi. Gözlerimi gözlerinden ayırmadan gömleğini tamamen açıp göğsünü çıplak bıraktım.  </span></p>
			<p class="paragraf"><span class="CharOverride-12" xml:lang="tr-TR">Yutkundu. Nefesi hızlanarak dudakları aralandı. Onu böyle bana kendini sunarken görmek bir uyanış gibiydi. Uzanıp elimi göğsünün üzerinde tutarak ona baktım... iznini istiyordum. Çok hafifçe başını yana yatırarak kendini dokunuşuma hazırlarken gerilim saçıyordu ama bu sefer neden öfke değil korkuydu.  </span></p>
			<p class="paragraf"><span class="CharOverride-12" xml:lang="tr-TR">Duraksadım. Bunu ona gerçekten yapabilir miydim?   </span></p>
			<p class="paragraf"><span class="CharOverride-12" xml:lang="tr-TR">Yine o tuhaf, sormadığım sorumu cevaplama yeteneğiyle, “Evet” diye fısıldadı.   </span></p>
			<p class="paragraf"><span class="CharOverride-12" xml:lang="tr-TR">Parmaklarımı göğsündeki tüylere uzatıp hafifçe okşadım. Gözlerini kapattı ve yüzü sanki dayanılmaz bir acı çekiyormuş gibi buruştu. Bunu görmeye katlanamıyordum; elimi çektim ama elimi hemen kavrayıp çıplak göğsünün üzerine sıkıca bastırdı. Göğüs tüyleri avucumu gıdıklıyordu.   </span></p>
			<p class="paragraf"><span class="CharOverride-12" xml:lang="tr-TR">Gergin bir sesle, “Hayır” dedi. “Buna ihtiyacım var.”  </span></p>
			<p class="paragraf"><span class="CharOverride-12" xml:lang="tr-TR">Gözlerini sımsıkı yumdu. Acı çekiyor olmalıydı. İşkence çekerek izliyordum. Parmaklarımı dikkatle kalbine doğru götürdüm. Fazla ileri gittiğimden korkarak ona dokunmanın tadına varıyordum.  </span></p>
			<p class="paragraf"><span class="CharOverride-12" xml:lang="tr-TR">Gözlerini açtı. Gri bir yangın alev alev yanıyordu.  </span></p>
			<p class="paragraf"><span class="CharOverride-13" xml:lang="tr-TR">Yüce Tanrım. </span><span class="CharOverride-12" xml:lang="tr-TR">Görüntüsü sert, vahşi, aşırı ciddiydi. Hızlı hızlı nefes alıyordu. Bakışları altında heyecanlanarak kıpırdandım.  </span></p>
			<p class="paragraf"><span class="CharOverride-12" xml:lang="tr-TR">Beni durdurmadı; parmaklarımı yeniden göğsünde gezdirdim. Ağzı açıldı. Nefes nefese kalmıştı. Korkudan mı yoksa başka bir şeyden mi, bilmiyordum.   </span></p>
			<p class="paragraf"><span class="CharOverride-12" xml:lang="tr-TR">Göğsünü öpmeyi o kadar uzun bir zamandır istiyordum ki dizlerimin üzerinde uzandım, bir an niyetimi anlaması için durup gözlerine baktım. Eğilip kalbinin üzerine yumuşak bir öpücük kondurdum. Ilık ve güzel kokan tenini dudaklarımın altında hissediyordum.  </span></p>
			<p class="paragraf"><span class="CharOverride-12" xml:lang="tr-TR">Boğuk iniltisi öyle içime dokunuyordu ki yüzünde ne göreceğimden korkarak tekrar topuklarımın üzerine oturdum. Gözleri sımsıkı kapalıydı ama hiç kıpırdamıyordu.  </span></p>
			<p class="paragraf"><span class="CharOverride-12" xml:lang="tr-TR">“Tekrar” diye fısıldadı. Bir kez daha göğsüne eğilip bu kez yaralarından birini öptüm. Nefesini hızla içine çekti. Birini daha öptüm, birini daha. Yüksek sesle inliyordu ve birden kollarını bana sardı; eli saçımdaydı, başımı acıtarak arkaya çekti; dudaklarım ısrarcı ağzıyla buluştu. Öpüşüyorduk. Parmaklarımı saçlarına doladım.  </span></p>
			<p class="paragraf"><span class="CharOverride-12" xml:lang="tr-TR">“Ah, Ana” diye fısıldadı. Dönüp beni yere yatırarak altına aldı. Güzel yüzüne dokunmak için ellerimi uzatınca gözyaşlarını hissettim.  </span></p>
			<p class="paragraf"><span class="CharOverride-13" xml:lang="tr-TR">Ağlıyor... hayır. Hayır!  </span></p>
			<p class="paragraf"><span class="CharOverride-12" xml:lang="tr-TR">“Christian lütfen ağlama. Seni asla terk etmeyeceğimi söylerken ciddiydim. Başka türlü anlamana sebep olduysam çok özür dilerim... lütfen, lütfen affet beni. Seni seviyorum. Seni her zaman seveceğim.”  </span></p>
			<p class="paragraf"><span class="CharOverride-12" xml:lang="tr-TR">Üzerime eğilip yüzüme baktı. İfadesi öyle acı doluydu ki.  </span></p>
			<p class="paragraf"><span class="CharOverride-12" xml:lang="tr-TR">“Ne?”  </span></p>
			<p class="paragraf"><span class="CharOverride-12" xml:lang="tr-TR">Gözleri daha da açıldı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Sesim titreyerek, “Seni kaçıp gideceğime inandıran bu sır ne? Gideceğime inanmakta neden bu kadar kararlısın?” dedim yalvarır gibi. “Söyle Christian, </span><span class="CharOverride-13" xml:lang="tr-TR">lütfen</span><span class="CharOverride-12" xml:lang="tr-TR">...”  </span></p>
			<p class="paragraf"><span class="CharOverride-12" xml:lang="tr-TR">Doğruldu ama bu kez bağdaş kurarak oturdu. Ben de onun gibi yapıp bacaklarımı uzattım. Aklımdan belli belirsiz yerden kalkıp kalkamayacağımız geçiyordu. Ama düşüncelerinin akışını bölmek istemiyordum. Sonunda bana güvenmek üzereydi. Perişan halde bana bakıyordu. </span><span class="CharOverride-13" xml:lang="tr-TR">Ah, lanet olsun, bu kötü.  </span></p>
			<p class="paragraf"><span class="CharOverride-12" xml:lang="tr-TR">“Ana...” Yüzünde acı bir ifadeyle doğru kelimeleri bulmaya çalışarak durdu... Bu iş nereye varacaktı?  </span></p>
			<p class="paragraf"><span class="CharOverride-12" xml:lang="tr-TR">Derin bir nefes alıp yutkundu. “Ben bir sadistim Ana. Senin gibi küçük kahverengi saçlı kızları kırbaçlamayı seviyorum, çünkü hepiniz o bağımlı fahişeye benziyorsunuz – öz anneme. Nedenini tahmin edebileceğinden eminim.” Cümleler ağzından sanki günlerce kafasında dolaştırmış ve kurtulmak istiyormuş gibi hızla dökülmüştü.   </span></p>
			<p class="paragraf"><span class="CharOverride-12" xml:lang="tr-TR">Dünyam durmuştu. </span><span class="CharOverride-13" xml:lang="tr-TR">Ah, hayır.  </span></p>
			<p class="paragraf"><span class="CharOverride-12" xml:lang="tr-TR">Beklediğim bu değildi. Bu kötüydü. Gerçekten kötüydü. Az önce söylediklerinin ne anlama geldiğini anlamaya çalışarak ona baktım. Demek bu yüzden hepimiz birbirimize benziyorduk.  </span></p>
			<p class="paragraf"><span class="CharOverride-12" xml:lang="tr-TR">Aklıma ilk gelen Leila’nın haklı olduğu oldu. </span><span class="CharOverride-13" xml:lang="tr-TR">“Efendi karanlık.”  </span></p>
			<p class="paragraf"><span class="CharOverride-12" xml:lang="tr-TR">Onunla Kırmızı Acı Odası’nda bu eğilimleriyle ilgili ilk konuşmamız aklıma geldi.  </span></p>
			<p class="paragraf"><span class="CharOverride-12" xml:lang="tr-TR">Çaresizce anlamaya çalışarak... ona bir bahane yaratmaya çalışarak, “Sadist olmadığını söylemiştin” diye fısıldadım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Hayır, bir Hâkim olduğumu söylemiştim. Eksik söyleyerek yalan söyledim. Özür dilerim.” Bir an için manikürlü parmaklarına baktı.   </span></p>
			<p class="paragraf"><span class="CharOverride-12" xml:lang="tr-TR">Sanki dehşet içindeydi. Bana yalan söylediği için mi? Yoksa böyle olduğu için mi?  </span></p>
			<p class="paragraf"><span class="CharOverride-12" xml:lang="tr-TR">“Bana o soruyu sorduğunda bizim için çok farklı bir ilişki düşünüyordum” diye mırıldandı. Bakışlarından korktuğunu anlayabiliyordum.  </span></p>
			<p class="paragraf"><span class="CharOverride-12" xml:lang="tr-TR">Sonra kafama dank etti. Eğer bir sadistse, o kırbaçlı, sopalı saçmalıklara gerçekten ihtiyacı vardı. </span><span class="CharOverride-13" xml:lang="tr-TR">Ah, lanet olsun</span><span class="CharOverride-12" xml:lang="tr-TR">. Başımı ellerimin arasına aldım.  </span></p>
			<p class="paragraf"><span class="CharOverride-12" xml:lang="tr-TR">Başımı kaldırıp ona bakarak, “Öyleyse doğru” diye fısıldadım. “Sana ihtiyacın olan şeyi veremem.” Buraya kadardı – bu gerçekten uyumsuz olduğumuz anlamına geliyordu.  </span></p>
			<p class="paragraf"><span class="CharOverride-12" xml:lang="tr-TR">Dünya ayaklarımın altında sarsılarak yıkılırken panik boğazıma sarıldı. Buraya kadar. Bunu başaramayız.  </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. “Hayır, hayır, hayır. Ana. Verebilirsin. Bana ihtiyacım olan şeyi veriyorsun.” Yumruklarını sıkıyordu. “Lütfen bana inan” derken sözleri derinden bir yalvarış gibiydi.  </span></p>
			<p class="paragraf"><span class="CharOverride-12" xml:lang="tr-TR">“Neye inanacağımı bilmiyorum Christian. Bu çok boktan bir durum” diye fısıldadım. Dökemediğim gözyaşlarım boğazımı acıyla tıkıyordu.  </span></p>
			<p class="paragraf"><span class="CharOverride-12" xml:lang="tr-TR">Bana tekrar baktığında kocaman açılmış gözleri parlıyordu.   </span></p>
			<p class="paragraf"><span class="CharOverride-12" xml:lang="tr-TR">“Ana inan bana. Seni cezalandırdıktan sonra beni terk ettiğinde dünyaya bakışım değişti. Bir daha öyle hissetmek istemediğimi söylerken ciddiydim.” Bana acı dolu bir yakarışla bakıyordu. “Beni sevdiğini söylediğinde farkına vardım. Bunu daha önce kimse bana söylememişti. Sanki o an bir şeylerden kurtuldum ya da sen beni kurtardın, bilmiyorum. Dr. Flynn’le hâlâ bunun üzerinde konuşuyoruz.”  </span></p>
			<p class="paragraf"><span class="CharOverride-13" xml:lang="tr-TR">Ah.</span><span class="CharOverride-12" xml:lang="tr-TR"> Bir an için kalbimde bir umut yeşerdi. Belki halledebilirdik. Halletmemizi istiyordum. </span><span class="CharOverride-13" xml:lang="tr-TR">Değil mi? </span><span class="CharOverride-12" xml:lang="tr-TR">“Bunlar ne demek oluyor?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“İhtiyacım yok demek oluyor. Şu anda yok.”  </span></p>
			<p class="paragraf"><span class="CharOverride-13" xml:lang="tr-TR">Ne?</span><span class="CharOverride-12" xml:lang="tr-TR"> “Nereden biliyorsun? Nasıl emin olabilirsin?”  </span></p>
			<p class="paragraf"><span class="CharOverride-12" xml:lang="tr-TR">“Biliyorum işte. Canını yakacağım düşüncesi... gerçek anlamda... katlanılmaz bir şey.”  </span></p>
			<p class="paragraf"><span class="CharOverride-12" xml:lang="tr-TR">“Anlamıyorum. Peki ya cetveller ve şaplaklar ve bütün o acayip düzüşmeler?” Elini saçına attı; neredeyse gülümseyecekti, ama onun yerine üzüntüyle iç çekti. “Ben daha şiddetli şeylerden bahsediyorum Ana. Bir sopa veya bir iple neler yapabildiğimi bilsen.”  </span></p>
			<p class="paragraf"><span class="CharOverride-12" xml:lang="tr-TR">Afallayarak ağzım açık kaldım. “Bilmesem daha iyi.”  </span></p>
			<p class="paragraf"><span class="CharOverride-12" xml:lang="tr-TR">“Biliyorum. Bunları yapmak isteseydin tamamdı... ama istemiyorsun ve ben de anlıyorum. Bütün o şeyleri sen istemediğin sürece sana yapamam. Sana daha önce de söyledim; bütün güç sende. Ama şimdi, geri döndün ve artık o dürtüyü hiç hissetmiyorum.”   </span></p>
			<p class="paragraf"><span class="CharOverride-12" xml:lang="tr-TR">Söylediklerini zihnime oturtmaya çalışarak bir an ona bakakaldım. “Ama ilk tanıştığımızda istediğin buydu, değil mi?”  </span></p>
			<p class="paragraf"><span class="CharOverride-12" xml:lang="tr-TR">“Evet, kesinlikle.”  </span></p>
			<p class="paragraf"><span class="CharOverride-12" xml:lang="tr-TR">“Bir dürtü nasıl öylece kaybolabilir Christian? Sanki ben her derde deva bir ilaçmışım ve sen de –nasıl desem– iyileşmişsin gibi... Anlamıyorum.”  </span></p>
			<p class="paragraf"><span class="CharOverride-12" xml:lang="tr-TR">Yine iç çekti. “ ‘İyileşmiş’ diyemem... Bana inanmıyor musun?”  </span></p>
			<p class="paragraf"><span class="CharOverride-12" xml:lang="tr-TR">“Sadece inanılmaz buluyorum. İkisi farklı şeyler.”  </span></p>
			<p class="paragraf"><span class="CharOverride-12" xml:lang="tr-TR">“Beni hiç terk etmemiş olsaydın herhalde böyle hissetmezdim. Beni terk edip gitmen bizim için yaptığın en iyi şey oldu. Seni ve sadece seni ne kadar istediğimi anladım. Seni her ne şekilde olursa olsun istiyorum derken ciddiyim.”  </span></p>
			<p class="paragraf"><span class="CharOverride-12" xml:lang="tr-TR">Ona baktım. Buna inanabilir miydim? Bütün bunları düşünmeye çalışırken başım çatlayacak gibi oluyordu ve sanki içten içe uyuşuyordum.  </span></p>
			<p class="paragraf"><span class="CharOverride-12" xml:lang="tr-TR">“Hâlâ buradasın. Şimdiye kadar çoktan kapıdan çıkmış olursun sanıyordum” diye fısıldadı.   </span></p>
			<p class="paragraf"><span class="CharOverride-12" xml:lang="tr-TR">“Neden? Annene benzeyen kadınları kırbaçlayıp becerdiğin için ruh hastasının teki olduğunu düşüneceğimi mi sanıyordun? Bu izlenime nereden kapıldın?” diye tersledim.  </span></p>
			<p class="paragraf"><span class="CharOverride-12" xml:lang="tr-TR">Azarlamama şaşırmıştı.  </span></p>
			<p class="paragraf"><span class="CharOverride-12" xml:lang="tr-TR">“Eh, ben tam olarak böyle demezdim ama evet” dedi. Gözleri kocaman açılmıştı ve incinmiş bakıyordu.  </span></p>
			<p class="paragraf"><span class="CharOverride-12" xml:lang="tr-TR">İfadesini görünce kendime gelip sert çıkışıma pişman oldum. Suçlulukla kaşlarımı çattım.  </span></p>
			<p class="paragraf"><span class="CharOverride-12" xml:lang="tr-TR">Ah, ben ne yapacaktım? Ona baktım. İçten ve pişman görünüyordu. Benim Elli’m gibi görünüyordu.  </span></p>
			<p class="paragraf"><span class="CharOverride-12" xml:lang="tr-TR">Birden aklıma çocukluk odasındaki fotoğraf geldi. O dakika o kadının neden tanıdık geldiğini anladım. Christian’a benziyordu. Biyolojik annesi olmalıydı.  </span></p>
			<p class="paragraf"><span class="CharOverride-12" xml:lang="tr-TR">O sırada konuyu değiştirmeye çalışmıştı. </span><span class="CharOverride-13" xml:lang="tr-TR">Önemli biri değil...</span><span class="CharOverride-12" xml:lang="tr-TR"> Bütün bunların sorumlusu oydu... ve ben ona benziyordum. </span><span class="CharOverride-13" xml:lang="tr-TR">Lanet olsun!</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Kocaman açık gözlerle bana bakıyordu. Bir sonraki hareketimi beklediğini biliyordum. İçten görünüyordu. Beni sevdiğini söylüyordu ama kafam çok karışmıştı.  </span></p>
			<p class="paragraf"><span class="CharOverride-12" xml:lang="tr-TR">Her şey öyle boktandı ki. Beni Leila konusunda rahatlatmıştı ama şimdi ona nasıl zevk verdiğini eskisinden daha iyi biliyordum. Bu tatsız düşünce beni bitiriyordu.  </span></p>
			<p class="paragraf"><span class="CharOverride-12" xml:lang="tr-TR">“Christian, çok yoruldum. Yarın konuşabilir miyiz? Yatağa gitmek istiyorum.”  </span></p>
			<p class="paragraf"><span class="CharOverride-12" xml:lang="tr-TR">Şaşırarak gözlerini kırpıştırdı. “Gitmiyor musun?”  </span></p>
			<p class="paragraf"><span class="CharOverride-12" xml:lang="tr-TR">“Gitmemi mi istiyorsun?”  </span></p>
			<p class="paragraf"><span class="CharOverride-12" xml:lang="tr-TR">“Hayır! Öğrendiğinde gideceğini düşünmüştüm.”  </span></p>
			<p class="paragraf"><span class="CharOverride-12" xml:lang="tr-TR">Karanlık sırrını öğrenirsem onu terk edeceğimi ima ettiği zamanlar aklıma geldi... ve artık biliyordum. Kahretsin. Efendi gerçekten karanlıktı.   </span></p>
			<p class="paragraf"><span class="CharOverride-12" xml:lang="tr-TR">Gitmeli miydim? Onu daha önce bir kez terk etmiştim ve neredeyse mahvoluyordum... o da. Onu seviyordum. Az önce duyduklarıma rağmen onu sevdiğimi biliyordum.  </span></p>
			<p class="paragraf"><span class="CharOverride-12" xml:lang="tr-TR">“Beni terk etme” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Ah, Tanrı aşkına, </span><span class="CharOverride-13" xml:lang="tr-TR">hayır!</span><span class="CharOverride-12" xml:lang="tr-TR"> Bir yere gitmiyorum!” diye bağırdım. İyi gelmişti. İşte, söylemiştim. Gitmiyordum.  </span></p>
			<p class="paragraf"><span class="CharOverride-12" xml:lang="tr-TR">“Gerçekten mi?” Gözleri büyüdü.  </span></p>
			<p class="paragraf"><span class="CharOverride-12" xml:lang="tr-TR">“Terk etmeyeceğimi anlaman için ne yapabilirim? Ne söyleyebilirim?”  </span></p>
			<p class="paragraf"><span class="CharOverride-12" xml:lang="tr-TR">Bir kez daha korku ve acı dolu gözlerle bana baktı. Yutkundu. “Yapabileceğin bir şey var.”  </span></p>
			<p class="paragraf"><span class="CharOverride-12" xml:lang="tr-TR">“Ne?” diye çıkıştım.  </span></p>
			<p class="paragraf"><span class="CharOverride-12" xml:lang="tr-TR">“Evlen benimle” diye fısıldadı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-13" xml:lang="tr-TR">Ne? Az önce yoksa... 	  </span></p>
			<p class="paragraf"><span class="CharOverride-12" xml:lang="tr-TR">Yarım saat içinde ikinci kez dünyam duruyordu.   </span></p>
			<p class="paragraf"><span class="CharOverride-13" xml:lang="tr-TR">Siktir.</span><span class="CharOverride-12" xml:lang="tr-TR"> Âşık olduğum bu derinden yaralı adama baktım. Az önce söylediği şeye inanamıyordum.  </span></p>
			<p class="paragraf"><span class="CharOverride-13" xml:lang="tr-TR">Evlilik? </span><span class="CharOverride-12" xml:lang="tr-TR">Evlenme mi teklif ediyordu? Şaka mı yapıyordu? Gerginlik ve şaşkınlıkla içimden yükselip patlayan kıkırtıya engel olamadım. Histerik kahkahalara dönüşmeden durdurabilmek için dudağımı ısırdım ama başaramadım. Sırtüstü yere uzanıp kendimi koyverdim, daha önce hiç yaşamadığım biçimde, içimi boşaltırcasına ve ulurcasına kahkahalar atmaya başladım.  </span></p>
			<p class="paragraf"><span class="CharOverride-12" xml:lang="tr-TR">Bir an için sanki bu tuhaf duruma, güzel, arızalı çocuğun yanındaki kıkırdayan, kendini kaybetmiş kıza uzaktan baktım. Kahkahalarım gözyaşlarına dönüşürken kolumla gözlerimi kapattım. </span><span class="CharOverride-13" xml:lang="tr-TR">Hayır, hayır... bu çok fazla.  </span></p>
			<p class="paragraf"><span class="CharOverride-12" xml:lang="tr-TR">Histeri krizim geçerken Christian yavaşça kolumu gözlerimden çekti. Dönüp ona baktım.  </span></p>
			<p class="paragraf"><span class="CharOverride-12" xml:lang="tr-TR">Üzerime eğildi. Dudakları buruk bir gülümsemeyle kıvrıldı ama gözleri gri bir alev gibiydi, belki de yaralı. </span><span class="CharOverride-13" xml:lang="tr-TR">Ah, hayır</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Parmaklarının tersiyle firar eden gözyaşlarımı nazikçe sildi. “Teklifimi komik mi buldunuz Bayan Steele?”  </span></p>
			<p class="paragraf"><span class="CharOverride-13" xml:lang="tr-TR">Ah, Elli! </span><span class="CharOverride-12" xml:lang="tr-TR">Uzanıp şefkatle yanağını okşadım ve parmaklarımın altındaki yeni çıkmaya başlayan sakalların tadını çıkardım. Tanrım, ben bu adama âşıktım.  </span></p>
			<p class="paragraf"><span class="CharOverride-12" xml:lang="tr-TR">“Bay Grey... Christian. Zamanlaman kesinlikle...” Söyleyecek kelime bulamayarak ona baktım.  </span></p>
			<p class="paragraf"><span class="CharOverride-12" xml:lang="tr-TR">Gülümsedi ama gözlerinin etrafındaki kırışıklıklardan acı çektiğini anlıyordum. Kendime geldim.  </span></p>
			<p class="paragraf"><span class="CharOverride-12" xml:lang="tr-TR">“Burada kalbim parçalanıyor Ana. Benimle evlenir misin?”  </span></p>
			<p class="paragraf"><span class="CharOverride-12" xml:lang="tr-TR">Doğrulup ona doğru uzandım ve ellerimi dizlerine koydum. Güzel yüzüne baktım. “Christian, silahlı ve deli eski kölenle tanıştım, kendi evimden atıldım, termonükleer Elli gücünde öfkene maruz kaldım...”  </span></p>
			<p class="paragraf"><span class="CharOverride-12" xml:lang="tr-TR">Konuşmak için ağzını açtı ama elimi kaldırdım. İtaatkâr bir şekilde ağzını kapattı.  </span></p>
			<p class="paragraf"><span class="CharOverride-12" xml:lang="tr-TR">“Daha az önce kendinle ilgili oldukça şok edici bazı gerçekleri açıkladın ve şimdi seninle evlenmemi istiyorsun.”  </span></p>
			<p class="paragraf"><span class="CharOverride-12" xml:lang="tr-TR">Ben olanları sıralarken başını iki yana yatırarak sanki durumu gözden geçiriyordu. Keyfi yerindeydi. Tanrı’ya şükür.  </span></p>
			<p class="paragraf"><span class="CharOverride-12" xml:lang="tr-TR">İfadesiz bir sesle, “Evet, sanırım durumun adil ve doğru bir özeti oldu” dedi.  </span></p>
			<p class="paragraf"><span class="CharOverride-12" xml:lang="tr-TR">Başımı salladım. “Hazzı geciktirmeye ne oldu?”  </span></p>
			<p class="paragraf"><span class="CharOverride-12" xml:lang="tr-TR">“Fikrimi değiştirdim. Artık sıkı bir şekilde hazzı hemen yaşamayı savunuyorum. Günü yakala Ana” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Bak Christian, seni yaklaşık sadece üç dakikadır tanıyorum ve hakkında bilmem gereken daha çok şey var. Biraz fazla içtim, açım, yorgunum ve yatağa gitmek istiyorum. Bana verdiğin o sözleşmeyi düşündüğüm gibi teklifini de düşünmek istiyorum. Ve...” Hoşnutsuzluğumu göstermek ama aynı zamanda aramızdaki havayı yumuşatmak için dudaklarımı bastırarak, “Çok romantik bir teklif olmadı” dedim.  </span></p>
			<p class="paragraf"><span class="CharOverride-12" xml:lang="tr-TR">Gülümseyerek başını yana yatırdı. “Her zamanki gibi haklı bir noktaya değindiniz Bayan Steele” diye fısıldarken sesindeki rahatlama anlaşılıyordu. “Öyleyse bu bir hayır değil?”  </span></p>
			<p class="paragraf"><span class="CharOverride-12" xml:lang="tr-TR">İç çektim. “Hayır, Bay Grey, bu bir hayır değil ama evet de değil. Bunu sadece korktuğun ve bana güvenmediğin için yapıyorsun.”  </span></p>
			<p class="paragraf"><span class="CharOverride-12" xml:lang="tr-TR">“Hayır, bunu sonunda hayatımın geri kalanını geçirmek istediğim biriyle karşılaştığım için yapıyorum.”  </span></p>
			<p class="paragraf"><span class="CharOverride-13" xml:lang="tr-TR">Ah.</span><span class="CharOverride-12" xml:lang="tr-TR"> Kalbim bir an atmayı unuttu ve içim eridi. Nasıl oluyor da en tuhaf durumların ortasında en romantik şeyleri söyleyebiliyordu? Ağzım hayretle açılmıştı.   </span></p>
			<p class="paragraf"><span class="CharOverride-12" xml:lang="tr-TR">“Bunun benim başıma geleceğini hiç düşünmemiştim” derken ifadesinden saf, katışıksız bir içtenlik yayılıyordu.  </span></p>
			<p class="paragraf"><span class="CharOverride-12" xml:lang="tr-TR">Doğru kelimeleri bulmaya çalışarak şaşkınlıkla ona baktım.  </span></p>
			<p class="paragraf"><span class="CharOverride-12" xml:lang="tr-TR">“Bunu düşünebilir miyim... lütfen? Ve bugün olan her şeyi. Bana az önce söylediklerini. Sabır ve inanç istemiştin. Eh, şimdi sıra sizde Bay Grey. Şimdi benim bunlara ihtiyacım var.”  </span></p>
			<p class="paragraf"><span class="CharOverride-12" xml:lang="tr-TR">Bir an için gözleri gözlerimde bir şeyler aradı ve uzanıp saçımı kulağımın arkasına attı.   </span></p>
			<p class="paragraf"><span class="CharOverride-12" xml:lang="tr-TR">“Bununla yaşayabilirim.” Dudaklarıma küçük bir öpücük kondurdu. “Çok romantik değil ha?” Kaşlarını kaldırdı. Başımı sallayarak mesajı verdim. Tatlı bir sesle, “Kalpler ve çiçekler mi?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Başımı sallayınca bana hafifçe gülümsedi.  </span></p>
			<p class="paragraf"><span class="CharOverride-12" xml:lang="tr-TR">“Aç mısın?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Bir şey yemedin.” Buz gibi bakışlarla çenesini kastı.  </span></p>
			<p class="paragraf"><span class="CharOverride-12" xml:lang="tr-TR">“Hayır, yemedim.” Tekrar topuklarımın üzerine oturup öylece ona baktım. “Erkek arkadaşımı eski kölesiyle samimi bir halde gördükten sonra kendi evimden atılmak iştahımı epey kapadı.” Yumruklarımı kalçalarıma dayayıp ona ters bir bakış attım.  </span></p>
			<p class="paragraf"><span class="CharOverride-12" xml:lang="tr-TR">Başını sallayarak zarifçe ayağa kalktı. </span><span class="CharOverride-13" xml:lang="tr-TR">Ah, sonunda yerden kalkabilecektik. </span><span class="CharOverride-12" xml:lang="tr-TR">Bana elini uzattı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Gel sana yiyecek bir şeyler hazırlayayım” dedi.  </span></p>
			<p class="paragraf"><span class="CharOverride-12" xml:lang="tr-TR">Elini tutarken yorgunlukla, “Hemen yatağa gidemez miyim?” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Elimden çekerek ayağa kaldırdı. Her tarafım tutulmuştu. Bana tatlı bir ifadeyle bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Hayır. Yemen gerek. Gel.” Hükmedici Christian geri dönmüştü; rahatlamıştım.  </span></p>
			<p class="paragraf"><span class="CharOverride-12" xml:lang="tr-TR">Beni mutfağa götürüp bar taburesine oturtarak buzdolabına gitti. Saate göz attım. Neredeyse on bir buçuk olmuştu ve sabah işe gitmek için kalkmam gerekiyordu.  </span></p>
			<p class="paragraf"><span class="CharOverride-12" xml:lang="tr-TR">“Christian, gerçekten o kadar aç değilim.”  </span></p>
			<p class="paragraf"><span class="CharOverride-12" xml:lang="tr-TR">Beni bilerek duymazdan gelip devasa buzdolabını karıştırmaya devam ediyordu. “Peynir?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Bu saatte değil.”  </span></p>
			<p class="paragraf"><span class="CharOverride-12" xml:lang="tr-TR">“Kraker.”  </span></p>
			<p class="paragraf"><span class="CharOverride-12" xml:lang="tr-TR">“Buzdolabından mı? Hayır” diye çıkıştım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Dönüp sırıttı. “Kraker sevmez misin?”  </span></p>
			<p class="paragraf"><span class="CharOverride-12" xml:lang="tr-TR">“Saat on bir buçukta değil. Christian, ben yatmaya gidiyorum. İstersen sen gecenin geri kalanında buzdolabını kurcalamaya devam edebilirsin. Ben yorgunum; yeterince ilginç bir gün geçirdim. Unutmak istediğim bir gün.” Tabureden indim. Kaşlarını çattı ama umurumda değildi. Yatağa gitmek istiyordum – tükenmiş durumdaydım.  </span></p>
			<p class="paragraf"><span class="CharOverride-12" xml:lang="tr-TR">“Makarna ve peynir?” Elinde üzeri folyoyla kapatılmış beyaz bir kâse tutuyordu.  </span></p>
			<p class="paragraf"><span class="CharOverride-12" xml:lang="tr-TR">“Sen makarna ve peynir mi seviyorsun?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Coşkuyla başını salladı ve o anda kalbim eridi. Birden o kadar genç görünmeye başlamıştı ki. Kimin aklına gelirdi? Christian Grey çocuk yemeği seviyordu.   </span></p>
			<p class="paragraf"><span class="CharOverride-12" xml:lang="tr-TR">Umutlu bir sesle, “İster misin?” diye sordu. Ona dayanamıyordum, üstelik açtım.  </span></p>
			<p class="paragraf"><span class="CharOverride-12" xml:lang="tr-TR">Cılız bir gülümsemeyle başımı salladım. Nefes kesici bir gülümsemeyle karşılık verdi bana. Folyoyu çıkarıp kâseyi mikrodalga fırına attı. Tekrar tabureye çıkıp Bay Christian Grey denen bu güzelliğin, benimle evlenmek isteyen adamın rahat ve zarif hareketlerle mutfakta dolaşmasını izledim.  </span></p>
			<p class="paragraf"><span class="CharOverride-12" xml:lang="tr-TR">“Vay, mikrodalga fırın kullanmayı biliyorsun” diye takıldım.  </span></p>
			<p class="paragraf"><span class="CharOverride-12" xml:lang="tr-TR">“Eğer paketi varsa genellikle bir şeyler yapabiliyorum. Sorunum gerçek yiyeceklerle.”  </span></p>
			<p class="paragraf"><span class="CharOverride-12" xml:lang="tr-TR">Yarım saat önce önümde diz çökenin bu adam olduğuna inanmıyordum. Her zamanki gibi yanardönerdi. Tabakları, çatalları ve bıçakları çıkarıp servis altlıklarını kahvaltı barına yerleştirdi.   </span></p>
			<p class="paragraf"><span class="CharOverride-12" xml:lang="tr-TR">“Çok geç oldu” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Yarın işe gitme.”  </span></p>
			<p class="paragraf"><span class="CharOverride-12" xml:lang="tr-TR">“Yarın gitmek zorundayım. Patronum New York’a gidiyor.”  </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. “Bu hafta sonu oraya gitmek ister misin?”  </span></p>
			<p class="paragraf"><span class="CharOverride-12" xml:lang="tr-TR">Başımı sallayarak, “Hava durumuna baktım; yağmurlu görünüyor” dedim</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Peki, ne yapmak istersin?”  </span></p>
			<p class="paragraf"><span class="CharOverride-12" xml:lang="tr-TR">Fırından gelen ses, geç akşam yemeğimizin ısındığını haber veriyordu.  </span></p>
			<p class="paragraf"><span class="CharOverride-12" xml:lang="tr-TR">“Şu anda günü gününe yaşamak istiyorum. Bütün bu heyecan beni... yordu.” Bir kaşımı kaldırdım, ama sağduyulu davranarak görmezden geldi.  </span></p>
			<p class="paragraf"><span class="CharOverride-12" xml:lang="tr-TR">Beyaz kâseyi ortamıza koyup yanıma oturdu. Aklı başka bir yerde, düşüncelere dalmış gibiydi. Tabaklarımıza makarna koydum. Muhteşem kokuyordu ve ağzım sulanmıştı. Kurt gibi açtım.  </span></p>
			<p class="paragraf"><span class="CharOverride-12" xml:lang="tr-TR">“Leila konusunda üzgünüm” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“Ne için üzgünsün?” Mımm, makarnanın tadı da kokusu kadar güzeldi. Midem minnetle gurulduyordu.  </span></p>
			<p class="paragraf"><span class="CharOverride-12" xml:lang="tr-TR">“Onunla evinde karşılaşmak senin için korkunç bir şok olmuştur. Taylor gün içinde kendisi gidip kontrol etmişti. Canı çok sıkkın.”  </span></p>
			<p class="paragraf"><span class="CharOverride-12" xml:lang="tr-TR">“Taylor’ı suçlamıyorum.”  </span></p>
			<p class="paragraf"><span class="CharOverride-12" xml:lang="tr-TR">“Ben de. Seni aramaya çıktı.”  </span></p>
			<p class="paragraf"><span class="CharOverride-12" xml:lang="tr-TR">“Gerçekten mi? Neden?”  </span></p>
			<p class="paragraf"><span class="CharOverride-12" xml:lang="tr-TR">“Nerede olduğunu bilmiyordum. Çantanı, telefonunu bırakmıştın. Telefonundan bile izletemedim. Nereye gitmiştin?” Sesi yumuşak ama sözlerinin altında tatsız bir ima vardı.  </span></p>
			<p class="paragraf"><span class="CharOverride-12" xml:lang="tr-TR">“Ethan’la sokağın karşısındaki bardaydık. Olan biteni izleyebilmek için uzaklaşmadım.”  </span></p>
			<p class="paragraf"><span class="CharOverride-12" xml:lang="tr-TR">“Anladım.” Aramızdaki hava belli belirsiz değişiyordu. O neşeli hali kayboluyordu.  </span></p>
			<p class="paragraf"><span class="CharOverride-13" xml:lang="tr-TR">Tamam, pekâlâ... bu oyunu ben de oynayabilirim. Hadi bakalım, sıra sende Elli. </span><span class="CharOverride-12" xml:lang="tr-TR">Merakımın ateşini söndürme isteğiyle ama cevaptan korkarak umursamaz bir sesle, “Peki, sen Leila’yla evde ne yaptın?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Başımı çevirip ona baktım. Makarna dolu çatalını ağzına götürmek üzereyken yarı yolda durdu. </span><span class="CharOverride-13" xml:lang="tr-TR">Ah hayır, bu iyi değil.  </span></p>
			<p class="paragraf"><span class="CharOverride-12" xml:lang="tr-TR">“Gerçekten bilmek istiyor musun?”   </span></p>
			<p class="paragraf"><span class="CharOverride-12" xml:lang="tr-TR">Midem düğümlenmişti, bir anda iştahım kaçmıştı. “Evet” diye fısıldadım. </span><span class="CharOverride-13" xml:lang="tr-TR">İstiyor musun? Gerçekten mi? </span><span class="CharOverride-12" xml:lang="tr-TR">Bilinçaltım boş cin şişesini yere atıp koltuğunda doğrularak bana dik dik baktı.  </span></p>
			<p class="paragraf"><span class="CharOverride-12" xml:lang="tr-TR">Christian tereddütle dudaklarını birbirine bastırdı. “Konuştuk, sonra ona banyo yaptırdım.” Sesi boğuk çıkıyordu, ben bir tepki vermeyince hemen devam etti. “Ve ona senin giysilerinden verdim. Umarım sorun olmaz. Çok pisti.”  </span></p>
			<p class="paragraf"><span class="CharOverride-13" xml:lang="tr-TR">Siktir</span><span class="CharOverride-12" xml:lang="tr-TR">. Ona banyo mu yaptırmış?  </span></p>
			<p class="paragraf"><span class="CharOverride-12" xml:lang="tr-TR">Ne kadar uygunsuz bir şeydi. Yenmemiş makarnama bakarken düşüncelerim birbirini kovalıyordu. Şu anda yemeğin görüntüsü bile midemi bulandırıyordu.  </span></p>
			<p class="paragraf"><span class="CharOverride-12" xml:lang="tr-TR">Bilinçaltım, </span><span class="CharOverride-13" xml:lang="tr-TR">Mantıklı davran,</span><span class="CharOverride-12" xml:lang="tr-TR"> diye tembihledi. Beynimin sakin ve akıllı tarafı bunu sadece pis olduğu için yaptığını biliyordu ama çok zordu. Kırılgan, kıskanç tarafım buna katlanamıyordu.  </span></p>
			<p class="paragraf"><span class="CharOverride-12" xml:lang="tr-TR">Birden ağlamak istedim. Yanaklarımdan usul usul süzülen hanım hanımcık gözyaşlarıyla değil ulur gibi ağlamak. Gözyaşlarımı bastırmak için derin bir nefes aldım ama boğazım dökülmemiş gözyaşlarım ve hıçkırıklarımla tıkanıyordu.  </span></p>
			<p class="paragraf"><span class="CharOverride-12" xml:lang="tr-TR">“Yapabileceğim tek şey buydu Ana” dedi.  </span></p>
			<p class="paragraf"><span class="CharOverride-12" xml:lang="tr-TR">“Ona karşı hâlâ bir şey hissediyor musun?”  </span></p>
			<p class="paragraf"><span class="CharOverride-12" xml:lang="tr-TR">Afallayarak, “Hayır!” dedi. Acı bir ifadeyle gözlerini kapattı.</span><span class="CharOverride-12" xml:lang="tr-TR"> Başımı çevirip tekrar mide bulandıran yemeğime baktım. Ona bakmaya dayanamıyordum.  </span></p>
			<p class="paragraf"><span class="CharOverride-12" xml:lang="tr-TR">“Onu öyle görmek – o kadar farklı ve zavallı haldeydi ki. Onu önemsiyorum, bir insan olarak.” Tatsız bir anıyı silkelemeye çalışır gibi omuz silkti. Tanrım, ona anlayış göstermemi mi bekliyordu?  </span></p>
			<p class="paragraf"><span class="CharOverride-12" xml:lang="tr-TR">“Ana, bana bak.”  </span></p>
			<p class="paragraf"><span class="CharOverride-12" xml:lang="tr-TR">Yapamıyordum. Yaparsam gözyaşlarına boğulacağımı biliyordum. Bu sindiremeyeceğim kadar fazla gelmişti. Sızdıran bir yakıt tankeri gibiydim, kapasitemin üzerinde doluydum. Daha fazlası için yer yoktu. Daha fazla saçmalıkla başa çıkamazdım. Tutuşup patlayacaktım ve yaparsam çirkin olacaktı. Tanrım!  </span></p>
			<p class="paragraf"><span class="CharOverride-12" xml:lang="tr-TR">Christian’ın eski kölesiyle yakından ilgilendiği anlar tekrar aklıma geldi. Tanrı aşkına, banyo yaptırmıştı – çıplak halde. Acı verici bir titremeyle sarsıldım.  </span></p>
			<p class="paragraf"><span class="CharOverride-12" xml:lang="tr-TR">“Ana.”  </span></p>
			<p class="paragraf"><span class="CharOverride-12" xml:lang="tr-TR">“Ne?”  </span></p>
			<p class="paragraf"><span class="CharOverride-12" xml:lang="tr-TR">“Yapma. Bir şey ifade etmiyor. Bir çocukla ilgilenmek gibiydi; zavallı, darmadağın olmuş bir çocukla” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">O bir çocukla ilgilenmekten ne anlardı ki? İlgilendiği kişi, gayet serbest ve tuhaf bir cinsel ilişki yaşadığı bir kadındı.  </span></p>
			<p class="paragraf"><span class="CharOverride-13" xml:lang="tr-TR">Ah, içim acıyordu.</span><span class="CharOverride-12" xml:lang="tr-TR"> Derin bir nefes aldım. Belki de kendinden bahsediyordu. Darmadağın bir çocuk olan kendisiydi. Bu daha mantıklıydı... ya da hiç mantıklı değildi. Of, her şey öyle boka sarmıştı ki artık kemiklerim kırılacakmış gibi yorgun hissediyordum. Uykuya ihtiyacım vardı.  </span></p>
			<p class="paragraf"><span class="CharOverride-12" xml:lang="tr-TR">“Ana?”  </span></p>
			<p class="paragraf"><span class="CharOverride-12" xml:lang="tr-TR">Kalkıp tabağımı lavaboya götürdüm ve içindekileri çöpe döktüm.  </span></p>
			<p class="paragraf"><span class="CharOverride-12" xml:lang="tr-TR">“Ana, lütfen.”  </span></p>
			<p class="paragraf"><span class="CharOverride-12" xml:lang="tr-TR">Dönüp yüzüne baktım. “Kes artık Christian! Bana ‘Ana, lütfen’ demeyi kes!” diye bağırdım ve gözyaşlarım yüzümden süzülmeye başladı. “Bugün bu saçmalık bana yetti. Ben yatağa gidiyorum. Yorgunum ve duygusalım. Şimdi bırak gideyim.”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Topuklarımın üzerinde dönüp yatak odasına neredeyse koşarak gittim ve kocaman açılmış gözlerle şok içindeki bakışlarının görüntüsünü beraberimde götürdüm. Benim de onu şok edebileceğimi bilmek güzeldi. Her zamankinden iki kat hızlı bir şekilde giysilerimden kurtulup çekmecelerini karıştırarak tişörtlerinden birini üzerime geçirdim ve banyoya gittim.  </span></p>
			<p class="paragraf"><span class="CharOverride-12" xml:lang="tr-TR">Aynada kendime baktım. Karşımda duran sıska, kırmızı gözlü, yanakları pençe pençe kızarmış cadalozu tanıyamıyordum. Bu artık çok fazla geliyordu. Yere çöküp artık zapt edemediğim boğucu duygulara kendimi teslim ettim ve sonunda gözyaşlarımı serbest bırakarak göğsümü parçalayan hıçkırıklarla ağlamaya başladım.  </span></p>
		</div>
	</body>
</html>