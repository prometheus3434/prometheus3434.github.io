<html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-6" xml:lang="en-GB">Beşinci bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt5.jpeg"/></span>        </p>
			<p class="paragraf"><span class="CharOverride-12" xml:lang="tr-TR">“Greta, Bay Grey kiminle konuşuyor?” Tüylerim diken diken olmuştu. Kuruntulu bir önseziyle bilinçaltım burayı hemen terk etmem gerektiğini söylüyordu. Ama sesim yeterince umursamaz çıkmıştı.  </span></p>
			<p class="paragraf"><span class="CharOverride-12" xml:lang="tr-TR">“Ah, o Bayan Lincoln. Bay Grey’le birlikte buranın sahibidir.” Greta beni bilgilendirmekten çok memnun olmuş görünüyordu.  </span></p>
			<p class="paragraf"><span class="CharOverride-12" xml:lang="tr-TR">“Bayan Lincoln?” Bayan Robinson’ın boşandığını sanıyordum. Belki de zavallı bir salakla yeniden evlenmişti.  </span></p>
			<p class="paragraf"><span class="CharOverride-12" xml:lang="tr-TR">“Evet. Genellikle burada olmaz ama bugün teknikerlerimizden biri hasta olduğu için onun yerine bakıyor.”  </span></p>
			<p class="paragraf"><span class="CharOverride-12" xml:lang="tr-TR">“Bayan Lincoln’ün ilk adını biliyor musun?”  </span></p>
			<p class="paragraf"><span class="CharOverride-12" xml:lang="tr-TR">Greta kaşlarını çatarak bana baktı, parlak pembe dudaklarını büzerek sanki merakımı sorguladı. Lanet olsun. Belki de biraz fazla ileri gitmiştim.   </span></p>
			<p class="paragraf"><span class="CharOverride-12" xml:lang="tr-TR">Neredeyse isteksizce, “Elena” dedi.  </span></p>
			<p class="paragraf"><span class="CharOverride-12" xml:lang="tr-TR">Hislerim beni yanıltmadığı için tuhaf bir rahatlama hissettim.  </span></p>
			<p class="paragraf"><span class="CharOverride-12" xml:lang="tr-TR">Bilinçaltım alay eder gibi, </span><span class="CharOverride-13" xml:lang="tr-TR">Hislerin mi?</span><span class="CharOverride-12" xml:lang="tr-TR"> diyerek güldü. </span><span class="CharOverride-13" xml:lang="tr-TR">Pedofil hislerim desene</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Hâlâ hararetle tartışıyorlardı. Christian hızlı hızlı anlatıyordu; Elena üzüntüyle başını sallıyor ve endişeli görünüyordu. Uzanıp yatıştırır gibi kolunu okşarken dudağını ısırdı. Yine başını salladı ve bana bakıp avuturcasına küçük bir gülümseme gönderdi.  </span></p>
			<p class="paragraf"><span class="CharOverride-12" xml:lang="tr-TR">Taş kesilmiş bir suratla sadece baktım ona. Sanırım şoktaydım. Beni nasıl buraya getirirdi?  </span></p>
			<p class="paragraf"><span class="CharOverride-12" xml:lang="tr-TR">Bir şeyler mırıldandı. Christian bir an dönüp bana baktıktan sonra ona cevap verdi. Kadın başını salladı. Sanırım ona şans diliyordu ama dudak okuma yeteneğim o kadar iyi değildi.  </span></p>
			<p class="paragraf"><span class="CharOverride-12" xml:lang="tr-TR">Elli, yüzünde bir endişe ifadesiyle bana doğru geliyordu. </span><span class="CharOverride-13" xml:lang="tr-TR">Tabii ki. </span><span class="CharOverride-12" xml:lang="tr-TR">Bayan Robinson kapıyı ardından kapatarak çıktığı odaya tekrar döndü.  </span></p>
			<p class="paragraf"><span class="CharOverride-12" xml:lang="tr-TR">Christian kaşlarını çattı. “İyi misin?” diye sordu, ama sesi gergin ve temkinliydi.  </span></p>
			<p class="paragraf"><span class="CharOverride-12" xml:lang="tr-TR">“Pek sayılmaz. Beni tanıştırmak istemedin mi?” Sesim soğuk ve sert çıkmıştı.  </span></p>
			<p class="paragraf"><span class="CharOverride-12" xml:lang="tr-TR">Sanki altından halıyı çekmişim gibi afalladı, ağzı açık kalakaldı.  </span></p>
			<p class="paragraf"><span class="CharOverride-12" xml:lang="tr-TR">“Ama ben düşündüm ki...”  </span></p>
			<p class="paragraf"><span class="CharOverride-12" xml:lang="tr-TR">“Akıllı bir adam için bazen...” Gerisini getiremedim. “Gitmek istiyorum lütfen.”  </span></p>
			<p class="paragraf"><span class="CharOverride-12" xml:lang="tr-TR">“Neden?”  </span></p>
			<p class="paragraf"><span class="CharOverride-12" xml:lang="tr-TR">“Nedenini biliyorsun.” Gözlerimi devirdim.  </span></p>
			<p class="paragraf"><span class="CharOverride-12" xml:lang="tr-TR">Gözlerinden ateşler saçarak bana baktı.   </span></p>
			<p class="paragraf"><span class="CharOverride-12" xml:lang="tr-TR">“Üzgünüm Ana. Burada olacağını bilmiyordum. Hiç olmaz. Bavern Center’da yeni bir şube açtı; normalde orada oluyor. Bugün birisi hastaymış.”  </span></p>
			<p class="paragraf"><span class="CharOverride-12" xml:lang="tr-TR">Dönüp kapıya yöneldim</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Kapıdan çıkarken ters bir sesle, “Franco’ya ihtiyacımız olmayacak Greta” dedi. Koşarak kaçma dürtümü bastırmak için kendimi zorluyordum. Hızla ve uzaklara koşmak istiyordum. İçimden deli gibi ağlamak geliyordu. Sadece bütün bu rezillikten kaçıp kurtulmaya ihtiyacım vardı.  </span></p>
			<p class="paragraf"><span class="CharOverride-12" xml:lang="tr-TR">Ben bunlara kafa patlatırken Christian sessizce yanımda yürüyordu. Kollarımı korunmaya çalışırmış gibi kendime sarıp başımı önüme eğdim; İkinci Cadde’deki ağaçlara çarpmamaya çalışarak yürüyordum. Akıllılık edip bana dokunmaya kalkmadı. Zihnim cevaplanmamış sorularla kaynıyordu. Bay Kaçamak Cevap hatasını kabul edecek miydi bakalım.  </span></p>
			<p class="paragraf"><span class="CharOverride-12" xml:lang="tr-TR">“Kölelerini oraya mı götürüyordun?” diye çıkıştım.  </span></p>
			<p class="paragraf"><span class="CharOverride-12" xml:lang="tr-TR">Kısa keserek alçak bir sesle, “Bazılarını evet” dedi.  </span></p>
			<p class="paragraf"><span class="CharOverride-12" xml:lang="tr-TR">“Leila?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Yeni açılmış bir yere benziyor.”  </span></p>
			<p class="paragraf"><span class="CharOverride-12" xml:lang="tr-TR">“Kısa bir süre önce yenilendi.”  </span></p>
			<p class="paragraf"><span class="CharOverride-12" xml:lang="tr-TR">“Anlıyorum. Demek Bayan Robinson bütün kölelerinle tanışıyor.”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Kölelerin ondan haberdar mıydı?”  </span></p>
			<p class="paragraf"><span class="CharOverride-12" xml:lang="tr-TR">“Hayır. Hiçbiri. Sadece sen.”  </span></p>
			<p class="paragraf"><span class="CharOverride-12" xml:lang="tr-TR">“Ama ben senin kölen değilim.”  </span></p>
			<p class="paragraf"><span class="CharOverride-12" xml:lang="tr-TR">“Hayır, kesinlikle değilsin.”  </span></p>
			<p class="paragraf"><span class="CharOverride-12" xml:lang="tr-TR">Dönüp yüzüne baktım. Kocaman açtığı gözleri korkuyla bakıyordu. Dudaklarını sımsıkı bir çizgi halinde birbirine bastırmıştı.  </span></p>
			<p class="paragraf"><span class="CharOverride-12" xml:lang="tr-TR">Alçak sesle, “Bunun nasıl rezilce bir şey olduğunu görebiliyor musun?” diye ters ters sordum.  </span></p>
			<p class="paragraf"><span class="CharOverride-12" xml:lang="tr-TR">“Evet. Üzgünüm.” Pişman görünme nezaketini göstermişti.  </span></p>
			<p class="paragraf"><span class="CharOverride-12" xml:lang="tr-TR">“Saçımı tercihen müşterilerini veya sahibini becermediğin bir yerde kestirmek isterim.”  </span></p>
			<p class="paragraf"><span class="CharOverride-12" xml:lang="tr-TR">Geri çekildi.  </span></p>
			<p class="paragraf"><span class="CharOverride-12" xml:lang="tr-TR">“Şimdi, müsaadenle.”  </span></p>
			<p class="paragraf"><span class="CharOverride-12" xml:lang="tr-TR">“Kaçmıyorsun, değil mi?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Hayır, sadece lanet olasıca saçımı kestirmek istiyorum. Biri saçımı yıkarken gözlerimi kapatabileceğim ve seninle beraber gelen bütün bu yükü unutabileceğim bir yerde.”  </span></p>
			<p class="paragraf"><span class="CharOverride-12" xml:lang="tr-TR">Elini saçından geçirdi. Alçak sesle, “Franco’yu eve ya da senin evine göndertebilirim” dedi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Çok çekici bir kadın.”  </span></p>
			<p class="paragraf"><span class="CharOverride-12" xml:lang="tr-TR">Gözlerini kırpıştırdı. “Evet, öyle.”  </span></p>
			<p class="paragraf"><span class="CharOverride-12" xml:lang="tr-TR">“Hâlâ evli mi?”  </span></p>
			<p class="paragraf"><span class="CharOverride-12" xml:lang="tr-TR">“Hayır. Yaklaşık beş yıl önce boşandı.”  </span></p>
			<p class="paragraf"><span class="CharOverride-12" xml:lang="tr-TR">“Neden onunla birlikte değilsin?”  </span></p>
			<p class="paragraf"><span class="CharOverride-12" xml:lang="tr-TR">“Çünkü aramızdaki her şey bitti. Bunu sana söylemiştim.” Aniden kaşları çatıldı. Parmağını kaldırıp cebinden BlackBerry’sini çıkardı. Çaldığını duymadığıma göre titreşimde olmalıydı.  </span></p>
			<p class="paragraf"><span class="CharOverride-12" xml:lang="tr-TR">Sert bir sesle, “Welch” dedi ve dinledi. İkinci Cadde’de ayakta dikiliyorduk. Önümde ilk yeşillerini çıkarmaya başlamış bir çam fidanına doğru bakıyordum.  </span></p>
			<p class="paragraf"><span class="CharOverride-12" xml:lang="tr-TR">Cumartesi sabahı koşuşturmacasına kendilerini kaptırmış insanlar yanımızdan geçip gidiyordu. Onların kafası da kesin kendi dramlarıyla meşguldü. Acaba onlarınkinde de takipçi sapık eski köleler, nefes kesici eski hâkimler ve ABD kanunlarına göre mahrem diye bir şey bilmeyen bir adam var mıydı?  </span></p>
			<p class="paragraf"><span class="CharOverride-12" xml:lang="tr-TR">Christian beni daldığım düşüncelerden sıyırdı. “Trafik kazasında mı ölmüş? Ne zaman?”  </span></p>
			<p class="paragraf"><span class="CharOverride-12" xml:lang="tr-TR">Ah, hayır. Kim? İyice kulak kabarttım.  </span></p>
			<p class="paragraf"><span class="CharOverride-12" xml:lang="tr-TR">“Bu o pisliğin ikinci hatası. Biliyor olmalıydı. Ona karşı hiç mi bir şey hissetmiyormuş?” Sinirle başını salladı. “Şimdi açıklığa kavuşmaya başladı... Hayır... Nedenini açıklıyor, ama nerde olduğunu değil.” Bir şey arar gibi etrafına bakındı. Kendimi onu taklit ederken buldum. Gözüme bir şey takılmadı. Sadece mağazalar, trafik ve ağaçlar vardı.  </span></p>
			<p class="paragraf"><span class="CharOverride-12" xml:lang="tr-TR">Christian, “O burada” diye devam etti. “Bizi izliyor... Evet. Hayır... İki veya dört, yedi gün yirmi dört saat... Henüz o konuyu açmadım.” Doğrudan bana baktı.  </span></p>
			<p class="paragraf"><span class="CharOverride-13" xml:lang="tr-TR">Hangi konuyu?</span><span class="CharOverride-12" xml:lang="tr-TR"> Kaşlarımı çattım. Bana endişeyle baktı.  </span></p>
			<p class="paragraf"><span class="CharOverride-12" xml:lang="tr-TR">Bir an gözleri açılıp beti benzi attı, “Ne?..” dedi. “Anladım. Ne zaman?.. O kadar yeni mi? Ama nasıl?.. Geçmişini araştırmadın mı?.. Anlıyorum. Bana adını, adresini, varsa fotoğraflarını e-postayla gönder... yedi gün yirmi dört saat. Bu akşamdan itibaren. Taylor’la iletişime geç.” Telefonu kapattı.  </span></p>
			<p class="paragraf"><span class="CharOverride-12" xml:lang="tr-TR">Kızgınlıkla, “Ee?” dedim. Bana anlatacak mıydı?  </span></p>
			<p class="paragraf"><span class="CharOverride-12" xml:lang="tr-TR">“Arayan Welch’ti.”  </span></p>
			<p class="paragraf"><span class="CharOverride-12" xml:lang="tr-TR">“Welch kim?”  </span></p>
			<p class="paragraf"><span class="CharOverride-12" xml:lang="tr-TR">“Güvenlik danışmanım.”  </span></p>
			<p class="paragraf"><span class="CharOverride-12" xml:lang="tr-TR">“Tamam. Ne olmuş?”  </span></p>
			<p class="paragraf"><span class="CharOverride-12" xml:lang="tr-TR">“Leila üç ay önce kocasını terk etmiş ve bir adamla kaçmış; adam dört hafta önce trafik kazasında ölmüş.”  </span></p>
			<p class="paragraf"><span class="CharOverride-12" xml:lang="tr-TR">“Ah.”  </span></p>
			<p class="paragraf"><span class="CharOverride-12" xml:lang="tr-TR">Öfkeyle, “O geri zekâlı psikiyatrın bunu öğrenmesi gerekirdi” dedi</span><span class="CharOverride-12" xml:lang="tr-TR">. “Aşırı üzüntü. Olan bu. Gel.” Elini uzattı, düşünmeden tuttum ama sonra hemen geri çektim.  </span></p>
			<p class="paragraf"><span class="CharOverride-12" xml:lang="tr-TR">“Bir dakika. ‘Bizimle’ ilgili bir tartışmanın ortasındaydık. Senin Bayan Robinson hakkında.”  </span></p>
			<p class="paragraf"><span class="CharOverride-12" xml:lang="tr-TR">İfadesi sertleşmişti. “O benim Bayan Robinson’ım değil. Bunu benim evimde konuşabiliriz.”  </span></p>
			<p class="paragraf"><span class="CharOverride-12" xml:lang="tr-TR">“Sana gitmek istemiyorum. Saçımı kestirmek istiyorum!” Bağırıyordum. Bir tek buna odaklanmayı başarabilseydim keşke...  </span></p>
			<p class="paragraf"><span class="CharOverride-12" xml:lang="tr-TR">Tekrar cebinden BlackBerry’sini çıkarıp bir numara tuşladı. “Greta, Christian Grey. Franco’yu bir saat içinde evime gönder. Bayan Lincoln’e sor... Güzel.” Telefonu cebine koydu. “Saat birde gelecek.”  </span></p>
			<p class="paragraf"><span class="CharOverride-12" xml:lang="tr-TR">Öfkeyle, “Christian!..” diye püskürdüm.  </span></p>
			<p class="paragraf"><span class="CharOverride-12" xml:lang="tr-TR">“Anastasia, anlaşılan Leila bir sinir krizi geçiriyor. Peşinde olduğu sen misin yoksa ben miyim ya da ne kadar ileri gidebilir, bilmiyorum. Sana gideceğiz, eşyalarını toplayacaksın. Onu bulana kadar bende kalabilirsin.”  </span></p>
			<p class="paragraf"><span class="CharOverride-12" xml:lang="tr-TR">“Bunu neden yapmak isteyeyim?”  </span></p>
			<p class="paragraf"><span class="CharOverride-12" xml:lang="tr-TR">“Seni koruyabilmem için.”  </span></p>
			<p class="paragraf"><span class="CharOverride-12" xml:lang="tr-TR">“Ama...”  </span></p>
			<p class="paragraf"><span class="CharOverride-12" xml:lang="tr-TR">Bana dik dik bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Saçından tutup sürükleyerek götürmem gerekse de bana geleceksin.”  </span></p>
			<p class="paragraf"><span class="CharOverride-12" xml:lang="tr-TR">Ağzım açık kalmıştı... İnanılır gibi değildi. Elli Ton öfkeden renkten renge giriyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Bence aşırı tepki veriyorsun.”  </span></p>
			<p class="paragraf"><span class="CharOverride-12" xml:lang="tr-TR">“Hayır. Tartışmaya benim evimde devam edebilirsin. Gel.”  </span></p>
			<p class="paragraf"><span class="CharOverride-12" xml:lang="tr-TR">Kollarımı kavuşturup ona dik dik baktım. Bu artık fazla olmuştu.  </span></p>
			<p class="paragraf"><span class="CharOverride-12" xml:lang="tr-TR">İnatla, “Hayır” dedim. Karşı koymam gerekiyordu.  </span></p>
			<p class="paragraf"><span class="CharOverride-12" xml:lang="tr-TR">“İster yürü, ister kucağımda götüreyim. Benim için fark etmez Anastasia.”  </span></p>
			<p class="paragraf"><span class="CharOverride-12" xml:lang="tr-TR">“Buna cesaret edemezsin.” Suratımı astım. Herhalde İkinci Cadde’nin ortasında olay çıkaracak değildi.  </span></p>
			<p class="paragraf"><span class="CharOverride-12" xml:lang="tr-TR">Bana yarım bir gülümsemeyle bakıyordu ama gülümsemesi gözlerine ulaşmıyordu.  </span></p>
			<p class="paragraf"><span class="CharOverride-12" xml:lang="tr-TR">“Ah bebek, düelloya davet edersen seve seve kabul edeceğimi ikimiz de biliyoruz.”  </span></p>
			<p class="paragraf"><span class="CharOverride-12" xml:lang="tr-TR">Ters ters birbirimize bakıyorduk. Aniden eğilip beni bacaklarımdan yakalayarak kaldırdı. Daha ne olduğunu anlamadan omzundaydım.  </span></p>
			<p class="paragraf"><span class="CharOverride-12" xml:lang="tr-TR">“İndir beni!” diye bağırdım. Oh, bağırmak iyi gelmişti.  </span></p>
			<p class="paragraf"><span class="CharOverride-12" xml:lang="tr-TR">Bana aldırış etmeden İkinci Cadde’de yürümeye devam etti. Kollarıyla bacaklarımı sıkıca kenetleyip boş eliyle popoma bir tane patlattı.  </span></p>
			<p class="paragraf"><span class="CharOverride-12" xml:lang="tr-TR">“Christian!” diye çığlık attım. İnsanlar bize bakıyordu. Daha fazla küçük düşebilir miydim acaba? “Yürüyeceğim! Yürüyeceğim.”  </span></p>
			<p class="paragraf"><span class="CharOverride-12" xml:lang="tr-TR">Beni yere indirdi. Daha doğrulmasını beklemeden, ona aldırış etmeden kendi evime doğru yürümeye başladım, burnumdan soluyordum. Tabii ki anında yanımda bitti ama onu görmezden gelmeye devam ediyordum. Ne yapacaktım? Çok kızgın hissediyordum ama neye kızgın olduğumdan bile emin değildim – o kadar çok şey vardı ki.   </span></p>
			<p class="paragraf"><span class="CharOverride-12" xml:lang="tr-TR">Eve doğru uzun adımlarla yürürken kafamda bir liste yaptım</span><span class="CharOverride-12" xml:lang="tr-TR">.  </span></p>
			<p class="paragraf ParaOverride-13"><span class="CharOverride-12" xml:lang="tr-TR">  </span></p>
			<p class="_0">1.	Omuzda taşınmak – altı yaşın üzerinde kimse için kabul edilebilir değil.  </p>
			<p class="_0">2.	Beni eski sevgilisiyle ortak olduğu güzellik salonuna götürmesi – daha ne kadar aptal olabilir?  </p>
			<p class="_0">3.	Kölelerini götürdüğü yere götürmesi – aynı aptallık burada da işbaşında.  </p>
			<p class="_0">4.	Bunun kötü bir fikir olduğunun farkına bile varmaması – bir de akıllı bir adam olacak.  </p>
			<p class="_0">5.	Manyak eski sevgilileri olması. Onu bunun için suçlayabilir miydim? Çok kızgındım; evet, yapabilirdim.  </p>
			<p class="_0">6.	SBY’yi satın alması – mantığından çok parası vardı.  </p>
			<p class="_0">7.	Onda kalmamda ısrar etmesi – Leila, korktuğundan daha tehlikeli olmalıydı... Dün bundan bahsetmemişti.  </p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Birden kafama dank etti. Bir şeyler değişmişti. Ne olabilirdi? Durdum. Christian da durdu. “Ne oldu?” diye üsteledim.   </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. “Ne demek istiyorsun?”  </span></p>
			<p class="paragraf"><span class="CharOverride-12" xml:lang="tr-TR">“Leila’yla.”  </span></p>
			<p class="paragraf"><span class="CharOverride-12" xml:lang="tr-TR">“Sana söyledim.”  </span></p>
			<p class="paragraf"><span class="CharOverride-12" xml:lang="tr-TR">“Hayır, söylemedin. Başka bir şey var. Dün sana gelmem için ısrar etmiyordun. Ne oldu?”  </span></p>
			<p class="paragraf"><span class="CharOverride-12" xml:lang="tr-TR">Huzursuz bir tavırla kıpırdandı.  </span></p>
			<p class="paragraf"><span class="CharOverride-12" xml:lang="tr-TR">“Christian! Söyle bana!” diye çıkıştım.  </span></p>
			<p class="paragraf"><span class="CharOverride-12" xml:lang="tr-TR">“Dün bir şekilde ateşli silah taşıma ruhsatı almayı başarmış.”  </span></p>
			<p class="paragraf"><span class="CharOverride-13" xml:lang="tr-TR">Ah, kahretsin</span><span class="CharOverride-12" xml:lang="tr-TR">. Gözlerimi kırpıştırarak ona baktım. Duyduklarımı sindirmeye çalışırken kanımın yüzümden çekildiğini hissediyordum. Bayılabilirdim. Ya onu öldürmek istiyorsa? </span><span class="CharOverride-13" xml:lang="tr-TR">Olamaz!  </span></p>
			<p class="paragraf"><span class="CharOverride-12" xml:lang="tr-TR">“Yani gidip bir silah alabilir” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Endişe dolu bir sesle, “Ana” dedi. Omuzlarımdan tutup beni kendine çekti. “Aptalca bir şey yapacağını sanmıyorum ama senin bu riski almanı istemiyorum.”  </span></p>
			<p class="paragraf"><span class="CharOverride-12" xml:lang="tr-TR">“Ben mi?.. Ya sen?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Kaşlarını çatarak bana baktı. Başımı göğsüne yaslayıp ona sımsıkı sarıldım. Rahatsız olmuşa benzemiyordu.  </span></p>
			<p class="paragraf"><span class="CharOverride-12" xml:lang="tr-TR">“Hadi, dönelim” diye mırıldandı. Bütün öfkem geçmişti ama unutmamıştım. Sadece Christian’a bir zarar gelmesi tehdidi karşısında dağılmıştım. Düşüncesi bile dayanılmazdı.  </span></p>
			<p class="paragraf"><span class="CharOverride-12" xml:lang="tr-TR">Küçük bir valiz hazırladım ve Mac’imi, BlackBerry’mi, iPad’imi ve </span><span class="CharOverride-13" xml:lang="tr-TR">Charlie Tango</span><span class="CharOverride-12" xml:lang="tr-TR"> balonumu sırt çantama koydum.  </span></p>
			<p class="paragraf"><span class="CharOverride-12" xml:lang="tr-TR">Christian, “</span><span class="CharOverride-13" xml:lang="tr-TR">Charlie Tango</span><span class="CharOverride-12" xml:lang="tr-TR"> da mı geliyor?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Başımı salladım. Yüzünde anlayışlı küçük bir gülümseme belirdi.  </span></p>
			<p class="paragraf"><span class="CharOverride-12" xml:lang="tr-TR">“Ethan salı günü dönüyor” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Ethan?”  </span></p>
			<p class="paragraf"><span class="CharOverride-12" xml:lang="tr-TR">“Kate’in ağabeyi. Seattle’da bir yer bulana kadar burada kalacak.”  </span></p>
			<p class="paragraf"><span class="CharOverride-12" xml:lang="tr-TR">Bana boş boş baktı ama gözlerinde beliren buz gibi ifadeyi fark etmiştim.  </span></p>
			<p class="paragraf"><span class="CharOverride-12" xml:lang="tr-TR">Alçak bir sesle, “Eh, benimle kaldığın iyi oldu. O da burada rahat eder” dedi.  </span></p>
			<p class="paragraf"><span class="CharOverride-12" xml:lang="tr-TR">“Anahtarı var mı bilmiyorum. O yüzden geri gelmem gerekecek.”  </span></p>
			<p class="paragraf"><span class="CharOverride-12" xml:lang="tr-TR">Hiçbir şey söylemedi.  </span></p>
			<p class="paragraf"><span class="CharOverride-12" xml:lang="tr-TR">“Hepsi bu.”  </span></p>
			<p class="paragraf"><span class="CharOverride-12" xml:lang="tr-TR">Valizimi aldı ve kapıya yöneldik. Binanın arkasındaki park yerine doğru yürürken arkamı kontrol ettiğimi fark ettim. Paranoyamın ürünü müydü yoksa gerçekten izleniyor muydum, bilmiyordum. Christian Audi’nin yolcu kapısını açtı ve bana beklentiyle baktı.  </span></p>
			<p class="paragraf"><span class="CharOverride-12" xml:lang="tr-TR">“Biniyor musun?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Ben süreceğim sanıyordum.”  </span></p>
			<p class="paragraf"><span class="CharOverride-12" xml:lang="tr-TR">“Hayır. Ben süreceğim.”  </span></p>
			<p class="paragraf"><span class="CharOverride-12" xml:lang="tr-TR">“Sence kötü mü kullanıyorum? Bana ehliyet sınavımın sonucunu bildiğini söyleme... Bu takipçi sapık eğilimlerinle hiç şaşırmam.” Belki sadece yazılı sınavla sıyırdığımı biliyordu.  </span></p>
			<p class="paragraf"><span class="CharOverride-12" xml:lang="tr-TR">Öfkeyle, “Arabaya bin Anastasia” diye azarladı.  </span></p>
			<p class="paragraf"><span class="CharOverride-12" xml:lang="tr-TR">“Tamam.” Telaşla bindim. </span><span class="CharOverride-13" xml:lang="tr-TR">Gerçekten de, biraz sakin olur musun?</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Belki onun da içinde aynı huzursuzluk vardı. Kötü bir göz tarafından izleniyormuşuz gibi – eh, aslında olasılıkla gizli bir silah taşıyan ve bendenize esrarengiz biçimde benzeyen soluk tenli, kahverengi gözlü bir esmer tarafından.  </span></p>
			<p class="paragraf"><span class="CharOverride-12" xml:lang="tr-TR">Christian trafiğe karıştı.  </span></p>
			<p class="paragraf"><span class="CharOverride-12" xml:lang="tr-TR">“Bütün kölelerin esmer miydi?”  </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. “Evet” diye mırıldandı. Sesinde bir belirsizlik vardı. Galiba, </span><span class="CharOverride-13" xml:lang="tr-TR">Bununla nereye varacak?</span><span class="CharOverride-12" xml:lang="tr-TR"> diye düşünüyordu.  </span></p>
			<p class="paragraf"><span class="CharOverride-12" xml:lang="tr-TR">“Sadece merak ettim.”  </span></p>
			<p class="paragraf"><span class="CharOverride-12" xml:lang="tr-TR">“Sana söylemiştim. Esmerleri tercih ederim.”  </span></p>
			<p class="paragraf"><span class="CharOverride-12" xml:lang="tr-TR">“Bayan Robinson esmer değil.”  </span></p>
			<p class="paragraf"><span class="CharOverride-12" xml:lang="tr-TR">“Belki de ondandır” diye mırıldandı. “Beni sarışınlardan sonsuza dek soğutmuştur.”  </span></p>
			<p class="paragraf"><span class="CharOverride-12" xml:lang="tr-TR">Şaşırarak, “Şaka yapıyorsun” dedim.  </span></p>
			<p class="paragraf"><span class="CharOverride-12" xml:lang="tr-TR">Bıkmış bir tavırla, “Evet, şaka yapıyorum” dedi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Boş bakışlarla pencereden gördüğüm her esmere bakıyordum ama hiçbiri Leila değildi.  </span></p>
			<p class="paragraf"><span class="CharOverride-12" xml:lang="tr-TR">Demek sadece esmerlerden hoşlanıyordu. Acaba neden? Acaba Bayan İleri Yaşına Rağmen Olağanüstü Çekici onu gerçekten sarışınlardan soğutmuş muydu? Başımı salladım – Christian Beyin Beceren Grey.  </span></p>
			<p class="paragraf"><span class="CharOverride-12" xml:lang="tr-TR">“Bana ondan bahset.”  </span></p>
			<p class="paragraf"><span class="CharOverride-12" xml:lang="tr-TR">“Ne bilmek istiyorsun?” Kaşları çatıldı; ses tonu sanki kurcalamamam için uyarır gibiydi.  </span></p>
			<p class="paragraf"><span class="CharOverride-12" xml:lang="tr-TR">“İş ortaklığınızdan bahset.”  </span></p>
			<p class="paragraf"><span class="CharOverride-12" xml:lang="tr-TR">Gözle görülür şekilde rahatladı. İşten konuşmaktan mutlu oluyordu. “Ben sessiz ortağım. Güzellik işiyle özellikle ilgilenmiyorum ama o işi başarılı bir noktaya taşıdı. Ben sadece yatırım yaptım ve başlamasına yardım ettim.”  </span></p>
			<p class="paragraf"><span class="CharOverride-12" xml:lang="tr-TR">“Neden?”  </span></p>
			<p class="paragraf"><span class="CharOverride-12" xml:lang="tr-TR">“Bunu ona borçluydum.”  </span></p>
			<p class="paragraf"><span class="CharOverride-12" xml:lang="tr-TR">“Ya?”  </span></p>
			<p class="paragraf"><span class="CharOverride-12" xml:lang="tr-TR">“Harvard’ı bıraktığımda bana iş kurmam için yüz bin dolar vermişti.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun... O da zengindi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Bıraktın mı?”  </span></p>
			<p class="paragraf"><span class="CharOverride-12" xml:lang="tr-TR">“Bana göre değildi. İki yıl gittim. Ne yazık ki bizimkiler o kadar anlayışlı değildi.”  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım. Destek olmayan bir Bay Grey ve Dr. Grace Trevelyan’ı gözümde canlandıramıyordum.  </span></p>
			<p class="paragraf"><span class="CharOverride-12" xml:lang="tr-TR">“Bırakmakla çok kötü yapmışa benzemiyorsun. Ne okuyordun?”  </span></p>
			<p class="paragraf"><span class="CharOverride-12" xml:lang="tr-TR">“Politika ve ekonomi.”  </span></p>
			<p class="paragraf"><span class="CharOverride-13" xml:lang="tr-TR">Hmm... rakamlar.  </span></p>
			<p class="paragraf"><span class="CharOverride-12" xml:lang="tr-TR">“Demek zengin?” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Zengin bir adamın canı sıkılan genç karısıydı, Anastasia. Kocası kereste işinde bayağı büyüktü.” Sinsi sinsi sırıttı. “Çalışmasına izin vermiyordu. Bilirsin, kontrolcüydü. Bazı erkekler böyledir.” Bana bakmadan güldü.  </span></p>
			<p class="paragraf"><span class="CharOverride-12" xml:lang="tr-TR">“Gerçekten mi? Kontrolcü bir erkek. Efsanevi bir yaratık olmalı?” Cevabıma herhalde daha fazla alay katamazdım.  </span></p>
			<p class="paragraf"><span class="CharOverride-12" xml:lang="tr-TR">Sırıtışı yüzüne yayıldı.  </span></p>
			<p class="paragraf"><span class="CharOverride-12" xml:lang="tr-TR">“Sana kocasının parasını mı borç verdi?”  </span></p>
			<p class="paragraf"><span class="CharOverride-12" xml:lang="tr-TR">Başını salladı ve dudaklarında gizemli bir gülümseme belirdi.  </span></p>
			<p class="paragraf"><span class="CharOverride-12" xml:lang="tr-TR">“Bu korkunç.”  </span></p>
			<p class="paragraf"><span class="CharOverride-12" xml:lang="tr-TR">Escala’nın bodrum garajına girerken kasvetli bir havayla, “Acısını çıkardı” dedi.  </span></p>
			<p class="paragraf"><span class="CharOverride-13" xml:lang="tr-TR">Ya?  </span></p>
			<p class="paragraf"><span class="CharOverride-12" xml:lang="tr-TR">“Nasıl?”  </span></p>
			<p class="paragraf"><span class="CharOverride-12" xml:lang="tr-TR">Acı veren bir anıyı hatırlıyormuş gibi tatsızca başını salladı ve Audi Quattro SUV’un yanına park etti. “Gel, Franco birazdan burada olur.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Asansörde bana bakıyordu. Sakin bir şekilde, “Bana hâlâ kızgın mısın?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Çok.”  </span></p>
			<p class="paragraf"><span class="CharOverride-12" xml:lang="tr-TR">Başını salladı. “Tamam” dedi ve başını çevirdi.  </span></p>
			<p class="paragraf"><span class="CharOverride-12" xml:lang="tr-TR">Hole girdiğimizde Taylor bizi karşıladı. Nasıl da her zaman biliyordu? Valizimi aldı.  </span></p>
			<p class="paragraf"><span class="CharOverride-12" xml:lang="tr-TR">Christian, “Welch aradı mı?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Evet, efendim.”  </span></p>
			<p class="paragraf"><span class="CharOverride-12" xml:lang="tr-TR">“Ne dedi?”  </span></p>
			<p class="paragraf"><span class="CharOverride-12" xml:lang="tr-TR">“Her şey ayarlandı.”  </span></p>
			<p class="paragraf"><span class="CharOverride-12" xml:lang="tr-TR">“Mükemmel. Kızın nasıl?”  </span></p>
			<p class="paragraf"><span class="CharOverride-12" xml:lang="tr-TR">“Çok iyi. Teşekkürler efendim.”  </span></p>
			<p class="paragraf"><span class="CharOverride-12" xml:lang="tr-TR">“Güzel. Saat birde bir kuaför gelecek – Franco De Luca.”  </span></p>
			<p class="paragraf"><span class="CharOverride-12" xml:lang="tr-TR">Taylor beni başıyla selamladı. “Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Merhaba Taylor. Kızın mı var?”  </span></p>
			<p class="paragraf"><span class="CharOverride-12" xml:lang="tr-TR">“Evet, hanımefendi.”  </span></p>
			<p class="paragraf"><span class="CharOverride-12" xml:lang="tr-TR">“Kaç yaşında?”  </span></p>
			<p class="paragraf"><span class="CharOverride-12" xml:lang="tr-TR">“Yedi.”  </span></p>
			<p class="paragraf"><span class="CharOverride-12" xml:lang="tr-TR">Christian sabırsızca bana baktı.  </span></p>
			<p class="paragraf"><span class="CharOverride-12" xml:lang="tr-TR">Taylor, “Annesiyle yaşıyor” diye açıkladı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Ah, anladım.”  </span></p>
			<p class="paragraf"><span class="CharOverride-12" xml:lang="tr-TR">Taylor gülümsedi. Beklenmedik bir şeydi bu. Taylor baba mıydı? Merakım uyanmış halde Christian’ın peşinden salona gittim.  </span></p>
			<p class="paragraf"><span class="CharOverride-12" xml:lang="tr-TR">Etrafıma bakındım. Terk ettiğimden beri buraya ilk gelişimdi.  </span></p>
			<p class="paragraf"><span class="CharOverride-12" xml:lang="tr-TR">“Aç mısın?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım. Christian bir an bana baktı ama tartışmamaya karar vermiş gibiydi.  </span></p>
			<p class="paragraf"><span class="CharOverride-12" xml:lang="tr-TR">“Birkaç telefon açmam gerek. Sen rahatına bak.”  </span></p>
			<p class="paragraf"><span class="CharOverride-12" xml:lang="tr-TR">“Tamam.”  </span></p>
			<p class="paragraf"><span class="CharOverride-12" xml:lang="tr-TR">O çalışma odasına gidince ev dediği bu devasa sanat galerisinin ortasında ne yapacağımı bilemez halde kalakaldım.   </span></p>
			<p class="paragraf"><span class="CharOverride-13" xml:lang="tr-TR">Kıyafetler!</span><span class="CharOverride-12" xml:lang="tr-TR"> Sırt çantamı alıp yatak odama çıktım ve giyinme odasına göz attım. İçi hâlâ giysi doluydu – hepsi üzerinde fiyat etiketleriyle yepyeniydi. Üç uzun gece elbisesi, üç kokteyl elbisesi, üç tane de daha günlük giyilecek elbise. Bütün bunlar bir servet tutmuş olmalıydı.  </span></p>
			<p class="paragraf"><span class="CharOverride-12" xml:lang="tr-TR">Gece elbiselerinden birinin etiketine bakıyorum: 2998 dolar. </span><span class="CharOverride-13" xml:lang="tr-TR">Siktir.</span><span class="CharOverride-12" xml:lang="tr-TR"> Yere çöktüm.  </span></p>
			<p class="paragraf"><span class="CharOverride-12" xml:lang="tr-TR">Bu ben değildim. Son birkaç saati sindirebilmek için başımı ellerimin arasına aldım. Çok yorucuydu. Neden, ah neden düpedüz çılgın, güzel, feci seksi, Karun’dan zengin ve büyük Ç harfiyle çılgın birine âşık olmuştum ki?  </span></p>
			<p class="paragraf"><span class="CharOverride-12" xml:lang="tr-TR">Sırt çantamdan BlackBerry’mi çıkarıp annemi aradım.  </span></p>
			<p class="paragraf"><span class="CharOverride-12" xml:lang="tr-TR">“Ana, tatlım! Uzun zaman oldu. Nasılsın canım?”  </span></p>
			<p class="paragraf"><span class="CharOverride-12" xml:lang="tr-TR">“Ah, bilirsin...”  </span></p>
			<p class="paragraf"><span class="CharOverride-12" xml:lang="tr-TR">“Neyin var? Hâlâ Christian’la işleri yoluna koyamadınız mı?”  </span></p>
			<p class="paragraf"><span class="CharOverride-12" xml:lang="tr-TR">“Anne, durum karışık. Bence o bir manyak. Sorun bu.”  </span></p>
			<p class="paragraf"><span class="CharOverride-12" xml:lang="tr-TR">“Gel de bana anlat. Erkekler; bazen hiç anlayamazsın. Bob acaba Georgia’ya taşınmakla iyi mi ettik diye düşünüyor.”  </span></p>
			<p class="paragraf"><span class="CharOverride-12" xml:lang="tr-TR">“Ne?”  </span></p>
			<p class="paragraf"><span class="CharOverride-12" xml:lang="tr-TR">“Evet; Vegas’a dönmekten bahsetmeye başladı.”  </span></p>
			<p class="paragraf"><span class="CharOverride-12" xml:lang="tr-TR">Ah, demek başkalarının da sorunları vardı. Yalnız değildim.  </span></p>
			<p class="paragraf"><span class="CharOverride-12" xml:lang="tr-TR">Christian kapıda belirdi. “İşte buradasın. Kaçtığını düşündüm.” Rahatladığı belli oluyordu.  </span></p>
			<p class="paragraf"><span class="CharOverride-12" xml:lang="tr-TR">Telefonda olduğumu anlatmak için elimi kaldırdım. “Üzgünüm anne, kapatmam gerek. Yakında tekrar ararım.”  </span></p>
			<p class="paragraf"><span class="CharOverride-12" xml:lang="tr-TR">“Tamam, tatlım, kendine iyi bak. Seni seviyorum!”  </span></p>
			<p class="paragraf"><span class="CharOverride-12" xml:lang="tr-TR">“Ben de seni seviyorum anne.”  </span></p>
			<p class="paragraf"><span class="CharOverride-12" xml:lang="tr-TR">Kapatıp başımı kaldırarak Elli’ye baktım. Kaşlarını çattı. Tuhaf görünüyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Neden burada saklanıyorsun?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Saklanmıyorum. Çileden çıkıyorum.”  </span></p>
			<p class="paragraf"><span class="CharOverride-12" xml:lang="tr-TR">“Çileden mi çıkıyorsun?”  </span></p>
			<p class="paragraf"><span class="CharOverride-12" xml:lang="tr-TR">“Bütün bunlar yüzünden Christian.” Elimle kıyafetleri gösterdim.  </span></p>
			<p class="paragraf"><span class="CharOverride-12" xml:lang="tr-TR">Kaşlarını çatıp bağdaş kurarak karşıma oturdu.  </span></p>
			<p class="paragraf"><span class="CharOverride-12" xml:lang="tr-TR">“Bunlar sadece giysi. İstemiyorsan geri gönderirim.”  </span></p>
			<p class="paragraf"><span class="CharOverride-12" xml:lang="tr-TR">“Seninle uğraşmak çok zor, biliyorsun değil mi?”  </span></p>
			<p class="paragraf"><span class="CharOverride-12" xml:lang="tr-TR">Çenesini sıvazladı... kirli sakallı çenesini. Parmaklarım dokunmak için kaşınıyordu.  </span></p>
			<p class="paragraf"><span class="CharOverride-12" xml:lang="tr-TR">“Biliyorum. Deniyorum” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“Çok zorsun.”  </span></p>
			<p class="paragraf"><span class="CharOverride-12" xml:lang="tr-TR">“Sizin gibi Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Bunu neden yapıyorsun?”  </span></p>
			<p class="paragraf"><span class="CharOverride-12" xml:lang="tr-TR">Gözleri açıldı ve endişeli bakışları geri döndü.  </span></p>
			<p class="paragraf"><span class="CharOverride-12" xml:lang="tr-TR">“Neden olduğunu biliyorsun.”  </span></p>
			<p class="paragraf"><span class="CharOverride-12" xml:lang="tr-TR">“Hayır, bilmiyorum.”  </span></p>
			<p class="paragraf"><span class="CharOverride-12" xml:lang="tr-TR">Elini saçından geçirdi. “Çok zorlayıcı bir dişisin.”  </span></p>
			<p class="paragraf"><span class="CharOverride-12" xml:lang="tr-TR">“Uslu bir esmer köle alabilirdin. Zıpla dediğinde, ‘Ne kadar yükseğe?’ diye soracak birini – tabii konuşmaya izni varsa. Peki, neden ben Christian? Anlamıyorum.”  </span></p>
			<p class="paragraf"><span class="CharOverride-12" xml:lang="tr-TR">Bir an için bana baktı. Ne düşündüğünü tahmin edemiyordum.  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Dünyaya başka türlü bakmamı sağlıyorsun Anastasia. Beni param için istemiyorsun. Bana... umut veriyorsun” dedi.   </span></p>
			<p class="paragraf"><span class="CharOverride-12" xml:lang="tr-TR">Ne? Bay Şifreli geri dönmüştü. “Ne için umut?”  </span></p>
			<p class="paragraf"><span class="CharOverride-12" xml:lang="tr-TR">Omuz silkti. “Daha fazlası için.” Alçak sesle konuşuyordu. “Ve haklısın. Kadınların her istediğimi istediğim zaman yapmasına alıştım. Bu insanı çabuk sıkıyor. Sende bir şeyler var Anastasia; içimde bir yerlere dokunuyor ama anlayamıyorum. Bir sirenin çağrısı gibi. Sana karşı koyamıyorum ve seni kaybetmek istemiyorum.” Uzanıp elimi tuttu. “Kaçma lütfen; bana biraz inan ve biraz sabırlı ol. Lütfen.”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Çok kırılgan görünüyordu... </span><span class="CharOverride-13" xml:lang="tr-TR">Rahatsız edici. </span><span class="CharOverride-12" xml:lang="tr-TR">Dizlerimin üzerine kalkıp eğilerek dudaklarına küçük bir öpücük kondurdum.  </span></p>
			<p class="paragraf"><span class="CharOverride-12" xml:lang="tr-TR">“Tamam. İnanç ve sabır. Bunlarla yaşayabilirim.”  </span></p>
			<p class="paragraf"><span class="CharOverride-12" xml:lang="tr-TR">“Güzel. Çünkü Franco burada.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Franco ufak tefek, esmer ve geydi. Ondan hoşlanmıştım.  </span></p>
			<p class="paragraf"><span class="CharOverride-12" xml:lang="tr-TR">Abartılı, büyük olasılıkla sahte bir İtalyan aksanıyla, “Ne kadar güzel saçlar!” diye iltifat etti. Bahse girerim Baltimore’dan filandı ama coşkusu bulaşıcıydı. Christian ikimizi banyosuna götürdükten sonra hızla çıktı ve odasından aldığı bir sandalyeyle geri döndü.  </span></p>
			<p class="paragraf"><span class="CharOverride-12" xml:lang="tr-TR">“Sizi yalnız bırakayım” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“</span><span class="CharOverride-13" xml:lang="tr-TR">Grazie,</span><span class="CharOverride-17"><a class="_idFootnoteLink" href="#footnote-225-6" id="footnote-225-6-backlink">6</a></span><span class="CharOverride-12" xml:lang="tr-TR"> Bay Grey.” Bana döndü. “</span><span class="CharOverride-13" xml:lang="tr-TR">Bene,</span><span class="CharOverride-17"><a class="_idFootnoteLink" href="#footnote-225-7" id="footnote-225-7-backlink">7</a></span><span class="CharOverride-12" xml:lang="tr-TR"> Anastasia. Şimdi seninle ne yapalım?”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Christian kanepede oturuyordu. Hesap tablosu gibi bir şeye gömülmüştü. Salonu yumuşak, tatlı bir klasik müzik dolduruyordu. Bir kadın, ruhunu dökercesine şarkı söylüyordu. Nefes kesiciydi. Christian başını kaldırıp gülümseyerek aklımı müzikten uzaklaştırdı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Franco, “Gördün mü! Beğeneceğini söylemiştim” dedi coşkuyla.  </span></p>
			<p class="paragraf"><span class="CharOverride-12" xml:lang="tr-TR">Christian, “Çok hoş olmuşsun Ana” dedi.  </span></p>
			<p class="paragraf"><span class="CharOverride-12" xml:lang="tr-TR">Franco, “Benim burada işim bitti” diye seslendi.  </span></p>
			<p class="paragraf"><span class="CharOverride-12" xml:lang="tr-TR">Christian kalkıp bize doğru yürüdü. “Teşekkürler Franco.”  </span></p>
			<p class="paragraf"><span class="CharOverride-12" xml:lang="tr-TR">Franco dönüp beni boğacak gibi kucaklayarak kocaman sarıldı ve iki yanağımdan öptü. “Başka kimsenin saçını kesmesine izin verme, </span><span class="CharOverride-13" xml:lang="tr-TR">belissima</span><span class="CharOverride-17"><a class="_idFootnoteLink" href="#footnote-225-8" id="footnote-225-8-backlink">8</a></span><span class="CharOverride-12" xml:lang="tr-TR"> Ana!”  </span></p>
			<p class="paragraf"><span class="CharOverride-12" xml:lang="tr-TR">Aşırı samimiyetinden utanarak güldüm. Christian onu holün kapısına kadar geçirip birkaç dakika sonra döndü.  </span></p>
			<p class="paragraf"><span class="CharOverride-12" xml:lang="tr-TR">Bana doğru gelirken gözleri parlayarak, “Uzun bıraktığına sevindim” dedi. Bir tutam saçımı parmaklarının arasına aldı.  </span></p>
			<p class="paragraf"><span class="CharOverride-12" xml:lang="tr-TR">“Ne kadar yumuşak” diye mırıldanarak bana baktı. “Bana hâlâ kızgın mısın?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım. Gülümsedi.  </span></p>
			<p class="paragraf"><span class="CharOverride-12" xml:lang="tr-TR">“Tam olarak ne için kızgınsın?”  </span></p>
			<p class="paragraf"><span class="CharOverride-12" xml:lang="tr-TR">Gözlerimi devirdim. “Listeyi mi istiyorsun?”  </span></p>
			<p class="paragraf"><span class="CharOverride-12" xml:lang="tr-TR">“Bir liste mi var?”  </span></p>
			<p class="paragraf"><span class="CharOverride-12" xml:lang="tr-TR">“Uzun bir liste.”  </span></p>
			<p class="paragraf"><span class="CharOverride-12" xml:lang="tr-TR">“Bunu yatakta tartışabilir miyiz?”  </span></p>
			<p class="paragraf"><span class="CharOverride-12" xml:lang="tr-TR">“Hayır.” Çocuk gibi surat astım.  </span></p>
			<p class="paragraf"><span class="CharOverride-12" xml:lang="tr-TR">“O zaman yemekte. Açım ve sadece yemek için de değil” diyerek çapkın bir gülümsemeyle baktı.  </span></p>
			<p class="paragraf"><span class="CharOverride-12" xml:lang="tr-TR">“Seks uzmanlığınla beni büyülemene izin vermeyeceğim.”  </span></p>
			<p class="paragraf"><span class="CharOverride-12" xml:lang="tr-TR">Gülümsemesini bastırmaya çalışıyordu. “Özellikle canınızı sıkan ne Bayan Steele? Çıkarın ağzınızdan baklayı.”  </span></p>
			<p class="paragraf"><span class="CharOverride-13" xml:lang="tr-TR">Tamam.  </span></p>
			<p class="paragraf"><span class="CharOverride-12" xml:lang="tr-TR">“Canımı sıkan mı? Pekâlâ, mahremiyetimin fena halde ihlal edilmiş olması, beni eski efendinin çalıştığı ve eski âşıklarının oralarına ağda yaptırdığı yere götürmen, sokağın ortasında altı yaşında bir çocukmuşum gibi beni omzuna atman ve bunlar yetmiyormuş gibi Bayan Robinson’ının sana dokunmasına izin vermen!” Sesim giderek yükseliyordu.  </span></p>
			<p class="paragraf"><span class="CharOverride-12" xml:lang="tr-TR">Kaşlarını kaldırdı. O esprili hali kaybolmuştu.  </span></p>
			<p class="paragraf"><span class="CharOverride-12" xml:lang="tr-TR">“Epey uzun bir listeymiş. Ama bir şeyi açıklığa kavuşturmak gerekirse, o benim Bayan Robinson’ım değil.”  </span></p>
			<p class="paragraf"><span class="CharOverride-12" xml:lang="tr-TR">“Sana dokunabiliyor” diye tekrarladım.  </span></p>
			<p class="paragraf"><span class="CharOverride-12" xml:lang="tr-TR">Dudaklarını büzdü. “Nereye dokunacağını biliyor.”  </span></p>
			<p class="paragraf"><span class="CharOverride-12" xml:lang="tr-TR">“Bu ne demek?”  </span></p>
			<p class="paragraf"><span class="CharOverride-12" xml:lang="tr-TR">İki elini de saçlarından geçirip bir an sanki ilahi bir yardım filan beklercesine gözlerini kapattı. Yutkundu.  </span></p>
			<p class="paragraf"><span class="CharOverride-12" xml:lang="tr-TR">“Seninle kurallarımız yok. Daha önce hiç kuralsız bir ilişki yaşamadım ve nereme dokunacağını kestiremiyorum. Bu beni geriyor. Senin dokunuşun tamamen ...” Doğru kelimeyi arayarak durdu. “Daha fazla şey ifade ediyor... çok daha fazla.”  </span></p>
			<p class="paragraf"><span class="CharOverride-13" xml:lang="tr-TR">Daha fazla mı? </span><span class="CharOverride-12" xml:lang="tr-TR">Hiç beklemediğim bu cevapla dağıldım. Anlamı büyük kendisi küçük o kelime yine aramızda asılı duruyordu.  </span></p>
			<p class="paragraf"><span class="CharOverride-12" xml:lang="tr-TR">Benim dokunuşum... daha fazla şey ifade ediyordu. Böyle şeyler söylerken ona nasıl karşı koyabilirdim? Gri gözleri endişeyle gözlerimi inceliyordu.  </span></p>
			<p class="paragraf"><span class="CharOverride-12" xml:lang="tr-TR">Çekinerek elimi uzatınca endişenin yerini panik aldı. Geri çekildi; ben de elimi çektim.  </span></p>
			<p class="paragraf"><span class="CharOverride-12" xml:lang="tr-TR">“Kesin sınır” diye fısıldadı. Yüzünde acılı, paniğe kapılmış bir ifade vardı.  </span></p>
			<p class="paragraf"><span class="CharOverride-12" xml:lang="tr-TR">Elimde olmadan korkunç bir hayal kırıklığına kapıldım. “Bana dokunamasaydın sen nasıl hissederdin?”  </span></p>
			<p class="paragraf"><span class="CharOverride-12" xml:lang="tr-TR">Hemen, “Yıkılır, muhtaç hissederdim” dedi.  </span></p>
			<p class="paragraf"><span class="CharOverride-13" xml:lang="tr-TR">Ah, benim Elli Ton’um. </span><span class="CharOverride-12" xml:lang="tr-TR">Başımı sallayarak yatıştırıcı, küçük bir gülümsemeyle onu rahatlattım.  </span></p>
			<p class="paragraf"><span class="CharOverride-12" xml:lang="tr-TR">“Bir gün bana neden bunun kesin sınır olduğunu tam olarak anlat lütfen.”  </span></p>
			<p class="paragraf"><span class="CharOverride-12" xml:lang="tr-TR">Kırılgan halinden bir nanosaniye içinde çıkmış gibi ifadesi değişerek, “Bir gün” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Nasıl bu kadar çabuk değişebiliyordu? Gördüğüm en değişken insandı.  </span></p>
			<p class="paragraf"><span class="CharOverride-12" xml:lang="tr-TR">“Pekâlâ, listenin geri kalanı. Mahremiyetinin ihlali.” Dudaklarını büzerek düşündü. “Banka hesap numaranı bildiğim için mi?”  </span></p>
			<p class="paragraf"><span class="CharOverride-12" xml:lang="tr-TR">“Evet, bu aşırıya kaçmak oluyor.”  </span></p>
			<p class="paragraf"><span class="CharOverride-12" xml:lang="tr-TR">“Bütün kölelerimin geçmişini araştırırım. Sana göstereyim.” Dönüp çalışma odasına doğru yürüdü.  </span></p>
			<p class="paragraf"><span class="CharOverride-12" xml:lang="tr-TR">Sersemlemiş halde uslu uslu peşinden gittim. Kilitli bir dosya dolabından karton bir dosya çıkardı. Etiketinde ANASTASIA ROSE STEELE yazılıydı.  </span></p>
			<p class="paragraf"><span class="CharOverride-13" xml:lang="tr-TR">Lanet olsun.</span><span class="CharOverride-12" xml:lang="tr-TR"> Gözlerimden ateşler çıkarak bakıyordum.  </span></p>
			<p class="paragraf"><span class="CharOverride-12" xml:lang="tr-TR">Özür diler gibi omuz silkti. Alçak sesle, “Sende kalabilir” dedi.  </span></p>
			<p class="paragraf"><span class="CharOverride-12" xml:lang="tr-TR">“Eh, Tanrım, teşekkür ederim” diye tersledim. İçini karıştırdım. Tanrı aşkına, nüfus cüzdanımın bir kopyası bile vardı; kesin sınırlarım, gizlilik anlaşması, sözleşme –Tanrım– sosyal güvenlik numaram, özgeçmişim, iş kayıtlarım.  </span></p>
			<p class="paragraf"><span class="CharOverride-12" xml:lang="tr-TR">“Demek Clayton’s’ta çalıştığımı biliyordun?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Tesadüf değildi. Geçerken uğramamıştın.”  </span></p>
			<p class="paragraf"><span class="CharOverride-12" xml:lang="tr-TR">“Hayır.”  </span></p>
			<p class="paragraf"><span class="CharOverride-12" xml:lang="tr-TR">Kızsam mı gurur mu duysam bilemiyordum.  </span></p>
			<p class="paragraf"><span class="CharOverride-12" xml:lang="tr-TR">“Bu manyakça. Biliyorsun değil mi?”  </span></p>
			<p class="paragraf"><span class="CharOverride-12" xml:lang="tr-TR">“Ben öyle görmüyorum. Yaptıklarımı düşününce dikkatli olmak zorundayım.”  </span></p>
			<p class="paragraf"><span class="CharOverride-12" xml:lang="tr-TR">“Ama bunlar kişisel şeyler.”  </span></p>
			<p class="paragraf"><span class="CharOverride-12" xml:lang="tr-TR">“Bilgileri kötüye kullanmıyorum. Kafaya koyan herkes bu bilgilere ulaşabilir Anastasia. Kontrole sahip olmak için bilgiye sahip olmalıyım. Ben işlerimi hep böyle yaparım.” Tedbirli ve anlaşılmaz bir ifadeyle bana bakıyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Bilgiyi kötüye kullanıyorsun. Hesabıma istemediğim bir yirmi dört bin dolar yatırdın.”  </span></p>
			<p class="paragraf"><span class="CharOverride-12" xml:lang="tr-TR">Dudaklarını birbirine bastırdı. “Sana söyledim. Taylor arabanı o fiyata sattı. İnanılmaz, biliyorum ama öyle işte.”  </span></p>
			<p class="paragraf"><span class="CharOverride-12" xml:lang="tr-TR">“Ama Audi...”  </span></p>
			<p class="paragraf"><span class="CharOverride-12" xml:lang="tr-TR">“Anastasia, ne kadar kazandığımla ilgili bir fikrin var mı?”  </span></p>
			<p class="paragraf"><span class="CharOverride-12" xml:lang="tr-TR">Kızardım. “Neden olsun? Banka hesabının detaylarını bilmeye ihtiyacım yok Christian.”  </span></p>
			<p class="paragraf"><span class="CharOverride-12" xml:lang="tr-TR">Bakışları yumuşadı. “Biliyorum. Sende sevdiğim şeylerden biri de bu.”  </span></p>
			<p class="paragraf"><span class="CharOverride-12" xml:lang="tr-TR">Şok içinde baktım. </span><span class="CharOverride-13" xml:lang="tr-TR">Bende sevdiğin?</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Anastasia, ben saatte kabaca yüz bin dolar kazanıyorum.”  </span></p>
			<p class="paragraf"><span class="CharOverride-12" xml:lang="tr-TR">Ağzım açık kalakaldım. Bu hayal edilemeyecek bir miktardı.  </span></p>
			<p class="paragraf"><span class="CharOverride-12" xml:lang="tr-TR">“Yirmi dört bin dolar benim için hiçbir şey değil. Araba, Tess kitapları, giysiler hiçbir şey değiller.” Sesi yumuşaktı.  </span></p>
			<p class="paragraf"><span class="CharOverride-12" xml:lang="tr-TR">Ona baktım. Gerçekten hiçbir fikri yoktu. Çok sıra dışıydı.  </span></p>
			<p class="paragraf"><span class="CharOverride-12" xml:lang="tr-TR">“Benim yerimde olsaydın bu konuda ne hissederdin... önüne böyle bir cömertlik serilse?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Bana boş boş bakıyordu ama işte sorununun özü de buydu: Kendini karşısındakinin yerine veya durumuna koyamamak. Aramızdaki sessizlik uzuyordu.  </span></p>
			<p class="paragraf"><span class="CharOverride-12" xml:lang="tr-TR">Sonunda omuz silkti. “Bilmiyorum” derken gerçekten de aklı karışmış görünüyordu.  </span></p>
			<p class="paragraf"><span class="CharOverride-12" xml:lang="tr-TR">Yüreğim kabarmıştı. İşte, Elli Ton’un asıl sorunu kesinlikle buydu. Kendisini benim yerime koyamıyordu. Pekâlâ, artık biliyordum.  </span></p>
			<p class="paragraf"><span class="CharOverride-12" xml:lang="tr-TR">“Pek harika hissetmiyorum. Demek istediğim, çok cömertsin ama bu beni rahatsız ediyor. Sana bunu yeterince çok söyledim.”  </span></p>
			<p class="paragraf"><span class="CharOverride-12" xml:lang="tr-TR">İçini çekti. “Sana dünyaları vermek istiyorum Anastasia.”  </span></p>
			<p class="paragraf"><span class="CharOverride-12" xml:lang="tr-TR">“Ben sadece seni istiyorum Christian. Eklentilerini değil.”  </span></p>
			<p class="paragraf"><span class="CharOverride-12" xml:lang="tr-TR">“Onlar da anlaşmanın parçası. Benim parçam.”  </span></p>
			<p class="paragraf"><span class="CharOverride-12" xml:lang="tr-TR">Ah, bu konuşma bir yere varmayacaktı.  </span></p>
			<p class="paragraf"><span class="CharOverride-12" xml:lang="tr-TR">“Yiyelim mi?” diye sordum. Aramızdaki gerilim yorucuydu.  </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. “Tabii.”  </span></p>
			<p class="paragraf"><span class="CharOverride-12" xml:lang="tr-TR">“Ben pişiririm.”  </span></p>
			<p class="paragraf"><span class="CharOverride-12" xml:lang="tr-TR">“Güzel. Buzdolabında da yiyecek var.”  </span></p>
			<p class="paragraf"><span class="CharOverride-12" xml:lang="tr-TR">“Bayan Jones hafta sonları izinli mi? Yani çoğu hafta sonu sandviç mi yiyorsun?”  </span></p>
			<p class="paragraf"><span class="CharOverride-12" xml:lang="tr-TR">“Hayır.”  </span></p>
			<p class="paragraf"><span class="CharOverride-12" xml:lang="tr-TR">“Yani?”  </span></p>
			<p class="paragraf"><span class="CharOverride-12" xml:lang="tr-TR">“Kölelerim pişiriyor Anastasia.”  </span></p>
			<p class="paragraf"><span class="CharOverride-12" xml:lang="tr-TR">“Ah, elbette.” Kızardım. Nasıl bu kadar aptal olabilmiştim? Tatlı tatlı gülümsedim. “Efendi ne yemek ister?”  </span></p>
			<p class="paragraf"><span class="CharOverride-12" xml:lang="tr-TR">Karanlık bir ifadeyle, “Hanımefendi ne bulursa” dedi.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Buzdolabının etkileyici muhtevasına göz gezdirirken İspanyol omletinde karar kıldım. Haşlanmış patates bile vardı; mükemmel. Çabuk ve kolay olacaktı. Christian hâlâ çalışma odasındaydı; kesin hiçbir şeyden şüphelenmeyen bir zavallının mahremiyetini ihlal etmekle ve kişisel bilgilerini toplamakla meşguldü. Bu tatsız düşünce canımı sıktı. Kafamda düşünceler birbirini kovalıyordu. Gerçekten sınır tanımıyordu.  </span></p>
			<p class="paragraf"><span class="CharOverride-12" xml:lang="tr-TR">Pişireceksem müziğe ihtiyacım vardı ve bir itaatkâr gibi pişirmeyecektim! Şöminenin yanındaki iPod dokuna gidip Christian’ın iPod’unu aldım. Eminim içinde Leila’nın başka seçkileri de vardı – ürperdim.  </span></p>
			<p class="paragraf"><span class="CharOverride-13" xml:lang="tr-TR">Acaba nerede?</span><span class="CharOverride-12" xml:lang="tr-TR"> diye merak ettim</span><span class="CharOverride-13" xml:lang="tr-TR">. Ne istiyor?  </span></p>
			<p class="paragraf"><span class="CharOverride-12" xml:lang="tr-TR">Ürperdim bir an. Ne geçmiş ama. Kafam almıyordu.  </span></p>
			<p class="paragraf"><span class="CharOverride-12" xml:lang="tr-TR">Geniş müzik listesinde geziniyordum. Hareketli bir şeylere ihtiyacım vardı. Hımm, Beyoncê; Christian’ın tarzı değildi. “Crazy in Love”</span><span class="CharOverride-17"><a class="_idFootnoteLink" href="#footnote-225-9" id="footnote-225-9-backlink">9</a></span><span class="CharOverride-12" xml:lang="tr-TR"> Ah, </span><span class="CharOverride-13" xml:lang="tr-TR">evet</span><span class="CharOverride-12" xml:lang="tr-TR">. Ne kadar uygundu. Tekrar düğmesine bastım ve sesi açtım.  </span></p>
			<p class="paragraf"><span class="CharOverride-12" xml:lang="tr-TR">Mutfağa salına salına gidip bir kâse buldum ve buzdolabından yumurtaları çıkardım. Bir yandan dans ederek kırıp çırpmaya başladım.  </span></p>
			<p class="paragraf"><span class="CharOverride-12" xml:lang="tr-TR">Tekrar buzdolabına gidip patates, jambon ve –</span><span class="CharOverride-13" xml:lang="tr-TR">evet!</span><span class="CharOverride-12" xml:lang="tr-TR">– buzluktan bezelye çıkardım. Hepsi işe yarardı. Bir tava bulup ocağa koydum, biraz zeytinyağı döküp yumurtaları çırpmaya devam ettim.  </span></p>
			<p class="paragraf"><span class="CharOverride-13" xml:lang="tr-TR">Hiç empati kuramıyor</span><span class="CharOverride-12" xml:lang="tr-TR"> diye aklımdan geçti. Bu Christian’a özgü bir özellik miydi acaba? Belki kadınlar karşısında şaşkına dönen bütün erkekler böyleydi. Bilmiyordum. Belki de bundan bir çıkarım yapmamak gerekirdi.  </span></p>
			<p class="paragraf"><span class="CharOverride-12" xml:lang="tr-TR">Keşke Kate burada olsaydı; o bilirdi. Çok uzun zamandır Barbados’taydı. Elliot’la ikinci tatillerini yaptıktan sonra hafta sonuna doğru burada olacaktı. Acaba aralarındaki hâlâ ilk bakışta şehvet mi?  </span></p>
			<p class="paragraf"><span class="CharOverride-13" xml:lang="tr-TR">Sende sevdiğim şeylerden biri.  </span></p>
			<p class="paragraf"><span class="CharOverride-12" xml:lang="tr-TR">Çırpmayı bitirdim. Böyle söylemişti. Bu, başka şeyler de olduğu anlamına mı geliyordu? Bayan Robinson’ı gördüğümden beri ilk defa gülümsedim.</span><span class="CharOverride-12" xml:lang="tr-TR"> Gerçek, kalpten gelen, yüzüme yayılan bir gülümsemeydi.  </span></p>
			<p class="paragraf"><span class="CharOverride-12" xml:lang="tr-TR">Christian kollarını bana dolayınca yerimde zıpladım.  </span></p>
			<p class="paragraf"><span class="CharOverride-12" xml:lang="tr-TR">Kulağımın altını öperken, “İlginç bir müzik seçimi” dedi. “Saçın güzel kokuyor.” Burnunu saçıma sürtüp kokladı.   </span></p>
			<p class="paragraf"><span class="CharOverride-12" xml:lang="tr-TR">Arzu karnımda uyanmaya başlıyordu. </span><span class="CharOverride-13" xml:lang="tr-TR">Hayır.</span><span class="CharOverride-12" xml:lang="tr-TR"> Silkinerek kollarından kurtuldum.  </span></p>
			<p class="paragraf"><span class="CharOverride-12" xml:lang="tr-TR">“Sana hâlâ kızgınım.”  </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. Elini saçından geçirerek, “Buna daha ne kadar devam edeceksin?” diye sordu.   </span></p>
			<p class="paragraf"><span class="CharOverride-12" xml:lang="tr-TR">Omuz silktim. “En azından yemeği yiyene kadar.”  </span></p>
			<p class="paragraf"><span class="CharOverride-12" xml:lang="tr-TR">Dudakları muzip bir şekilde kıvrıldı. Dönüp tezgâhtan uzaktan kumandayı alıp müziği kapattı.  </span></p>
			<p class="paragraf"><span class="CharOverride-12" xml:lang="tr-TR">“O şarkıyı iPod’a sen mi koydun?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Başını salladı, bakışları ciddileşmişti. Anlamıştım. Şarkıyı o –</span><span class="CharOverride-13" xml:lang="tr-TR">Hayalet Kız</span><span class="CharOverride-12" xml:lang="tr-TR">– koymuştu.  </span></p>
			<p class="paragraf"><span class="CharOverride-12" xml:lang="tr-TR">“O zamanlar sana bir şey anlatmaya çalıştığını hiç düşünmedin mi?”  </span></p>
			<p class="paragraf"><span class="CharOverride-12" xml:lang="tr-TR">Alçak bir sesle, “Eh, şimdi bakınca, belki de” dedi.  </span></p>
			<p class="paragraf"><span class="CharOverride-12" xml:lang="tr-TR">İşte kanıtı. Hiç empati yoktu. Bilinçaltım kollarını kavuşturup dudaklarını büzdü.  </span></p>
			<p class="paragraf"><span class="CharOverride-12" xml:lang="tr-TR">“Şarkı neden hâlâ duruyor?”  </span></p>
			<p class="paragraf"><span class="CharOverride-12" xml:lang="tr-TR">“Bence fena şarkı değil. Ama seni rahatsız ettiyse silerim.”  </span></p>
			<p class="paragraf"><span class="CharOverride-12" xml:lang="tr-TR">“Hayır, sorun değil. Müzikle yemek hazırlamayı seviyorum.”  </span></p>
			<p class="paragraf"><span class="CharOverride-12" xml:lang="tr-TR">“Ne dinlemek istersin?”  </span></p>
			<p class="paragraf"><span class="CharOverride-12" xml:lang="tr-TR">“Şaşırt beni.”  </span></p>
			<p class="paragraf"><span class="CharOverride-12" xml:lang="tr-TR">Ben çırpmaya devam ederken o da iPod dokuna gitti. Birkaç dakika sonra Nina Simone’un cennetten çıkma tatlı sesi odayı doldurmaya başladı. Ray’in en sevdiklerinden biri. “I Put a Spell on You.”</span><span class="CharOverride-17"><a class="_idFootnoteLink" href="#footnote-225-10" id="footnote-225-10-backlink">10</a></span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Kızararak dönüp şaşkınlıkla Christian’a baktım. Bana ne anlatmaya çalışıyordu? Bana uzun zaman önce büyü yapmıştı. Ah Tanrım... bakışları değişti, şakalaşma bitmişti, gözleri ciddileşip karardı.  </span></p>
			<p class="paragraf"><span class="CharOverride-12" xml:lang="tr-TR">Müziğin yavaş ritmiyle bir yırtıcı gibi ağır ağır bana doğru ilerlerken büyülenmişçesine ona bakıp kaldım. Ayakları çıplak, üzerinde sadece kot pantolonu vardı, beyaz gömleği pantolonunun üstünden sarkıyordu ve bakışları için için yanıyor gibiydi.  </span></p>
			<p class="paragraf"><span class="CharOverride-12" xml:lang="tr-TR">Nina şarkıya, “Sen benimsin” diye devam ederken yanıma geldi. Niyeti belliydi.  </span></p>
			<p class="paragraf"><span class="CharOverride-12" xml:lang="tr-TR">Elimde fazlalık gibi duran çırpıcıyla, “Christian, lütfen” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Lütfen ne?  </span></p>
			<p class="paragraf"><span class="CharOverride-12" xml:lang="tr-TR">“Yapma.”  </span></p>
			<p class="paragraf"><span class="CharOverride-12" xml:lang="tr-TR">“Ne yapmayayım?”  </span></p>
			<p class="paragraf"><span class="CharOverride-12" xml:lang="tr-TR">“Bunu.”  </span></p>
			<p class="paragraf"><span class="CharOverride-12" xml:lang="tr-TR">Önümde durup bana baktı.  </span></p>
			<p class="paragraf"><span class="CharOverride-12" xml:lang="tr-TR">“Emin misin?” diye fısıldadı ve uzanıp çırpıcıyı elimden aldı, yumurta kâsesine bıraktı. Kalbim yerinden fırlayacak gibiydi. İstemiyordum – fena halde istiyordum. O kadar sinir bozucu ve seksiydi ki. Bakışlarımı, büyüleyici bakışlarından kaçırmaya çalıştım.  </span></p>
			<p class="paragraf"><span class="CharOverride-12" xml:lang="tr-TR">“Seni istiyorum Anastasia” diye mırıldandı. “Seninle tartışmayı seviyorum, nefret ediyorum ve seviyorum. Bu çok yeni. İyi olduğumuzdan emin olmaya ihtiyacım var. Bildiğim tek yol da bu.”  </span></p>
			<p class="paragraf"><span class="CharOverride-12" xml:lang="tr-TR">“Senin için hissettiklerim değişmedi” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Bu yakınlık beni şaşkına çeviriyor ve canlandırıyordu. Her zamanki çekim yine aramızdaydı. Bütün sinir uçlarımın ona yöneldiğini hissediyordum. İçimdeki tanrıçanın arzuları tavan yapmıştı. Gömleğinin açık yakasından görünen bir tutam tüye bakarak arzumun etkisiyle çaresizce dudağımı ısırdım. Onu orasından tatmak istiyordum.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Çok yakınımda duruyor ama bana dokunmuyordu. Sıcaklığı tenimi ısıtıyordu.  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Evet diyene kadar sana dokunmayacağım” dedi. “Ama şu anda, gerçekten boktan bir sabahın ardından kendimi sana gömmek ve bizden başka her şeyi unutmak istiyorum.”  </span></p>
			<p class="paragraf"><span class="CharOverride-13" xml:lang="tr-TR">Ah, Tanrım... Biz. </span><span class="CharOverride-12" xml:lang="tr-TR">Sorunu kökünden çözen sihirli bir bileşim, küçük ama güçlü bir zamir. Başımı kaldırıp güzel ama ciddi yüzüne baktım.  </span></p>
			<p class="paragraf"><span class="CharOverride-12" xml:lang="tr-TR">“Yüzüne dokunacağım” diye fısıldadım. Kabullenme ifadesinden önce gözlerinden bir şaşkınlık geçtiğini gördüm.   </span></p>
			<p class="paragraf"><span class="CharOverride-12" xml:lang="tr-TR">Elimi kaldırıp yanağını okşadım ve parmak uçlarımı yeni çıkmış sakalında gezdirdim. Gözlerini kapattı, tuttuğu nefesi bırakarak başını parmaklarıma doğru eğdi.  </span></p>
			<p class="paragraf"><span class="CharOverride-12" xml:lang="tr-TR">Yavaşça eğildi ve dudaklarım onunla buluşmak için otomatik olarak uzandı. Bana dokunmadan durdu.  </span></p>
			<p class="paragraf"><span class="CharOverride-12" xml:lang="tr-TR">“Evet mi, hayır mı Anastasia?” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Evet.”   </span></p>
			<p class="paragraf"><span class="CharOverride-12" xml:lang="tr-TR">Yumuşacık ağzı ağzıma kapandı, dudakları tatlılıkla kandırarak dudaklarımı araladı. Etrafıma sarılı kollarıyla beni kendine çekti. Eli sırtıma çıktı, parmakları sırtıma uzanan saçımın uçlarına dolandı ve başımı hafifçe arkaya çekti. Diğer elini popoma bastırarak beni iyice kendine dayadı. Hafifçe inledim.  </span></p>
			<p class="paragraf"><span class="CharOverride-12" xml:lang="tr-TR">“Bay Grey.” Taylor öksürürken Christian beni anında bıraktı.  </span></p>
			<p class="paragraf"><span class="CharOverride-12" xml:lang="tr-TR">Buz gibi bir sesle, “Taylor” dedi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Dönünce salonun girişinde rahatsız bir ifadeyle duran Taylor’ı gördüm. Christian ve Taylor sanki konuşmadan anlaşıyorlarmış gibi birbirlerine bakıyorlardı.  </span></p>
			<p class="paragraf"><span class="CharOverride-12" xml:lang="tr-TR">Christian sert bir sesle, “Çalışma odama” dedi ve Taylor hızla odaya yöneldi.  </span></p>
			<p class="paragraf"><span class="CharOverride-12" xml:lang="tr-TR">Christian, “Devamı sonra” diye fısıldayıp Taylor’ın arkasından salondan çıktı.  </span></p>
			<p class="paragraf"><span class="CharOverride-12" xml:lang="tr-TR">Derin bir nefes alarak yeniden kendime geldim. Ona hiç, bir dakika bile karşı koyamayacak mıyım? Kendimden rahatsız başımı sallarken her ne kadar utanç verici olsa da Taylor’ın araya girmiş olmasına sevindim.  </span></p>
			<p class="paragraf"><span class="CharOverride-12" xml:lang="tr-TR">Acaba Taylor benden önce başka hangi durumların arasına girmek zorunda kalmıştı? Acaba neler görmüştü? Bunu düşünmek istemiyordum. Öğle yemeği. Öğle yemeğini hazırlayacaktım. Kendimi patates soyarak meşgul etmeye çalıştım. Taylor ne istiyordu? Düşünceler birbirinin peşi sıra aklıma doluşuyordu. Leila’yla ilgili bir şey miydi?  </span></p>
			<p class="paragraf"><span class="CharOverride-12" xml:lang="tr-TR">On dakika sonra, tam omlet hazır olduğunda geri geldiler. Christian bana bakarken sanki aklı başka yerdeydi.  </span></p>
			<p class="paragraf"><span class="CharOverride-12" xml:lang="tr-TR">Taylor’a, “Onlara on dakika içinde bilgi veririm” dedi.  </span></p>
			<p class="paragraf"><span class="CharOverride-12" xml:lang="tr-TR">Taylor, “Hazır olacağız” dedi ve salondan çıktı.  </span></p>
			<p class="paragraf"><span class="CharOverride-12" xml:lang="tr-TR">İki tabak çıkarıp ısıtarak mutfak adasının üzerine koydum</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Yemek?”  </span></p>
			<p class="paragraf"><span class="CharOverride-12" xml:lang="tr-TR">Christian taburelerden birine tünerken, “Lütfen” dedi. Dikkatle beni izlemeye başladı.  </span></p>
			<p class="paragraf"><span class="CharOverride-12" xml:lang="tr-TR">“Sorun mu var?”  </span></p>
			<p class="paragraf"><span class="CharOverride-12" xml:lang="tr-TR">“Hayır.”  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım. Bana anlatmıyordu. Yemekleri koyup yanıt almamayı kabullenerek yanına oturdum.  </span></p>
			<p class="paragraf"><span class="CharOverride-12" xml:lang="tr-TR">Bir yudum alıp, “Çok güzel olmuş” diye mırıldandı. “Bir kadeh şarap ister misin?”  </span></p>
			<p class="paragraf"><span class="CharOverride-12" xml:lang="tr-TR">“Hayır, teşekkürler.” </span><span class="CharOverride-13" xml:lang="tr-TR">Senin yanında zihnimi açık tutmalıyım Grey.  </span></p>
			<p class="paragraf"><span class="CharOverride-12" xml:lang="tr-TR">Yemek gerçekten güzel olmuştu ama pek aç değildim. Ama yemezsem Christian’ın dırdır edeceğini bildiğim için yiyecektim. Sonunda aramıza çöken sessizliği bozdu ve daha önce duyduğum bir klasik müzik parçası açtı.  </span></p>
			<p class="paragraf"><span class="CharOverride-12" xml:lang="tr-TR">“Bu ne?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Canteloube, </span><span class="CharOverride-13" xml:lang="tr-TR">Songs of the Auvergne</span><span class="CharOverride-12" xml:lang="tr-TR">. Bunun adı </span><span class="CharOverride-13" xml:lang="tr-TR">Bailero</span><span class="CharOverride-12" xml:lang="tr-TR">.”  </span></p>
			<p class="paragraf"><span class="CharOverride-12" xml:lang="tr-TR">“Çok hoş. Hangi dilde?”  </span></p>
			<p class="paragraf"><span class="CharOverride-12" xml:lang="tr-TR">“Eski Fransızca, aslında Oksitanca.”  </span></p>
			<p class="paragraf"><span class="CharOverride-12" xml:lang="tr-TR">“Sen Fransızca biliyorsun; şarkıyı anlayabiliyor musun?” Aile yemeğinde kusursuz bir Fransızcayla konuşması aklıma geldi.  </span></p>
			<p class="paragraf"><span class="CharOverride-12" xml:lang="tr-TR">“Bazı kelimeleri, evet.” Gülümsedi. Rahatladığı belli oluyordu. “Annemin bir mantrası vardı: ‘Bir müzik enstrümanı, bir yabancı dil, bir savunma sporu.’ Elliot İspanyolca biliyor, Mia ve ben Fransızca. Elliot gitar çalıyor, ben piyano, Mia da çello.”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Vay canına. Peki ya savunma sporları?”  </span></p>
			<p class="paragraf"><span class="CharOverride-12" xml:lang="tr-TR">“Elliot judo yapıyor. Mia on iki yaşındayken inatla reddetti.” Hatırlamış gibi gülümsedi.  </span></p>
			<p class="paragraf"><span class="CharOverride-12" xml:lang="tr-TR">“Keşke benim annem de o kadar planlı olsaymış.”  </span></p>
			<p class="paragraf"><span class="CharOverride-12" xml:lang="tr-TR">“İş çocuklarının başarısına geldiğinde Dr. Grace çok dişlidir.”  </span></p>
			<p class="paragraf"><span class="CharOverride-12" xml:lang="tr-TR">“Seninle çok gurur duyuyor olmalı. Ben olsam duyardım.”  </span></p>
			<p class="paragraf"><span class="CharOverride-12" xml:lang="tr-TR">Christian’ın yüzünden karanlık bir düşüncenin gölgesi geçti, bir an sanki huzuru kaçtı. Bana sanki bilmediği topraklardaymış gibi temkinli bir ifadeyle bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Bu akşam ne giyeceğine karar verdin mi? Yoksa gelip senin için bir şey seçmem gerekecek mi?” Ses tonu birden sertleşti.  </span></p>
			<p class="paragraf"><span class="CharOverride-13" xml:lang="tr-TR">Vay canına!</span><span class="CharOverride-12" xml:lang="tr-TR"> Sesi kızgın geliyordu. </span><span class="CharOverride-13" xml:lang="tr-TR">Neden? Ne demiştim ki?  </span></p>
			<p class="paragraf"><span class="CharOverride-12" xml:lang="tr-TR">“Şey... henüz vermedim. Bütün o giysileri sen mi seçtin?”  </span></p>
			<p class="paragraf"><span class="CharOverride-12" xml:lang="tr-TR">“Hayır, Anastasia, ben seçmedim. Neiman Marcus’taki kişisel alışveriş danışmanıma bir liste ve senin ölçülerini verdim. Üzerine olmaları gerek. Bil diye söylüyorum, bu akşam ve önümüzdeki birkaç gün için güvenlik görevlilerini artırdım. Leila Seattle sokaklarında ne yapacağı belirsiz halde dolaşırken sanırım böyle bir önlem akıllıca olur. Yanında güvenlik olmadan dışarı çıkmanı istemiyorum. Tamam mı?”  </span></p>
			<p class="paragraf"><span class="CharOverride-12" xml:lang="tr-TR">Gözlerimi kırpıştırdım. “Tamam.” Sana-şimdi-sahip-olmalıyım-Grey’e ne olmuştu?  </span></p>
			<p class="paragraf"><span class="CharOverride-12" xml:lang="tr-TR">“Güzel. Onlara bilgi vereceğim. Uzun sürmez.”  </span></p>
			<p class="paragraf"><span class="CharOverride-12" xml:lang="tr-TR">“Buradalar mı?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-13" xml:lang="tr-TR">Nerede?  </span></p>
			<p class="paragraf"><span class="CharOverride-12" xml:lang="tr-TR">Christian tabağını alıp lavaboya bıraktı, sonra çıktı. Bu da neydi böyle? Tek vücutta bir sürü insan yaşıyor gibiydi. Bu bir şizofreni belirtisi değil miydi? Google’da aratmalıyım.  </span></p>
			<p class="paragraf"><span class="CharOverride-12" xml:lang="tr-TR">Tabağımdakini bitip hemen yıkadım ve elimde ANASTASIA ROSE STEELE dosyasıyla odama çıktım. Giyinme odasına girip üç uzun gece elbisesini çıkardım. Peki hangisi?  </span></p>
			<p class="paragraf"><span class="CharOverride-12" xml:lang="tr-TR">Yatakta uzanıp Mac’ime, iPad’ime ve BlackBerry’me baktım. Teknolojiden bunalmıştım. Christian’ın şarkı listesini iPad’imden Mac’e aktarmak için oturdum, sonra Google’ı açıp araştırmaya başladım.  </span></p>
			<p class="paragraf"><span class="CharOverride-12" xml:lang="tr-TR">Yatakta uzanmış Mac’ime bakarken Christian içeri girdi.  </span></p>
			<p class="paragraf"><span class="CharOverride-12" xml:lang="tr-TR">Tatlı bir sesle, “Ne yapıyorsun?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Açtığım web sitesini gösterip göstermeme konusunda emin olamayarak bir an paniğe kapıldım: Çoklu Kişilik Bozukluğu ve Belirtileri.  </span></p>
			<p class="paragraf"><span class="CharOverride-12" xml:lang="tr-TR">Yanıma uzanıp sayfaya eğlenir gibi baktı. Umursamazca, “Özellikle mi bu sayfayı açtın?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Sert Christian gitmiş, oyuncu Christian geri gelmişti. Ben buna nasıl ayak uyduracaktım acaba?  </span></p>
			<p class="paragraf"><span class="CharOverride-12" xml:lang="tr-TR">“Araştırma. Zor bir kişilik hakkında.” Ona en ifadesiz bakışımla baktım.	  </span></p>
			<p class="paragraf"><span class="CharOverride-12" xml:lang="tr-TR">Dudakları gülümsemesini bastırmaya çalışarak kıpırdadı. “Zor bir kişilik?”  </span></p>
			<p class="paragraf"><span class="CharOverride-12" xml:lang="tr-TR">“Bu aralar favori projem.”  </span></p>
			<p class="paragraf"><span class="CharOverride-12" xml:lang="tr-TR">“Şimdi de favori proje mi oldum? Çok zayıf oldu. Belki bilimsel deney diyebilirsin. Ben her şeyiniz olduğumu düşünürken beni yaraladınız Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Sen olduğunu nereden biliyorsun?”  </span></p>
			<p class="paragraf"><span class="CharOverride-12" xml:lang="tr-TR">“Öylesine bir tahmin.”  </span></p>
			<p class="paragraf"><span class="CharOverride-12" xml:lang="tr-TR">“Yakından tanıdığım tek kafayı yemiş, değişken, kontrol manyağının sen olduğu doğru.”  </span></p>
			<p class="paragraf"><span class="CharOverride-12" xml:lang="tr-TR">“Yakından tanıdığın tek kişiyim sanıyordum.” Bir kaşını kaldırdı.  </span></p>
			<p class="paragraf"><span class="CharOverride-12" xml:lang="tr-TR">Kızardım. “Evet, o da var.”  </span></p>
			<p class="paragraf"><span class="CharOverride-12" xml:lang="tr-TR">“Bir karara vardın mı?”  </span></p>
			<p class="paragraf"><span class="CharOverride-12" xml:lang="tr-TR">Dönüp ona baktım. Yanımda dirseğine dayanarak uzanmış, yumuşak bir ifadeyle gülümsüyordu.  </span></p>
			<p class="paragraf"><span class="CharOverride-12" xml:lang="tr-TR">“Bence senin yoğun terapiye ihtiyacın var.”	  </span></p>
			<p class="paragraf"><span class="CharOverride-12" xml:lang="tr-TR">Uzanıp saçımı nazikçe kulağımın arkasına attı.  </span></p>
			<p class="paragraf"><span class="CharOverride-12" xml:lang="tr-TR">“Bence benim sana ihtiyacım var. Al.” Bana bir ruj uzattı.  </span></p>
			<p class="paragraf"><span class="CharOverride-12" xml:lang="tr-TR">Kafam karışmıştı, kaşlarımı çattım. Fahişe kırmızısı, hiç de benim rengim değildi.  </span></p>
			<p class="paragraf"><span class="CharOverride-12" xml:lang="tr-TR">“Bunu sürmemi mi istiyorsun?” dedim ciyaklar gibi.   </span></p>
			<p class="paragraf"><span class="CharOverride-12" xml:lang="tr-TR">Güldü. “Hayır, Anastasia. Sen istemediğin sürece hayır. Senin rengin olduğundan emin değilim” dedi kuru bir sesle.  </span></p>
			<p class="paragraf"><span class="CharOverride-12" xml:lang="tr-TR">Yatakta bağdaş kurarak doğruldu ve gömleğini başının üzerinden çıkardı. </span><span class="CharOverride-13" xml:lang="tr-TR">Ah, Tanrım</span><span class="CharOverride-12" xml:lang="tr-TR">. “Yol haritası fikrini sevdim.”  </span></p>
			<p class="paragraf"><span class="CharOverride-12" xml:lang="tr-TR">Boş boş baktım. Yol haritası mı?  </span></p>
			<p class="paragraf"><span class="CharOverride-12" xml:lang="tr-TR">“Girilmeyecek alanlar” diye açıkladı.  </span></p>
			<p class="paragraf"><span class="CharOverride-12" xml:lang="tr-TR">“Ah. Ben şaka yapıyordum.”  </span></p>
			<p class="paragraf"><span class="CharOverride-12" xml:lang="tr-TR">“Ben yapmıyorum.”  </span></p>
			<p class="paragraf"><span class="CharOverride-12" xml:lang="tr-TR">“Üzerini rujla çizmemi mi istiyorsun?”  </span></p>
			<p class="paragraf"><span class="CharOverride-12" xml:lang="tr-TR">“Eninde sonunda çıkar.”  </span></p>
			<p class="paragraf"><span class="CharOverride-12" xml:lang="tr-TR">Bu ona serbestçe dokunabileceğim anlamına geliyordu. Dudaklarımda küçük bir şaşkınlık gülümsemesi kıpırdandı.  </span></p>
			<p class="paragraf"><span class="CharOverride-12" xml:lang="tr-TR">“Daha kalıcı bir şeye ne dersin?”  </span></p>
			<p class="paragraf"><span class="CharOverride-12" xml:lang="tr-TR">“Dövme de yaptırabilirim.” Gözleri muzip bir şekilde parlıyordu.  </span></p>
			<p class="paragraf"><span class="CharOverride-12" xml:lang="tr-TR">Dövmeli bir Christian Grey mi? Zaten bir sürü yara almış vücuduna bir yara daha açmak mı? Asla olmaz!  </span></p>
			<p class="paragraf"><span class="CharOverride-12" xml:lang="tr-TR">“Dövme olmaz!” Korkumu saklamak için güldüm.  </span></p>
			<p class="paragraf"><span class="CharOverride-12" xml:lang="tr-TR">“O zaman ruj.” Sırıttı.  </span></p>
			<p class="paragraf"><span class="CharOverride-12" xml:lang="tr-TR">Mac’i kapatıp yana ittim. Bu eğlenceli olacaktı.  </span></p>
			<p class="paragraf"><span class="CharOverride-12" xml:lang="tr-TR">“Gel.” Elini uzattı. “Üzerime otur.”  </span></p>
			<p class="paragraf"><span class="CharOverride-12" xml:lang="tr-TR">Babetlerimi çıkarıp emekleyerek yanına geçip oturdum. Yatakta uzanmış ama dizlerini kırmıştı.  </span></p>
			<p class="paragraf"><span class="CharOverride-12" xml:lang="tr-TR">“Bacaklarıma yaslan.”  </span></p>
			<p class="paragraf"><span class="CharOverride-12" xml:lang="tr-TR">Söylediği gibi üzerine çıkıp ata biner gibi oturdum. Gözlerini temkinle kocaman açmıştı ama aynı zamanda eğlendiği belli oluyordu.  </span></p>
			<p class="paragraf"><span class="CharOverride-12" xml:lang="tr-TR">Alaycı bir tonla, “Buna çok hevesli görünüyorsun” dedi.  </span></p>
			<p class="paragraf"><span class="CharOverride-12" xml:lang="tr-TR">“Bilgiye her zaman açımdır Bay Grey. Hem bu senin rahatlayacağın, benim sınırlarımı bileceğim anlamına geliyor.”  </span></p>
			<p class="paragraf"><span class="CharOverride-12" xml:lang="tr-TR">Sanki biraz sonra vücudunu baştan başa çizmeme izin verdiğine inanamıyormuş gibi başını salladı.  </span></p>
			<p class="paragraf"><span class="CharOverride-12" xml:lang="tr-TR">“Ruju aç” diye emretti.  </span></p>
			<p class="paragraf"><span class="CharOverride-12" xml:lang="tr-TR">Ah, yine patronluk taslama havasındaydı ama umursamadım.  </span></p>
			<p class="paragraf"><span class="CharOverride-12" xml:lang="tr-TR">“Bana elini ver.”  </span></p>
			<p class="paragraf"><span class="CharOverride-12" xml:lang="tr-TR">Ona diğer elimi uzattım.  </span></p>
			<p class="paragraf"><span class="CharOverride-12" xml:lang="tr-TR">“Ruju tutan elini.” Gözlerini devirdi.  </span></p>
			<p class="paragraf"><span class="CharOverride-12" xml:lang="tr-TR">“Bana gözlerini mi deviriyorsun?”  </span></p>
			<p class="paragraf"><span class="CharOverride-12" xml:lang="tr-TR">“Evvet.”  </span></p>
			<p class="paragraf"><span class="CharOverride-12" xml:lang="tr-TR">“Çok kabasınız Bay Grey. Göz devirince şiddete başvuran birilerini tanıyorum.”  </span></p>
			<p class="paragraf"><span class="CharOverride-12" xml:lang="tr-TR">“Gerçekten mi?” diye dalga geçti.  </span></p>
			<p class="paragraf"><span class="CharOverride-12" xml:lang="tr-TR">Ona rujlu elimi uzattım. Aniden doğrulunca burun buruna geldik.  </span></p>
			<p class="paragraf"><span class="CharOverride-12" xml:lang="tr-TR">İçimdeki her şeyi kasan ve geren ağır, yumuşak bir mırıltıyla, “Hazır mısın?” diye sordu. </span><span class="CharOverride-13" xml:lang="tr-TR">Ah, vay canına.</span><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Evet” diye fısıldadım. Bu mesafede başımı döndürüyordu. Sıkı vücudu değecek kadar yakındı; her zamanki Christian kokusu benim vücut şampuanımla karışmıştı. Elimi tutup omzunun kavisine götürdü.  </span></p>
			<p class="paragraf"><span class="CharOverride-12" xml:lang="tr-TR">“Bastır” diye fısıldadı. Elimi omzunun üzerinden koltuk altına ve oradan göğsünün yanına kadar aşağı doğru indirirken ağzım kurumuştu. Ruj arkasında geniş, kıpkırmızı bir çizgi bırakıyordu. Göğüs kafesinin üzerinde durdu, beni karnına doğru yönlendirdi. Kasılarak bana baktı. Görünürde ifadesiz bir yüzle, doğrudan gözlerimin içine bakıyordu ama donuk bakışlarının altında gerilimi görebiliyordum.  </span></p>
			<p class="paragraf"><span class="CharOverride-12" xml:lang="tr-TR">Hoşnutsuzluğunu kontrol altında tutmak için çabalıyordu; çenesi sıkılı ve gözlerinin çevresi gergindi. Karnının ortasına geldiğimde, “Şimdi de diğer tarafa, yukarı doğru” diye mırıldandı. Elimi bıraktı.  </span></p>
			<p class="paragraf"><span class="CharOverride-12" xml:lang="tr-TR">Sol tarafına çizdiğim çizginin aynısını sağ tarafa da çizdim. Bana duyduğu güven çok etkileyiciydi; izin vermesinden güç alıp acılarını saydım. Göğsünde, nokta halinde yedi küçük, yuvarlak, beyaz yara izi vardı. Bu güzel vücuda yapılmış korkunç tecavüzü görmek cehennem azabı gibiydi. Böyle bir şeyi bir çocuğa kim yapardı?  </span></p>
			<p class="paragraf"><span class="CharOverride-12" xml:lang="tr-TR">Duygularıma hâkim olup, “İşte, bitti” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Hayır, bitmedi” dedi ve uzun işaretparmağıyla boynunun bitimine bir çizgi çekti. Parmağının geçtiği yeri kırmızı çizgiyle işaretledim. Bitirince gözlerinin gri derinliklerine baktım.  </span></p>
			<p class="paragraf"><span class="CharOverride-12" xml:lang="tr-TR">“Şimdi sırtımı” diye mırıldandı. Dönmek için kıpırdanınca üzerinden indim. Yatakta bana arkasını dönüp bağdaş kurarak oturuyordu.   </span></p>
			<p class="paragraf"><span class="CharOverride-12" xml:lang="tr-TR">“Göğsümdeki çizgiyi bir uçtan diğerine takip et” dedi. Sesi alçak ve boğuktu.  </span></p>
			<p class="paragraf"><span class="CharOverride-12" xml:lang="tr-TR">Dediğini yapıp sırtının ortasına kırmızı bir çizgi çekerken bu güzel vücudu yaralamış daha fazla iz saydım. Toplamda dokuz.  </span></p>
			<p class="paragraf"><span class="CharOverride-13" xml:lang="tr-TR">Siktir.</span><span class="CharOverride-12" xml:lang="tr-TR"> Her birini öpmemek ve gözlerimde biriken yaşları tutmak için kendimle savaşmam gerekiyordu. Ne tür bir hayvan bunu yapabilirdi? Başını öne eğmiş, sırtına çizdiğim çizginin uçlarını birleştirirken vücudu kasılmıştı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Boynunun çevresini de çizeyim mi?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Başını salladı. Saçlarının altından, boynunun önüne çizdiği çizgiyle birleşen bir hat çizdim.  </span></p>
			<p class="paragraf"><span class="CharOverride-12" xml:lang="tr-TR">“Bitti” diye mırıldandım. Sanki fahişe kırmızısı dikişleri olan ten rengi bir yelek giymiş gibi görünüyordu.  </span></p>
			<p class="paragraf"><span class="CharOverride-12" xml:lang="tr-TR">Rahatlayarak omuzlarını indirdi ve yavaşça yüzünü yeniden bana döndü.  </span></p>
			<p class="paragraf"><span class="CharOverride-12" xml:lang="tr-TR">Alçak sesle, “Sınırlar bunlar” dedi. Gözleri karanlık bakıyordu, gözbebekleri büyümüştü... Korkudan mı? Şehvetten mi? Üzerine atlamak istiyordum ama kendime hâkim olup ona merakla baktım.  </span></p>
			<p class="paragraf"><span class="CharOverride-12" xml:lang="tr-TR">“Bunlarla yaşayabilirim. Şu anda üzerine atlamak istiyorum” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Kabul ettiğini göstermek için hınzır bir gülümsemeyle ellerini uzattı.  </span></p>
			<p class="paragraf"><span class="CharOverride-12" xml:lang="tr-TR">“Pekâlâ Bayan Steele, tamamen sizinim.”  </span></p>
			<p class="paragraf"><span class="CharOverride-12" xml:lang="tr-TR">Çocuksu bir neşeyle ciyaklayıp kendimi kollarına attım ve onu sırtüstü yatağa serdim. İşkencenin bitmesiyle rahatlayıp bir oğlan çocuğu kahkahası atarak döndü. Kendimi bir anda onun altında buldum.  </span></p>
			<p class="paragraf"><span class="CharOverride-12" xml:lang="tr-TR">“Şimdi, nerede kalmıştık?” diye fısıldadı ve ağzı bir kez daha ağzımı ele geçirdi</span><span class="CharOverride-12" xml:lang="tr-TR">.  </span></p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a><span class="CharOverride-18" xml:lang="tr-TR">.</span><span class="CharOverride-19" xml:lang="tr-TR">  İtalyanca “teşekkürler”. (ç.n.)</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a><span class="CharOverride-18" xml:lang="tr-TR">.</span><span class="CharOverride-19" xml:lang="tr-TR"> </span><span class="CharOverride-19" xml:lang="tr-TR">İtalyanca “iyi”. (ç.n.)</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a><span class="CharOverride-18" xml:lang="tr-TR">.</span><span class="CharOverride-19" xml:lang="tr-TR"> İtalyanca “güzel”. (ç.n.)</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-9-backlink" id="footnote-225-9">9</a><span class="CharOverride-18" xml:lang="tr-TR">.</span><span class="CharOverride-19" xml:lang="tr-TR"> Çılgınca Âşık. (ç.n.)</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a><span class="CharOverride-18" xml:lang="tr-TR">.</span><span class="CharOverride-19" xml:lang="tr-TR"> Sana Büyü Yaptım. (ç.n.)</span></p>
				</div>
			</div>
		</div>
	</body>
</html>