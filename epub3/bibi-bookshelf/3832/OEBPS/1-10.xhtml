<html xmlns="http://www.w3.org/1999/xhtml">
	<head>
		<title>1-10</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-10" xml:lang="en-GB">Dokuzuncu bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt9.jpeg"/></span>        </p>
			<p class="paragraf"><span class="CharOverride-12" xml:lang="tr-TR">Heyecanımı zapt edemiyordum. Bilinçaltım şaşkınlıktan dilini yutmuş halde bana bakıyordu. Christian’ın eziyet dolu gözlerine özlemle bakarken kocaman bir sırıtış suratımı ikiye böldü.   </span></p>
			<p class="paragraf"><span class="CharOverride-12" xml:lang="tr-TR">Tatlı, yumuşak itirafı derinlerimde bir yere nüfuz ediyordu; sanki günahlarının bağışlanmasını istiyordu. Ağzından çıkan o basit iki kelime bana cennetin kapılarını açmıştı. Bir kez daha gözlerimde yaşlar birikti. </span><span class="CharOverride-13" xml:lang="tr-TR">Evet, seviyorsun. Sevdiğini biliyorum.   </span></p>
			<p class="paragraf"><span class="CharOverride-12" xml:lang="tr-TR">Bunun farkına varmak öyle özgürleştiriciydi ki sanki ortadan koca bir engel kalkmıştı. Bir zamanlar romantik kahramanım olarak güçlü, ıssız, gizemli olduğunu düşündüğüm bu güzel, arızalı adam aslında o kadar kırılgan, yabancılaşmış ve kendine nefretle doluydu ki. Kalbim mutlulukla, aynı zamanda çektiği acı için acıyla doluyordu. Ve şu anda kalbimin ikimize de yetecek kadar büyük olduğunu anlıyordum. </span><span class="CharOverride-13" xml:lang="tr-TR">Umarım </span><span class="CharOverride-12" xml:lang="tr-TR">ikimize de yetecek kadar büyüktü.  </span></p>
			<p class="paragraf"><span class="CharOverride-12" xml:lang="tr-TR">O sevgili, yakışıklı yüzünü ellerimin arasına almak için uzandım ve hissettiğim bütün sevgiyi bu tek ve tatlı birleşmeye dökerek ona yumuşak bir öpücük verdim. Sımsıcak akan suyun altında onu bir solukta içime çekmek istiyordum. Christian inleyerek beni kollarına aldı ve bana sanki onu yaşatan havaymışım gibi sarıldı.  </span></p>
			<p class="paragraf"><span class="CharOverride-12" xml:lang="tr-TR">“Ah, Ana” diye boğuk bir sesle fısıldadı. “Seni istiyorum ama burada değil.”  </span></p>
			<p class="paragraf"><span class="CharOverride-12" xml:lang="tr-TR">Dudaklarım dudaklarındayken tutkuyla, “Evet” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Duşu kapatıp elimi tuttu ve beni banyodan çıkarıp bornozuma sardı. Bir havlu alıp beline doladı, sonra daha küçük bir havlu alıp nazikçe saçlarımı kurulamaya başladı. İşini bitirince havluyu başıma öyle bir sardı ki büyük aynaya baktığımda türban takmışım gibi görünüyordum. Arkamda duruyordu; gözlerimiz aynada birleşmişti. Kor gibi yanan gri ve parlak mavi karşı karşıyaydı. Bu bana bir fikir verdi.  </span></p>
			<p class="paragraf"><span class="CharOverride-12" xml:lang="tr-TR">“Ben de yapabilir miyim?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Alnı kırışsa da başıyla onayladı. Tuvalet masasının yanındaki yumuşak havlu yığınından bir havlu aldım ve önüne geçip parmak uçlarımda yükselerek saçını kurulamaya başlıyorum. İşimi kolaylaştırmak için öne eğildi; havlunun altında aralıklarla görünen yüzü gözüme iliştikçe küçük bir oğlan çocuğu gibi sırıttığını görüyordum.  </span></p>
			<p class="paragraf"><span class="CharOverride-12" xml:lang="tr-TR">“Uzun zamandır bunu yapan kimse olmamıştı. Çok uzun zamandır” diye mırıldanıp kaşlarını çattı. “Aslında kimsenin saçımı kuruladığını sanmıyorum.”  </span></p>
			<p class="paragraf"><span class="CharOverride-12" xml:lang="tr-TR">“Grace yapmadı mı? Küçükken kesin saçını kurulamıştır.”  </span></p>
			<p class="paragraf"><span class="CharOverride-12" xml:lang="tr-TR">Başını sallayarak işimi böldü</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Sakin bir sesle, “Hayır, ilk günden itibaren sınırlarıma saygı gösterdi. Onun için acı verici olsa da. Ben kendi işini kendi gören bir çocuktum” dedi.  </span></p>
			<p class="paragraf"><span class="CharOverride-12" xml:lang="tr-TR">Başka kimsenin umurunda olmadığı için kendi kendine bakmaya çalışan bakır saçlı küçük çocuğu düşününce mideme bir yumruk yemiş gibi oldum. Korkunç derecede üzücü bir düşünceydi bu. Ama hüznümün aramızda filizlenen bu yakınlığı bozmasına izin vermedim.  </span></p>
			<p class="paragraf"><span class="CharOverride-12" xml:lang="tr-TR">“O zaman o şerefe ben nail oldum” diye takıldım.  </span></p>
			<p class="paragraf"><span class="CharOverride-12" xml:lang="tr-TR">“Evet, Bayan Steele. Ya da o şeref bana aittir.”  </span></p>
			<p class="paragraf"><span class="CharOverride-12" xml:lang="tr-TR">“Bunu söylemeye gerek bile duymadım” diye dalga geçtim.  </span></p>
			<p class="paragraf"><span class="CharOverride-12" xml:lang="tr-TR">Saçını bitirince başka bir küçük havlu alıp arkasına geçtim. Gözlerimiz aynada tekrar birleşti. Dikkatli, sorgulayan bakışları karşısında konuşmam gerekiyordu.  </span></p>
			<p class="paragraf"><span class="CharOverride-12" xml:lang="tr-TR">“Bir şey deneyebilir miyim?”  </span></p>
			<p class="paragraf"><span class="CharOverride-12" xml:lang="tr-TR">Biraz duraksadıktan sonra başıyla onayladı. Havluyu sol kolundan aşağı dikkatle ve çok nazikçe indirerek tenindeki su damlalarını aldım. Başımı kaldırıp aynadan yüzündeki ifadeye baktım. Gözlerini gözlerime dikerek kırpıştırdı.  </span></p>
			<p class="paragraf"><span class="CharOverride-12" xml:lang="tr-TR">Uzanıp pazısını öptüm, dudakları çok hafifçe aralandı. Aynı şekilde diğer kolunu da kurulayıp pazısına öpücükler kondurduğumda dudaklarına küçük bir gülümseme yerleşti. Dikkatle, sırtının silik ama hâlâ belli olan ruj çizgisinin dışında kalan yerlerini kuruladım. Sırtını yıkamaya fırsatım olmamıştı.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Sakin bir sesle, “Sırtımın her yerini” dedi. “Havluyla.” Hızlı bir nefes alıp gözlerini sımsıkı kapattı ve sadece havluyla dokunmaya dikkat ederek sırtını çabucak kuruladım.  </span></p>
			<p class="paragraf"><span class="CharOverride-12" xml:lang="tr-TR">Sırtı çok güzeldi. Omuzları geniş ve yapılıydı, bütün küçük kasları net bir şekilde belli oluyordu. Kendine gerçekten bakıyordu. Bu güzel manzarayı tek bozan şey yara izleriydi.  </span></p>
			<p class="paragraf"><span class="CharOverride-12" xml:lang="tr-TR">Onları güçlükle de olsa görmezden gelerek her birini öpmek için duyduğum yoğun isteği bastırdım. İşimi bitirdiğimde nefesini boşalttı. Uzanıp omzuna bir öpücük kondurarak onu ödüllendirdim. Ona sarılıp karnını kuruladım. Gözlerimiz aynada bir kez daha kesişti. Hem eğlenmiş hem de tetikte gibi görünüyordu.  </span></p>
			<p class="paragraf"><span class="CharOverride-12" xml:lang="tr-TR">“Tut şunu.” Eline bir yüz havlusu verdim ve o da bana şaşkınlıkla kaşlarını çattı. “Georgia’yı hatırlıyor musun? Senin ellerini kullanarak kendime dokunmuştum.”  </span></p>
			<p class="paragraf"><span class="CharOverride-12" xml:lang="tr-TR">İfadesi karanlıklaşıyordu ama tepkisini umursamayıp ona sarıldım ve aynada ikimize baktım. Onun güzelliği, çıplaklığı ve benim bu saçı örtülü halimle neredeyse İncil’den çıkma Barok bir tabloya benziyorduk.  </span></p>
			<p class="paragraf"><span class="CharOverride-12" xml:lang="tr-TR">Bana isteyerek bıraktığı elini alıp kurulaması için göğsüne çıkardım; havluyu yavaşça ve beceriksizce vücudunda dolaştırıyordum. Bir kez, iki kez ve tekrar. Gerginlikten tamamen taş kesilmişti. Sadece gözleri, elinin üzerine kapanmış elimi izliyordu.  </span></p>
			<p class="paragraf"><span class="CharOverride-12" xml:lang="tr-TR">Bilinçaltım bu sefer bana onaylayarak bakıyordu. Normalde ağzını büzerdi ama şimdi gülümsüyordu. Yetenekli bir kukla oynatıcısı gibiydim. Endişesi etrafına dalga dalga yayılıyordu ama gözlerini benden ayırmıyordu. Bakışları koyulaşıyor, korkunçlaşıyordu... belki de sırları açığa çıkıyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Orası gitmek istediğim bir yer miydi? İçindeki şeytanlarla yüzleşmek istiyor muydum?   </span></p>
			<p class="paragraf"><span class="CharOverride-12" xml:lang="tr-TR">“Bence artık kurudun” diye fısıldayarak elimi çektim. Aynadan gözlerinin derinliklerine bakıyordum. Nefesi hızlanmış, dudakları aralıktı.  </span></p>
			<p class="paragraf"><span class="CharOverride-12" xml:lang="tr-TR">“Sana ihtiyacım var Anastasia” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Benim de sana.” Sözcükler ağzımdan çıkarken ne kadar doğru oldukları kafama dank etti. Christian’sız olmayı hayal edemezdim, asla.   </span></p>
			<p class="paragraf"><span class="CharOverride-12" xml:lang="tr-TR">Boğuk bir sesle, “Seni sevmeme izin ver” dedi.  </span></p>
			<p class="paragraf"><span class="CharOverride-12" xml:lang="tr-TR">“Tamam” dedim ve dönüp beni kollarına aldı, dudakları dudaklarımı aradı, bana yalvarır, bana tapar, üzerime titrer gibiydi... sever gibiydi.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Doymuş ve seks sonrası sıcaklığının tadını çıkararak aynaya bakarken parmaklarını sırtımda aşağı yukarı gezdiriyordu. Yatağa uzanmıştık. Ben yastığa sarılıp yüzüstü yatmıştım, o yan dönmüştü ve şefkatli dokunuşlarının tadını çıkarıyordum. Şu anda bana dokunmaya ihtiyacı olduğunu biliyordum. Onun için bir merhemdim, bir avuntuydum. Onu bundan nasıl mahrum bırakabilirdim ki? Ben de ona karşı aynısını hissediyordum.  </span></p>
			<p class="paragraf"><span class="CharOverride-12" xml:lang="tr-TR">“Demek yumuşak olabiliyorsun” diye mırıldandım.   </span></p>
			<p class="paragraf"><span class="CharOverride-12" xml:lang="tr-TR">“Hmm... öyle görünüyor Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">Sırıttım. “İlk defa, şey... bunu yaptığımızda pek öyle görünmüyordun.”  </span></p>
			<p class="paragraf"><span class="CharOverride-12" xml:lang="tr-TR">“Öyle mi?” Güldü. “Senden bekâretini çaldığımda mı?”  </span></p>
			<p class="paragraf"><span class="CharOverride-12" xml:lang="tr-TR">Mağrur bir tavırla, “Çaldığını sanmıyorum” dedim. </span><span class="CharOverride-13" xml:lang="tr-TR">Ben çaresiz bir kızcağız değilim. </span><span class="CharOverride-12" xml:lang="tr-TR">“Bekâretimi gayet özgürce ve isteyerek sunduğumu sanıyorum. Ben de seni istiyordum ve doğru hatırlıyorsam gayet keyif aldım.” Dudağımı ısırarak çekingen bir gülümsemeyle ona baktım.  </span></p>
			<p class="paragraf"><span class="CharOverride-12" xml:lang="tr-TR">“Doğru hatırlıyorsam ben de Bayan Steele. Amacımız memnun etmek” diye kelimeleri uzatarak konuştu. Yüzü ciddileşmişti. “Ve bu, benim olduğun anlamına geliyor, tamamen.” Bana bakarken gözlerindeki bütün muziplik kayboldu.  </span></p>
			<p class="paragraf"><span class="CharOverride-12" xml:lang="tr-TR">“Evet, öyleyim” diye mırıldandım. “Sana bir şey sormak istiyorum.”  </span></p>
			<p class="paragraf"><span class="CharOverride-12" xml:lang="tr-TR">“Hadi, sor.”  </span></p>
			<p class="paragraf"><span class="CharOverride-12" xml:lang="tr-TR">“Biyolojik baban... kim olduğunu biliyor musun?” Bir süredir aklımı kurcalıyordu.  </span></p>
			<p class="paragraf"><span class="CharOverride-12" xml:lang="tr-TR">Kaşları çatıldı, sonra başını salladı. “Hiçbir fikrim yok. Pezevengi olacak o barbar değildi, ki bu iyi bir şey.”  </span></p>
			<p class="paragraf"><span class="CharOverride-12" xml:lang="tr-TR">“Nereden biliyorsun?”  </span></p>
			<p class="paragraf"><span class="CharOverride-12" xml:lang="tr-TR">“Babamın... Carrick’in söylediği bir şeyden.”  </span></p>
			<p class="paragraf"><span class="CharOverride-12" xml:lang="tr-TR">Cümlesinin devamını getirmesi için Elli’ye beklentiyle baktım.  </span></p>
			<p class="paragraf"><span class="CharOverride-12" xml:lang="tr-TR">“Bilgiye ne kadar açsın Anastasia” diye iç çekerek başını salladı. “Bağımlı fahişenin cesedini bulup yetkililere telefon eden o pezevenkti. Yine de gelip bulması dört gün aldı. Sonra kapıyı çekip çıktı... beni onunla bıraktı... cesediyle.” Hatırlarken gözleri buğulandı.  </span></p>
			<p class="paragraf"><span class="CharOverride-12" xml:lang="tr-TR">İçime keskin bir nefes çektim. Zavallı bebeğim – düşüncesi bile korkunçtu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Polis daha sonra onu sorguya çekti. Benimle bir ilgisi olmadığını ısrarla söylemiş ve Carrick bana hiç benzemediğini söyledi.”  </span></p>
			<p class="paragraf"><span class="CharOverride-12" xml:lang="tr-TR">“Neye benzediğini hatırlıyor musun?”  </span></p>
			<p class="paragraf"><span class="CharOverride-12" xml:lang="tr-TR">“Anastasia, bu hayatımın pek sık andığım bir kısmı değil. Evet, neye benzediğini hatırlıyorum. Onu hiç unutmayacağım.” Sertleşen yüzüne karanlık bir ifade indi. Hatları keskinleşiyor, gözleri öfkeyle buz kesiyordu. “Başka bir şeyden bahsedebilir miyiz?”  </span></p>
			<p class="paragraf"><span class="CharOverride-12" xml:lang="tr-TR">“Üzgünüm. Canını sıkmak istemedim.”  </span></p>
			<p class="paragraf"><span class="CharOverride-12" xml:lang="tr-TR">Başını salladı. “Bunlar eski hikâyeler Ana. Düşünmek istediğim şeyler değiller.”  </span></p>
			<p class="paragraf"><span class="CharOverride-12" xml:lang="tr-TR">Arızasını bana yöneltmeden önce konuyu değiştirmem gerekiyordu. “Öyleyse sürprizin ne?” Yüzü hemen aydınlandı.  </span></p>
			<p class="paragraf"><span class="CharOverride-12" xml:lang="tr-TR">“Biraz temiz hava almak için dışarı çıkmaya ne dersin? Sana bir şey göstermek istiyorum.”  </span></p>
			<p class="paragraf"><span class="CharOverride-12" xml:lang="tr-TR">“Elbette.”  </span></p>
			<p class="paragraf"><span class="CharOverride-12" xml:lang="tr-TR">Ruh halinin her zamanki gibi çabucak değişivermesine hayret etmiştim. O tasasız, on-yedi-yaşındayım gülümsemesiyle bana bakınca kalbim ağzıma geliyordu. Belli ki sevdiği bir şeyi gösterecekti. Popoma oyuncu bir şaplak attı.  </span></p>
			<p class="paragraf"><span class="CharOverride-12" xml:lang="tr-TR">“Giyin. Kot pantolon iyi olur. Umarım Taylor çantana koymuştur.”  </span></p>
			<p class="paragraf"><span class="CharOverride-12" xml:lang="tr-TR">Kalkıp baksırını üstüne geçirdi. Ah, bütün gün burada oturup odada dolaşmasını izleyebilirdim.  </span></p>
			<p class="paragraf"><span class="CharOverride-12" xml:lang="tr-TR">Her zamanki buyurganlığıyla, “Ayağa” diye azarladı. Ona sırıttım.  </span></p>
			<p class="paragraf"><span class="CharOverride-12" xml:lang="tr-TR">“Manzarayı izliyordum.”  </span></p>
			<p class="paragraf"><span class="CharOverride-12" xml:lang="tr-TR">Gözlerini devirdi.  </span></p>
			<p class="paragraf"><span class="CharOverride-12" xml:lang="tr-TR">Giyinirken birbirini iyi tanıyan insanlara özgü bir eşzamanlılıkla hareket ettiğimizi fark ediyordum. Birbirimizin varlığının tamamen ayırdında, birbirimize dikkat ederek, arada sırada utangaç gülümsemeler ve tatlı dokunuşlarla. Ve bunun benim için olduğu kadar onun için de yeni olduğunu fark ediyordum.  </span></p>
			<p class="paragraf"><span class="CharOverride-12" xml:lang="tr-TR">Giyinince Christian, “Saçlarını kurut” diye emretti.  </span></p>
			<p class="paragraf"><span class="CharOverride-12" xml:lang="tr-TR">“Her zamanki gibi hükmedicisin” diye alayla gülünce eğilip saçımı öptü.  </span></p>
			<p class="paragraf"><span class="CharOverride-12" xml:lang="tr-TR">“Bu hiç değişmeyecek bebek. Hasta olmanı istemiyorum.”  </span></p>
			<p class="paragraf"><span class="CharOverride-12" xml:lang="tr-TR">Ona gözlerimi devirince ağzını muzip bir ifadeyle büzdü</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Biliyorsunuz, avuçlarım hâlâ kaşınıyor Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Bunu duyduğuma sevindim Bay Grey. Yoksa sertliğinizi kaybetmeye başladığınızı düşünecektim.”  </span></p>
			<p class="paragraf"><span class="CharOverride-12" xml:lang="tr-TR">“Çok istersen öyle olmadığını hemen kanıtlayabilirim.” Çantasından büyük, krem rengi, çapraz örgülü bir kazak çıkarıp rahat bir şekilde omuzlarına attı. Beyaz tişörtü ve pantolonu, ustaca dağıtılmış saçları ve şimdi bir de bu kazakla parlak kâğıda basılmış lüks bir moda kataloğundan fırlamış gibiydi.  </span></p>
			<p class="paragraf"><span class="CharOverride-12" xml:lang="tr-TR">Kimse bu kadar güzel görünmemeliydi. Ve mükemmel görüntüsü bir an için aklımı çeldiğinden mi yoksa beni sevdiğini söylediği için mi bilmiyorum ama tehdidi artık içime korku salmıyordu. Bu benim Elli Ton’umdu; o böyleydi.  </span></p>
			<p class="paragraf"><span class="CharOverride-12" xml:lang="tr-TR">Saç kurutma makinesine uzanırken içimde elle tutulur bir umut yeşeriyordu. Bir orta yol bulacaktık. Sadece birbirimizin ihtiyaçlarını iyice anlamamız ve karşılamaya çalışmamız gerekiyordu. </span><span class="CharOverride-13" xml:lang="tr-TR">Bunu yapabilirdim herhalde?  </span></p>
			<p class="paragraf"><span class="CharOverride-12" xml:lang="tr-TR">Şifoniyerin aynasında kendime baktım. Üzerimde Taylor’ın benim için aldığı ve valizime koyduğu açık mavi bluz vardı. Saçım korkunç durumdaydı; yüzüm kırmızı, dudaklarım şişti – Christian’ın ateşli öpücüklerini düşünerek dudaklarıma dokunurken küçük bir gülümsemeye engel olamadım. </span><span class="CharOverride-13" xml:lang="tr-TR">Evet, seviyorum</span><span class="CharOverride-12" xml:lang="tr-TR"> dedi.  </span></p>
			<p class="paragraf"><span class="CharOverride-12" xml:lang="tr-TR">Lobide valeyi beklerken, “Tam olarak nereye gidiyoruz?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Christian burnunun kenarına vurup gizemli bir şekilde göz kırptı; neşesini zapt etmek için epey çabalıyormuş gibi görünüyordu. Açıkçası bu hiç Elli’ye göre değildi.  </span></p>
			<p class="paragraf"><span class="CharOverride-12" xml:lang="tr-TR">Planörle uçmaya gittiğimizde de böyleydi – belki de yapacağımız şey buydu. Ona gülümsedim. Çarpık gülüşündeki gibi yukarıdan bakan bir havayla alnını alnıma indirdi. Eğilip bana yumuşak bir öpücük verdi.   </span></p>
			<p class="paragraf"><span class="CharOverride-12" xml:lang="tr-TR">“Beni ne kadar mutlu ettiğinden haberin var mı?” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“Evet... Çok iyi biliyorum. Çünkü sen de bana aynısını yapıyorsun.”  </span></p>
			<p class="paragraf"><span class="CharOverride-12" xml:lang="tr-TR">Vale yüzünde kocaman bir gülümsemeyle Christian’ın arabasını son sürat sürerek getirdi. Tanrım, bugün herkes çok mutluydu.  </span></p>
			<p class="paragraf"><span class="CharOverride-12" xml:lang="tr-TR">Anahtarları uzatırken, “Harika bir araba efendim” diye geveledi. Christian ona göz kırpıp ayıp denecek kadar yüklü bir bahşiş verdi.  </span></p>
			<p class="paragraf"><span class="CharOverride-12" xml:lang="tr-TR">Ona kaşlarımı çattım. Olacak şey değildi.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Trafiğin içinde akarken Christian derin düşüncelere dalmış gibiydi. Hoparlörlerden genç bir kadının sesi yükseliyordu; güzel, zengin, yumuşak bir tınısı vardı. Kendimi bu hüzünlü, içten seste kaybetmiştim.  </span></p>
			<p class="paragraf"><span class="CharOverride-12" xml:lang="tr-TR">Aklı başka bir yerdeymiş gibi, “Bir yere uğramam lazım. Fazla sürmez” diyerek beni şarkıdan kopardı.  </span></p>
			<p class="paragraf"><span class="CharOverride-13" xml:lang="tr-TR">Ah, neden? </span><span class="CharOverride-12" xml:lang="tr-TR">Sürprizi öğrenmeye can atıyordum. İçimdeki tanrıça beş yaşında bir çocuk gibi zıp zıp zıplıyordu.  </span></p>
			<p class="paragraf"><span class="CharOverride-12" xml:lang="tr-TR">“Tabii” diye mırıldandım. Ters giden bir şeyler vardı. Aniden tatsız bir kararlılıkla doldu.  </span></p>
			<p class="paragraf"><span class="CharOverride-12" xml:lang="tr-TR">Büyük bir otomobil bayiinin park yerine çekti, arabayı durdurdu ve bana dönüp endişeli gözlerle baktı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Sana yeni bir araba almalıyız” dedi. Şaşkınlıkla bakakaldım.  </span></p>
			<p class="paragraf"><span class="CharOverride-13" xml:lang="tr-TR">Şimdi mi?</span><span class="CharOverride-12" xml:lang="tr-TR"> Bir pazar günü. Neler oluyordu? Dahası, burası bir Saab bayiiydi.  </span></p>
			<p class="paragraf"><span class="CharOverride-12" xml:lang="tr-TR">Aptal gibi, “Audi değil mi?” diye sordum, çünkü aklıma gelen tek şey buydu ve Tanrı onu korusun, gerçekten de kızardı.  </span></p>
			<p class="paragraf"><span class="CharOverride-12" xml:lang="tr-TR">Christian utanıyordu. Bu bir ilkti!  </span></p>
			<p class="paragraf"><span class="CharOverride-12" xml:lang="tr-TR">“Başka bir şey isteyebileceğini düşündüm” diye geveledi. Neredeyse kıvranıyordu.  </span></p>
			<p class="paragraf"><span class="CharOverride-13" xml:lang="tr-TR">Ah, lütfen... </span><span class="CharOverride-12" xml:lang="tr-TR">Bu onunla biraz oynamak için fazlasıyla iyi bir fırsattı. Küçümser gibi gülerek, “Bir Saab mı?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Evet. Bir 9-3. Gel.”  </span></p>
			<p class="paragraf"><span class="CharOverride-12" xml:lang="tr-TR">“Yabancı arabalara bu düşkünlüğün nedir?”  </span></p>
			<p class="paragraf"><span class="CharOverride-12" xml:lang="tr-TR">“Almanlar ve İsveçliler dünyanın en güvenli arabalarını üretiyorlar Anastasia.”  </span></p>
			<p class="paragraf"><span class="CharOverride-13" xml:lang="tr-TR">Öyle mi? </span><span class="CharOverride-12" xml:lang="tr-TR">“Bana çoktan başka bir Audi A-3 sipariş ettiğini sanıyordum.”  </span></p>
			<p class="paragraf"><span class="CharOverride-12" xml:lang="tr-TR">Muzip ama karanlık bir bakış attı. “İptal edebilirim. Gel.” Arabadan inip kapımı açtı.  </span></p>
			<p class="paragraf"><span class="CharOverride-12" xml:lang="tr-TR">“Sana bir mezuniyet hediyesi borçluyum” dedi ve elini uzattı.   </span></p>
			<p class="paragraf"><span class="CharOverride-12" xml:lang="tr-TR">“Christian, gerçekten bunu yapmak zorunda değilsin.”  </span></p>
			<p class="paragraf"><span class="CharOverride-12" xml:lang="tr-TR">“Evet, zorundayım. Lütfen. Gel.” Ses tonundan ona karşı koymanın işe yaramayacağı anlaşılıyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Kaderime teslim oldum. Bir Saab mı? Bir Saab istiyor muydum? Audi Köle Özel’i gayet seviyordum. Epey havalıydı.  </span></p>
			<p class="paragraf"><span class="CharOverride-12" xml:lang="tr-TR">Christian’ın elini tuttum, galeriye girdik.  </span></p>
			<p class="paragraf"><span class="CharOverride-12" xml:lang="tr-TR">Satış görevlisi Troy Turniansky, Elli’ye yağ çekip duruyordu. Satışın kokusunu almıştı. Aksanı tuhaf bir şekilde Orta Atlantik’ten veya İngiliz gibiydi. Kestirmek zordu.  </span></p>
			<p class="paragraf"><span class="CharOverride-12" xml:lang="tr-TR">“Saab mı efendim? İkinci el mi?” Avuçlarını sevinçle ovuşturdu.  </span></p>
			<p class="paragraf"><span class="CharOverride-12" xml:lang="tr-TR">“Yeni.” Christian’ın ağzı sert bir çizgi halini almıştı.  </span></p>
			<p class="paragraf"><span class="CharOverride-13" xml:lang="tr-TR">Yeni!  </span></p>
			<p class="paragraf"><span class="CharOverride-12" xml:lang="tr-TR">“Aklınızda bir model var mı efendim?” Aynı zamanda dalkavuktu da.  </span></p>
			<p class="paragraf"><span class="CharOverride-12" xml:lang="tr-TR">“9-3 2.0T Spor Sedan.”  </span></p>
			<p class="paragraf"><span class="CharOverride-12" xml:lang="tr-TR">“Mükemmel bir seçim efendim.”  </span></p>
			<p class="paragraf"><span class="CharOverride-12" xml:lang="tr-TR">“Ne renk olsun Anastasia?” Başını yana eğdi.  </span></p>
			<p class="paragraf"><span class="CharOverride-12" xml:lang="tr-TR">“Şey... siyah?” Omuz silktim. “Gerçekten bunu yapmana gerek yok.”  </span></p>
			<p class="paragraf"><span class="CharOverride-12" xml:lang="tr-TR">Suratı asıldı. “Siyah gece rahat görülmez.”  </span></p>
			<p class="paragraf"><span class="CharOverride-13" xml:lang="tr-TR">Ah, Tanrı aşkına.</span><span class="CharOverride-12" xml:lang="tr-TR"> Gözlerimi devirme isteğimi bastırdım. “Senin araban siyah.”  </span></p>
			<p class="paragraf"><span class="CharOverride-12" xml:lang="tr-TR">Bana kaşlarını çattı.   </span></p>
			<p class="paragraf"><span class="CharOverride-12" xml:lang="tr-TR">“O zaman kanarya sarısı.” Omuz silktim.  </span></p>
			<p class="paragraf"><span class="CharOverride-12" xml:lang="tr-TR">Suratını buruşturdu – kanarya sarısı belli ki hiç tarzı değildi.   </span></p>
			<p class="paragraf"><span class="CharOverride-12" xml:lang="tr-TR">Küçük bir çocukmuş gibi –ki bir sürü açıdan öyleydi– “Ne renk seçmemi istersin?” diye sordum. Bu rahatsız edici düşünce hem üzücü hem de ayıltıcıydı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Gri veya beyaz.”  </span></p>
			<p class="paragraf"><span class="CharOverride-12" xml:lang="tr-TR">“Gümüş o zaman” dedim. Az önceki kendi düşüncelerim kendi kulağımı çekmişti, “Audi’yi de alabilirim, biliyorsun” diye ekledim.  </span></p>
			<p class="paragraf"><span class="CharOverride-12" xml:lang="tr-TR">Troy’un yüzü satışı yapamayacağını hissederek soldu. Ellerini heyecanla birbirine vurarak, “Belki üzeri açılan modeli beğenirsiniz hanımefendi” dedi.   </span></p>
			<p class="paragraf"><span class="CharOverride-12" xml:lang="tr-TR">Bilinçaltım bu araba alma işinden tamamen midesi bulanmış halde dehşet içindeydi ama içimdeki tanrıça onu yere devirdi. </span><span class="CharOverride-13" xml:lang="tr-TR">Üstü açılan mı? Ağzımın suyu akıyor!  </span></p>
			<p class="paragraf"><span class="CharOverride-12" xml:lang="tr-TR">Christian kaşlarını çatarak beni yokladı. Bir kaşını kaldırarak, “Üstü açılan mı?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Kızardım. Sanki içimdeki tanrıçayla acil yardım hattından haberleşiyordu – ki kesinlikle öyleydi. Bazen bu durum çok uygunsuz olabiliyordu. Gözlerimi ellerime indirdim.  </span></p>
			<p class="paragraf"><span class="CharOverride-12" xml:lang="tr-TR">Christian Troy’a döndü. “Üzeri açılanın güvenlik özellikleri neler?”  </span></p>
			<p class="paragraf"><span class="CharOverride-12" xml:lang="tr-TR">Christian’ın zayıf noktasını hisseden Troy, ölümcül darbeyi vurmak için her tür istatistiği sayıp dökmeye başladı.  </span></p>
			<p class="paragraf"><span class="CharOverride-12" xml:lang="tr-TR">Christian doğal olarak güvende olmamı istiyordu. Bu onun ibadeti gibiydi. Bütün dindarlığıyla, Troy’un bir çırpıda sayıp döktüğü iyice sivriltilmiş satış silahlarını dikkatle dinliyordu. Elli gerçekten bunları önemsiyordu.  </span></p>
			<p class="paragraf"><span class="CharOverride-13" xml:lang="tr-TR">Evet. Seviyorum. </span><span class="CharOverride-12" xml:lang="tr-TR">Bu sabah güçlükle çıkan bir fısıltıyla söylediği bu sözler aklıma geldi. İçimi eriten bir ışık, ılık bal gibi damarlarıma yayıldı. Tanrı’nın kadınlara armağanı bu adam beni seviyordu.  </span></p>
			<p class="paragraf"><span class="CharOverride-12" xml:lang="tr-TR">Kendimi saçma bir şekilde sırıtırken buldum. Bana bakınca yüzünde muzip bir ifade belirdi ama kafası karışmıştı. Kendime sarılmak istiyordum. O kadar mutluydum ki.  </span></p>
			<p class="paragraf"><span class="CharOverride-12" xml:lang="tr-TR">Troy bilgisayarına gitmek için uzaklaşırken, “Ne içtiyseniz ben de ondan istiyorum Bayan Steele” dedi.  </span></p>
			<p class="paragraf"><span class="CharOverride-12" xml:lang="tr-TR">“Sizi içtim Bay Grey.”  </span></p>
			<p class="paragraf"><span class="CharOverride-12" xml:lang="tr-TR">“Öyle mi? Gerçekten sarhoş görünüyorsun.” Bana küçük bir öpücük verdi. “Ve arabayı kabul ettiğin için teşekkürler. Geçen seferden daha kolay oldu.”  </span></p>
			<p class="paragraf"><span class="CharOverride-12" xml:lang="tr-TR">“Eh, bir Audi A3 değil.”  </span></p>
			<p class="paragraf"><span class="CharOverride-12" xml:lang="tr-TR">Güldü. “O araba sana göre değil.”  </span></p>
			<p class="paragraf"><span class="CharOverride-12" xml:lang="tr-TR">“Sevmiştim.”  </span></p>
			<p class="paragraf"><span class="CharOverride-12" xml:lang="tr-TR">“Efendim, 9-3 mü? Beverly Hills bayimizde bir tane var. Birkaç gün içinde buraya getirebiliriz.” Troy zafer sarhoşluğu içindeydi.  </span></p>
			<p class="paragraf"><span class="CharOverride-12" xml:lang="tr-TR">“Sınıfının en üst modeli mi?”  </span></p>
			<p class="paragraf"><span class="CharOverride-12" xml:lang="tr-TR">“Evet, efendim.”  </span></p>
			<p class="paragraf"><span class="CharOverride-12" xml:lang="tr-TR">“Mükemmel.” Christian kredi kartını çıkardı; yoksa Taylor’ınkini miydi? Gerildim. Acaba Taylor nasıldı? Acaba evde Leila’yı bulmuş muydu? Alnımı ovuşturdum. Evet, Christian’ın da içi sorunlarıyla doluydu.  </span></p>
			<p class="paragraf"><span class="CharOverride-12" xml:lang="tr-TR">“Bu tarafa gelebilirseniz Bay...” Troy karttaki isme baktı. “Grey.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Christian kapımı açtı, tekrar yan koltuğa oturdum.  </span></p>
			<p class="paragraf"><span class="CharOverride-12" xml:lang="tr-TR">O da şoför koltuğuna geçtiğinde, “Teşekkürler” dedim.  </span></p>
			<p class="paragraf"><span class="CharOverride-12" xml:lang="tr-TR">Gülümsedi.  </span></p>
			<p class="paragraf"><span class="CharOverride-12" xml:lang="tr-TR">“Rica ederim Anastasia.”  </span></p>
			<p class="paragraf"><span class="CharOverride-12" xml:lang="tr-TR">Christian motoru çalıştırırken müzik yeniden başladı.  </span></p>
			<p class="paragraf"><span class="CharOverride-12" xml:lang="tr-TR">“Bu kim?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Eva Cassidy.”  </span></p>
			<p class="paragraf"><span class="CharOverride-12" xml:lang="tr-TR">“Hoş bir sesi var.”  </span></p>
			<p class="paragraf"><span class="CharOverride-12" xml:lang="tr-TR">“Öyledir, öyleydi.”  </span></p>
			<p class="paragraf"><span class="CharOverride-12" xml:lang="tr-TR">“Ah.”  </span></p>
			<p class="paragraf"><span class="CharOverride-12" xml:lang="tr-TR">“Genç yaşta öldü.”  </span></p>
			<p class="paragraf"><span class="CharOverride-12" xml:lang="tr-TR">“Ah.”  </span></p>
			<p class="paragraf"><span class="CharOverride-12" xml:lang="tr-TR">“Aç mısın? Kahvaltını bitirmedin.” Bana hızlı bir bakış attı. Hoşuna gitmediği yüzünden belli oluyordu.  </span></p>
			<p class="paragraf"><span class="CharOverride-13" xml:lang="tr-TR">Eyvah</span><span class="CharOverride-12" xml:lang="tr-TR">. “Evet.”  </span></p>
			<p class="paragraf"><span class="CharOverride-12" xml:lang="tr-TR">“O zaman önce öğle yemeği.”  </span></p>
			<p class="paragraf"><span class="CharOverride-12" xml:lang="tr-TR">Christian denize doğru ilerleyip sonra Alaska Yolu Viyadüğü’nden kuzeye saptı. Seattle’da güzel bir gün daha; son birkaç haftadır hava alışılmadık biçimde güzeldi.  </span></p>
			<p class="paragraf"><span class="CharOverride-12" xml:lang="tr-TR">Eva Cassidy’nin tatlı, insanın içine işleyen sesini dinleyerek otobanda ilerlerken Christian mutlu ve rahat görünüyordu. Daha önce kendimi yanında hiç bu kadar rahat hissetmiş miydim acaba? Bilmiyordum.  </span></p>
			<p class="paragraf"><span class="CharOverride-12" xml:lang="tr-TR">Artık beni cezalandırmayacağını bildiğim için terslikleri canımı çok sıkmıyordu. O da artık benim yanımda daha rahat görünüyordu. Sahil yolunu takip ederek sola döndü ve sonunda büyük bir marinanın karşısındaki park alanına girdi.  </span></p>
			<p class="paragraf"><span class="CharOverride-12" xml:lang="tr-TR">Öyle bir tonla, “Burada yiyeceğiz. Kapını açayım” dedi ki yerimden kıpırdamamanın akıllıca olacağını anladım. Arabanın etrafından dolaşıp gelmesini izledim. Bu jest acaba bir gün eskiyecek miydi?  </span></p>
			<p class="paragraf"><span class="CharOverride-12" xml:lang="tr-TR">Önümüzde marinanın yayıldığı deniz kenarına doğru kol kola yürüdük.  </span></p>
			<p class="paragraf"><span class="CharOverride-12" xml:lang="tr-TR">“Ne çok tekne var” diye hayretle mırıldandım. Her boyda ve şekilde yüzlerce tekne marinanın sakin, durgun sularında yukarı aşağı hafifçe sallanıyordu. Puget Körfezi’nin açıklarında düzinelerce yelkenli öne arkaya sallanıp duruyordu. Sağlık fışkıran bir açık hava manzarası. Rüzgâr biraz sertleşti; ceketime sarındım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Üşüdün mü?” deyip beni iyice yanına çekti.   </span></p>
			<p class="paragraf"><span class="CharOverride-12" xml:lang="tr-TR">“Hayır, sadece manzarayı seyrediyorum.”  </span></p>
			<p class="paragraf"><span class="CharOverride-12" xml:lang="tr-TR">“Bütün gün seyredebilirim. Gel, bu taraftan.”  </span></p>
			<p class="paragraf"><span class="CharOverride-12" xml:lang="tr-TR">Deniz kıyısında büyük bir bara girdik. Christian barmene yöneldi. Dekor Batı Sahili’ndense daha çok New England’a özgüydü: beyaz, kireç boyalı duvarlar, uçuk mavi mobilyalar ve her yerden sarkan yatçılık malzemeleri. Aydınlık, insanın içini açan bir yerdi.  </span></p>
			<p class="paragraf"><span class="CharOverride-12" xml:lang="tr-TR">Barmen Christian’ı çok sıcak karşıladı. “Bay Grey! Size bugün ne verebilirim?”  </span></p>
			<p class="paragraf"><span class="CharOverride-12" xml:lang="tr-TR">“Merhaba Dante.” İkimiz de taburelere yerleşirken sırıttı. “Bu güzel bayan Anastasia Steele.”  </span></p>
			<p class="paragraf"><span class="CharOverride-12" xml:lang="tr-TR">“SP’nin Yeri’ne hoş geldiniz.” Bana dostça gülümsedi. Siyah ve güzel bir adam. Siyah gözleri beni tartıyordu ve sanırım bir kusur bulamadı. Kulağında büyük bir elmas küpe bana göz kırpıyordu. Ondan hemen hoşlanmıştım.  </span></p>
			<p class="paragraf"><span class="CharOverride-12" xml:lang="tr-TR">“Ne içmek istersin Anastasia?”  </span></p>
			<p class="paragraf"><span class="CharOverride-12" xml:lang="tr-TR">Christian’a baktım; beklentiyle bana baktı. Ah, seçimi bana bırakacaktı.  </span></p>
			<p class="paragraf"><span class="CharOverride-12" xml:lang="tr-TR">“Lütfen, bana Ana de; ve Christian ne alıyorsa ondan alacağım.” Dante’ye utanarak gülümsedim. Elli şarap konusunda benden çok daha iyiydi.  </span></p>
			<p class="paragraf"><span class="CharOverride-12" xml:lang="tr-TR">“Ben bira içeceğim. Burası Seattle’da Adnams Explorer içebileceğin tek bar.”  </span></p>
			<p class="paragraf"><span class="CharOverride-12" xml:lang="tr-TR">“Bira mı?”  </span></p>
			<p class="paragraf"><span class="CharOverride-12" xml:lang="tr-TR">“Evet.” Sırıttı. “İki Explorer lütfen Dante.”  </span></p>
			<p class="paragraf"><span class="CharOverride-12" xml:lang="tr-TR">Dante başını sallayıp biraları bara koydu.   </span></p>
			<p class="paragraf"><span class="CharOverride-12" xml:lang="tr-TR">Christian, “Buranın balık yahnisi çok lezzetlidir” dedi.  </span></p>
			<p class="paragraf"><span class="CharOverride-12" xml:lang="tr-TR">Aslında soruyordu.  </span></p>
			<p class="paragraf"><span class="CharOverride-12" xml:lang="tr-TR">“Balık ve bira harika gider.” Ona gülümsedim.  </span></p>
			<p class="paragraf"><span class="CharOverride-12" xml:lang="tr-TR">Dante, “İki yahni mi?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Lütfen.” Christian ona sırıttı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Yemek boyunca daha önce hiç konuşmadığımız kadar konuştuk. Christian rahat ve sakindi; genç, mutlu ve dün bütün o olanlara rağmen keyfi yerinde görünüyordu. Grey Şirketler Topluluğu’nun hikâyesini anlattı. Anlattıkça sorunlu şirketleri ayağa kaldırma tutkusunu, geliştirdiği teknoloji için umutlarını ve üçüncü dünya ülkelerindeki tarımı verimli kılma hayallerini daha iyi anlıyordum. Dinlerken kendimi kaptırıyordum. Komik, zeki, iyiliksever ve güzeldi, üstelik beni seviyordu.  </span></p>
			<p class="paragraf"><span class="CharOverride-12" xml:lang="tr-TR">Sonra beni Ray ve annem, Montesano’nun yemyeşil ormanları içinde büyümek, Texas ve Vegas’taki kısa ikametlerimle ilgili soru yağmuruna tuttu. En sevdiğim kitapları ve filmleri öğrenmek istiyordu. Ne kadar çok ortak noktamız olduğuna şaşırdım.  </span></p>
			<p class="paragraf"><span class="CharOverride-12" xml:lang="tr-TR">Konuşurken kafama dank etti. Hardy’nin Alec’inden Angel’ına dönmüştü. Bu kadar kısa bir zamanda alçalmadan erdemliliğe dönüş olmuştu.  </span></p>
			<p class="paragraf"><span class="CharOverride-12" xml:lang="tr-TR">Yemeğimizi bitirdiğimizde saat ikiyi geçiyordu.  </span></p>
			<p class="paragraf"><span class="CharOverride-12" xml:lang="tr-TR">Christian elimi tuttu ve bardan çıktık. “Burası harika bir yer. Yemek için teşekkürler” dedim.  </span></p>
			<p class="paragraf"><span class="CharOverride-12" xml:lang="tr-TR">“Yine geliriz” dedi. Deniz kenarına yürüdük. “Sana bir şey göstermek istiyorum.”  </span></p>
			<p class="paragraf"><span class="CharOverride-12" xml:lang="tr-TR">“Biliyorum... ve her neredeyse görmek için sabırsızlanıyorum.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">El ele marinada yürüdük. Ne hoş bir öğleden sonra. İnsanlar köpeklerini gezdirerek, tekneleri izleyerek, çocuklarının ortalıkta koşuşturmasını seyrederek pazar gününün tadını çıkarıyorlardı.  </span></p>
			<p class="paragraf"><span class="CharOverride-12" xml:lang="tr-TR">Marinaya yaklaştığımızda tekneler giderek daha büyük görünmeye başladı. Christian beni iskeleye çıkardı ve devasa bir katamaranın önünde durdu.  </span></p>
			<p class="paragraf"><span class="CharOverride-12" xml:lang="tr-TR">“Bugün denize açılalım diye düşündüm. Bu benim teknem.”  </span></p>
			<p class="paragraf"><span class="CharOverride-13" xml:lang="tr-TR">Tanrı aşkına. </span><span class="CharOverride-12" xml:lang="tr-TR">En azından on, on beş metre vardı. Pürüzsüz beyaz bir gövde, bir güverte, geniş bir kamara ve başımın üzerinde yükselen etkileyici bir direk. Teknelerden hiçbir şey anlamıyordum ama bunun özel bir tekne olduğunu söyleyebilirdim.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Hayranlık içinde, “Vay canına...” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Gururla, “Şirketimin imalatı” dedi; ben de onunla gurur duydum. “En ince ayrıntısına kadar dünyanın en iyi deniz mimarları tarafından tasarlandı ve burada, Seattle’daki arazimde inşa edildi. Hibrid elektrik donanımı, asimetrik kama girişleri, kare tepeli bir ana yelkeni...”  </span></p>
			<p class="paragraf"><span class="CharOverride-12" xml:lang="tr-TR">“Tamam... beni kaybettin Christian.”  </span></p>
			<p class="paragraf"><span class="CharOverride-12" xml:lang="tr-TR">Sırıttı. “Harika bir teknedir.”  </span></p>
			<p class="paragraf"><span class="CharOverride-12" xml:lang="tr-TR">“Çok iyi görünüyor Bay Grey.”  </span></p>
			<p class="paragraf"><span class="CharOverride-12" xml:lang="tr-TR">“Kesinlikle öyle Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Adı ne?”  </span></p>
			<p class="paragraf"><span class="CharOverride-12" xml:lang="tr-TR">Beni biraz yana çekince adını okuyabildim: </span><span class="CharOverride-13" xml:lang="tr-TR">The Grace. </span><span class="CharOverride-12" xml:lang="tr-TR">Şaşırmıştım. “Annenin adını mı koydun?”  </span></p>
			<p class="paragraf"><span class="CharOverride-12" xml:lang="tr-TR">“Evet.” Sorgular gibi başını yana eğdi. “Neden tuhaf buldun?”  </span></p>
			<p class="paragraf"><span class="CharOverride-12" xml:lang="tr-TR">Omuz silktim. Şaşırmıştım, çünkü annesine karşı çok ilgili davranmıyordu.  </span></p>
			<p class="paragraf"><span class="CharOverride-12" xml:lang="tr-TR">“Ben anneme taparım Anastasia. Neden bir tekneye adını vermeyeyim?”  </span></p>
			<p class="paragraf"><span class="CharOverride-12" xml:lang="tr-TR">Kızardım. “Hayır, öyle değil... Sadece...” Kahretsin, bu nasıl söylenirdi ki?  </span></p>
			<p class="paragraf"><span class="CharOverride-12" xml:lang="tr-TR">“Anastasia, Grace Trevelyan-Grey benim hayatımı kurtardı. Her şeyi ona borçluyum.”  </span></p>
			<p class="paragraf"><span class="CharOverride-12" xml:lang="tr-TR">Ağzından çıkan tatlı sözlerin içime işlemesine izin vererek onu izledim. Annesini sevdiğini ilk defa fark ediyordum. Öyleyse ona karşı tavırları neden öyle tuhaf ve umursamazdı?  </span></p>
			<p class="paragraf"><span class="CharOverride-12" xml:lang="tr-TR">Heyecanla gözleri parlayarak, “Tekneye çıkmak ister misin?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Evet, lütfen.” Gülümsedim.  </span></p>
			<p class="paragraf"><span class="CharOverride-12" xml:lang="tr-TR">Hoşuna gitmiş görünüyordu; elimi tutup, küçük iskele tahtasını uzun adımlarla aşarak beni tekneye çekti. Güvertede, tentenin altında durduk. Bir yanda bir masa ve uçuk mavi deri kaplı, herhalde en az sekiz kişiyi alabilecek büyüklükte, U şeklinde bir banket vardı.  </span></p>
			<p class="paragraf"><span class="CharOverride-12" xml:lang="tr-TR">Sürgülü kapıların arasından içeriye bir göz attım ve birini görünce irkilerek zıpladım. Sarışın, uzun boylu bir adam sürgülü kapıları açarak çıktı. Yanık tenli, kıvırcık saçlı ve kahverengi gözlüydü; üzerinde uçuk pembe kısa kollu polo gömlek, şort ve güverte ayakkabıları vardı</span><span class="CharOverride-12" xml:lang="tr-TR">. Otuzlarının başlarında olmalıydı.   </span></p>
			<p class="paragraf"><span class="CharOverride-12" xml:lang="tr-TR">“Mac.” Christian gülümsedi.  </span></p>
			<p class="paragraf"><span class="CharOverride-12" xml:lang="tr-TR">“Bay Grey! Hoş geldiniz.” El sıkıştılar.  </span></p>
			<p class="paragraf"><span class="CharOverride-12" xml:lang="tr-TR">“Anastasia, bu Liam McConnell. Liam, kız arkadaşım Anastasia Steele.”  </span></p>
			<p class="paragraf"><span class="CharOverride-13" xml:lang="tr-TR">Kız arkadaş! </span><span class="CharOverride-12" xml:lang="tr-TR">İçimdeki tanrıça göbek atıyordu. Hâlâ üstü açık araba yüzünden sırıtıyordu zaten. Buna alışmam gerekiyordu. İlk defa söylemiyordu ama söylediğini duymak hâlâ heyecanlandırıyordu.  </span></p>
			<p class="paragraf"><span class="CharOverride-12" xml:lang="tr-TR">“Nasılsınız?” Liam’la el sıkıştık.   </span></p>
			<p class="paragraf"><span class="CharOverride-12" xml:lang="tr-TR">Cana yakın bir tavırla, “Bana Mac deyin” dedi. Aksanını çıkaramıyordum.  </span></p>
			<p class="paragraf"><span class="CharOverride-12" xml:lang="tr-TR">Kızararak, “Ana, lütfen” diye mırıldandım. Derin, kahverengi gözleri vardı.   </span></p>
			<p class="paragraf"><span class="CharOverride-12" xml:lang="tr-TR">Christian hemen, “Nasıl görünüyor Mac?” diyerek araya girdi ve ben bir an benden bahsettiğini sandım.  </span></p>
			<p class="paragraf"><span class="CharOverride-12" xml:lang="tr-TR">Mac, “Dans etmeye hazır efendim” diye gülümsedi. </span><span class="CharOverride-13" xml:lang="tr-TR">Ah, tekne, </span><span class="CharOverride-12" xml:lang="tr-TR">The Grace.</span><span class="CharOverride-13" xml:lang="tr-TR"> Aptal ben.  </span></p>
			<p class="paragraf"><span class="CharOverride-12" xml:lang="tr-TR">“Hadi o zaman, yola çıkalım.”  </span></p>
			<p class="paragraf"><span class="CharOverride-12" xml:lang="tr-TR">“Onu gezmeye mi götürüyorsunuz?”  </span></p>
			<p class="paragraf"><span class="CharOverride-12" xml:lang="tr-TR">“Evvet.” Christian Mac’e hınzır bir tavırla sırıttı. “Küçük bir tura ne dersin Anastasia?”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Evet, lütfen.”  </span></p>
			<p class="paragraf"><span class="CharOverride-12" xml:lang="tr-TR">Arkasından kamaraya girdim. Tam önümüzde L şeklinde, krem rengi deri bir koltuk az ilerisindeki bütün marinayı gören devasa bir eğimli cama bakıyordu. Sol tarafta her yeri açık renk ahşaptan tam teçhizatlı bir mutfak alanı vardı.  </span></p>
			<p class="paragraf"><span class="CharOverride-12" xml:lang="tr-TR">Christian elini mutfak yönüne sallayarak, “Burası ana salon, yan tarafta mutfak var” dedi.  </span></p>
			<p class="paragraf"><span class="CharOverride-12" xml:lang="tr-TR">Elimi tutup beni ana kamaraya götürdü. Şaşırtıcı derecede ferah bir yerdi. Zemin, aynı açık renk ahşaptandı. Modern ve şık görünüyordu, ayrıca aydınlık, havadar bir etki uyandırıyordu. Ama her şey çok fonksiyoneldi. Sanki burada çok zaman geçirmiyormuş gibi.  </span></p>
			<p class="paragraf"><span class="CharOverride-12" xml:lang="tr-TR">“İki tarafta da banyo var.” Christian iki kapıyı işaret etti, sonra tam önümüzdeki küçük, tuhaf biçimli kapıyı açıp içeri girdi. Lüks bir yatak odasındaydık. </span><span class="CharOverride-13" xml:lang="tr-TR">Ah.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">İçinde en büyük boy bir kamara yatağı vardı, tıpkı Escala’daki yatak odasındaki gibi çarşafları açık maviydi ve zemin de açık renk ahşaptı. Anlaşılan Christian bir tema seçip ona sadık kalıyordu.  </span></p>
			<p class="paragraf"><span class="CharOverride-12" xml:lang="tr-TR">“Burası ana kamara.” Gözleri parlayarak bana baktı. “Buraya gelen ilk kız sensin; ailem dışında” dedi. “Onlar da sayılmaz.”  </span></p>
			<p class="paragraf"><span class="CharOverride-12" xml:lang="tr-TR">Ateşli bakışları altında kızarıyordum, nabzım hızlanıyordu. </span><span class="CharOverride-13" xml:lang="tr-TR">Gerçekten mi? Bir başka ilk daha? </span><span class="CharOverride-12" xml:lang="tr-TR">Parmaklarını saçlarıma dolayarak beni kollarına çekti ve beni uzun uzun, şiddetle öptü. Geri çekildiğinde ikimiz de soluksuz kalmıştık.  </span></p>
			<p class="paragraf"><span class="CharOverride-12" xml:lang="tr-TR">Ağzı ağzımın üzerinde, “Belki bu yatağın bekâretini bozarız” dedi.  </span></p>
			<p class="paragraf"><span class="CharOverride-13" xml:lang="tr-TR">Ah, denizde!  </span></p>
			<p class="paragraf"><span class="CharOverride-12" xml:lang="tr-TR">“Ama şimdi değil. Gel, Mac demir alacak.” Elimi tutarken hayal kırıklığımı görmezden gelmeye çalıştım ve beni tekrar salona götürdü. Başka bir odayı işaret etti.  </span></p>
			<p class="paragraf"><span class="CharOverride-12" xml:lang="tr-TR">“Burada ofis var ve önde, şurada da iki kamara daha.”  </span></p>
			<p class="paragraf"><span class="CharOverride-12" xml:lang="tr-TR">“İçinde kaç kişi kalabiliyor?”  </span></p>
			<p class="paragraf"><span class="CharOverride-12" xml:lang="tr-TR">“Altı yavru taşıyabilecek bir kedi. Gerçi güverteye sadece ailem çıktı. Yalnız yelken açmayı seviyorum. Ama sen buradayken başka. Sana göz kulak olmam gerek.”  </span></p>
			<p class="paragraf"><span class="CharOverride-12" xml:lang="tr-TR">Bir çekmeceyi karıştırdı ve parlak kırmızı bir can yeleği çıkardı.   </span></p>
			<p class="paragraf"><span class="CharOverride-12" xml:lang="tr-TR">“İşte.” Başımın üzerinden geçirip dudaklarında kıpırdayan bir gülümsemeyle bütün kemerlerini sıktı.  </span></p>
			<p class="paragraf"><span class="CharOverride-12" xml:lang="tr-TR">“Bana kemer takmayı seviyorsun, değil mi?”  </span></p>
			<p class="paragraf"><span class="CharOverride-12" xml:lang="tr-TR">Alaycı bir sırıtışla, “Her şekilde” dedi.   </span></p>
			<p class="paragraf"><span class="CharOverride-12" xml:lang="tr-TR">“Sen bir sapıksın.”  </span></p>
			<p class="paragraf"><span class="CharOverride-12" xml:lang="tr-TR">“Biliyorum.” Kaşlarını kaldırdı ve sırıtışı yüzüne yayıldı.  </span></p>
			<p class="paragraf"><span class="CharOverride-12" xml:lang="tr-TR">“Benim sapığım” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Evet, senin.”  </span></p>
			<p class="paragraf"><span class="CharOverride-12" xml:lang="tr-TR">Kemerlerimle işi bitince ceketin yakalarını tutup beni öptü. “Her zaman” diye fısıldadı, karşılık vermeme fırsat kalmadan beni bıraktı.   </span></p>
			<p class="paragraf"><span class="CharOverride-13" xml:lang="tr-TR">Her zaman! Aman Tanrım.  </span></p>
			<p class="paragraf"><span class="CharOverride-12" xml:lang="tr-TR">“Gel.” Elimi tutarak dışarı çıkardı. Birkaç basamak sonra üst güvertede, içinde büyük bir çark ve yükseltilmiş bir oturak bulunan küçük bir kokpite çıkmıştık. Mac teknenin baş kısmında iplerle bir şeyler yapıyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Christian’a masum bir şekilde, “İp numaralarını burada mı öğrendin?” diye sordum. Beni tartıyormuş gibi bakarak, “Kazık bağları işime yaradı” dedi. “Bayan Steele çok meraklısınız. Meraklı olmanız hoşuma gidiyor. Bir iple neler yapabileceğimi göstermekten büyük zevk duyarım.” Alay eder gibi güldü. Ben de sanki alınmışım gibi donuk bir suratla ona baktım. Yüzü asıldı.  </span></p>
			<p class="paragraf"><span class="CharOverride-12" xml:lang="tr-TR">“Kandırdım.” Sırıttım.  </span></p>
			<p class="paragraf"><span class="CharOverride-12" xml:lang="tr-TR">Ağzını büzüp gözlerini kıstı. “Seninle daha sonra ilgilenmem gerekecek ama şimdi teknemi sürmeliyim.” Kontrollerin başına oturdu, bir düğmeye bastı ve motorlar kükreyerek çalışmaya başladı.  </span></p>
			<p class="paragraf"><span class="CharOverride-12" xml:lang="tr-TR">Mac aşağıda teknenin yan tarafından koşarak geldi, bana sırıttı ve aşağıdaki güverteye atlayıp bir ipi çözmeye başladı. Belki o da birkaç ip numarası biliyordur. Bu davetsiz düşünceyle yüzüm kızardı.  </span></p>
			<p class="paragraf"><span class="CharOverride-12" xml:lang="tr-TR">Bilinçaltım gözlerinden ateşler saçarak bakıyordu. İçimden ona omuz silkip Christian’a baktım – Elli’yi suçluyordum. Telsizi alıp sahil güvenlikle konuşmaya başladığında Mac gitmeye hazır olduğumuzu bildirdi.  </span></p>
			<p class="paragraf"><span class="CharOverride-12" xml:lang="tr-TR">Bir kez daha Christian’ın yetenekleri karşısında sersemlemiştim. Bu adamın yapamayacağı bir şey yok muydu acaba? Sonra aklıma cuma benim evimdeyken bir biberi kesip doğrama girişimi geldi. Gülümsedim.  </span></p>
			<p class="paragraf"><span class="CharOverride-12" xml:lang="tr-TR">Christian </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR">’i yavaşça yanaşma yerinden çıkardı ve marinanın girişine doğru götürdü. İskelede denize açılışımızı izlemek için toplanan küçük bir kalabalığı arkamızda bıraktık. Küçük çocuklar el sallıyordu, ben de onlara el salladım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Christian omzunun üzerinden bana bir göz attıktan sonra beni bacaklarının arasına çekip kokpitteki türlü türlü gösterge ve cihazları anlatmaya başladı. Her zamanki buyurganlığıyla, “Dümeni tut” diye komut verdi; söyleneni yaptım.  </span></p>
			<p class="paragraf"><span class="CharOverride-12" xml:lang="tr-TR">“Hay hay kaptan” diye kıkırdadım.  </span></p>
			<p class="paragraf"><span class="CharOverride-12" xml:lang="tr-TR">Ellerini sıkıca ellerimin üzerine yerleştirip marinadan çıkarken dümeni çevirmeye devam ediyordu. Birkaç dakika sonra açık denizde, Puget Körfezi’nin soğuk mavi sularındaydık. Marinanın korunaklı duvarlarından çıkınca rüzgârın şiddeti arttı ve deniz altımızda yükselerek çalkalanmaya başladı.  </span></p>
			<p class="paragraf"><span class="CharOverride-12" xml:lang="tr-TR">Christian’ın heyecanını hissederek elimde olmadan sırıttım – bu çok eğlenceliydi. Rüzgârı arkamıza alarak batıda Olympic Yarımadası’na doğru yönelmek için geniş bir yay çizdik.   </span></p>
			<p class="paragraf"><span class="CharOverride-12" xml:lang="tr-TR">Christian heyecanla, “Yelken zamanı” dedi. “Hadi, sen tut. Rotasından çıkarma.”  </span></p>
			<p class="paragraf"><span class="CharOverride-13" xml:lang="tr-TR">Ne?</span><span class="CharOverride-12" xml:lang="tr-TR"> Yüzümdeki dehşeti görünce sırıttı.  </span></p>
			<p class="paragraf"><span class="CharOverride-12" xml:lang="tr-TR">“Bebek, bu gerçekten kolay. Dümeni tut ve gözünü pruvanın ötesindeki ufuktan ayırma. Başarırsın, her zaman başarıyorsun. Yelken yukarı çıkarken sürüklendiğini hissedeceksin. Sadece sabit tut. Sana böyle işaret vereceğim...” Boğazını keser gibi yaptı. “O zaman motorları durdurabilirsin. Şuradaki düğme.” Büyük, siyah bir düğmeyi işaret ediyordu. “Anladın mı?”  </span></p>
			<p class="paragraf"><span class="CharOverride-12" xml:lang="tr-TR">“Evet” derken panikle hızlı hızlı başımı salladım. </span><span class="CharOverride-13" xml:lang="tr-TR">Tanrı aşkına, ben bir şey yapmayı beklemiyordum!  </span></p>
			<p class="paragraf"><span class="CharOverride-12" xml:lang="tr-TR">Beni çabucak öpüp kaptan taburesinden kalktı ve teknenin ön tarafındaki Mac’in yanına gidip yelkenleri açmaya, ipleri çözmeye, birtakım vinçleri ve makaraları çalıştırmaya başladı</span><span class="CharOverride-12" xml:lang="tr-TR">. Birbirlerine birtakım denizcilik terimleriyle seslenerek bir ekip gibi çalışıyorlardı. Elli’nin başkasıyla bu kadar rahat tavırlarla iletişim kurduğunu görmek hoşuma gidiyordu.  </span></p>
			<p class="paragraf"><span class="CharOverride-12" xml:lang="tr-TR">Belki Mac, Elli’nin arkadaşıydı. Gördüğüm kadarıyla fazla arkadaşı yoktu ama benim de öyleydi. Eh, Seattle’da yoktu. Sahip olduğum tek arkadaş şu anda Barbados’un batı sahilinde, Saint James’te güneşin altında yatıyordu.  </span></p>
			<p class="paragraf"><span class="CharOverride-12" xml:lang="tr-TR">Birden Kate’i çok özledim. Ev arkadaşımı ayrılırken düşündüğümden çok daha fazla özlüyordum. Umarım Christian’ın ağabeyi Elliot’la tatilini uzatmak yerine fikrini değiştirip kendi ağabeyi Ethan’la geri dönerdi.  </span></p>
			<p class="paragraf"><span class="CharOverride-12" xml:lang="tr-TR">Christian ve Mac ana yelkeni yukarı çektiler. Rüzgârın aç bir şekilde ele geçirdiği yelken dolup şişiyor ve tekne birden yalpalayarak ileri atılıyordu. Hareketini dümende hissediyordum. </span><span class="CharOverride-13" xml:lang="tr-TR">Vay canına!  </span></p>
			<p class="paragraf"><span class="CharOverride-12" xml:lang="tr-TR">Bu sefer pruva yelkenini açmaya koyuldular. Direğin etrafında uçuşan yelkeni hayranlıkla izliyordum. Rüzgâra kapılıp iyice geriliyordu.  </span></p>
			<p class="paragraf"><span class="CharOverride-12" xml:lang="tr-TR">“Bebek, sıkı tut ve motorları durdur!” Christian rüzgârda sesini duyurmaya çalışarak bana seslendi, motorları durdurmam için işaret yapıyordu. Sadece sesini duyuyordum ama başımı hevesle sallayarak rüzgârın ortasında, teknenin yukarı ve yana doğru yalpalamaları arasında iyice canlanan sevdiğim adamı seyrediyordum.  </span></p>
			<p class="paragraf"><span class="CharOverride-12" xml:lang="tr-TR">Düğmeye bastım ve motorların gürültüsü kesildi. </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR"> Olympic Yarımadası’na doğru yelkenleri doldurarak suyun üzerinde uçar gibi kayıyordu. Bağırıp çığlık atmak istiyordum; bu hayatımın en heyecan verici deneyimlerinden biriydi belki de –planör uçuşu ve Kırmızı Acı Odası hariç tabii.  </span></p>
			<p class="paragraf"><span class="CharOverride-12" xml:lang="tr-TR">Vay canına. Bu tekne gerçekten hareket edebiliyordu! Dümeni savaş vererek sımsıkı tutuyordum ve Christian yine arkama geçip ellerini ellerimin üzerine yerleştirdi.  </span></p>
			<p class="paragraf"><span class="CharOverride-12" xml:lang="tr-TR">Rüzgârın ve denizin sesini bastırmaya çalışarak, “Ne düşünüyorsun?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Christian! Bu inanılmaz.”  </span></p>
			<p class="paragraf"><span class="CharOverride-12" xml:lang="tr-TR">Sırıtışı bir kulağından diğerine yayılarak yüzü aydınlandı. “Sen bir de yarış yelkenini gör.” Üçgen şeklindeki koyu kırmızı yelkeni açan Mac’i çenesiyle işaret etti. Rengi bana oyun odasının duvarlarını hatırlatıyordu.   </span></p>
			<p class="paragraf"><span class="CharOverride-12" xml:lang="tr-TR">“İlginç bir renk” diye bağırdım.  </span></p>
			<p class="paragraf"><span class="CharOverride-12" xml:lang="tr-TR">Sinsi bir sırıtışla göz kırptı. Ah, demek kasten öyleymiş. Geniş, tuhaf, oval şekilli yarış yelkeni şişince </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR"> aşırı hızlandı. Yönünü bulmuş, Sound’a doğru tam gaz ilerliyordu.  </span></p>
			<p class="paragraf"><span class="CharOverride-12" xml:lang="tr-TR">“Asimetrik yelken. Hız için.” Christian sessiz sorumu cevapladı.  </span></p>
			<p class="paragraf"><span class="CharOverride-12" xml:lang="tr-TR">“Harika.” Aklıma söyleyecek daha iyi bir şey gelmiyordu. Suyu yararak heybetli Olympic Dağları’na ve Bainbridge Adası’na doğru ilerlerken yüzümde çok aptalca bir sırıtış vardı. Arkama bakınca geride küçülen Seattle’ı ve uzaklardaki Rainier Dağı’nı görüyordum.   </span></p>
			<p class="paragraf"><span class="CharOverride-12" xml:lang="tr-TR">Seattle’ın etrafının bu kadar güzel ve engebeli,</span><span class="CharOverride-12" xml:lang="tr-TR"> dağlık olduğu daha önce hiç dikkatimi çekmemişti. Yemyeşil bir manzaraydı. Yer yer yükselen uzun boylu mevsimlik ağaçlar ve tepelerin serpiştirildiği bir tablo. Bu muhteşem, güneşli öğleden sonrada nefesimi kesen vahşi ama dingin bir güzelliği vardı. Suyu yararak giderken ulaştığımız hızla karşılaştırınca insanı sersemleten bir dinginlik.  </span></p>
			<p class="paragraf"><span class="CharOverride-12" xml:lang="tr-TR">“Hızımız ne?”  </span></p>
			<p class="paragraf"><span class="CharOverride-12" xml:lang="tr-TR">“On beş knota çıkıyor.”  </span></p>
			<p class="paragraf"><span class="CharOverride-12" xml:lang="tr-TR">“Ne olduğuyla ilgili hiçbir fikrim yok.”  </span></p>
			<p class="paragraf"><span class="CharOverride-12" xml:lang="tr-TR">“Saatte yaklaşık on yedi mil.”  </span></p>
			<p class="paragraf"><span class="CharOverride-12" xml:lang="tr-TR">“O kadar mı? Daha hızlıymış gibi geliyor.”  </span></p>
			<p class="paragraf"><span class="CharOverride-12" xml:lang="tr-TR">Elimi sıkarak gülümsedi. “Çok hoş görünüyorsun Anastasia. Yanaklarında biraz renk görmek güzel... bu sefer utandığından değil. José’nin fotoğraflarındaki gibi görünüyorsun.”  </span></p>
			<p class="paragraf"><span class="CharOverride-12" xml:lang="tr-TR">Dönüp onu öptüm.  </span></p>
			<p class="paragraf"><span class="CharOverride-12" xml:lang="tr-TR">“Bir kıza nasıl iyi vakit geçirtileceğini çok iyi biliyorsunuz Bay Grey.”  </span></p>
			<p class="paragraf"><span class="CharOverride-12" xml:lang="tr-TR">“Amacımız memnun etmek Bayan Steele.” Saçımı çekip boynumun arkasını öptü ve karnıma doğru tatlı bir titreşim yayıldı. “Seni mutlu görmeyi seviyorum” diye mırıldandı ve daha da sıkı sarıldı.  </span></p>
			<p class="paragraf"><span class="CharOverride-12" xml:lang="tr-TR">Uçsuz bucaksız mavi suları seyrederken kaderin yüzüme gülüp bana bu adamı vermesi için geçmişte ne iyilik yapmış olabileceğimi düşünüyordum.  </span></p>
			<p class="paragraf"><span class="CharOverride-12" xml:lang="tr-TR">Bilinçaltım, </span><span class="CharOverride-13" xml:lang="tr-TR">Evet, şanslı şıllık</span><span class="CharOverride-12" xml:lang="tr-TR"> diye tersledi. </span><span class="CharOverride-13" xml:lang="tr-TR">Ama onunla işin uzun sürmeyecek. Bu vanilya saçmalığına sonsuza kadar devam edecek değil... ödün vermek zorunda kalacaksın. </span><span class="CharOverride-12" xml:lang="tr-TR">İçimden huysuz, alaycı suratına bakarak başımı Christian’ın göğsüne yasladım. İçten içe bilinçaltımın haklı olduğunu biliyordum ama bu düşünceleri aklımdan attım. Günümü mahvetmek istemiyordum.   </span></p>
			<p class="paragraf"><span class="CharOverride-12" xml:lang="tr-TR">Bir saat sonra Bainbridge Adası’nda küçük, gizli bir koya demir attık. Mac, şişme botla kıyıya çıktı –ne için olduğunu bilmiyordum– ama şüphelerim vardı, çünkü Mac daha botunun motorunu çalıştırmaya başladığında Christian elimi tutup beni kamarasına doğru resmen sürükledi. Bu adamda görev aşkı vardı.  </span></p>
			<p class="paragraf"><span class="CharOverride-12" xml:lang="tr-TR">Sarhoş edici seksiliğiyle önümde durmuş, usta parmakları can yeleğimin kemerlerini hızla açıyordu. Yeleği bir kenara fırlatıp açılmış, karanlık gözlerini bana dikti.  </span></p>
			<p class="paragraf"><span class="CharOverride-12" xml:lang="tr-TR">Daha bana dokunmamıştı bile ama çoktan kendimi kaybetmiştim. Elini yüzüme götürdü. Parmakları çenemde, boynumda, göğüs kemiğimin üzerinde dolaşıyordu. Beni dokunuşlarıyla yakarak mavi bluzumun üst düğmesine ulaştı.  </span></p>
			<p class="paragraf"><span class="CharOverride-12" xml:lang="tr-TR">“Seni görmek istiyorum” diye fısıldadı ve düğmeyi ustalıkla açtı. Eğilip aralanmış dudaklarıma yumuşak bir öpücük kondurdu. İnsanı esir alan güzelliği, kamaranın dört duvarı arasındaki vahşi seksiliği ve teknenin hafif sallanışlarının sarhoş edici bileşimiyle tahrik olmuş, istekli ve nefes nefeseydim. Geri çekildi.  </span></p>
			<p class="paragraf"><span class="CharOverride-12" xml:lang="tr-TR">Gözlerinde ateşlerle, “Benim için soyun” diye fısıldadı.  </span></p>
			<p class="paragraf"><span class="CharOverride-13" xml:lang="tr-TR">Aman Tanrım</span><span class="CharOverride-12" xml:lang="tr-TR">. Seve seve yerine getirirdim. Gözlerimi gözlerinden ayırmadan yavaşça her bir düğmeyi açarken yakıcı bakışlarının tadını çıkarıyordum. Ah, baş döndürücü. Arzusunu görebiliyordum; yüzünden belli oluyordu... başka yerlerinden de.  </span></p>
			<p class="paragraf"><span class="CharOverride-12" xml:lang="tr-TR">Bluzumu bıraktım, yere düştü. Kot pantolonumun düğmesine uzandım.  </span></p>
			<p class="paragraf"><span class="CharOverride-12" xml:lang="tr-TR">“Dur” diye emretti. “Otur.”  </span></p>
			<p class="paragraf"><span class="CharOverride-12" xml:lang="tr-TR">Yatağın kenarına oturdum. Kayar gibi bir hareketle gelip önümde diz çöktü, spor ayakkabılarımın bağcıklarını sırayla çözdü, her birini ve ardından çoraplarımı ayaklarımdan çıkardı. Sol ayağımı kaldırıp ayak başparmağımın altına yumuşak bir öpücük kondurdu ve üzerinde dişlerini gezdirdi.  </span></p>
			<p class="paragraf"><span class="CharOverride-12" xml:lang="tr-TR">Etkisini kasıklarımda hissederek inledim. “Ah!” Tek bir rahat hareketle kalktı, elini uzattı ve beni yataktan kaldırdı.  </span></p>
			<p class="paragraf"><span class="CharOverride-12" xml:lang="tr-TR">“Devam et” dedi ve geri çekilip yine beni izlemeye başladı.   </span></p>
			<p class="paragraf"><span class="CharOverride-12" xml:lang="tr-TR">Pantolonumun fermuarını indirerek başparmaklarımı beline takıp kalçamı içinde sağa sola sallayarak bacaklarımdan aşağı indirdim. Dudaklarında hafif bir gülümseme kıpırdanıyordu ama bakışları hâlâ karanlıktı.  </span></p>
			<p class="paragraf"><span class="CharOverride-12" xml:lang="tr-TR">Bu sabah benimle seviştiği için mi –gerçekten nazik, tatlı bir sevişmeden bahsediyorum– yoksa ilan-ı aşkı yüzünden mi –</span><span class="CharOverride-13" xml:lang="tr-TR">evet... seviyorum</span><span class="CharOverride-12" xml:lang="tr-TR">– bilmiyorum ama hiç utanmıyordum. Bu adam için seksi olmak istiyordum. Seksi bir kadını hak ediyordu; kendimi seksi hissettiriyordu. Tamam, bu benim için yeniydi ama usta öğretmenim sayesinde öğreniyordum. Ayrıca onun için de yeni olan çok şey vardı. Sanırım bu bizi biraz olsun eşitliyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">İçimde yeni alınan iç çamaşırlarımdan vardı; beyaz dantelli bir tanga ve ona uygun bir sutyen. Kendine yakışır bir fiyat etiketi olan bir tasarımcı markası. Pantolonumun içinden çıkıp parasını onun ödediği iç çamaşırlarımla karşısında durdum ama artık ucuz hissetmiyordum. Onu hissediyordum.  </span></p>
			<p class="paragraf"><span class="CharOverride-12" xml:lang="tr-TR">Sırtıma uzanıp sutyenimi açtım, askılarını kollarımdan aşağı indirip yerdeki bluzumun üzerine bıraktım. Külotumu yavaşça sıyırıp bırakınca bileklerime düştü ve zarafetime kendim de şaşırarak içinden çıktım.  </span></p>
			<p class="paragraf"><span class="CharOverride-12" xml:lang="tr-TR">Önünde utanmadan çırılçıplak dururken beni sevdiği için utanmadığımı anlıyordum. Artık saklanmam gerekmiyordu. Hiçbir şey söylemeden bana sadece bakıyordu. Tek görebildiğim, tutkulu hatta taparcasına bakışlarıydı. Gözlerinde bir şey daha vardı. İhtiyacının derinliği – bana duyduğu aşkın derinliği.  </span></p>
			<p class="paragraf"><span class="CharOverride-12" xml:lang="tr-TR">Krem rengi kazağını tutup başından çekerek çıkardı. Gözlerini benden hiç ayırmadan tişörtünü de çıkarınca göğsü gözlerimin önüne serildi. Ayakkabıları ve çoraplarından da kurtulunca elini kot pantolonunun düğmesine attı.  </span></p>
			<p class="paragraf"><span class="CharOverride-12" xml:lang="tr-TR">Uzanıp, “İzin ver” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Dudakları bir an bir </span><span class="CharOverride-13" xml:lang="tr-TR">o</span><span class="CharOverride-12" xml:lang="tr-TR"> şekli alarak büzüldü ama sonra gülümsedi. “İzin senin.”  </span></p>
			<p class="paragraf"><span class="CharOverride-12" xml:lang="tr-TR">Ona yaklaşıp korkusuz parmaklarımı pantolonunun belinden soktum ve hızla çekip onu kendime yaklaştırdım. Beklenmedik cüretim karşısında elinde olmadan ağzı açık kaldı, sonra bana bakıp gülümsedi. Düğmesini çözdüm ama fermuarını indirmeden önce parmaklarımı yumuşak kotun üzerinden ereksiyonu boyunca gezdirdim. Kalçalarını öne itip avucuma bastırdı ve kısa bir an gözlerini kapatarak dokunuşumun tadını çıkardı.   </span></p>
			<p class="paragraf"><span class="CharOverride-12" xml:lang="tr-TR">“Çok arsızlaşıyorsun Ana, çok cesursun” diye fısıldadı ve yüzümü ellerinin arasına alarak eğilip beni uzun uzun öptü</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Ellerimi kalçalarına koydum; yarısı soğuk tenine, yarısı pantolonunun düşük beline değiyordu. Dudaklarım ağzının üzerinde, “Sen de” diye mırıldanırken başparmaklarımla teninde yavaş daireler çiziyordum. Gülümsüyordu.  </span></p>
			<p class="paragraf"><span class="CharOverride-12" xml:lang="tr-TR">“Neredeyse olacak.”  </span></p>
			<p class="paragraf"><span class="CharOverride-12" xml:lang="tr-TR">Elimi pantolonunun içine kaydırdım ve fermuarını indirdim. Gözü pek parmaklarım kasık tüylerinden ereksiyonuna indi ve onu sıkıca kavradım.  </span></p>
			<p class="paragraf"><span class="CharOverride-12" xml:lang="tr-TR">Boğazından hafif bir ses çıkıyordu, tatlı nefesini üzerimde hissediyordum ve beni tekrar, sevgiyle öptü. Elim üzerinde, etrafında gezinerek onu okşarken, sıkarken bana sarıldı ve sağ avucunu, parmaklarını iyice yayarak popomun ortasına yerleştirdi. Sol eli saçlarımda, beni ağzında tutuyordu.  </span></p>
			<p class="paragraf"><span class="CharOverride-12" xml:lang="tr-TR">“Ah, seni çok istiyorum bebek” diye fısıldadı. Geri çekilip aniden pantolonunu ve baksırını tek bir kıvrak hareketle çıkardı. Bu adam giyinikken de çıplakken de izlemesi müthiş bir manzaraydı; her noktasına kadar.  </span></p>
			<p class="paragraf"><span class="CharOverride-12" xml:lang="tr-TR">Mükemmel. Hüzünle, G</span><span class="CharOverride-13" xml:lang="tr-TR">üzelliğini bozan tek şey yaraları,</span><span class="CharOverride-12" xml:lang="tr-TR"> diye düşündüm. Ve teninden çok daha derinlere uzanıyorlar.  </span></p>
			<p class="paragraf"><span class="CharOverride-12" xml:lang="tr-TR">“Ne oldu Ana?” diye mırıldanarak parmaklarının arkasıyla yanağımı hafifçe okşadı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Hiçbir şey. Sev beni, şimdi.”  </span></p>
			<p class="paragraf"><span class="CharOverride-12" xml:lang="tr-TR">Beni kollarına alıp öptü. Ellerini saçlarımda dolaştırıyor, dillerimiz birbirine dolanıyordu. Beni arka arka yürütüp nazikçe yatağa indirdi, kendisi de gelip yanıma uzandı.  </span></p>
			<p class="paragraf"><span class="CharOverride-12" xml:lang="tr-TR">Ellerimi saçlarında gezdirirken burnunu çeneme sürttü.   </span></p>
			<p class="paragraf"><span class="CharOverride-12" xml:lang="tr-TR">“Ne kadar muhteşem koktuğundan haberin var mı Ana? Dayanılmaz.”  </span></p>
			<p class="paragraf"><span class="CharOverride-12" xml:lang="tr-TR">Sözleri her zamanki etkilerini göstererek kanımı kaynatıyor, nabzımı yükseltiyordu. Burnunu çenemden boynuma, memelerimin arasına indirirken beni bir yandan sanki bir çeşit saygıyla öpüyordu.  </span></p>
			<p class="paragraf"><span class="CharOverride-12" xml:lang="tr-TR">Meme uçlarımdan birini ağzına alıp hafifçe emerken, “Çok güzelsin” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Vücudum yataktan yay gibi yükselerek inledim.  </span></p>
			<p class="paragraf"><span class="CharOverride-12" xml:lang="tr-TR">“Seni duymak istiyorum bebek.”  </span></p>
			<p class="paragraf"><span class="CharOverride-12" xml:lang="tr-TR">Elleri belime doğru indi; dokunuşlarının, teninin tenime değişinin tadını çıkarıyordum. Aç ağzı memelerimde ve yetenekli uzun parmakları beni okşayıp sıvazlayarak seviyorlardı. Kalçalarıma, popoma, bacaklarımdan dizlerime kadar iniyorlar ve bu sırada memelerimi öpüp emmeye devam ediyorlardı.  </span></p>
			<p class="paragraf"><span class="CharOverride-12" xml:lang="tr-TR">Aniden dizimden tutup bacağımı kalçasına sardı. Şaşkınlıktan nefesimi tuttum. Görmüyordum ama sırıtışını tenimin üzerinde hissedebiliyordum. Altıma yuvarlandı, üzerinde at biner gibi oturuyordum. Folyo paketi bana verdi.  </span></p>
			<p class="paragraf"><span class="CharOverride-12" xml:lang="tr-TR">Geriye yaslanıp onu ellerimin arasına aldım. Bu görkemli haline dayanamıyordum. Eğilip onu öptüm, ağzıma aldım, dilimi etrafında çevirdim ve şiddetle emmeye başladım. İnleyerek kalçalarını yükseltince ağzıma iyice girdi.  </span></p>
			<p class="paragraf"><span class="CharOverride-13" xml:lang="tr-TR">Mmm... tadı çok güzeldi. </span><span class="CharOverride-12" xml:lang="tr-TR">Onu içimde istiyordum. Doğrulup ona baktım; soluksuz halde ağzı açık, dikkatle beni izliyordu.  </span></p>
			<p class="paragraf"><span class="CharOverride-12" xml:lang="tr-TR">Paketi aceleyle açıp kondomu üzerine yuvarlayarak geçirdim. Ellerini uzattı. Bir elini tutup boşta kalan elimle kendimi üzerine yerleştirdim ve yavaşça onu içime aldım.  </span></p>
			<p class="paragraf"><span class="CharOverride-12" xml:lang="tr-TR">Boğazından yükselen boğuk bir iniltiyle gözlerini kapattı.   </span></p>
			<p class="paragraf"><span class="CharOverride-13" xml:lang="tr-TR">Onu içimde hissetmek... beni esneterek... içimi dolduruşu</span><span class="CharOverride-12" xml:lang="tr-TR"> –hafifçe inliyordum– bu yüce bir histi. Kalçalarımdan tutup beni yukarı aşağı hareket ettirerek kendini içime itiyordu. </span><span class="CharOverride-13" xml:lang="tr-TR">Ah... bu çok güzeldi.  </span></p>
			<p class="paragraf"><span class="CharOverride-12" xml:lang="tr-TR">“Ah, bebek” diye fısıldadı ve birden doğruldu. Burun buruna gelmiştik. Bu inanılmaz bir histi – öyle doluydu ki. Kollarının üst kısmına tutunurken nefesim kesiliyordu. Başımı ellerinin arasına alıp gözlerimin içine baktı. Yoğun bakan gri gözleri arzuyla yanıyordu.  </span></p>
			<p class="paragraf"><span class="CharOverride-12" xml:lang="tr-TR">“Ah, Ana. Bana hissettirdiklerin...” diye mırıldanarak beni hararetli bir tutkuyla öptü.  </span></p>
			<p class="paragraf"><span class="CharOverride-12" xml:lang="tr-TR">“Ah, seni seviyorum” diye mırıldandım. Sanki fısıldadığım sözler ona acı vermiş gibi inledi ve aramızdaki o çok önemli bağlantıyı koparmadan dönüp beni altına aldı. Bacaklarımı beline doladım.  </span></p>
			<p class="paragraf"><span class="CharOverride-12" xml:lang="tr-TR">Bana taparcasına bir hayranlıkla bakıyordu; güzel yüzünü okşamak için uzanırken benim de yüzümde aynı ifade olduğuna emindim. Gözlerini kapayarak çok yavaşça hareket etmeye başladı, hafifçe inliyordu.   </span></p>
			<p class="paragraf"><span class="CharOverride-12" xml:lang="tr-TR">Teknenin hafif sallanışlarıyla kamaranın içindeki sessiz, huzurlu dinginliği sadece içime ağır ağır girip çıkarken birbirine karışan soluklarımız bozuyordu. Hareketleri öyle kontrollü, öyle güzeldi ki enfes bir histi. Kolunu başımın üzerine, elini saçlarıma götürüyor, eğilip beni öperken diğer eliyle yüzümü okşuyordu.  </span></p>
			<p class="paragraf"><span class="CharOverride-12" xml:lang="tr-TR">Beni sevmeye devam ederken tamamen onunla sarmalanmış haldeydim. Ağır ağır içime girip çıkarak tadıma varıyordu. Sınırlara dikkat ederek ona dokunuyordum – kollarına, saçlarına, sırtının alt kısmına, güzel poposuna. Düzenli ritmi beni giderek daha da yükseltirken nefesim sıklaştı</span><span class="CharOverride-12" xml:lang="tr-TR">. Ağzımı, çenemi, çene kemiğimi öpüyor ve sonra kulağımı hafifçe ısırıyordu. Her nazik darbesinde kesik ve kısa nefeslerini duyuyordum.  </span></p>
			<p class="paragraf"><span class="CharOverride-12" xml:lang="tr-TR">Titremeye başladım. </span><span class="CharOverride-13" xml:lang="tr-TR">Ah... Bu duyguyu çok iyi biliyordum... Az kalmıştı... Ah...</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Evet, bebek... Bırak kendini... Lütfen... Ana” diye mırıldandı ve bu sözleri beni çözdü.  </span></p>
			<p class="paragraf"><span class="CharOverride-12" xml:lang="tr-TR">“Christian” diye haykırdım ve birlikte boşalırken inledi.   </span></p>
		</div>
	</body>
</html>