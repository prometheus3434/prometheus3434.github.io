<html xmlns="http://www.w3.org/1999/xhtml">
	<head>
		<title>1-11</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-11" xml:lang="en-GB">Onuncu bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt10.jpeg"/></span>        </p>
			<p class="paragraf"><span class="CharOverride-12" xml:lang="tr-TR">“Mac yakında döner” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“Hmm.” Kirpiklerimi kırpıştırarak açınca yumuşak gri bakışlarıyla karşılaştım. Tanrım, gözlerinin rengi inanılmazdı; özellikle de burada, denizin üzerinde sudan yansıyarak kamaranın küçük lombarlarından içeri giren ışığı yansıtıyorlardı.  </span></p>
			<p class="paragraf"><span class="CharOverride-12" xml:lang="tr-TR">“Burada seninle bütün öğleden sonra boyunca yatmak istesem de botu çekerken yardıma ihtiyacı olacak.” Eğilip beni şefkatle öptü. “Ana şu anda o kadar güzel görünüyorsun ki. Bir tanrıça gibi seksisin. Baktıkça seni daha çok istiyorum.” Gülümseyip yataktan kalktı. Yüzüstü yatıp manzaranın tadını çıkardım.  </span></p>
			<p class="paragraf"><span class="CharOverride-12" xml:lang="tr-TR">“Sen de fena sayılmazsın kaptan.” Ağzımı iştahla şaplatınca sırıttı.  </span></p>
			<p class="paragraf"><span class="CharOverride-12" xml:lang="tr-TR">Giyinirken kamaranın içinde gezinmesini seyrediyordum. Benimle az önce yine sevgi dolu sevişen bu adamı izliyordum. Şansıma inanamıyordum. Benim olduğuna neredeyse inanamıyordum. Ayakkabılarını giymek için yanıma oturdu.  </span></p>
			<p class="paragraf"><span class="CharOverride-12" xml:lang="tr-TR">Havalı bir tavırla, “Kaptan, ha?” dedi. “Eh, bu geminin efendisi benim.”  </span></p>
			<p class="paragraf"><span class="CharOverride-12" xml:lang="tr-TR">Başımı yana yatırdım. “Siz benim kalbimin efendisisiniz Bay Grey.” </span><span class="CharOverride-13" xml:lang="tr-TR">Ve vücudumun... ve ruhumun.  </span></p>
			<p class="paragraf"><span class="CharOverride-12" xml:lang="tr-TR">Başını kuşkuyla sallayıp beni öpmek için eğildi. “Güvertede olacağım. İstersen banyoda duş var. Bir şeye ihtiyacın var mı? Bir içki?” diye telaşla sorunca elimden sadece sırıtmak geldi. Bu aynı adam mıydı? Bu aynı Elli miydi?  </span></p>
			<p class="paragraf"><span class="CharOverride-12" xml:lang="tr-TR">Aptalca sırıtışıma karşılık, “Ne?” dedi.  </span></p>
			<p class="paragraf"><span class="CharOverride-12" xml:lang="tr-TR">“Sen.”  </span></p>
			<p class="paragraf"><span class="CharOverride-12" xml:lang="tr-TR">“Bana ne olmuş?”  </span></p>
			<p class="paragraf"><span class="CharOverride-12" xml:lang="tr-TR">“Sen kimsin ve Christian’a ne yaptın?”  </span></p>
			<p class="paragraf"><span class="CharOverride-12" xml:lang="tr-TR">Dudakları hüzünlü bir gülümsemeyle kıvrıldı.  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Çok uzaklarda değil, bebek” dedi. Sesindeki hüzün tınısı sorduğuma anında pişman etti beni. Ama silkindi. “Onu çok yakında göreceksin” diye alaycı bir şekilde güldü. “Özellikle de yataktan çıkmazsan.” Uzanıp popoma sert bir şaplak atınca aynı anda hem kahkaha hem çığlık attım.  </span></p>
			<p class="paragraf"><span class="CharOverride-12" xml:lang="tr-TR">“Endişelenmiştim.”  </span></p>
			<p class="paragraf"><span class="CharOverride-12" xml:lang="tr-TR">“Demek öyle?” Alnı kırıştı. “Bazen gerçekten karışık sinyaller veriyorsun Anastasia. Sana nasıl ayak uydurulur ki?” Eğilip beni bir daha öptü. “Kaçtım bebek” dedi ve büyüleyici gülümsemesiyle kalkıp beni dağınık düşüncelerimle baş başa bıraktı.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Güverteye çıktığımda Mac de teknedeydi ama ben salonun kapılarını açarken o üst güvertede kayboldu. Christian’ın kulağında BlackBerry vardı. </span><span class="CharOverride-13" xml:lang="tr-TR">Acaba kiminle konuşuyor,</span><span class="CharOverride-12" xml:lang="tr-TR"> diye merak ettim. Gelip beni kendine doğru çekerek saçımı öptü.  </span></p>
			<p class="paragraf"><span class="CharOverride-12" xml:lang="tr-TR">“Harika haber... Güzel. Evet... Gerçekten mi?.. Yangın merdivenleri mi?.. Anladım... Evet, bu gece.”  </span></p>
			<p class="paragraf"><span class="CharOverride-12" xml:lang="tr-TR">“Bitir” tuşuna bastı ve tekrar çalışmaya başlayan motorların sesiyle irkildim. Mac yukarıda, kokpitte olmalıydı.  </span></p>
			<p class="paragraf"><span class="CharOverride-12" xml:lang="tr-TR">Christian bana tekrar can yeleğimi giydirirken bir kez daha öpüp, “Dönme zamanı” dedi.  </span></p>
			<p class="paragraf"><span class="CharOverride-12" xml:lang="tr-TR">Marinaya dönüş yolunda güneş arkamızda alçalıyor ve muhteşem bir akşamüstü hazırlıyordu. Christian’ın özenli ve sabırlı öğretmenliğinde bir ana yelken, bir ön yelken, bir de yarış yelkeni istiflemiş ve ayrıca camadan düğümü, kazık bağı ve margarita bağı bağlamayı öğrenmiştim. Dersler boyunca dudakları kıpırdayıp durmuştu.  </span></p>
			<p class="paragraf"><span class="CharOverride-12" xml:lang="tr-TR">Aksi bir şekilde, “Bir gün seni bağlayabilirim” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Ağzı muzipçe kıvrıldı. “Önce beni yakalamanız gerekir Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">Aklıma, evindeyken beni kovalayışı, o heyecan ve ondan sonraki felaket geldi. Kaşlarımı çatıp ürperdim. Ondan sonra onu terk etmiştim.  </span></p>
			<p class="paragraf"><span class="CharOverride-12" xml:lang="tr-TR">Beni sevdiğini söyledikten sonra, şimdi olsa onu terk eder miydim? Berrak gri gözlerine bakıyordum. Onu hiç terk edebilir miydim – bana yaptıklarına rağmen? Hayır. Hiç sanmıyordum.  </span></p>
			<p class="paragraf"><span class="CharOverride-12" xml:lang="tr-TR">Bana bu güzel tekneyi daha detaylı gezdirip bütün yenilikçi tasarım ve teknikleri, yapımında kullanılan kaliteli materyalleri anlatmıştı. Onunla ilk tanışmamızda yaptığım röportajı hatırladım; daha o zaman gemilere merakını sezmiştim. Sevgisinin yalnızca şirketinin yaptığı, okyanuslar arası yük taşıyan gemilere karşı olduğunu düşünmüştüm; süper seksi ve şık katamaranlar aklıma gelmemişti.  </span></p>
			<p class="paragraf"><span class="CharOverride-12" xml:lang="tr-TR">Ve elbette benimle sevişmişti; tatlı ve telaşsızca. Maharetli ellerinin altında arzuyla yükselen bedenim aklıma gelince başımı salladım. O olağanüstü bir âşıktı, bundan emindim – gerçi kıyaslama yapamazdım tabii ama. Ama herkes böyle olsa Kate daha çok patırtı koparırdı; detayları kendine saklamak pek ona göre değildi.  </span></p>
			<p class="paragraf"><span class="CharOverride-12" xml:lang="tr-TR">Ama bu ona nereye kadar yetecekti? Bilmiyordum, bu da sinirlerimi altüst ediyordu.  </span></p>
			<p class="paragraf"><span class="CharOverride-12" xml:lang="tr-TR">Şimdi </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR"> yavaş yavaş Seattle’a doğru ilerlerken bana sardığı kollarının kuytusunda, saatler gibi gelen bir süre boyunca rahat, sıcak bir sessizlik içinde durdum. Dümen bendeydi. Christian arada sırada ne yapmam gerektiğini söylüyordu.  </span></p>
			<p class="paragraf"><span class="CharOverride-12" xml:lang="tr-TR">Kulağıma, “Denize açılmanın dünya kadar eski bir şiirselliği var” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Sanki bir alıntıya benziyor.”  </span></p>
			<p class="paragraf"><span class="CharOverride-12" xml:lang="tr-TR">Sırıttığını hissettim. “Öyle. Antoine de Saint-Exupéry.”  </span></p>
			<p class="paragraf"><span class="CharOverride-12" xml:lang="tr-TR">“Ah... </span><span class="CharOverride-13" xml:lang="tr-TR">Küçük Prens</span><span class="CharOverride-12" xml:lang="tr-TR">’e bayılırım.”  </span></p>
			<p class="paragraf"><span class="CharOverride-12" xml:lang="tr-TR">“Ben de.”  </span></p>
			<p class="paragraf"><span class="CharOverride-12" xml:lang="tr-TR">Christian, eli hâlâ elimin üzerinde, bizi marinaya geri getirirken akşamüstünün ilk saatleri çöküyordu. Teknelerden göz kırpan ışıklar karanlık suların üzerine yansıyordu ama hava hâlâ aydınlıktı; muhteşem bir günbatımının uvertürü olabilecek ılık, parlak bir akşamüstüydü.  </span></p>
			<p class="paragraf"><span class="CharOverride-12" xml:lang="tr-TR">Sahil kıyısı kalabalıklaşmaya başlarken Christian tekneyi epey dar bir alanda döndürerek yanaştırdı. Çıktığımız yanaşma yerine hiç zorlanmadan geri geri girdi. Mac rıhtıma atlayıp </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR">’i iskele babasına sıkıca bağladı.  </span></p>
			<p class="paragraf"><span class="CharOverride-12" xml:lang="tr-TR">Christian, “Yine döndük” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Utangaç bir tavırla, “Teşekkürler” diye mırıldandım. “Mükemmel bir öğleden sonraydı.”  </span></p>
			<p class="paragraf"><span class="CharOverride-12" xml:lang="tr-TR">Gülümsedi. “Ben de öyle düşünmüştüm. Belki sana biraz yelken dersi aldırırız. Böylece sadece ikimiz, birkaç günlüğüne açılabiliriz.”  </span></p>
			<p class="paragraf"><span class="CharOverride-12" xml:lang="tr-TR">“Harika olur. O zaman yatağın bekâretini tekrar tekrar bozabiliriz.”  </span></p>
			<p class="paragraf"><span class="CharOverride-12" xml:lang="tr-TR">Eğilip kulağımın altını öptü. “Hımm... Bunu sabırsızlıkla bekliyorum Anastasia” diye fısıldarken vücudumdaki her tüy ayağa kalkmıştı.   </span></p>
			<p class="paragraf"><span class="CharOverride-12" xml:lang="tr-TR">Bunu nasıl yapıyordu?  </span></p>
			<p class="paragraf"><span class="CharOverride-12" xml:lang="tr-TR">“Gel. Evde tehlike yok. Geri dönebiliriz.”  </span></p>
			<p class="paragraf"><span class="CharOverride-12" xml:lang="tr-TR">“Oteldeki eşyalarımıza ne olacak?”  </span></p>
			<p class="paragraf"><span class="CharOverride-12" xml:lang="tr-TR">“Taylor onları çoktan topladı.”  </span></p>
			<p class="paragraf"><span class="CharOverride-13" xml:lang="tr-TR">Ah! Ne zaman?</span><span class="CharOverride-13" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Bugün erken saatlerde; ekibiyle gelip </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR">’i kontrol ettikten sonra.” Christian içimden sorduğum soruyu cevaplıyordu.  </span></p>
			<p class="paragraf"><span class="CharOverride-12" xml:lang="tr-TR">“O zavallı adam hiç uyuyor mu?”  </span></p>
			<p class="paragraf"><span class="CharOverride-12" xml:lang="tr-TR">“Uyuyor.” Christian şaşırmış gibi bir kaşını kaldırdı. “O sadece işini yapıyor Anastasia ve bunda çok iyi. Jason gerçek bir Hint kumaşı.”  </span></p>
			<p class="paragraf"><span class="CharOverride-12" xml:lang="tr-TR">“Jason?”  </span></p>
			<p class="paragraf"><span class="CharOverride-12" xml:lang="tr-TR">“Jason Taylor.”  </span></p>
			<p class="paragraf"><span class="CharOverride-12" xml:lang="tr-TR">Taylor’ın ilk adı olduğunu düşündüm. Jason. Ona uyuyordu; sağlam, güvenilir. Nedense gülümsedim.  </span></p>
			<p class="paragraf"><span class="CharOverride-12" xml:lang="tr-TR">Christian bana merakla bakarak, “Onu sevdin” dedi.  </span></p>
			<p class="paragraf"><span class="CharOverride-12" xml:lang="tr-TR">“Sanırım evet.” Sorusuna hazırlıksız yakalanmıştım. Kaşlarını çattı. “Eğer bu yüzden kaşlarını çatıyorsan onu seviyor filan değilim. Kes şunu.”  </span></p>
			<p class="paragraf"><span class="CharOverride-12" xml:lang="tr-TR">Suratı neredeyse çocuk gibi asıldı.  </span></p>
			<p class="paragraf"><span class="CharOverride-13" xml:lang="tr-TR">Tanrım, bazen ne kadar çocukça davranıyordu. </span><span class="CharOverride-12" xml:lang="tr-TR">“Bence Taylor sana çok iyi bakıyor. Onu bu yüzden seviyorum. Nazik, güvenilir ve sadık görünüyor. Onu bir amca gibi görüyorum.”  </span></p>
			<p class="paragraf"><span class="CharOverride-12" xml:lang="tr-TR">“Amca gibi?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Tamam, amca gibi.” Christian kelimeyi ve anlamını testten geçiriyordu. Kahkaha attım.  </span></p>
			<p class="paragraf"><span class="CharOverride-12" xml:lang="tr-TR">“Ah, Christian, büyü Tanrı aşkına.”  </span></p>
			<p class="paragraf"><span class="CharOverride-12" xml:lang="tr-TR">Çıkışıma ağzı açık kalakaldı ama sonra söylediklerimi bir kez daha düşünüyormuş gibi kaşlarını çattı. Sonunda, “Deniyorum” dedi.  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Evet, gerçekten deniyorsun” dedim ama sonra gözlerimi devirdim.  </span></p>
			<p class="paragraf"><span class="CharOverride-12" xml:lang="tr-TR">“Bana gözlerini devirdiğinde aklıma hangi anılarımız geliyor bilsen Anastasia.” Sırıttı.  </span></p>
			<p class="paragraf"><span class="CharOverride-12" xml:lang="tr-TR">Güldüm. “Eh, eğer uslu durursan belki o anıların bazılarını yeniden canlandırabiliriz.”  </span></p>
			<p class="paragraf"><span class="CharOverride-12" xml:lang="tr-TR">Dudakları bir gülümsemeyle kıvrıldı. “Uslu durursam mı?” Kaşlarını kaldırdı. “Gerçekten Bayan Steele, acaba onları yeniden canlandırmak istediğimi size düşündürten nedir?  </span></p>
			<p class="paragraf"><span class="CharOverride-12" xml:lang="tr-TR">“Belki de bunu söylediğimde gözlerinizin Noel ışıkları gibi parlamasındandır.”  </span></p>
			<p class="paragraf"><span class="CharOverride-12" xml:lang="tr-TR">“Beni şimdiden çok iyi tanıyorsun.”  </span></p>
			<p class="paragraf"><span class="CharOverride-12" xml:lang="tr-TR">“Seni daha iyi tanımak istiyorum.”  </span></p>
			<p class="paragraf"><span class="CharOverride-12" xml:lang="tr-TR">Yumuşak bir gülümsemeyle, “Ben de seni Anastasia” dedi.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">“Teşekkürler Mac.” Christian McConnell’in elini sıkıp rıhtıma indi.  </span></p>
			<p class="paragraf"><span class="CharOverride-12" xml:lang="tr-TR">“Benim için her zaman zevk Bay Grey. Güle güle. Ana, tanıştığıma çok sevindim.”  </span></p>
			<p class="paragraf"><span class="CharOverride-12" xml:lang="tr-TR">Utanarak elini sıktım. O kıyıya çıktığında Christian’la teknede ne yaptığımızı biliyor olmalıydı.  </span></p>
			<p class="paragraf"><span class="CharOverride-12" xml:lang="tr-TR">“İyi günler Mac ve teşekkürler.”  </span></p>
			<p class="paragraf"><span class="CharOverride-12" xml:lang="tr-TR">Bana sırıtıp göz kırpınca kızardım. Christian elimi tuttu ve rıhtımdan sahil yoluna doğru yürüdük.  </span></p>
			<p class="paragraf"><span class="CharOverride-12" xml:lang="tr-TR">Aksanı dikkatimi çektiği için, “Mac nereli?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“İrlanda... Kuzey İrlanda.”  </span></p>
			<p class="paragraf"><span class="CharOverride-12" xml:lang="tr-TR">“Arkadaş mısınız?”  </span></p>
			<p class="paragraf"><span class="CharOverride-12" xml:lang="tr-TR">“Mac’le mi? O benim için çalışıyor. </span><span class="CharOverride-13" xml:lang="tr-TR">The Grace</span><span class="CharOverride-12" xml:lang="tr-TR">’in yapımında yardım etti.”  </span></p>
			<p class="paragraf"><span class="CharOverride-12" xml:lang="tr-TR">“Çok arkadaşın var mı?”  </span></p>
			<p class="paragraf"><span class="CharOverride-12" xml:lang="tr-TR">Kaşları çatıldı. “Pek fazla yok. Yaptığım işte... Fazla arkadaşlık kurulmuyor. Bir tek arkadaşım...” Durup kaşlarını iyice çattı. Bayan Robinson’dan bahsetmek üzere olduğunu anlamıştım.  </span></p>
			<p class="paragraf"><span class="CharOverride-12" xml:lang="tr-TR">Konuyu değiştirmeye çalışarak, “Aç mısın?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Başımı salladım. Gerçekten de midem kazınıyordu.  </span></p>
			<p class="paragraf"><span class="CharOverride-12" xml:lang="tr-TR">“Arabayı bıraktığım yerde yeriz. Gel.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">SP’nin Yeri’nin yanında Bee’s adında küçük bir İtalyan restoranı vardı. Bana Portland’daki yeri hatırlatıyordu; az sayıda masası vardı ve dekoru da son derece ferah ve moderndi. Yüzyıl sonu kutlamalarından siyah-beyaz bir fotoğraf duvar resmi olarak kullanılmıştı.  </span></p>
			<p class="paragraf"><span class="CharOverride-12" xml:lang="tr-TR">Bir masaya oturup bir yandan mönüyü karıştırırken bir yandan leziz, hafif bir Frascati yudumladık. Seçimimi yapıp mönüden başımı kaldırdığımda Christian bana tuhaf bir ifadeyle bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Ne?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Çok hoş görünüyorsun Anastasia. Açık hava sana yakışıyor.”  </span></p>
			<p class="paragraf"><span class="CharOverride-12" xml:lang="tr-TR">Kızardım. “Açıkçası, ben biraz rüzgârdan yanmış hissediyorum. Ama çok güzel bir öğleden sonra geçirdim. Mükemmel bir öğleden sonra. Teşekkürler.”  </span></p>
			<p class="paragraf"><span class="CharOverride-12" xml:lang="tr-TR">Sıcak bir gülümsemeyle, “O zevk bana ait” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“Sana bir şey sorabilir miyim?” Hakkındaki gerçekleri öğrenmeye kararlıydım.  </span></p>
			<p class="paragraf"><span class="CharOverride-12" xml:lang="tr-TR">“İstediğini sorabilirsin Anastasia. Biliyorsun.” Başını yana yatırdı, yine nefis görünüyordu.  </span></p>
			<p class="paragraf"><span class="CharOverride-12" xml:lang="tr-TR">“Çok fazla arkadaşın yok gibi görünüyor. Neden?”  </span></p>
			<p class="paragraf"><span class="CharOverride-12" xml:lang="tr-TR">Omuz silkip kaşlarını çattı. “Sana söylemiştim, gerçekten de buna zamanım yok. İş ortaklarım var ama sanırım bu arkadaştan bayağı farklı bir şey oluyor. Ailem var. Hepsi o. Elena hariç.”  </span></p>
			<p class="paragraf"><span class="CharOverride-12" xml:lang="tr-TR">O gudubet şıllıktan bahsettiğini duymazdan geldim.  </span></p>
			<p class="paragraf"><span class="CharOverride-12" xml:lang="tr-TR">“Birlikte dışarı çıkıp rahatlayabileceğin yaşıtın erkekler yok mu?”  </span></p>
			<p class="paragraf"><span class="CharOverride-12" xml:lang="tr-TR">“Ne şekilde rahatlamayı tercih ettiğimi biliyorsun Anastasia.” Ağzı gülümser gibi kıvrıldı. “Ayrıca hep çalışıyordum, bir iş kurmakla meşguldüm.” Şaşırmış gibiydi. “Bütün yaptığım bu – ara sıra denize açılmak ve uçmak dışında.”  </span></p>
			<p class="paragraf"><span class="CharOverride-12" xml:lang="tr-TR">“Üniversitedeyken bile mi?”  </span></p>
			<p class="paragraf"><span class="CharOverride-12" xml:lang="tr-TR">“Pek sayılmaz.”  </span></p>
			<p class="paragraf"><span class="CharOverride-12" xml:lang="tr-TR">“Öyleyse sadece Elena?”  </span></p>
			<p class="paragraf"><span class="CharOverride-12" xml:lang="tr-TR">Temkinli bir ifadeyle başını salladı.   </span></p>
			<p class="paragraf"><span class="CharOverride-12" xml:lang="tr-TR">“Herhalde yalnızlık çekmişsindir.”  </span></p>
			<p class="paragraf"><span class="CharOverride-12" xml:lang="tr-TR">Dudaklarında küçük, hüzünlü bir gülümseme belirdi. Yine konuyu değiştirerek, “Ne yemek istersin?” diye sordu.   </span></p>
			<p class="paragraf"><span class="CharOverride-12" xml:lang="tr-TR">“Risottoya karar verdim.”  </span></p>
			<p class="paragraf"><span class="CharOverride-12" xml:lang="tr-TR">“İyi seçim.” Christian garsonu çağırarak konuşmaya noktayı koydu.  </span></p>
			<p class="paragraf"><span class="CharOverride-12" xml:lang="tr-TR">Siparişimizi verdikten sonra koltuğumda rahatsız bir şekilde kıpırdanarak gözlerimi kenetlediğim parmaklarıma indirdim. Eğer konuşma havasındaysa bundan faydalanmam gerekiyordu.  </span></p>
			<p class="paragraf"><span class="CharOverride-12" xml:lang="tr-TR">Onunla beklentileri ve... ihtiyaçları hakkında konuşmalıydım.  </span></p>
			<p class="paragraf"><span class="CharOverride-12" xml:lang="tr-TR">“Anastasia, ne oldu? Söyle bana.”  </span></p>
			<p class="paragraf"><span class="CharOverride-12" xml:lang="tr-TR">Başımı kaldırıp endişeli yüzüne baktım.   </span></p>
			<p class="paragraf"><span class="CharOverride-12" xml:lang="tr-TR">Biraz daha zorlayarak, “Söyle bana” dedi. Yüzündeki endişe başka bir şeye dönüşüyordu. Korku muydu acaba? Öfke mi?  </span></p>
			<p class="paragraf"><span class="CharOverride-12" xml:lang="tr-TR">Derin bir nefes aldım. “Sadece bunun sana yetmeyeceğinden korkuyorum. Biliyorsun işte, rahatlaman için.”  </span></p>
			<p class="paragraf"><span class="CharOverride-12" xml:lang="tr-TR">Çenesi gerilip bakışları sertleşti. “Sana yetmediğini hissettirecek herhangi bir davranışım oldu mu?”  </span></p>
			<p class="paragraf"><span class="CharOverride-12" xml:lang="tr-TR">“Hayır.”  </span></p>
			<p class="paragraf"><span class="CharOverride-12" xml:lang="tr-TR">“Öyleyse neden böyle düşünüyorsun?”  </span></p>
			<p class="paragraf"><span class="CharOverride-12" xml:lang="tr-TR">“Nasıl biri olduğunu biliyorum. Neye... şey... ihtiyacın olduğunu” diye kekeledim.  </span></p>
			<p class="paragraf"><span class="CharOverride-12" xml:lang="tr-TR">Gözlerini kapatıp uzun parmaklarıyla alnını ovdu.  </span></p>
			<p class="paragraf"><span class="CharOverride-12" xml:lang="tr-TR">“Ne yapmam gerek?”  </span></p>
			<p class="paragraf"><span class="CharOverride-12" xml:lang="tr-TR">Sesi sanki kızgınmış gibi kaygı verici derecede yumuşaktı. Kalbim sıkışıyordu.  </span></p>
			<p class="paragraf"><span class="CharOverride-12" xml:lang="tr-TR">“Hayır, yanlış anladın. Harikasın. Daha sadece birkaç gün olduğunu biliyorum ama seni olmadığın biri gibi olmaya zorlamaktan korkuyorum.”  </span></p>
			<p class="paragraf"><span class="CharOverride-12" xml:lang="tr-TR">“Ben hâlâ benim Anastasia; boktanlığımın bütün o elli tonuyla. Evet, kontrol etme dürtümle savaşmam gerektiğini biliyorum... ama benim yapım bu; hayatımla şimdiye kadar böyle başa çıktım. Evet, senin belli bir şekilde davranmanı istiyorum ve öyle davranmadığında benim için hem zorlayıcı hem de yenileyici oluyor. Yapmayı sevdiğim şeyleri hâlâ yapıyoruz. Dün o ölçüsüz açık artırma girişiminden sonra sana şaplak atmama izin verdin.” O anlar aklına gelerek sıcak bir şekilde gülümsedi. “Seni cezalandırmak hoşuma gidiyor. Bu dürtünün asla yok olacağını sanmıyorum... ama deniyorum. Düşündüğüm kadar da zor olmuyor.”  </span></p>
			<p class="paragraf"><span class="CharOverride-12" xml:lang="tr-TR">Çocukluk odasındaki kaçamağımızı hatırlayınca kızararak yerimde kıvrandım. Utangaç bir gülümsemeyle, “Benim için bir mahzuru yoktu” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Biliyorum.” Dudakları isteksiz bir gülümsemeyle kıvrıldı. “Benim için de yoktu. Ama sana şunu söylemeliyim Anastasia; bütün bunlar benim için yeni ve son birkaç gün hayatımın en güzel günleri oldu. Hiçbir şeyi değiştirmek istemiyorum.”  </span></p>
			<p class="paragraf"><span class="CharOverride-13" xml:lang="tr-TR">Ah!  </span></p>
			<p class="paragraf"><span class="CharOverride-12" xml:lang="tr-TR">“Benim de hayatımın en güzel günleri; istisnasız” diye mırıldandım ve gülümsemesi yüzüne yayıldı. İçimdeki tanrıça hızlı hızlı başını sallayarak beni dirseğiyle dürttü. </span><span class="CharOverride-13" xml:lang="tr-TR">Tamam, tamam.   </span></p>
			<p class="paragraf"><span class="CharOverride-12" xml:lang="tr-TR">“Öyleyse beni oyun odana çıkarmak istemiyorsun?”  </span></p>
			<p class="paragraf"><span class="CharOverride-12" xml:lang="tr-TR">Yutkundu ve yüzünün rengi soldu. İfadesi tamamen ciddileşmişti. “Hayır, istemiyorum.”  </span></p>
			<p class="paragraf"><span class="CharOverride-12" xml:lang="tr-TR">“Neden?” diye fısıldadım. Beklediğim cevap bu değildi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Ve işte, küçük bir hayal kırıklığı kendini belli ediyordu. İçimdeki tanrıça kollarını kızgın bir çocuk gibi kavuşturup ayağını yere vurarak surat asıyordu.  </span></p>
			<p class="paragraf"><span class="CharOverride-12" xml:lang="tr-TR">Sakince, “Oraya en son girdiğimizde beni terk etmiştin” dedi. “Beni terk etmene sebep olacak her şeyden uzak duracağım. Gittiğinde yıkılmıştım. Sana anlattım. Bir daha asla öyle hissetmek istemiyorum. Sana karşı ne hissettiğimi söyledim.” Kocaman açtığı gri gözleri içtenlikle bakıyordu.   </span></p>
			<p class="paragraf"><span class="CharOverride-12" xml:lang="tr-TR">“Ama bu hiç adil değil. Sürekli ne hissettiğimle ilgili endişelenmek senin için pek rahatlatıcı olmasa gerek. Sen benim için bu kadar değiştin ve ben... ben de bir şekilde karşılık vermeliyim. Bilmiyorum; belki... bazı... fantezi oyunlarını deneyebilirim” diye kekelerken yüzüm oyun odasının duvarlarının rengini aldı.  </span></p>
			<p class="paragraf"><span class="CharOverride-12" xml:lang="tr-TR">Bu konudan konuşmak neden bu kadar zordu? Bu adamla acayip düzüşmelerin her türlüsünü yapmıştım; iki hafta öncesine kadar duymadığım, aklıma hayatta gelmeyecek şeyleri bile, ama en zoru onunla konuşmak oluyordu.   </span></p>
			<p class="paragraf"><span class="CharOverride-12" xml:lang="tr-TR">“Ana, karşılığını veriyorsun, düşündüğünden de fazla. Lütfen, lütfen böyle hissetme.”  </span></p>
			<p class="paragraf"><span class="CharOverride-12" xml:lang="tr-TR">Tasasız Christian gitmişti. Gözlerini şimdi panikle daha çok açmıştı, bu da insanın yüreğini burkuyordu. “Bebek, sadece bir hafta sonu oldu” diye devam etti. “Bize biraz zaman ver. Geçen hafta terk ettiğinde bizim hakkımızda çok düşündüm. Zamana ihtiyacımız var. Bana güvenmelisin; ben de sana. Belki zamanla diğer şeyleri de yaparız ama şu andaki halinden memnunum. Seni böyle mutlu, rahat ve tasasız görmek ve bunda bir payım olduğunu bilmek hoşuma gidiyor. Ben hiç...” Durup elini saçına attı. “Koşmadan önce yürümemiz gerek.” Alaycı bir şekilde güldü.  </span></p>
			<p class="paragraf"><span class="CharOverride-12" xml:lang="tr-TR">“Komik olan ne?”  </span></p>
			<p class="paragraf"><span class="CharOverride-12" xml:lang="tr-TR">“Flynn. Bunu hep söyler. Ondan alıntı yapacağımı hiç düşünmezdim.”  </span></p>
			<p class="paragraf"><span class="CharOverride-12" xml:lang="tr-TR">“Flynnizm’e bir örnek.”  </span></p>
			<p class="paragraf"><span class="CharOverride-12" xml:lang="tr-TR">Gülerek, “Kesinlikle” dedi.  </span></p>
			<p class="paragraf"><span class="CharOverride-12" xml:lang="tr-TR">Garson başlangıçlarımızı ve bruschetta’ları getirdi. Christian rahatladıkça sohbetimizin yönü değişiyordu.   </span></p>
			<p class="paragraf"><span class="CharOverride-12" xml:lang="tr-TR">Ama mantıksız büyüklükteki tabaklar önümüze yerleştirilirken aklıma elimde olmadan bugün onu nasıl gördüğüm geldi: Rahat, mutlu ve tasasız. En azından şimdi tekrar rahatlamıştı ve gülüyordu.  </span></p>
			<p class="paragraf"><span class="CharOverride-12" xml:lang="tr-TR">İçimden bir oh çektim. Bana nerelere gittiğimi sordu. Ama ABD dışına çıkmadığım için kısa süren bir konuşma oldu. Christian dünyayı dolaşmıştı. Gezdiği yerleri anlatmaya başlayınca daha rahat ve eğlenceli bir sohbete daldık.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Lezzetli ve doyurucu yemeğimiz bitince Christian bizi tekrar Escala’ya götürdü. Yolda arabanın içini yine Eva Cassidy’nin tatlı, yumuşak sesi doldurdu. Eve yolculuk bana sakin sakin düşünme fırsatı vermişti. Başımı döndüren bir gün geçirmiştim: Dr. Greene, duş, Christian’ın itirafı, otelde ve teknede sevişmemiz, araba almak. Christian’ın kendisi bile çok farklıydı. Sanki bir şeyleri boş veriyor ya da yeniden keşfediyor gibiydi – hangisiydi bilmiyorum.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Bu kadar tatlı olabileceği kimin aklına gelirdi ki? Onun gelir miydi?  </span></p>
			<p class="paragraf"><span class="CharOverride-12" xml:lang="tr-TR">Ona baktım. O da benim gibi düşünceler içinde kaybolmuş gibiydi. O zaman hiç gerçek, normal bir gençlik yaşamadığı kafama dank etti. Başımı salladım.  </span></p>
			<p class="paragraf"><span class="CharOverride-12" xml:lang="tr-TR">Aklıma balo, Dr. Flynn’le dans etmemiz ve Christian’ın, Flynn’in bana her şeyi anlattığından korkması geldi. Benden hâlâ bir şeyler saklıyordu. Bunu yapıyorsa nasıl ilerleyebilirdik ki?  </span></p>
			<p class="paragraf"><span class="CharOverride-12" xml:lang="tr-TR">Onu tanırsam terk edebileceğimi düşünüyordu. Eğer kendisi gibi olursa onu terk edebileceğimi düşünüyordu</span><span class="CharOverride-13" xml:lang="tr-TR">. Ah, bu adamı anlamak öyle zordu ki.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Evine yaklaştıkça etrafına giderek elle tutulur hale gelen bir gerilim saçmaya başladı. Kaldırımları, ara sokakları gözleriyle tarıyor, geçtiğimiz her yere bakıyordu. Leila’yı aradığını biliyordum. Ben de bakınmaya başladım. Her genç ve esmer kadın bir şüpheliydi; ama Leila karşımıza çıkmıyordu.  </span></p>
			<p class="paragraf"><span class="CharOverride-12" xml:lang="tr-TR">Garaja girdiğimizde dudakları gergin bir çizgi halinde kapalıydı. Bu kadar endişelenip gerilecekse buraya neden geldiğimizi merak ediyordum. Sawyer garajda etrafı kolaçan ediyordu. Mahvolan Audi gitmişti. Christian SUV’un yanına park edince kapımı açmaya geldi.  </span></p>
			<p class="paragraf"><span class="CharOverride-12" xml:lang="tr-TR">“Merhaba Sawyer” diye selam verdim.  </span></p>
			<p class="paragraf"><span class="CharOverride-12" xml:lang="tr-TR">“Bayan Steele.” Başını salladı. “Bay Grey.”  </span></p>
			<p class="paragraf"><span class="CharOverride-12" xml:lang="tr-TR">Christian, “Haber var mı?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Yok efendim.”  </span></p>
			<p class="paragraf"><span class="CharOverride-12" xml:lang="tr-TR">Christian başını salladı, elimi tuttu, asansöre doğru yürüdük. Beyninin fazla mesai yaptığını biliyordum; aklı başka yerdeydi. Asansöre binince bana döndü.  </span></p>
			<p class="paragraf"><span class="CharOverride-12" xml:lang="tr-TR">“Buradan hiçbir yere tek başına gitmiyorsun. Anladın mı?” diye çıkıştı.  </span></p>
			<p class="paragraf"><span class="CharOverride-12" xml:lang="tr-TR">“Tamam.” </span><span class="CharOverride-13" xml:lang="tr-TR">Tanrım – sakin ol. </span><span class="CharOverride-12" xml:lang="tr-TR">Ama tavrı beni gülümsetmişti. Kendime aferin demek istiyordum. Bu her şeye hükmeden adamın bana gücü yetmiyordu, biliyordum. Bir hafta kadar önce bu tür hallerinden nasıl korktuğuma hayret ettim. Ama artık onu çok daha iyi anlıyordum. Bu onun başa çıkma mekanizmasıydı. Leila konusunda gergindi, beni seviyor ve korumak istiyordu.  </span></p>
			<p class="paragraf"><span class="CharOverride-12" xml:lang="tr-TR">“Bu kadar komik olan ne?” diye mırıldandı. İfadesi onun da eğlendiğini ele veriyordu.  </span></p>
			<p class="paragraf"><span class="CharOverride-12" xml:lang="tr-TR">“Sen.”  </span></p>
			<p class="paragraf"><span class="CharOverride-12" xml:lang="tr-TR">“Ben mi? Bayan Steele? Neden komikmişim?” diye dudağını büktü.  </span></p>
			<p class="paragraf"><span class="CharOverride-12" xml:lang="tr-TR">Dudağını büken bir Christian... seksi oluyordu.  </span></p>
			<p class="paragraf"><span class="CharOverride-12" xml:lang="tr-TR">“Dudak bükme.”  </span></p>
			<p class="paragraf"><span class="CharOverride-12" xml:lang="tr-TR">“Neden?” Eğlendiği şimdi iyice belli oluyordu.  </span></p>
			<p class="paragraf"><span class="CharOverride-12" xml:lang="tr-TR">“Çünkü bana, ben bunu yaptığımda sana olan şeyi yapıyor.” Bilerek alt dudağımı ısırdım.  </span></p>
			<p class="paragraf"><span class="CharOverride-12" xml:lang="tr-TR">Hem şaşırmış hem de hoşuna gitmiş gibi kaşlarını kaldırdı. “Gerçekten mi?” Tekrar dudak büktü ve eğilip bana hızlı ve masum bir öpücük verdi.  </span></p>
			<p class="paragraf"><span class="CharOverride-12" xml:lang="tr-TR">Dudaklarımı dudaklarına uzattım ve dudaklarımızın birbirine değdiği nanosaniye içinde öpüşmemizin havası değişti. Bu dokunma anıyla beraber damarlarıma yayılan ateş beni ona sürüklüyordu. Birden beni kavrayıp asansörün duvarına yasladı. Avuçlarıyla yüzümü kavradı ve dillerimiz birbirini döverek öpüşürken parmaklarımı saçlarına doladı. Asansörün dört duvarı arasında her şey daha mı gerçek geliyordu bilmiyordum ama ihtiyacını, endişesini, tutkusunu hissedebiliyordum.  </span></p>
			<p class="paragraf"><span class="CharOverride-13" xml:lang="tr-TR">Lanet olsun.</span><span class="CharOverride-12" xml:lang="tr-TR"> Onu istiyordum; burada, şimdi.   </span></p>
			<p class="paragraf"><span class="CharOverride-12" xml:lang="tr-TR">Asansör bir çın sesiyle durdu, kapılar iki yana açıldı ve Christian ereksiyonu bana dayalı, kalçasıyla beni duvara yaslamış, hararetle öperken beni bıraktı, yüzüme baktı.   </span></p>
			<p class="paragraf"><span class="CharOverride-12" xml:lang="tr-TR">Nefes nefese, “Vay canına” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Ciğerlerime bir nefes doldurarak ben de, “Vay canına” diye tekrarladım.  </span></p>
			<p class="paragraf"><span class="CharOverride-12" xml:lang="tr-TR">Gözleri parlayarak bana baktı. “Bana ne yapıyorsun Ana?” Başparmağıyla alt dudağımı okşadı.  </span></p>
			<p class="paragraf"><span class="CharOverride-12" xml:lang="tr-TR">Gözümün ucuyla Taylor’ın geri çekildiğini gördüm, görüş açımdan çıkıyordu. Uzanıp Christian’ı, çizilmiş kadar güzel ağzının kenarından öptüm.  </span></p>
			<p class="paragraf"><span class="CharOverride-12" xml:lang="tr-TR">“Bana ne yapıyorsun Christian?”  </span></p>
			<p class="paragraf"><span class="CharOverride-12" xml:lang="tr-TR">Geri çekilip elimi tuttu. Şimdi bakışları karanlık, pusluydu. “Gel” diye emretti.  </span></p>
			<p class="paragraf"><span class="CharOverride-12" xml:lang="tr-TR">Taylor hâlâ holde, mesafeli bir şekilde durmuş bizi bekliyordu.  </span></p>
			<p class="paragraf"><span class="CharOverride-12" xml:lang="tr-TR">Christian samimi bir tavırla, “İyi akşamlar Taylor” dedi.  </span></p>
			<p class="paragraf"><span class="CharOverride-12" xml:lang="tr-TR">“Bay Grey. Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Dün Bayan Taylor oldum.” Kıpkırmızı kesilen Taylor’a sırıttım.  </span></p>
			<p class="paragraf"><span class="CharOverride-12" xml:lang="tr-TR">Taylor ifadesiz bir ses tonuyla, “Kulağa hoş geliyor Bayan Steele” dedi.  </span></p>
			<p class="paragraf"><span class="CharOverride-12" xml:lang="tr-TR">“Ben de öyle düşündüm.”  </span></p>
			<p class="paragraf"><span class="CharOverride-12" xml:lang="tr-TR">Christian elimi daha sıkı tutarak kaşlarını çattı. “İkiniz bitirdiyseniz bilgi almak istiyorum.” Ters ters baktığı Taylor şimdi rahatsız görünüyordu; ben de içten içe sindim. Çizmeyi aşmıştım.  </span></p>
			<p class="paragraf"><span class="CharOverride-12" xml:lang="tr-TR">Taylor’a sadece ağzımı kıpırdatarak, “Affedersin” dedim. Ben dönüp Christian’ın peşine düşmeden önce omuz silkip nazikçe gülümsedi.  </span></p>
			<p class="paragraf"><span class="CharOverride-12" xml:lang="tr-TR">Christian Taylor’a, “Birazdan dönerim. Bayan Steele’le bir şey konuşmam gerek” dedi ve o anda başımın belada olduğunu anladım.  </span></p>
			<p class="paragraf"><span class="CharOverride-12" xml:lang="tr-TR">Christian beni yatak odasına götürüp kapıyı kapattı.   </span></p>
			<p class="paragraf"><span class="CharOverride-12" xml:lang="tr-TR">“Çalışanlarla flört etme Anastasia” diye beni azarladı.  </span></p>
			<p class="paragraf"><span class="CharOverride-12" xml:lang="tr-TR">Kendimi savunmak için ağzımı açtım, sonra kapattım. Sonra tekrar açtım. “Flört etmiyordum. Arkadaşça davranıyordum; aralarında fark var.”  </span></p>
			<p class="paragraf"><span class="CharOverride-12" xml:lang="tr-TR">“Çalışanlarla arkadaş da olma, flört de etme. Hoşuma gitmiyor.”  </span></p>
			<p class="paragraf"><span class="CharOverride-13" xml:lang="tr-TR">Ah, güle güle umursamaz Christian. </span><span class="CharOverride-12" xml:lang="tr-TR">“Üzgünüm” diye geveleyerek parmaklarıma baktım. Bana bütün gün boyunca hiç çocukmuşum gibi davranmamıştı. Uzanıp çenemi tutarak gözlerine bakmam için başımı kaldırdı.  </span></p>
			<p class="paragraf"><span class="CharOverride-12" xml:lang="tr-TR">“Ne kadar kıskanç olduğumu biliyorsun” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Kıskanman için hiçbir sebep yok Christian. Ruhuma ve bedenime sahipsin.”  </span></p>
			<p class="paragraf"><span class="CharOverride-12" xml:lang="tr-TR">Sanki bu bilgiyi sindirmekte zorlanıyormuş gibi gözlerini kırpıştırdı. Eğilip bana küçük bir öpücük verdi ama bir dakika önce asansörde yaşadığımız tutkudan eser yoktu.  </span></p>
			<p class="paragraf"><span class="CharOverride-12" xml:lang="tr-TR">“Uzun sürmez. Rahatına bak” dedikten sonra beni odanın ortasında afallamış halde bırakıp gitti.  </span></p>
			<p class="paragraf"><span class="CharOverride-13" xml:lang="tr-TR">Taylor’ı nasıl kıskanabilirdi ki? </span><span class="CharOverride-12" xml:lang="tr-TR">Şaşkınlık içinde başımı salladım.  </span></p>
			<p class="paragraf"><span class="CharOverride-12" xml:lang="tr-TR">Çalar saate gözüm ilişti. Saat sekizi daha yeni geçmeye başlamıştı. İş için yarın giyeceklerimi hazırlamaya karar verdim. Odama çıkıp giyinme odasına girdim. Boştu. Bütün giysiler gitmişti. </span><span class="CharOverride-13" xml:lang="tr-TR">Ah, olamaz!</span><span class="CharOverride-12" xml:lang="tr-TR"> Christian sözümü ciddiye alıp giysilerin hepsini göndermişti. </span><span class="CharOverride-13" xml:lang="tr-TR">Lanet olsun.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Bilinçaltım bana ters ters bakıyordu. </span><span class="CharOverride-13" xml:lang="tr-TR">Eh, sen ve koca ağzın.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Neden sözüme uymuştu ki? Annemin tavsiyesi kulaklarımda çınlıyordu. “</span><span class="CharOverride-13" xml:lang="tr-TR">Erkekler imadan anlamaz hayatım.”</span><span class="CharOverride-12" xml:lang="tr-TR"> Boş odaya bakarak somurttum. İçlerinde güzel giysiler de vardı; mesela baloda giydiğim gümüş grisi elbise.  </span></p>
			<p class="paragraf"><span class="CharOverride-12" xml:lang="tr-TR">Üzüntüyle odanın içinde dolaşmaya başladım.</span><span class="CharOverride-13" xml:lang="tr-TR"> Bir dakika, neler oluyordu? </span><span class="CharOverride-12" xml:lang="tr-TR">iPad gitmişti. Mac’im neredeydi? </span><span class="CharOverride-13" xml:lang="tr-TR">Ah, hayır. </span><span class="CharOverride-12" xml:lang="tr-TR">Aklıma gelen ilk acımasız fikir Leila’nın çalmış olabileceğiydi.   </span></p>
			<p class="paragraf"><span class="CharOverride-12" xml:lang="tr-TR">Koşarak aşağı, Christian’ın yatak odasına döndüm. Mac’im, iPad’im ve sırt çantam yatağın yanındaki sehpada duruyordu. Hepsi buradaydı.  </span></p>
			<p class="paragraf"><span class="CharOverride-12" xml:lang="tr-TR">Giyinme odasının kapısını açtım. Giysilerim buradaydı –hepsi– Christian’ınkilerle aynı yerdeydiler. Bu ne zaman olmuştu? Böyle şeyleri yapmadan önce neden bana hiç haber vermiyordu?   </span></p>
			<p class="paragraf"><span class="CharOverride-12" xml:lang="tr-TR">Arkamı döndüğümde kapıda duruyordu.  </span></p>
			<p class="paragraf"><span class="CharOverride-12" xml:lang="tr-TR">“Ah, taşımışlar” diye mırıldandı. Aklı başka yerdeydi.   </span></p>
			<p class="paragraf"><span class="CharOverride-12" xml:lang="tr-TR">“Ne oldu?” diye sordum. Canı sıkkın görünüyordu.  </span></p>
			<p class="paragraf"><span class="CharOverride-12" xml:lang="tr-TR">“Taylor, Leila’nın yangın merdiveninden girdiğini düşünüyor. Herhalde anahtarı vardı. Şimdi bütün kilitler değiştirildi. Taylor’ın ekibi bütün odaları aramış. Burada değil.” Durup bir elini saçına attı. “Keşke nerede olduğunu bilseydim. İhtiyacı olduğu halde bütün yardım girişimlerimizden kaçıyor.” Kaşlarını çattı. Az önceki paniğim geçmişti. Kollarımı ona doladım. Beni kendine çekip saçımı öptü.  </span></p>
			<p class="paragraf"><span class="CharOverride-12" xml:lang="tr-TR">“Onu bulduğunda ne yapacaksın?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Dr. Flynn’in bir yeri var.”  </span></p>
			<p class="paragraf"><span class="CharOverride-12" xml:lang="tr-TR">“Ya kocası?”  </span></p>
			<p class="paragraf"><span class="CharOverride-12" xml:lang="tr-TR">“Leila’yla artık bir ilgisi kalmamış.” Christian’ın sesi tatsızdı. “Ailesi Connecticut’ta. Sanırım şu anda dışarıda tek başına.”  </span></p>
			<p class="paragraf"><span class="CharOverride-12" xml:lang="tr-TR">“Bu çok üzücü.”  </span></p>
			<p class="paragraf"><span class="CharOverride-12" xml:lang="tr-TR">“Eşyalarının burada olmasında bir sorun var mı? Odamı paylaşmanı istiyorum” diye mırıldandı.  </span></p>
			<p class="paragraf"><span class="CharOverride-13" xml:lang="tr-TR">Vay canına, çok ani bir yön değişimi.  </span></p>
			<p class="paragraf"><span class="CharOverride-12" xml:lang="tr-TR">“Tamam.”  </span></p>
			<p class="paragraf"><span class="CharOverride-12" xml:lang="tr-TR">“Benimle uyumanı istiyorum. Sen yanımdayken kâbus görmüyorum.”  </span></p>
			<p class="paragraf"><span class="CharOverride-12" xml:lang="tr-TR">“Kâbus mu görüyorsun?”  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">Ona daha sıkı sarıldım. Bir duygusal yük daha. Bu adam için kalbim eziliyordu.  </span></p>
			<p class="paragraf"><span class="CharOverride-12" xml:lang="tr-TR">“Ben de iş için yarın giyeceklerimi hazırlıyordum” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“İş mi?” Sanki ağza alınmayacak bir kelimeymiş gibi söyleyerek bana dik dik baktı.  </span></p>
			<p class="paragraf"><span class="CharOverride-12" xml:lang="tr-TR">Tepkisine şaşırarak, “Evet, iş” dedim.  </span></p>
			<p class="paragraf"><span class="CharOverride-12" xml:lang="tr-TR">Bana kesinlikle anlamıyormuş gibi bakıyordu. “Ama Leila, dışarıda bir yerlerde.” Duraksadı. “İşe gitmeni istemiyorum.”  </span></p>
			<p class="paragraf"><span class="CharOverride-13" xml:lang="tr-TR">Ne?</span><span class="CharOverride-12" xml:lang="tr-TR"> “Bu çok saçma Christian. İşe gitmek zorundayım.”  </span></p>
			<p class="paragraf"><span class="CharOverride-12" xml:lang="tr-TR">“Hayır, değilsin.”  </span></p>
			<p class="paragraf"><span class="CharOverride-12" xml:lang="tr-TR">“Yeni ve sevdiğim bir işim var. Elbette gitmek zorundayım.” </span><span class="CharOverride-13" xml:lang="tr-TR">Ne demek istiyordu?  </span></p>
			<p class="paragraf"><span class="CharOverride-12" xml:lang="tr-TR">Üzerine basarak, “Hayır, değilsin” diye tekrarladı.  </span></p>
			<p class="paragraf"><span class="CharOverride-12" xml:lang="tr-TR">“Sen evrene hükmetmeye gittiğinde burada hiçbir şey yapmadan oturup bekleyeceğimi mi düşünüyorsun?”  </span></p>
			<p class="paragraf"><span class="CharOverride-12" xml:lang="tr-TR">“Açıkçası... evet.”  </span></p>
			<p class="paragraf"><span class="CharOverride-13" xml:lang="tr-TR">Ah, Elli, Elli, Elli... Tanrım bana sabır ver.  </span></p>
			<p class="paragraf"><span class="CharOverride-12" xml:lang="tr-TR">“Christian, işe gitmeye ihtiyacım var.”  </span></p>
			<p class="paragraf"><span class="CharOverride-12" xml:lang="tr-TR">“Hayır, yok.”  </span></p>
			<p class="paragraf"><span class="CharOverride-12" xml:lang="tr-TR">“Evet. Var.” Çocuk gibi teker teker söyledim.  </span></p>
			<p class="paragraf"><span class="CharOverride-12" xml:lang="tr-TR">Kaşlarını çattı. “Güvenli değil.”  </span></p>
			<p class="paragraf"><span class="CharOverride-12" xml:lang="tr-TR">“Christian... Para kazanmak için çalışmam gerek; hem bana bir şey olmayacak.”  </span></p>
			<p class="paragraf"><span class="CharOverride-12" xml:lang="tr-TR">“Hayır, para kazanmak için çalışmana gerek yok ve bir şey olmayacağını nereden biliyorsun?” Neredeyse bağırıyordu.  </span></p>
			<p class="paragraf"><span class="CharOverride-12" xml:lang="tr-TR">Ne demek istiyordu? Bana o mu bakacaktı? Ah, bu saçmalık ötesiydi. Onu ne zamandır tanıyordum ki; beş hafta mı olmuştu?  </span></p>
			<p class="paragraf"><span class="CharOverride-12" xml:lang="tr-TR">Artık iyice kızgındı, gözlerinde şimşekler çakıyordu ama umurumda değildi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Tanrı aşkına Christian. Leila yatağının ucunda duruyordu, ama bana bir zarar vermedi ve evet, gerçekten çalışmalıyım. Sana borçlu olmak istemiyorum. Öğrenci kredilerimi ödemem gerek.”  </span></p>
			<p class="paragraf"><span class="CharOverride-12" xml:lang="tr-TR">Ellerimi kalçalarıma koydum. Dudaklarını birbirine bastırdı. Geri adım atacak değildim. Kim olduğunu sanıyordu?  </span></p>
			<p class="paragraf"><span class="CharOverride-12" xml:lang="tr-TR">“İşe gitmeni istemiyorum.”  </span></p>
			<p class="paragraf"><span class="CharOverride-12" xml:lang="tr-TR">“Bu sana bağlı değil Christian. Bu senin vereceğin bir karar değil.”  </span></p>
			<p class="paragraf"><span class="CharOverride-12" xml:lang="tr-TR">Bana bakarak elini saçına attı. Öyle saniyeler, dakikalar boyunca birbirimize dik dik baktık.  </span></p>
			<p class="paragraf"><span class="CharOverride-12" xml:lang="tr-TR">“Sawyer seninle gelecek.”  </span></p>
			<p class="paragraf"><span class="CharOverride-12" xml:lang="tr-TR">“Christian, buna gerek yok. Mantıksız davranıyorsun.”  </span></p>
			<p class="paragraf"><span class="CharOverride-12" xml:lang="tr-TR">“Mantıksız mı?” diye kükredi. “Ya seninle gelir ya da gerçekten mantıksız davranıp seni buraya kaparım.”  </span></p>
			<p class="paragraf"><span class="CharOverride-13" xml:lang="tr-TR">Yapamaz, yapar mı?</span><span class="CharOverride-12" xml:lang="tr-TR"> “Bu tam olarak nasıl olacak acaba?”  </span></p>
			<p class="paragraf"><span class="CharOverride-12" xml:lang="tr-TR">“Ah, bir yolunu bulurum Anastasia. Beni zorlama.”  </span></p>
			<p class="paragraf"><span class="CharOverride-12" xml:lang="tr-TR">“Tamam!” Onu sakinleştirmek için iki elimi kaldırarak teslim oldum. </span><span class="CharOverride-13" xml:lang="tr-TR">Lanet olsun. Elli intikam almak için geri dönmüştü.  </span></p>
			<p class="paragraf"><span class="CharOverride-12" xml:lang="tr-TR">Birbirimize kaşlarımızı çatarak öylece durduk.  </span></p>
			<p class="paragraf"><span class="CharOverride-12" xml:lang="tr-TR">“Tamam. Daha iyi hissedeceksen Sawyer benimle gelebilir.” Gözlerimi devirmek için kendime izin verdim. Christian gözlerini kısıp bana doğru tehditkâr bir adım attı. Hemen geri çekildim. Durup derin bir nefes aldı, gözlerini kapattı ve iki elini de saçlarına attı. </span><span class="CharOverride-13" xml:lang="tr-TR">Ah, olamaz</span><span class="CharOverride-12" xml:lang="tr-TR">. Elli iyice gerilmişti.  </span></p>
			<p class="paragraf"><span class="CharOverride-12" xml:lang="tr-TR">“Sana etrafı gezdireyim mi?”  </span></p>
			<p class="paragraf"><span class="CharOverride-13" xml:lang="tr-TR">Etrafı gezdirmek mi? Şaka mı yapıyorsun? </span><span class="CharOverride-12" xml:lang="tr-TR">Temkinli bir sesle, “Tamam” diye mırıldandım. Yine güzergâh değişmişti – Bay Değişken geri dönmüştü. Elini uzattı ve tutmak için uzattığım elimi hafifçe sıktı.   </span></p>
			<p class="paragraf"><span class="CharOverride-12" xml:lang="tr-TR">“Seni korkutmak istemedim.”  </span></p>
			<p class="paragraf"><span class="CharOverride-12" xml:lang="tr-TR">“Korkutmadın. Sadece kaçmaya hazırlanıyordum” diye takıldım.  </span></p>
			<p class="paragraf"><span class="CharOverride-12" xml:lang="tr-TR">“Kaçmak mı?” Gözleri kocaman açıldı.  </span></p>
			<p class="paragraf"><span class="CharOverride-12" xml:lang="tr-TR">“Şaka yapıyorum!” </span><span class="CharOverride-13" xml:lang="tr-TR">Ah, Tanrım!</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Beni giyinme odasından çıkardı. Bir an sakinleşmek için durdum. Adrenalin hâlâ vücudumda dolaşıyordu. Elli’yle tartışmak hafife alınacak bir şey değildi.  </span></p>
			<p class="paragraf"><span class="CharOverride-12" xml:lang="tr-TR">Bana evi gezdirip bir sürü odayı gösterdi. Yukarıda oyun odası ve üç ayrı yatak odası dışında Taylor ve Bayan Jones’a ait bir kanat olduğunu görünce şaşırdım: Bir mutfak, geniş bir salon ve ikisinin de ayrı yatak odaları vardı. Bayan Jones Portland’da yaşayan kız kardeşini ziyarete gittiği için henüz ortada yoktu.  </span></p>
			<p class="paragraf"><span class="CharOverride-12" xml:lang="tr-TR">Aşağıda gözüme çalışma odasının karşısındaki bir oda takıldı. İçinde aşırı büyük plazma ekranlı bir televizyon ve çeşitli oyun konsolları vardı. Sıcak bir odaydı.  </span></p>
			<p class="paragraf"><span class="CharOverride-12" xml:lang="tr-TR">“Demek gerçekten bir Xbox’ın var.” Alaycı bir şekilde güldüm.  </span></p>
			<p class="paragraf"><span class="CharOverride-12" xml:lang="tr-TR">“Evet, ama oyun konusunda berbatım. Elliot beni hep yener. Oyun odamın burası olduğunu sanman komikti.” Bana bakıp sırıttı. Sinir krizi atlatılmıştı. Neyse ki keyfi tekrar yerine gelmişti.   </span></p>
			<p class="paragraf"><span class="CharOverride-12" xml:lang="tr-TR">Mağrur bir edayla, “Beni eğlenceli bulmanıza sevindim Bay Grey” dedim.  </span></p>
			<p class="paragraf"><span class="CharOverride-12" xml:lang="tr-TR">“Öylesiniz Bayan Steele; tabii çileden çıkardığınız zamanlar hariç.”  </span></p>
			<p class="paragraf"><span class="CharOverride-12" xml:lang="tr-TR">“Genellikle sen mantıksız davrandığında çileden çıkarıcı oluyorum.”  </span></p>
			<p class="paragraf"><span class="CharOverride-12" xml:lang="tr-TR">“Ben mi? Mantıksızlık mı?”  </span></p>
			<p class="paragraf"><span class="CharOverride-12" xml:lang="tr-TR">“Evet, Bay Grey. İkinci adınız mantıksız olabilirdi.”  </span></p>
			<p class="paragraf"><span class="CharOverride-12" xml:lang="tr-TR">“Benim ikinci adım yok.”  </span></p>
			<p class="paragraf"><span class="CharOverride-12" xml:lang="tr-TR">“O zaman mantıksız uygun olur.”  </span></p>
			<p class="paragraf"><span class="CharOverride-12" xml:lang="tr-TR">“Bakış açısına göre değişir Bayan Steele.”  </span></p>
			<p class="paragraf"><span class="CharOverride-12" xml:lang="tr-TR">“Dr. Flynn’in profesyonel bakış açısını duymak isterdim.”  </span></p>
			<p class="paragraf"><span class="CharOverride-12" xml:lang="tr-TR">Güldü.  </span></p>
			<p class="paragraf"><span class="CharOverride-12" xml:lang="tr-TR">“İkinci adının Trevelyan olduğunu sanıyordum.”  </span></p>
			<p class="paragraf"><span class="CharOverride-12" xml:lang="tr-TR">“Hayır. O soyadım. Trevelyan-Grey.”  </span></p>
			<p class="paragraf"><span class="CharOverride-12" xml:lang="tr-TR">“Ama kullanmıyorsun.”  </span></p>
			<p class="paragraf"><span class="CharOverride-12" xml:lang="tr-TR">“Çok uzun. Gel” diye emretti. Arkasından televizyon odasından çıkıp büyük salona, ana koridordan hizmet odasını ve etkileyici bir şarap mahzenini geçerek Taylor’ın büyük ve tam donanımlı kendi ofisine girdik. İçeri girdiğimizde Taylor ayağa kalktı. İçerisi altı kişilik bir toplantı masasını alacak kadar genişti. Masalardan birinin üzerinde sıra sıra monitörler vardı. Evde kapalı devre televizyon olduğunu bilmiyordum. Balkonu, yangın merdivenini, hizmet asansörünü ve holü izliyor gibi görünüyorlardı.  </span></p>
			<p class="paragraf"><span class="CharOverride-12" xml:lang="tr-TR">“Merhaba Taylor. Sadece Anastasia’ya etrafı gezdiriyordum.”  </span></p>
			<p class="paragraf"><span class="CharOverride-12" xml:lang="tr-TR">Taylor başını salladı ama gülümsemedi. Acaba o da mı azarı işitti diye düşündüm; hem neden hâlâ çalışıyordu? Ona gülümsediğimde nazikçe başıyla selam verdi. Christian yine elimi tutup beni kütüphaneye götürdü.  </span></p>
			<p class="paragraf"><span class="CharOverride-12" xml:lang="tr-TR">“Ve tabii burayı görmüştün.” Kapıyı açtı. Bilardo masasının yeşil çuhası gözüme çarptı.  </span></p>
			<p class="paragraf"><span class="CharOverride-12" xml:lang="tr-TR">“Oynayalım mı?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Şaşırarak gülümsedi. “Tamam. Daha önce oynadın mı?”  </span></p>
			<p class="paragraf"><span class="CharOverride-12" xml:lang="tr-TR">“Birkaç kez” diye yalan söyledim. Gözlerini kısarak başını yana eğdi.  </span></p>
			<p class="paragraf"><span class="CharOverride-12" xml:lang="tr-TR">“Çok kötü bir yalancısın Anastasia. Daha önce ya hiç oynamamışsın ya da...”  </span></p>
			<p class="paragraf"><span class="CharOverride-12" xml:lang="tr-TR">Dudaklarımı yaladım. “Birazcık rekabetten korktun mu?”  </span></p>
			<p class="paragraf"><span class="CharOverride-12" xml:lang="tr-TR">“Senin gibi küçük bir kızdan mı korkacağım?” Hem şaşkın hem hoşuna gitmiş gibi sırıtıyordu.  </span></p>
			<p class="paragraf"><span class="CharOverride-12" xml:lang="tr-TR">“Nesine oynamak istersin?”  </span></p>
			<p class="paragraf"><span class="CharOverride-12" xml:lang="tr-TR">“Yenersem beni yine oyun odasına götüreceksin.”  </span></p>
			<p class="paragraf"><span class="CharOverride-12" xml:lang="tr-TR">Söylediğimi tam olarak anlayamamış gibi bana baktı. Birkaç afallamış saniyeden sonra, “Ya ben yenersem?” dedi.  </span></p>
			<p class="paragraf"><span class="CharOverride-12" xml:lang="tr-TR">“O zaman seçim senin.”  </span></p>
			<p class="paragraf"><span class="CharOverride-12" xml:lang="tr-TR">Cevabımı kafasında oturturken dudakları bir gülümsemeyle kıvrıldı. “Tamam, anlaştık.” Alaycı bir havayla güldü. “Üç top mu, Amerikan mı?”  </span></p>
			<p class="paragraf"><span class="CharOverride-12" xml:lang="tr-TR">“Amerikan lütfen. Diğerini bilmiyorum.”  </span></p>
			<p class="paragraf"><span class="CharOverride-12" xml:lang="tr-TR">Christian kitap raflarından birinin altındaki bir dolaptan büyük bir deri kutu çıkardı. İçinde kadifeye sarılı bilardo topları vardı. Topları hızlı ve becerikli hareketlerle çuhanın üzerine dizdi. Daha önce hiç bu kadar büyük bir bilardo masasında oynadığımı sanmıyordum. Bana bir isteka ve tebeşir verdi.  </span></p>
			<p class="paragraf"><span class="CharOverride-12" xml:lang="tr-TR">“Topları dağıtmak ister misin?” Yalandan nezaket gösteriyordu. Kendinden çok memnun, kazanacağını düşünüyordu.  </span></p>
			<p class="paragraf"><span class="CharOverride-12" xml:lang="tr-TR">“Tamam.” İstekanın ucunu tebeşirledim ve kirpiklerimin arasından Christian’a bakarak fazla tebeşiri üfledim. Beni seyrederken bakışları karanlıklaşmıştı.   </span></p>
			<p class="paragraf"><span class="CharOverride-12" xml:lang="tr-TR">Beyaz topa nişan alıp çabuk ve kararlı bir şekilde üçgenin tepesindeki topa öyle bir hızla vurdum ki bantlı top dönerek sağ üst deliğe daldı. Geri kalan toplar dağıldı.  </span></p>
			<p class="paragraf"><span class="CharOverride-12" xml:lang="tr-TR">Christian’a cilveli bir gülümsemeyle bakıp, masum bir tavır takınarak, “Bantlıları seçiyorum” dedim.  </span></p>
			<p class="paragraf"><span class="CharOverride-12" xml:lang="tr-TR">Nazikçe, “Nasıl istersen” dedi.  </span></p>
			<p class="paragraf"><span class="CharOverride-12" xml:lang="tr-TR">Sonraki üç topu da birbiri ardına ceplere soktum. İçimden dans ediyordum. Şu anda José’ye bana bilardo oynamayı ve iyi oynamayı öğrettiği için o kadar minnettardım ki. Christian hiçbir şey belli etmeden ifadesiz bir yüzle beni izliyordu ama keyfi kaçıyor gibiydi. Yeşil bantlıyı kıl payı kaçırdım.  </span></p>
			<p class="paragraf"><span class="CharOverride-12" xml:lang="tr-TR">“Biliyor musun Anastasia, burada bütün gün durup bilardo masasına yaslanıp uzanmanı izleyebilirim” dedi.  </span></p>
			<p class="paragraf"><span class="CharOverride-12" xml:lang="tr-TR">Kızardım. Neyse ki üzerimde kot pantolonum vardı. Sırıttı. Dikkatimi dağıtmaya çalışıyordu. </span><span class="CharOverride-13" xml:lang="tr-TR">Piç. </span><span class="CharOverride-12" xml:lang="tr-TR">Krem rengi kazağını başının üzerinden çıkararak sandalyenin üzerine fırlattı ve ilk atışını yapmak için ağır ağır yaklaşırken bana sırıttı.  </span></p>
			<p class="paragraf"><span class="CharOverride-12" xml:lang="tr-TR">Masaya iyice eğildi. Ağzım kurumuştu. </span><span class="CharOverride-13" xml:lang="tr-TR">Ah, ne demek istediğini anlıyordum. </span><span class="CharOverride-12" xml:lang="tr-TR">Dar kot pantolonu ve beyaz tişörtüyle o şekilde eğilen bir Christian... görmeye değer bir şeydi. Kafam iyice dağıldı. Dört topu hızla ceplere indirdi, sonra hata yapıp beyazı da soktu.  </span></p>
			<p class="paragraf"><span class="CharOverride-12" xml:lang="tr-TR">“Çok temel bir hata Bay Grey” diye takıldım.  </span></p>
			<p class="paragraf"><span class="CharOverride-12" xml:lang="tr-TR">Alaylı bir gülümsemeyle, “Ah Bayan Steele, ben sadece ahmak bir faniyim. Sanıyorum sizin sıranız” diyerek eliyle masayı gösterdi.  </span></p>
			<p class="paragraf"><span class="CharOverride-12" xml:lang="tr-TR">“Kaybetmeye çalışmıyorsun, değil mi?”  </span></p>
			<p class="paragraf"><span class="CharOverride-12" xml:lang="tr-TR">“Ah, hayır. Aklımdaki ödül için kazanmak istiyorum Anastasia.” Umursamazca omuz silkti. “Gerçi ben her zaman kazanmak isterim.”  </span></p>
			<p class="paragraf"><span class="CharOverride-12" xml:lang="tr-TR">Ona gözlerimi kısarak baktım. </span><span class="CharOverride-13" xml:lang="tr-TR">Tamam öyleyse...</span><span class="CharOverride-12" xml:lang="tr-TR"> Dekolteli mavi bluzumu giydiğime çok memnundum. Masanın etrafında yürüyüp her fırsatta iyice eğilerek Christian’a popomun ve göğüs çatalımın manzarasını sunuyordum. Bu oyunda ben de vardım. Ona göz attım.  </span></p>
			<p class="paragraf"><span class="CharOverride-12" xml:lang="tr-TR">Karanlık bakışlarla, “Ne yaptığını biliyorum” diye fısıldadı.   </span></p>
			<p class="paragraf"><span class="CharOverride-12" xml:lang="tr-TR">Başımı işveli bir edayla yana eğip elimi hafifçe kavradığım istekada yavaşça aşağı yukarı hareket ettirdim. Hemen, “Ah, ben sadece bir sonraki vuruşumu nereye yapacağıma karar vermeye çalışıyorum” diye geveledim.  </span></p>
			<p class="paragraf"><span class="CharOverride-12" xml:lang="tr-TR">Eğilip turuncu bantlı topa vurarak daha iyi bir pozisyona getirdim. Sonra tam Christian’ın önünde durup diğer topları masanın altından çıkardım. Masanın üzerine tamamen uzanarak sıradaki atışım için hiza aldım. Arkamda Christian’ın içine çektiği keskin nefesin sesini duydum ve tabii ki ıskaladım. </span><span class="CharOverride-13" xml:lang="tr-TR">Kahretsin.  </span></p>
			<p class="paragraf"><span class="CharOverride-12" xml:lang="tr-TR">Hâlâ masanın üzerine uzanmış durumdayken gelip tam arkama geçti ve elini popoma koydu. </span><span class="CharOverride-13" xml:lang="tr-TR">Hımm...   </span></p>
			<p class="paragraf"><span class="CharOverride-12" xml:lang="tr-TR">“Bunu bana sataşmak için mi sallayıp duruyorsunuz Bayan Steele?” Ve sert bir şaplak indirdi.  </span></p>
			<p class="paragraf"><span class="CharOverride-12" xml:lang="tr-TR">Nefesimi tuttum. “Evet” diye mırıldandım, çünkü bu doğruydu.  </span></p>
			<p class="paragraf"><span class="CharOverride-12" xml:lang="tr-TR">“Ne istediğine dikkat et bebek.”  </span></p>
			<p class="paragraf"><span class="CharOverride-12" xml:lang="tr-TR">Ben popomu ovuştururken o masanın diğer ucuna gidip eğilerek vuruşunu yaptı. Kırmızı topa vurup sol taraftaki cebe soktu. Sarıyı üst sağa sokmak için hiza aldı ama ıskaladı. Sırıttım.  </span></p>
			<p class="paragraf"><span class="CharOverride-12" xml:lang="tr-TR">“Bekle Kırmızı Oda, geliyoruz” diye sataştım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Kaşını hafifçe kaldırıp devam et der gibi işaret etti. Yeşil bantlıyı hemen halledip biraz da şansımın yardımıyla son turuncu bantlı topu da indirmeyi başardım.  </span></p>
			<p class="paragraf"><span class="CharOverride-12" xml:lang="tr-TR">Christian, “Deliğini seç” diye mırıldanırken sanki başka, daha karanlık ve yaramaz bir şeyden bahsediyor gibiydi.   </span></p>
			<p class="paragraf"><span class="CharOverride-12" xml:lang="tr-TR">“Üst sol.” Siyaha nişan aldım, vurdum ama kaçırdım. Masanın kenarından sekmişti. </span><span class="CharOverride-13" xml:lang="tr-TR">Hay lanet.   </span></p>
			<p class="paragraf"><span class="CharOverride-12" xml:lang="tr-TR">Christian hınzır bir gülümsemeyle masaya eğilip kalan iki topun hizasını kontrol etti. Esnek vücudunun masaya uzanışını izlerken resmen soluk soluğa kalmıştım. Doğrulup istekasını tebeşirlerken yanan gözlerle bana bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Eğer kazanırsam...”  </span></p>
			<p class="paragraf"><span class="CharOverride-13" xml:lang="tr-TR">Ah, evet?  </span></p>
			<p class="paragraf"><span class="CharOverride-12" xml:lang="tr-TR">“Sana bir temiz şaplak atıp sonra da bu bilardo masasının üzerinde seni becereceğim.”  </span></p>
			<p class="paragraf"><span class="CharOverride-13" xml:lang="tr-TR">Aman Tanrım</span><span class="CharOverride-12" xml:lang="tr-TR">. Göbek deliğimden aşağıda kalan her bir kas kasılıyordu.  </span></p>
			<p class="paragraf"><span class="CharOverride-12" xml:lang="tr-TR">“Üst sağ” diye mırıldanıp siyahı işaret etti ve eğilip vuruşunu yaptı.   </span></p>
		</div>
	</body>
</html>