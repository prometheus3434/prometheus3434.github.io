<html xmlns="http://www.w3.org/1999/xhtml">
	<head>
		<title>1-14</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-14" xml:lang="en-GB">On üçüncü bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt13.jpeg"/></span>        </p>
			<p class="paragraf"><span class="CharOverride-13" xml:lang="tr-TR">Lanet olsun.  </span></p>
			<p class="paragraf"><span class="CharOverride-12" xml:lang="tr-TR">Buradaydı; elinde bir silahla ve sinir bozucu boş gözlerle bana bakıyordu. Bilinçaltım düşüp bayıldı; kesinlikle ayılacağa da benzemiyordu.   </span></p>
			<p class="paragraf"><span class="CharOverride-12" xml:lang="tr-TR">Zihnim son sürat çalışırken gözlerimi kırpıştırarak Leila’ya bakıyordum. İçeri nasıl girmişti? Ethan neredeydi? Lanet olsun! Ethan neredeydi?  </span></p>
			<p class="paragraf"><span class="CharOverride-12" xml:lang="tr-TR">Kalbim soğuk, ürpertici bir hisle sıkışmıştı ve başımdaki her bir saç teli dehşetle diken diken olmuştu. Ya ona zarar verdiyse? Adrenalin ve kemiklerimi uyuşturan bir korku vücuduma yayılırken nefesim hızlandı. Kafamda aynı mantrayı tekrarlayıp duruyordum: </span><span class="CharOverride-13" xml:lang="tr-TR">Sakin ol, sakin ol</span><span class="CharOverride-12" xml:lang="tr-TR">...   </span></p>
			<p class="paragraf"><span class="CharOverride-12" xml:lang="tr-TR">Başını yana eğmiş, sanki sirkte bir ucubeymişim gibi beni inceliyordu. Tanrım, buradaki ucube ben değildim.  </span></p>
			<p class="paragraf"><span class="CharOverride-12" xml:lang="tr-TR">Gerçekte sadece bir saniye geçmiş olmasına rağmen bütün bunları algılamam bana sonsuz kadar uzun sürmüş gibi geliyordu. Leila’nın boş ifadesi değişmemişti, görüntüsü de daha önceki gibi hırpani ve bakımsızdı. Üzerinde hâlâ o pis trençkot vardı ve fena halde duşa ihtiyacı var gibi görünüyordu. Saçları yağlı ve cılızdı, kafasına yapışmıştı. Gözleriyse sönük kahverengiydi; perdelenmiş gibi, biraz şaşkın.  </span></p>
			<p class="paragraf"><span class="CharOverride-12" xml:lang="tr-TR">Ağzım kupkuru olmasına rağmen konuşmayı denedim. “Merhaba, Leila değil mi?” diye bir ses çıkardım. Gülümsedi ama bu gerçek bir gülümsemeden çok ağzının rahatsız edici kıpırtısından ibaret kaldı.  </span></p>
			<p class="paragraf"><span class="CharOverride-12" xml:lang="tr-TR">“Konuşuyor” diye fısıldadı. Sesi aynı anda yumuşak ve kabaydı, ürkütücü bir sesti.  </span></p>
			<p class="paragraf"><span class="CharOverride-12" xml:lang="tr-TR">Karşımda bir çocuk varmış gibi, “Evet, konuşuyorum” dedim. “Burada yalnız mısın?” Ethan neredeydi? Zarar görmüş olabileceğini düşününce kalbim gümbürdemeye başladı.  </span></p>
			<p class="paragraf"><span class="CharOverride-12" xml:lang="tr-TR">Yüzü o kadar asıldı ki hıçkırarak ağlamaya başlayacağını sandım bir an – çok perişan görünüyordu.   </span></p>
			<p class="paragraf"><span class="CharOverride-12" xml:lang="tr-TR">“Yalnız” diye fısıldadı. “Yalnız.” Bu tek kelimedeki üzüntünün derinliği içimi burktu. Ne demek istiyordu? Ben mi yalnızdım? O mu yalnızdı? Ethan’a zarar verdiği için mi yalnızdı? </span><span class="CharOverride-13" xml:lang="tr-TR">Ah... Hayır...</span><span class="CharOverride-12" xml:lang="tr-TR"> Gözyaşlarım akacak gibi olurken boğazıma sarılan boğucu korkuyla savaşmak zorundaydım.   </span></p>
			<p class="paragraf"><span class="CharOverride-12" xml:lang="tr-TR">“Burada ne yapıyorsun? Yardımcı olabilir miyim?” Boğazıma asılan korkuya rağmen kelimeler ağzımdan sakin, zararsız bir soru gibi dökülüyordu. Sorularımla iyice kafası karışmış gibi kaşlarını çattı. Ama bana saldırmaya kalkmadı. Silah tutan eli serbestti. Gerilen beynimi umursamamaya çalışarak başka bir taktik denedim.  </span></p>
			<p class="paragraf"><span class="CharOverride-12" xml:lang="tr-TR">“Çay ister misin?” Neden ona çay isteyip istemediğini soruyordum ki? Bu Ray’in her tür duygusal sorunla baş etme yöntemiydi ve uygunsuz bir yerde yüzeye çıkmıştı. Tanrım, şu anda beni görse çılgına dönerdi. Ordu eğitimi devreye girer ve Leila’yı hemen etkisiz hale getirirdi. Silahı tam olarak bana doğrultmuyordu. Belki hareket edebilirdim. Başını salladı ve sanki boynunu esnetirmiş gibi sırayla iki yana yatırdı.   </span></p>
			<p class="paragraf"><span class="CharOverride-12" xml:lang="tr-TR">Nefesimi düzene koymak için ciğerlerime hava doldurup mutfak adasına doğru yürüdüm. Ne yapmak istediğimi tam anlayamamış gibi kaşlarını çattı ve benimle yine yüz yüze gelecek şekilde hafifçe döndü. Su ısıtıcısına uzanıp musluktan titreyen ellerle su doldurdum. Hareket ettikçe nefesim düzeliyordu. Evet, beni öldürmek isteseydi şimdiye kadar çoktan vurmuştu. Beni dalgın, muzip bir merakla izliyordu. Su ısıtıcısını çalıştırırken aklım Ethan’daydı. Yaralı mıydı? Onu bağlamış mıydı?  </span></p>
			<p class="paragraf"><span class="CharOverride-12" xml:lang="tr-TR">“Evde başka kimse var mı?” diye çekine çekine sordum.  </span></p>
			<p class="paragraf"><span class="CharOverride-12" xml:lang="tr-TR">Başını diğer tarafa yatırdı ve sağ eliyle –silahı tutmayan eliyle– yağlı uzun saçından bir tutam kavrayıp kıvırmaya başladı; oynuyor, çekiyor, büküyordu. Bir tik olduğu belliydi. Her ne kadar kafam bununla meşgul olsa da bana ne kadar benzediğine bir kez daha şaşırdım. Cevap bekleyerek nefesimi tuttum. Endişem neredeyse katlanılmaz hale gelmişti.   </span></p>
			<p class="paragraf"><span class="CharOverride-12" xml:lang="tr-TR">“Yalnız. Yapayalnız” diye mırıldandı. Rahatladım. Belki Ethan burada değildi. Rahatlayınca biraz güç gelmişti.   </span></p>
			<p class="paragraf"><span class="CharOverride-12" xml:lang="tr-TR">“Çay veya kahve istemediğinden emin misin?”  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Susamadım” dedi ve bana doğru temkinli bir adım attı. Hissettiğim güç buharlaşıyordu. Lanet olsun! Yine damarlarımı dolduran korku her yerime yayılıyordu. Nefes nefeseydim. Buna rağmen cesur ötesi bir hareketle dönüp dolaptan iki fincan aldım.  </span></p>
			<p class="paragraf"><span class="CharOverride-12" xml:lang="tr-TR">Sanki bir çocuğun melodili tonlamasıyla, “Sende, bende olmayan ne var?” diye sordu.   </span></p>
			<p class="paragraf"><span class="CharOverride-12" xml:lang="tr-TR">Elimden geldiğince yumuşak bir sesle, “Ne demek istiyorsun Leila?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Efendi –Bay Grey– ona ilk adıyla seslenmene izin veriyor.”  </span></p>
			<p class="paragraf"><span class="CharOverride-12" xml:lang="tr-TR">“Ben onun kölesi değilim Leila. Şey... Efendi benim o rolü üstlenmek için yetersiz ve kabiliyetsiz olduğumu kabul ediyor.”  </span></p>
			<p class="paragraf"><span class="CharOverride-12" xml:lang="tr-TR">Başını diğer yana eğdi. Bu son derece sinir bozucu ve hiç de normal olmayan bir hareketti.   </span></p>
			<p class="paragraf"><span class="CharOverride-12" xml:lang="tr-TR">“Ye-ter-siz.” Tekrarlayarak sanki kelimenin dilinde duruşunu test ediyordu. “Ama Efendi mutlu. Onu gördüm. Kahkaha atıyor ve gülümsüyor. Bu tepkileri nadirdir... çok nadirdir.”  </span></p>
			<p class="paragraf"><span class="CharOverride-13" xml:lang="tr-TR">Ah.  </span></p>
			<p class="paragraf"><span class="CharOverride-12" xml:lang="tr-TR">“Bana benziyorsun.” Leila beni şaşırtarak çark etti. Gözleri sanki ilk defa bana odaklanıyormuş gibi. “Efendi bize benzeyen itaatkâr tipleri sever. Diğerleri, hepsi aynı... hepsi aynı... ama yatağında uyuyan sensin. Seni gördüm.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun!</span><span class="CharOverride-12" xml:lang="tr-TR"> Gerçekten odadaymış. Hayal görmemişim.  </span></p>
			<p class="paragraf"><span class="CharOverride-12" xml:lang="tr-TR">“Beni onun yatağında mı gördün?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Ben hiç Efendi’nin yatağında uyumadım” diye mırıldandı. Öbür dünyadan gelmiş bir hayalete benziyordu. Yarı insan. Çok zayıf görünüyordu ve elinde silah olmasına rağmen ona karşı acıma duygusuyla doldum. Ellerini silahın etrafında kıpırdatınca gözlerim yuvalarından fırlayacak kadar açıldı.   </span></p>
			<p class="paragraf"><span class="CharOverride-12" xml:lang="tr-TR">“Efendi neden böyle seviyor? Aklıma bir şey geliyor... bir şey... Efendi karanlık... Efendi karanlık bir adam ama onu seviyorum.”  </span></p>
			<p class="paragraf"><span class="CharOverride-13" xml:lang="tr-TR">Hayır, hayır, değil. </span><span class="CharOverride-12" xml:lang="tr-TR">İçten içe sinirlenmiştim. O karanlık değildi. O iyi bir adamdı ve karanlıkta değildi. Benimle birlikte aydınlık tarafa geçmişti. Şimdi de bu kadın, onu sevdiği gibi yanlış bir düşünceyle karanlığa onu geri çekmeye çalışıyordu.  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Leila, silahı bana vermek ister misin?” diye sordum. Silahı sıkıca kavrayıp göğsüne bastırdı.  </span></p>
			<p class="paragraf"><span class="CharOverride-12" xml:lang="tr-TR">“O benim. Kalan tek şeyim o.” Silahı okşadı. “Sevgilisine kavuşabilmesi için.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun!</span><span class="CharOverride-12" xml:lang="tr-TR"> Hangi sevgili – Christian mı? Sanki mideme bir yumruk yemiştim. Nerede kaldığımı merak edip birazdan buraya geleceğini biliyordum. Onu vurmayı mı düşünüyordu? O kadar korkunç bir düşünceydi ki boğazımda canımı acıtan bir yumruyla neredeyse boğulacak gibiydim. Midem korkuyla kasılmıştı.  </span></p>
			<p class="paragraf"><span class="CharOverride-12" xml:lang="tr-TR">Tam o sırada kapı hızla açıldı. Christian, arkasında Taylor’la kapı eşiğindeydi.  </span></p>
			<p class="paragraf"><span class="CharOverride-12" xml:lang="tr-TR">Christian beni anlık bir bakışla baştan aşağı süzdü. Bakışlarında o belli belirsiz rahatlama ifadesini yakalayabilmiştim. Ama Leila’ya dönünce o rahatlık kayboldu. Bakışlarını hiç kaçırmadan dosdoğru Leila’ya odaklandı. Ona gözlerinde daha önce hiç görmediğim kadar yoğun bir ifadeyle bakıyordu. Kocaman açtığı parlayan gözlerinde vahşi, öfkeli ve korku dolu bir bakış vardı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-13" xml:lang="tr-TR">Ah, hayır... Ah, hayır...  </span></p>
			<p class="paragraf"><span class="CharOverride-12" xml:lang="tr-TR">Leila’nın gözleri büyüdü ve bir an aklı yerine gelmiş gibi göründü. Silahı bir kez daha sıkıca kavrayarak gözlerini hızla kırpıştırdı.  </span></p>
			<p class="paragraf"><span class="CharOverride-12" xml:lang="tr-TR">Nefesim boğazımda tıkanıp kalmıştı; kalbim öyle gürültüyle atıyordu ki pompalanan kanımın sesini kulaklarımda duyabiliyordum. </span><span class="CharOverride-13" xml:lang="tr-TR">Hayır, hayır, hayır!  </span></p>
			<p class="paragraf"><span class="CharOverride-12" xml:lang="tr-TR">Hayatım tehlikeli bir şekilde bu zavallı, arızalı kadının ellerinde sallanıyordu. Ateş edecek miydi? İkimize birden mi? Sadece Christian’a mı? Aklımdan geçenlerle felce uğramış gibi kalakalmıştım.  </span></p>
			<p class="paragraf"><span class="CharOverride-12" xml:lang="tr-TR">Ama sanki akmadan etrafımızda asılıp kalan, sonsuzluk gibi gelen bir zaman sonra başını hafifçe kaldırıp uzun kirpikleri arasından buz gibi bir ifadeyle Christian’a baktı.  </span></p>
			<p class="paragraf"><span class="CharOverride-12" xml:lang="tr-TR">Christian Taylor’a yerinde kalmasını işaret etmek için elini kaldırdı. Taylor’ın bembeyaz kesilmiş suratı hırsını ele veriyordu. Onu hiç böyle görmemiştim. Yine de Christian ve Leila kilitlenmiş halde birbirlerine bakarken yerinden kıpırdamadı.  </span></p>
			<p class="paragraf"><span class="CharOverride-12" xml:lang="tr-TR">Nefesimi tuttuğumu fark ettim. Leila ne yapacaktı? Christian ne yapacaktı? Ama sadece birbirlerine bakmaya devam ediyorlardı. Christian’ın gözlerinde isim veremediğim tuhaf bir ifade vardı. Acıma olabilirdi; korku, ilgi... yoksa aşk mı? Hayır, lütfen aşk olmasın!  </span></p>
			<p class="paragraf"><span class="CharOverride-12" xml:lang="tr-TR">Christian, Leila’nın gözlerine neredeyse delecek gibi dimdik bakıyordu ve işkence gibi gelen bir yavaşlıkla evdeki atmosfer değişiyordu. Gerilim o kadar artmıştı ki aralarındaki bağı, elektriği hissedebiliyordum.  </span></p>
			<p class="paragraf"><span class="CharOverride-12" xml:lang="tr-TR">Hayır! Birden sanki işlerine burnunu sokan benmişim, birbirlerine kilitlendikleri şu anda sanki davetsiz bir misafirmişim gibi hissettim kendimi. Bir yabancıydım; kapalı perdeler arasındaki yasak, samimi bir sahneyi gözetleyen bir röntgenciydim.   </span></p>
			<p class="paragraf"><span class="CharOverride-12" xml:lang="tr-TR">Christian’ın yoğun bakışları daha da kıvılcımlanmış, duruşu hafifçe değişmişti. Şimdi daha uzun, daha yapılı, soğuk ve mesafeli görünüyordu. Bu halini biliyordum. Onu daha önce böyle görmüştüm – oyun odasında.  </span></p>
			<p class="paragraf"><span class="CharOverride-12" xml:lang="tr-TR">Tüylerim yine diken diken oldu. Bu Hâkim Christian’dı ve bu hali içinde çok rahat görünüyordu. Bu rol için doğmuş ya da yaratılmış gibiydi. Bilmiyordum ama buruk bir kalp ve bulanan bir mideyle Leila’nın tepkilerini izliyordum. Dudakları aralanıp nefesi hızlanırken yanaklarına ilk kez renk geldi. </span><span class="CharOverride-13" xml:lang="tr-TR">Hayır!</span><span class="CharOverride-12" xml:lang="tr-TR"> Geçmişine böyle istemeden tanık olmak eziyet gibi geliyordu.  </span></p>
			<p class="paragraf"><span class="CharOverride-12" xml:lang="tr-TR">Sonunda Christian sadece ağzını oynatarak bir kelime söyledi. Ne olduğunu anlamamıştım ama Leila üzerinde anında etkili olmuştu: Dizlerinin üstüne çöküp başını eğdi. Silah elinden düşüp ahşap zeminde sekti. </span><span class="CharOverride-13" xml:lang="tr-TR">Siktir!  </span></p>
			<p class="paragraf"><span class="CharOverride-12" xml:lang="tr-TR">Christian sakin adımlarla düştüğü yere yürüyüp zarifçe eğilerek silahı aldı. Pek saklayamadığı bir tiksintiyle bakarak ceketinin cebine soktu. Mutfak adasının yanında itaatkâr bir şekilde diz çökmüş halde duran Leila’ya döndü.  </span></p>
			<p class="paragraf"><span class="CharOverride-12" xml:lang="tr-TR">“Anastasia, Taylor’la git” diye emretti. Taylor kapının eşiğine gidip bana baktı.  </span></p>
			<p class="paragraf"><span class="CharOverride-12" xml:lang="tr-TR">“Ethan” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Aşağıda.” Gözlerini Leila’dan hiç ayırmadan duygusuz bir sesle cevap verdi.  </span></p>
			<p class="paragraf"><span class="CharOverride-12" xml:lang="tr-TR">Aşağıdaydı. Burada değildi. Ethan iyiydi. Vücuduma hızla bir rahatlama yayıldı ve bir an için bayılacağımı sandım.  </span></p>
			<p class="paragraf"><span class="CharOverride-12" xml:lang="tr-TR">“Anastasia.” Christian’ın sesi sert bir uyarı gibiydi.  </span></p>
			<p class="paragraf"><span class="CharOverride-12" xml:lang="tr-TR">Ona bakarak gözlerimi kırpıştırdım, sanki birden hareket kabiliyetimi yitirmiştim. Onu bırakmak istemiyordum – onunla bırakmak istemiyordum. Leila’nın yanına gitti. Şimdi Leila ayaklarının dibinde diz çökmüş halde duruyordu. Korumacı bir tavırla üzerine eğildi. Leila öyle kıpırtısız duruyordu ki olağandışıydı. Gözlerimi ikisinden, birlikte hallerinden alamıyordum.  </span></p>
			<p class="paragraf"><span class="CharOverride-12" xml:lang="tr-TR">“Tanrı aşkına Anastasia, hayatında bir kez olsun söyleneni yap ve git!” Christian’ın öfkeli bakışları gözlerime kilitlendi; sesi kırık buz parçaları gibiydi. Sakin, dikkatli sözlerinin altındaki öfke, elle tutulacak kadar belirgindi.   </span></p>
			<p class="paragraf"><span class="CharOverride-12" xml:lang="tr-TR">Bana mı kızgındı? Olamaz. Lütfen olmasın! Sanki bana sert bir tokat atmış gibi hissediyordum. Neden onunla kalmak istiyordu ki?  </span></p>
			<p class="paragraf"><span class="CharOverride-12" xml:lang="tr-TR">“Taylor. Bayan Steele’i aşağı götür. Hemen.”  </span></p>
			<p class="paragraf"><span class="CharOverride-12" xml:lang="tr-TR">Ben Christian’a bakakalmış bir haldeyken Taylor başını salladı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Neden?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Git. Eve dön.” Buz gibi bakışları içimi yakıyordu. “Leila’yla yalnız kalmam gerek.” Bunu üzerine basa basa söylemişti.  </span></p>
			<p class="paragraf"><span class="CharOverride-12" xml:lang="tr-TR">Sanırım bir tür mesaj vermeye çalışıyordu ama öylesine dağılmıştım ki emin olamıyordum. Leila’ya bakınca dudaklarında çok küçük bir gülümseme görür gibi oldum ama onun dışında tamamen tepkisiz duruyordu. Tam bir itaatkâr. </span><span class="CharOverride-13" xml:lang="tr-TR">Lanet olsun!</span><span class="CharOverride-12" xml:lang="tr-TR"> Kalbim buz kesmişti.  </span></p>
			<p class="paragraf"><span class="CharOverride-12" xml:lang="tr-TR">İhtiyaç duyduğu şey buydu. Bundan hoşlanıyordu. </span><span class="CharOverride-13" xml:lang="tr-TR">Hayır!</span><span class="CharOverride-12" xml:lang="tr-TR"> Acı bir çığlık atmak istiyordum.  </span></p>
			<p class="paragraf"><span class="CharOverride-12" xml:lang="tr-TR">“Bayan Steele. Ana.” Taylor beni teşvik etmeye çalışır gibi elini uzattı. Gözlerimin önündeki korkunç manzara karşısında kıpırdayamıyordum. Bu manzara en büyük korkularımı doğruluyordu ve güvensizlik duygumla oynuyordu. Christian ve Leila birlikte – Efendi ve kölesi.  </span></p>
			<p class="paragraf"><span class="CharOverride-12" xml:lang="tr-TR">Christian, “Taylor” diye üsteleyince Taylor eğilip beni kucaklayıverdi. Çıkarken son gördüğüm, Christian’ın yumuşak sözler mırıldanarak Leila’nın başını okşayışı oldu.  </span></p>
			<p class="paragraf"><span class="CharOverride-13" xml:lang="tr-TR">Hayır!  </span></p>
			<p class="paragraf"><span class="CharOverride-12" xml:lang="tr-TR">Taylor beni merdivenlerden aşağı taşırken son on dakika içinde olup biteni anlamaya çalışarak külçe gibi kollarında yatıyordum. Yoksa daha mı uzun sürmüştü? Daha mı kısaydı? Zaman kavramı beni terk etmişti.  </span></p>
			<p class="paragraf"><span class="CharOverride-12" xml:lang="tr-TR">Christian ve Leila, Leila ve Christian... birlikte? Şu anda onunla ne yapıyordu?  </span></p>
			<p class="paragraf"><span class="CharOverride-12" xml:lang="tr-TR">“Tanrım, Ana! Neler oluyor burada?”  </span></p>
			<p class="paragraf"><span class="CharOverride-12" xml:lang="tr-TR">Büyük çantası hâlâ omzunda, küçük lobide volta atan Ethan’ı görünce rahatladım. </span><span class="CharOverride-13" xml:lang="tr-TR">Ah, Tanrı’ya şükür bir şeyi yok! </span><span class="CharOverride-12" xml:lang="tr-TR">Taylor beni yere indirince kendimi resmen Ethan’ın kollarına atıp boynuna sarıldım.  </span></p>
			<p class="paragraf"><span class="CharOverride-12" xml:lang="tr-TR">“Ethan. Ah, Tanrı’ya şükür!” Ona sımsıkı sarıldım. O kadar endişeliydim ki kısa bir an yukarıda olup bitenlerle ilgili paniğimden sıyrılmanın rahatlamasını yaşadım.  </span></p>
			<p class="paragraf"><span class="CharOverride-12" xml:lang="tr-TR">“Neler oluyor Ana? Bu adam kim?”  </span></p>
			<p class="paragraf"><span class="CharOverride-12" xml:lang="tr-TR">“Ah, affedersin Ethan, bu Taylor. Christian’la çalışıyor. Taylor, bu Ethan, ev arkadaşımın ağabeyi.”  </span></p>
			<p class="paragraf"><span class="CharOverride-12" xml:lang="tr-TR">Birbirlerini başlarıyla selamladılar.  </span></p>
			<p class="paragraf"><span class="CharOverride-12" xml:lang="tr-TR">“Ana, yukarıda neler oluyor? Çantamdan evin anahtarlarını çıkarırken birden bu adamlar ortaya çıkıp anahtarları benden aldılar. Biri Christian’dı...” Sesi giderek alçalıyordu.  </span></p>
			<p class="paragraf"><span class="CharOverride-12" xml:lang="tr-TR">“Geciktin... Tanrı’ya şükür.”  </span></p>
			<p class="paragraf"><span class="CharOverride-12" xml:lang="tr-TR">“Evet. Pullman’dan bir arkadaşımla buluşmuştum; birer içki içtik. Yukarıda neler oluyor?”  </span></p>
			<p class="paragraf"><span class="CharOverride-12" xml:lang="tr-TR">“Bir kız, Christian’ın eskilerinden. Bizim evde. Aklını yitirmiş ve Christian da...” Sesim çatallaşırken gözyaşlarım gözlerime birikiyordu.  </span></p>
			<p class="paragraf"><span class="CharOverride-12" xml:lang="tr-TR">Ethan, “Hey” diye fısıldayarak beni bir kez daha kendine çekti. “Polisi arayan oldu mu?”  </span></p>
			<p class="paragraf"><span class="CharOverride-12" xml:lang="tr-TR">“Hayır, öyle bir şey değil.” Göğsüne yaslanmış halde hıçkırıyordum ve işte başlıyordu. Gözyaşlarımı durduramıyordum. Az önceki olayların gerilimi gözyaşlarımla beraber akıyordu. Ethan bana daha sıkı sarıldı ama şaşkınlığını hissedebiliyordum.  </span></p>
			<p class="paragraf"><span class="CharOverride-12" xml:lang="tr-TR">“Hey, Ana, gel gidip bir şeyler içelim.” Tuhaf bir şekilde sırtımı sıvazlıyordu. Birden ben de kendimi tuhaf hissederek utandım. Açıkçası, şu anda yalnız kalmak istiyordum. Ama başımı sallayarak teklifini kabul ettim. Buradan, yukarıda her ne oluyorsa ondan uzaklaşmak istiyordum.  </span></p>
			<p class="paragraf"><span class="CharOverride-12" xml:lang="tr-TR">Taylor’a döndüm.  </span></p>
			<p class="paragraf"><span class="CharOverride-12" xml:lang="tr-TR">Gözyaşları içinde, elimin tersiyle burnumu silerek, “Evi kontrol etmiş miydiniz?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Bu öğleden sonra.” Taylor özür diler gibi omuz silkerek bana bir mendil uzattı.</span><span class="CharOverride-12" xml:lang="tr-TR"> Perişan görünüyordu. “Üzgünüm Ana” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım. Tanrım, öyle suçlu görünüyordu ki. Daha kötü hissetmesini istemiyordum.  </span></p>
			<p class="paragraf"><span class="CharOverride-12" xml:lang="tr-TR">Yüzünü asarak, “Bizi atlatma konusunda esrarengiz bir yeteneği var sanki” diye ekledi.  </span></p>
			<p class="paragraf"><span class="CharOverride-12" xml:lang="tr-TR">“Ethan’la bir şeyler içeceğiz, sonra Escala’ya döneriz.” Gözlerimi sildim.  </span></p>
			<p class="paragraf"><span class="CharOverride-12" xml:lang="tr-TR">Taylor huzursuz bir şekilde ağırlığını bir bacağından diğerine verdi. Sakin bir sesle, “Bay Grey eve dönmenizi istedi” dedi.  </span></p>
			<p class="paragraf"><span class="CharOverride-12" xml:lang="tr-TR">“Eh, şu an Leila’nın nerede olduğunu biliyoruz.” Sesimdeki tatsız tonu saklayamıyordum. “Artık bu kadar güvenlik önlemine gerek yok. Christian’a onunla sonra görüşeceğimizi söyle.”  </span></p>
			<p class="paragraf"><span class="CharOverride-12" xml:lang="tr-TR">Taylor bir şey söylemek için ağzını açtı ama akıllılık edip tekrar kapattı.   </span></p>
			<p class="paragraf"><span class="CharOverride-12" xml:lang="tr-TR">Ethan’a, “Çantanı Taylor’a bırakmak ister misin?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Hayır, yanımda kalsın, teşekkürler.”  </span></p>
			<p class="paragraf"><span class="CharOverride-12" xml:lang="tr-TR">Ethan, Taylor’ı başıyla selamlayıp bana geçmem için yol verdi. Çantamı Audi’de bıraktığımı hatırladım ama artık çok geçti. Üzerimde hiçbir şey yoktu.  </span></p>
			<p class="paragraf"><span class="CharOverride-12" xml:lang="tr-TR">“Çantam...”  </span></p>
			<p class="paragraf"><span class="CharOverride-12" xml:lang="tr-TR">Ethan endişeli bir yüzle, “Merak etme” diye mırıldandı. “Sorun yok, benden.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Sokağın karşısında bir bar seçip pencere kenarındaki ahşap bar taburelerine oturduk. Neler olduğunu, kimin geldiğini ve daha önemlisi kimin gittiğini görmek istiyordum. Ethan bana bir şişe bira uzattı.  </span></p>
			<p class="paragraf"><span class="CharOverride-12" xml:lang="tr-TR">“Eski sevgili sorunu mu?” diye nazik bir sesle sordu.  </span></p>
			<p class="paragraf"><span class="CharOverride-12" xml:lang="tr-TR">Birden savunmaya geçip, “Ondan biraz daha karmaşık” diye geveledim. Bu konuda konuşamazdım; bir gizlilik anlaşması imzalamıştım İlk defa bu gerçeğe ve Christian’ın sözleşmeyi feshetmemiş olmasına gerçekten içerlemiştim.  </span></p>
			<p class="paragraf"><span class="CharOverride-12" xml:lang="tr-TR">Ethan nezaketle, “Vaktim var” dedi ve birasından büyük bir yudum aldı.  </span></p>
			<p class="paragraf"><span class="CharOverride-12" xml:lang="tr-TR">“Yıllar öncesinden bir eski sevgili. Bir adam için kocasını bırakmış. Birkaç hafta önce adam trafik kazasında ölmüş ve şimdi de Christian’ın peşine düştü.” Omuz silktim. İşte. Pek bir şey ele vermemiştim.  </span></p>
			<p class="paragraf"><span class="CharOverride-12" xml:lang="tr-TR">“Peşine mi düşmüş?”  </span></p>
			<p class="paragraf"><span class="CharOverride-12" xml:lang="tr-TR">“Silahı vardı.”  </span></p>
			<p class="paragraf"><span class="CharOverride-12" xml:lang="tr-TR">“Hassiktir!”  </span></p>
			<p class="paragraf"><span class="CharOverride-12" xml:lang="tr-TR">“Ama kimseyi silahla tehdit etmedi. Sanırım kendine zarar verecekti. Ama senin için bu yüzden çok endişelendim. Evde olup olmadığını bilmiyordum.”  </span></p>
			<p class="paragraf"><span class="CharOverride-12" xml:lang="tr-TR">“Anladım. Galiba kafayı yemiş.”  </span></p>
			<p class="paragraf"><span class="CharOverride-12" xml:lang="tr-TR">“Evet, öyle.”  </span></p>
			<p class="paragraf"><span class="CharOverride-12" xml:lang="tr-TR">“Peki şimdi Christian onunla ne yapıyor?”  </span></p>
			<p class="paragraf"><span class="CharOverride-12" xml:lang="tr-TR">Yüzümdeki kan çekilirken midem ağzıma geldi. “Bilmiyorum” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Ethan’ın gözleri açıldı – sonunda anlamıştı.  </span></p>
			<p class="paragraf"><span class="CharOverride-12" xml:lang="tr-TR">Asıl sorunum buydu. Ne halt ediyorlardı? Umarım konuşuyorlardı. Sadece konuşuyorlardı. Ama zihnimde tek canlanan şey, saçlarını şefkatle okşayan elleriydi.  </span></p>
			<p class="paragraf"><span class="CharOverride-13" xml:lang="tr-TR">Kız aklını kaybetmiş ve Christian da ona önem veriyor, hepsi bu,</span><span class="CharOverride-12" xml:lang="tr-TR"> diyordu mantığım. Ama zihnimin gerisinde bilinçaltım mutsuzlukla başını sallıyordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Bundan fazlası vardı. Leila onun ihtiyaçlarını benim yapamayacağım şekilde gideriyordu. Bu düşünce beni kahrediyordu.   </span></p>
			<p class="paragraf"><span class="CharOverride-12" xml:lang="tr-TR">Son birkaç gündür yaşadıklarımıza odaklanmaya çalıştım – aşkını ilan etmesi, flörtöz esprileri, oyunculuğu. Ama Elena’nın sözleri aklımdan çıkmıyordu. Kulak misafirlerinin sonu bu olurdu işte.  </span></p>
			<p class="paragraf"><span class="CharOverride-13" xml:lang="tr-TR">Özlemiyor musun... oyun odanı?  </span></p>
			<p class="paragraf"><span class="CharOverride-12" xml:lang="tr-TR">Biramı rekor sayılabilecek kadar kısa sürede bitirdim. Ethan hemen bir tane daha getirdi. Şu anda pek eğlenceli bir arkadaş sayılmazdım ama nezaket gösterip benimle kalmıştı. Konuşuyor, neşelendirmeye çalışıyordu. Barbados’tan, Kate ve Elliot’ın antikalıklarından bahsetmesi kafamı dağıtmak için çok iyi geliyordu. Ama hepsi buydu – sadece biraz dağılıyordu.   </span></p>
			<p class="paragraf"><span class="CharOverride-12" xml:lang="tr-TR">Aklım, kalbim, ruhum hâlâ evde Elli Ton ve eskiden kölesi olan o kadınla birlikteydi. Onu hâlâ sevdiğini düşünen bir kadın. Bana benzeyen bir kadın.  </span></p>
			<p class="paragraf"><span class="CharOverride-12" xml:lang="tr-TR">Üçüncü biramızı içerken siyah camlı büyük bir araba Audi’nin yanına park etti. Arabadan inenin Dr. Flynn olduğunu çıkarabilmiştim. Yanında da uçuk mavi hemşire önlüğüne benzer bir şey giymiş bir kadın vardı. Taylor onları binanın kapısında karşıladı.  </span></p>
			<p class="paragraf"><span class="CharOverride-12" xml:lang="tr-TR">Ethan, “O kim?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Adı Dr. Flynn. Christian onu tanıyor.”  </span></p>
			<p class="paragraf"><span class="CharOverride-12" xml:lang="tr-TR">“Ne tür bir doktor?”  </span></p>
			<p class="paragraf"><span class="CharOverride-12" xml:lang="tr-TR">“Psikiyatr.”  </span></p>
			<p class="paragraf"><span class="CharOverride-12" xml:lang="tr-TR">“Ah.”  </span></p>
			<p class="paragraf"><span class="CharOverride-12" xml:lang="tr-TR">İzlemeye devam ettik. Birkaç dakika sonra geri döndüler. Christian, bir battaniyeye sarınmış Leila’yı kucağında taşıyordu. </span><span class="CharOverride-13" xml:lang="tr-TR">Ne? </span><span class="CharOverride-12" xml:lang="tr-TR">Büyük arabaya binerlerken dehşet içinde onları izledim ve biner binmez hızla uzaklaştılar.  </span></p>
			<p class="paragraf"><span class="CharOverride-12" xml:lang="tr-TR">Ethan bana anlayışla baktı; kendimi terk edilmiş, tamamen perişan hissediyordum.  </span></p>
			<p class="paragraf"><span class="CharOverride-12" xml:lang="tr-TR">Cılız bir sesle Ethan’a, “Biraz daha sert bir şey alabilir miyim?” dedim.  </span></p>
			<p class="paragraf"><span class="CharOverride-12" xml:lang="tr-TR">“Tabii. Ne istersin?”  </span></p>
			<p class="paragraf"><span class="CharOverride-12" xml:lang="tr-TR">“Brendi. Lütfen.”  </span></p>
			<p class="paragraf"><span class="CharOverride-12" xml:lang="tr-TR">Ethan başını sallayıp bara gitti. Pencereden binanın kapısına baktım. Birkaç dakika sonra Taylor çıkıp Audi’ye bindi ve Escala’ya... ya da Christian’ın yanına gitmek üzere yola çıktı. Nereye bilmiyordum.  </span></p>
			<p class="paragraf"><span class="CharOverride-12" xml:lang="tr-TR">Ethan kocaman brendi kadehini önüme koydu.  </span></p>
			<p class="paragraf"><span class="CharOverride-12" xml:lang="tr-TR">“Hadi Steele. Sarhoş olalım.”  </span></p>
			<p class="paragraf"><span class="CharOverride-12" xml:lang="tr-TR">Bir süredir aldığım en iyi teklif buymuş gibi gelmişti. Kadehlerimizi tokuşturduk ve kehribar rengi, boğaz yakan sıvıdan büyük bir yudum aldım. Alkolün ateşi, kalbimde filizlenen korkunç acıdan aklımı biraz uzaklaştırıyordu.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Saat geçti ve kafam bulanıktı. Anahtarımız olmadığı için eve giremiyorduk. Ethan benimle Escala’ya yürümekte ısrar etti ama kalmayacaktı. Daha önce bir şeyler içtiği arkadaşını aramıştı ve onunla buluşacaktı.  </span></p>
			<p class="paragraf"><span class="CharOverride-12" xml:lang="tr-TR">“Demek imparator burada yaşıyor.” Etkilenmiş gibi dişlerinin arasından bir ıslık çaldı.   </span></p>
			<p class="paragraf"><span class="CharOverride-12" xml:lang="tr-TR">Başımı salladım.  </span></p>
			<p class="paragraf"><span class="CharOverride-12" xml:lang="tr-TR">“Seninle gelmemi istemediğinden emin misin?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Hayır, bununla yüzleşmem gerek, belki de doğrudan yatağa giderim.”  </span></p>
			<p class="paragraf"><span class="CharOverride-12" xml:lang="tr-TR">“Yarın görüşür müyüz?”  </span></p>
			<p class="paragraf"><span class="CharOverride-12" xml:lang="tr-TR">“Evet. Teşekkürler Ethan.” Ona sarıldım.  </span></p>
			<p class="paragraf"><span class="CharOverride-12" xml:lang="tr-TR">Kulağıma eğilip, “Sen halledersin Steele” diye mırıldandı. Beni bıraktı ve binaya girmemi bekledi.  </span></p>
			<p class="paragraf"><span class="CharOverride-12" xml:lang="tr-TR">“Kaçtım” diye seslendi. Ona cılız bir gülümsemeyle el sallayıp asansörü çağırdım.  </span></p>
			<p class="paragraf"><span class="CharOverride-12" xml:lang="tr-TR">Asansörden çıkıp Christian’ın evine girdim. Taylor karşılamadı beni; bu normal değildi. Kanatlı kapıları açıp salona girdim. Christian telefonla konuşarak piyanonun yanında volta atıyordu.  </span></p>
			<p class="paragraf"><span class="CharOverride-12" xml:lang="tr-TR">“Geldi” diye çıkıştı. Telefonu kapatırken dönüp öfkeyle bana baktı. “Nerede kaldın?” diye kükredi ama bana doğru bir hamle yapmadı.  </span></p>
			<p class="paragraf"><span class="CharOverride-12" xml:lang="tr-TR">Bana kızgın mıydı? Kaçık eski kız arkadaşıyla kim bilir ne kadar zaman geçiren oydu, bana mı kızıyordu?  </span></p>
			<p class="paragraf"><span class="CharOverride-12" xml:lang="tr-TR">Şaşırarak, “İçki mi içtin?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Biraz.” O kadar belli olduğunu düşünmüyordum.  </span></p>
			<p class="paragraf"><span class="CharOverride-12" xml:lang="tr-TR">Nefesini tutup elini saçına attı. “Sana buraya dönmeni söylemiştim.” Sakin bir sesle konuşmaya çalışıyordu. “Saat onu çeyrek geçiyor. Endişelendim.”  </span></p>
			<p class="paragraf"><span class="CharOverride-12" xml:lang="tr-TR">“Sen eski sevgilinle ilgilenirken Ethan’la bir ya da üç içki içmeye gittim” diye tersledim. “Onun yanında ne kadar kalacağını bilmiyordum.”  </span></p>
			<p class="paragraf"><span class="CharOverride-12" xml:lang="tr-TR">Gözlerini kısarak bana doğru birkaç adım atıp sonra durdu.  </span></p>
			<p class="paragraf"><span class="CharOverride-12" xml:lang="tr-TR">“Neden böyle söylüyorsun?”  </span></p>
			<p class="paragraf"><span class="CharOverride-12" xml:lang="tr-TR">Omuz silkip gözlerimi ellerime indirdim.  </span></p>
			<p class="paragraf"><span class="CharOverride-12" xml:lang="tr-TR">“Ana, sorun ne?” Ve ilk kez sesinde öfkeden başka bir şey duyuyordum. Ne? Korku mu?  </span></p>
			<p class="paragraf"><span class="CharOverride-12" xml:lang="tr-TR">Ne söylemek istediğimi düşünmeye çalışarak yutkundum. Başımı kaldırıp ona bakarak, “Leila nerede?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Yüzümü inceleyerek, “Fremont’ta bir akıl hastalıkları hastanesinde” dedi. “Ana, sorun ne?” Gelip önümde durdu. “Sorun ne?” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Başımı salladım. “Ben senin için yeterli değilim.”  </span></p>
			<p class="paragraf"><span class="CharOverride-12" xml:lang="tr-TR">Gözleri panikle açılarak, “Ne?” diye fısıldadı. “Neden böyle düşünüyorsun? Nasıl böyle düşünebilirsin?”  </span></p>
			<p class="paragraf"><span class="CharOverride-12" xml:lang="tr-TR">“Sana ihtiyacın olan her şeyi veremem.”  </span></p>
			<p class="paragraf"><span class="CharOverride-12" xml:lang="tr-TR">“Sen benim ihtiyacım olan her şeysin.”  </span></p>
			<p class="paragraf"><span class="CharOverride-12" xml:lang="tr-TR">“Sadece seni onunla görmek...” Sesim giderek alçaldı.  </span></p>
			<p class="paragraf"><span class="CharOverride-12" xml:lang="tr-TR">“Bana neden bunu yapıyorsun? Bu seninle ilgili değil Ana. Onunla ilgili.” Keskin bir nefes alıp elini tekrar saçına attı. “Şu anda o çok hasta bir kız.”  </span></p>
			<p class="paragraf"><span class="CharOverride-12" xml:lang="tr-TR">“Ama hissettim... aranızdakini.”  </span></p>
			<p class="paragraf"><span class="CharOverride-12" xml:lang="tr-TR">“Ne? Hayır.” Bana uzandı; içgüdüsel olarak geri çekildim. Eli düştü ve gözlerini kırpıştırarak bana baktı. Paniğe kapılmış gibi görünüyordu.  </span></p>
			<p class="paragraf"><span class="CharOverride-12" xml:lang="tr-TR">Gözleri korkuyla açılarak, “Kaçıyor musun?” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Dağınık düşüncelerimi toplamaya çalışarak sessiz kaldım.  </span></p>
			<p class="paragraf"><span class="CharOverride-12" xml:lang="tr-TR">“Yapamazsın” diye yalvardı.  </span></p>
			<p class="paragraf"><span class="CharOverride-12" xml:lang="tr-TR">“Christian... ben...” Düşüncelerimi toplamak için çabalıyordum. Ne söylemeye çalışıyordum? Zamana ihtiyacım vardı, olanları sindirmek için. </span><span class="CharOverride-13" xml:lang="tr-TR">Bana zaman ver</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Hayır. Hayır!” dedi.  </span></p>
			<p class="paragraf"><span class="CharOverride-12" xml:lang="tr-TR">“Ben...”  </span></p>
			<p class="paragraf"><span class="CharOverride-12" xml:lang="tr-TR">Çılgına dönmüş gibi etrafına bakıyordu. İlham mı arıyordu? İlahi bir güç mü? Bilmiyordum.  </span></p>
			<p class="paragraf"><span class="CharOverride-12" xml:lang="tr-TR">“Gidemezsin. Ana, seni seviyorum!”  </span></p>
			<p class="paragraf"><span class="CharOverride-12" xml:lang="tr-TR">“Ben de seni seviyorum Christian, sadece...”  </span></p>
			<p class="paragraf"><span class="CharOverride-12" xml:lang="tr-TR">Çaresizlik içinde, “Hayır... Hayır!” diyerek iki elini de başına götürdü.  </span></p>
			<p class="paragraf"><span class="CharOverride-12" xml:lang="tr-TR">“Christian...”  </span></p>
			<p class="paragraf"><span class="CharOverride-12" xml:lang="tr-TR">Gözleri panikle açılmıştı, “Hayır” diye fısıldadı ve aniden önümde başını eğip ellerini bacaklarının üzerine koyarak dizüstü çöktü. Derin bir nefes aldı ama kıpırdamadı.  </span></p>
			<p class="paragraf"><span class="CharOverride-13" xml:lang="tr-TR">Ne?</span><span class="CharOverride-12" xml:lang="tr-TR"> “Christian, ne yapıyorsun?”  </span></p>
			<p class="paragraf"><span class="CharOverride-12" xml:lang="tr-TR">Bana bakmadan yere bakmaya devam ediyordu.  </span></p>
			<p class="paragraf"><span class="CharOverride-12" xml:lang="tr-TR">Sesim yükselerek, “Christian, ne yapıyorsun?” diye tekrarladım. Kıpırdamıyordu. “Christian, bana bak!” Panik içinde bağırmıştım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Hiç duraksamadan başını kaldırdı ve bana soğuk gri gözleriyle uysal bir şekilde baktı  – neredeyse huzurlu... beklentili.  </span></p>
			<p class="paragraf"><span class="CharOverride-13" xml:lang="tr-TR">Lanet olsun</span><span class="CharOverride-12" xml:lang="tr-TR">... Köle Christian.  </span></p>
		</div>
	</body>
</html>