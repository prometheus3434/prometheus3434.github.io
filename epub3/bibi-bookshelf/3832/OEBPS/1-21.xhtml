<html xmlns="http://www.w3.org/1999/xhtml">
	<head>
		<title>1-21</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-21" xml:lang="en-GB">Yirminci bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt20.jpeg"/></span>        </p>
			<p class="paragraf"><span class="CharOverride-12" xml:lang="tr-TR">“Benimle evlenecek misin?” diye inanamıyormuş gibi fısıldadı.   </span></p>
			<p class="paragraf"><span class="CharOverride-12" xml:lang="tr-TR">Gergindim, yüzüm kızarmıştı, kaybettiğimi sandığım bu adamın tepkisine şaşırarak başımı kaygıyla salladım. Onu ne kadar çok sevdiğimi nasıl oluyor da anlamıyordu?  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesle, “Söyle” diye emretti. Bakışları ciddi ve ateşliydi.   </span></p>
			<p class="paragraf"><span class="CharOverride-12" xml:lang="tr-TR">“Evet, seninle evleneceğim.”  </span></p>
			<p class="paragraf"><span class="CharOverride-12" xml:lang="tr-TR">Keskin bir nefes alıp beni birden kucakladı, hiç de Elli’ye göre olmayan bir şekilde beni salonda döndürmeye başladı. Genç ve tasasız kahkahalar atıyor, mutluluk saçıyordu. Kollarına tutundum. Parmaklarımın altında kaslarının kıpırtısını hissediyordum. Bulaşıcı kahkahası başımı döndürmüştü – sersem, şaşkın, erkeğine sırılsıklam âşık bir kız. Beni yere indirip öptü. Tutkuyla. Elleri yüzümde, dili ısrarcı, kışkırtıcı... tahrik ediciydi.   </span></p>
			<p class="paragraf"><span class="CharOverride-12" xml:lang="tr-TR">Dudakları dudaklarımda, “Ah, Ana” diye soludu. Ayaklarımı yerden kesen bir mutluluk içimi kapladı. Beni seviyordu, bundan şüphem yoktu. Bu enfes adamın, bir daha hiç göremeyeceğimi düşündüğüm adamın tadıyla kendimden geçmiştim. Parlayan gözlerinden, coşkulu gülümsemesinden mutluluğu açıkça belli oluyordu ve rahatladığı gün gibi ortadaydı.  </span></p>
			<p class="paragraf"><span class="CharOverride-12" xml:lang="tr-TR">Hâlâ sersem ve öpüşleriyle nefes nefese bir halde, “Seni kaybettiğimi sandım” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Bebek, bozulan bir 135 beni senden uzak tutmaya yetmezdi” dedi.  </span></p>
			<p class="paragraf"><span class="CharOverride-12" xml:lang="tr-TR">“135?”  </span></p>
			<p class="paragraf"><span class="CharOverride-13" xml:lang="tr-TR">“Charlie Tango. </span><span class="CharOverride-12" xml:lang="tr-TR">Sınıfının en güvenlisi bir Eurocopter 135 o.” Yüzünden kısa bir an için anlaşılmaz ama karanlık ifade geçti, dikkatimi çekmişti. Söylemediği ne vardı? Ona sormama fırsat kalmadan durdu, kaşlarını çatarak bana baktı. Bir an bana söyleyeceğini düşündüm. Gözlerimi kırpıştırarak şüpheyle gri gözlerine baktım.  </span></p>
			<p class="paragraf"><span class="CharOverride-12" xml:lang="tr-TR">“Bir dakika. Bunu bana Flynn’le görüşmeden önce vermiştin” diyerek anahtarlığı havaya kaldırdı. Neredeyse dehşete düşmüş gibiydi.  </span></p>
			<p class="paragraf"><span class="CharOverride-12" xml:lang="tr-TR">Eyvah, ne demek istiyordu? Ciddi bir ifadeyle başımı salladım.  </span></p>
			<p class="paragraf"><span class="CharOverride-12" xml:lang="tr-TR">Ağzı açık kalmıştı.  </span></p>
			<p class="paragraf"><span class="CharOverride-12" xml:lang="tr-TR">Özür diler gibi omuz silktim. “Flynn ne derse desin benim için bir şeyin değişmeyeceğini bilmeni istedim.”  </span></p>
			<p class="paragraf"><span class="CharOverride-12" xml:lang="tr-TR">İnanamayarak gözlerini kırpıştırdı. “Yani dün bütün akşam boyunca cevap vermen için yalvarırken cevabı zaten almışım.” Şaşkınlık içindeydi. Umutsuzca tepkisini anlamaya çalışarak tekrar başımı salladım. Afallamış halde bana bakıyordu ama sonra gözlerini kıstı ve dudakları muzipçe büzüldü.  </span></p>
			<p class="paragraf"><span class="CharOverride-12" xml:lang="tr-TR">“Bütün o endişe...” diye fısıldadı. Bir kez daha omuz silkerek sırıttım. “Ah, bana şirinlik yapmaya çalışmayın Bayan Steele. Şu anda seni...” Elini saçına attı, sonra başını sallayarak cümlesinden vazgeçti.  </span></p>
			<p class="paragraf"><span class="CharOverride-12" xml:lang="tr-TR">“Beni beklettiğine inanamıyorum” diye fısıldadı. Sinsi bir ifadeyle gözleri hınzırca parladı, dudakları şehvetli bir gülümsemeyle kıpırdadı.  </span></p>
			<p class="paragraf"><span class="CharOverride-12" xml:lang="tr-TR">Aman Tanrım. Heyecanla ürperdim. Ne düşünüyordu?  </span></p>
			<p class="paragraf"><span class="CharOverride-12" xml:lang="tr-TR">“İntikamı hak ettiğinizi düşünüyorum Bayan Steele” dedi yumuşak bir sesle.  </span></p>
			<p class="paragraf"><span class="CharOverride-13" xml:lang="tr-TR">İntikam mı? Ah, lanet olsun</span><span class="CharOverride-12" xml:lang="tr-TR">! Oyun oynadığını biliyordum ama yine de geriye doğru temkinli bir adım attım.  </span></p>
			<p class="paragraf"><span class="CharOverride-12" xml:lang="tr-TR">Sırıttı. “Bunu mu oynuyoruz?” diye fısıldadı. “Çünkü seni yakalarım.” Gözlerinde oyuncu bir pırıltı vardı. Tehditkâr bir havayla, “Ve dudağını ısırıyorsun” diye ekledi.   </span></p>
			<p class="paragraf"><span class="CharOverride-12" xml:lang="tr-TR">İçimdeki her şey aniden kasıldı. </span><span class="CharOverride-13" xml:lang="tr-TR">Tanrım. </span><span class="CharOverride-12" xml:lang="tr-TR">Müstakbel kocam oynamak istiyordu. Geriye doğru bir adım daha attım, sonra kaçmak için döndüm ama boşunaydı. Beni tek bir kolay hamleyle yakaladı. Mutluluk, şaşkınlık ve şokla çığlığı bastım. Beni omzuna atıp koridora yöneldi.  </span></p>
			<p class="paragraf"><span class="CharOverride-12" xml:lang="tr-TR">Üst katta José’nin uyuduğu aklıma gelince kısık sesle, “Christian!” diye çıkıştım. Gerçi bizi duyabileceğinden şüpheliydim. Düşmemek için sırtına tutundum, sonra cesur bir dürtüyle poposuna vurdum. Popoma bir şaplak indirerek ağzımın payını verdi.  </span></p>
			<p class="paragraf"><span class="CharOverride-12" xml:lang="tr-TR">“Ay” diye ciyakladım.  </span></p>
			<p class="paragraf"><span class="CharOverride-12" xml:lang="tr-TR">Muzaffer bir edayla, “Duş zamanı” diye bildirdi.   </span></p>
			<p class="paragraf"><span class="CharOverride-12" xml:lang="tr-TR">Karşı koyuyormuş gibi görünmeye çalışıp başaramayarak, “Beni yere indir!” diye bağırdım. Boşuna uğraşıyordum, kolu bacaklarımın üzerinden beni sıkıca kavramıştı ve her nedense kıkırdamamı durduramıyordum.  </span></p>
			<p class="paragraf"><span class="CharOverride-12" xml:lang="tr-TR">Banyosunun kapısını açarken halinden çok memnun bir sesle, “Bu ayakkabıları seviyor musun?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Yere değmelerini tercih ederim” diye terslemeye çalıştım ama kahkahama engel olamadığım için pek bir etkisi olmadı.  </span></p>
			<p class="paragraf"><span class="CharOverride-12" xml:lang="tr-TR">“Emriniz olur Bayan Steele.” Beni yere indirmeden iki ayakkabımı da çıkarıp fayansların üzerine attı. Makyaj masasının önünde durup ceplerini boşalttı; şarjı bitmiş BlackBerry, anahtarlar, cüzdan, anahtarlık. Kim bilir bu açıdan aynada nasıl görünüyordum. İşini bitirince dosdoğru aşırı büyük duşa yürüdü.  </span></p>
			<p class="paragraf"><span class="CharOverride-12" xml:lang="tr-TR">“Christian!” diye bağırdım. Niyeti belli olmuştu.  </span></p>
			<p class="paragraf"><span class="CharOverride-12" xml:lang="tr-TR">Suyu sonuna kadar açtı. </span><span class="CharOverride-13" xml:lang="tr-TR">Tanrım! </span><span class="CharOverride-12" xml:lang="tr-TR">Buz gibi su sırtıma fışkırınca çığlık attım, sonra José’nin üst katta olduğunu düşününce sustum. Soğuktu ve tamamen giyiniktim. Elbisem, külotum, sutyenim sırılsıklam olmuştu. Sırılsıklamdım ve yine kıkırdamamı durduramıyordum.  </span></p>
			<p class="paragraf"><span class="CharOverride-12" xml:lang="tr-TR">“Hayır!” diye ciyakladım. “Beni yere indir!” Poposuna bu kez daha hızlı bir şaplak vurdum. Beni ıslak vücudundan kaydırarak yere indirdi. Beyaz gömleği göğsüne yapışmış, kumaş pantolonu sırılsıklam olmuştu. Ben de sırılsıklam, kızarmış, başı dönmüş, nefes nefeseydim ve bana sırıtırken öylesine... öylesine inanılmaz seksi görünüyordu ki.  </span></p>
			<p class="paragraf"><span class="CharOverride-12" xml:lang="tr-TR">Ciddileşip gözleri parlayarak yüzümü tekrar ellerinin arasına aldı ve dudaklarını dudaklarıma götürdü. Öpüşü yumuşak, sevgi dolu ve kesinlikle baş döndürücüydü. Artık tamamen giyinik halde Christian’ın duşunun altında sırılsıklam olmam umurumda değildi. Çağlayarak dökülen suyun altında sadece ikimizdik. Dönmüştü, iyiydi, benimdi.   </span></p>
			<p class="paragraf"><span class="CharOverride-12" xml:lang="tr-TR">Ellerim farkında olmadan göğsünün her bir kıvrımına yapışıp tüyleri ıslak beyazlığın altında belli olan gömleğine kaydı. Gömleğinin eteğini pantolonundan çekip çıkarırken dudaklarını dudaklarımdan ayırmadan inledi.  </span></p>
			<p class="paragraf"><span class="CharOverride-12" xml:lang="tr-TR">Gömleğinin düğmelerini çözerken fermuarıma uzandı, aşağı kaydırarak yavaşça açtı. Dudakları giderek daha ısrarcı, daha kışkırtıcı oluyor, dili ağzımı istila ediyordu; arzu patlamalarıyla sarsılıyordum. Gömleğini hızla çekip yırtarak açtım. Düğmeler havada uçuşup fayansların üzerinde sekerek etrafa saçıldı. Islak kumaşı omuzlarından sıyırıp kollarından aşağı indirirken beni soyma girişimini umursamadan onu duvara yapıştırdım. Gömlek kumaşının üzerinden sular süzülerek sarkarken bileklerini gösterip, “Kol düğmeleri” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Titrek parmaklarla altın kol düğmelerini sırayla çıkardım ve fayans zemine düşmelerine aldırmadım; ardından gömleği de yere düştü. Dökülen suların arasından gözlerimi araştıran bakışları üzerimize akan su gibi, sıcak, yakıcı ve şehvetliydi. Pantolonunun kemerine uzandım ama başını sallayarak omuzlarımı tuttu ve beni arkama döndürdü. Fermuarım aşağı doğru uzun yolculuğunu tamamlarken ıslak saçlarımı boynumdan çekti; öperek, emerek dilini ensemde aşağı yukarı gezdirmeye başladı.   </span></p>
			<p class="paragraf"><span class="CharOverride-12" xml:lang="tr-TR">Elbisemi yavaşça omuzlarımdan, memelerimin üzerinden sıyırarak çıkarırken kulağımın arkasını öptü; inledim. Sutyenimi çözerek memelerimi özgürlüğüne kavuşturdu. Uzanıp her birini avuçlarken kulağımın dibinde hoşnut mırıltılarını duyuyordum.  </span></p>
			<p class="paragraf"><span class="CharOverride-12" xml:lang="tr-TR">“Çok güzeller” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Kollarım, memelerimin üzerinde askısı açık halde sarkan sutyenimin ve elbisemin içinde kalmıştı ama ellerim serbestti. Başımı yana yatırarak boynumu Christian’a uzattım ve memelerimi sihirli ellerine bastırdım. Meraklı parmaklarım arkama uzanıp ereksiyonunu bulunca keskin bir nefes aldı. Kasıklarını davetkâr ellerime bastırdı. Lanet olsun, neden pantolonunu çıkarmama izin vermemişti ki?  </span></p>
			<p class="paragraf"><span class="CharOverride-12" xml:lang="tr-TR">Meme uçlarımla oynamaya başladı. Usta dokunuşları altında sertleşip büyürlerken pantolonunu düşünmeyi bıraktım ve zevk keskin bir bıçak gibi şehvetle karnıma saplandı. Başımı arkaya atıp ona yaslayarak inledim.  </span></p>
			<p class="paragraf"><span class="CharOverride-12" xml:lang="tr-TR">“Evet” diye soluyarak ve beni tekrar önüme döndürüp ağzıyla ağzımı ele geçirdi. Sutyenimi, elbisemi ve külotumu sıyırarak duşun zemininde ıslak bir yığın halinde duran gömleğinin yanına attı.  </span></p>
			<p class="paragraf"><span class="CharOverride-12" xml:lang="tr-TR">Yanımızda duran vücut şampuanını aldım. Christian ne yapacağımı anlayınca duraksadı. Gözlerinin içine bakarak güzel kokulu jelden avucuma biraz sıktım ve elimi göğsünün önüne getirip sesli sormadığım sorunun cevabını bekledim. Gözlerini kocaman açıp bana neredeyse fark edilmeyecek kadar küçük bir baş hareketiyle izin verdi.  </span></p>
			<p class="paragraf"><span class="CharOverride-12" xml:lang="tr-TR">Elimi nazikçe göğüs kemiğine koyup köpüğü sürmeye başladım. Göğsü keskin nefeslerle inip kalkıyordu ama kıpırdamadan durmaya devam etti. Aniden bir elini kalçama attı ama beni durdurmadı. Temkinli bir şekilde beni izliyordu. Bakışlarında korkudan çok ciddiyet vardı ama nefesi hızlanırken dudakları aralanmıştı.  </span></p>
			<p class="paragraf"><span class="CharOverride-12" xml:lang="tr-TR">“Böyle iyi mi?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Evet.” Kısa, fısıltılı cevabı daha çok nefesini tutar gibi çıkmıştı. Aklımdan daha önce birlikte duş yaptığımız zamanlar geçti. Olympic’teki buruk bir anı olmuştu. Ama şimdi ona dokunabiliyordum. Nazik daireler çizerek koltukaltlarını, kaburga kemiklerini, düz sıkı karnını, kasıklarına inen tüyleri, pantolonunun beline kadar olan kısmı yıkayarak erkeğimi temizledim.  </span></p>
			<p class="paragraf"><span class="CharOverride-12" xml:lang="tr-TR">“Sıra bende” diye fısıldayarak şampuana uzanırken parmaklarımı pantolonunun beline geçirdim. Uzun ve güçlü parmaklarıyla şampuanı başıma masaj yaparak köpürtmeye başladı. Zevkle inleyerek gözlerimi kapattım ve kendimi bu cennetten çıkma hislere teslim ettim. Akşamın bütün stresinden sonra ihtiyacım olan buydu.  </span></p>
			<p class="paragraf"><span class="CharOverride-12" xml:lang="tr-TR">Gülüşünü duyunca bir gözümü açtım. Gülümseyerek bana bakıyordu. “Hoşuna gitti mi?”  </span></p>
			<p class="paragraf"><span class="CharOverride-12" xml:lang="tr-TR">“Hımm...”  </span></p>
			<p class="paragraf"><span class="CharOverride-12" xml:lang="tr-TR">Sırıttı. “Benim de” dedi ve eğilip alnımı öptü. Parmakları başıma tatlı tatlı masaj yapmaya devam ediyordu.  </span></p>
			<p class="paragraf"><span class="CharOverride-12" xml:lang="tr-TR">Otoriter bir sesle, “Arkanı dön” dedi. Söylediğini yaptım. Parmakları yıkayarak, rahatlatarak, severek başımı ovmaya devam etti. Ah, mutluluk buydu işte. Uzanıp biraz daha şampuan aldı ve sırtıma dökülen uzun bukleleri yıkadı. Bitirince beni duşun altına çekti.  </span></p>
			<p class="paragraf"><span class="CharOverride-12" xml:lang="tr-TR">Sessizce, “Başını arkaya yatır” diye emretti.  </span></p>
			<p class="paragraf"><span class="CharOverride-12" xml:lang="tr-TR">Emrini memnuniyetle yerine getirdim, sonra köpükleri dikkatle duruladı. İşini bitirince yüzümü ona döndüm ve hemen pantolonuna uzandım.   </span></p>
			<p class="paragraf"><span class="CharOverride-12" xml:lang="tr-TR">“Her yerini yıkamak istiyorum” diye fısıldadım. O çarpık gülümsemesiyle bakarak ellerini, “Tamamen seninim bebek” der gibi havaya kaldırdı. Sırıttım; bayram ediyordum. Hemen fermuarını indirdim; kısa bir süre sonra pantolonu ve baksırı da diğer kıyafetlerin yanını boylamıştı. Uzanıp vücut şampuanını ve süngeri aldım.  </span></p>
			<p class="paragraf"><span class="CharOverride-12" xml:lang="tr-TR">Sakin bir sesle, “Beni gördüğüne sevinmişe benziyorsun” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Sizi her gördüğümde seviniyorum Bayan Steele” diyerek gülümsedi.  </span></p>
			<p class="paragraf"><span class="CharOverride-12" xml:lang="tr-TR">Süngeri köpürttüm, göğsündeki yolculuğuma tekrar başladım. Bu sefer belki de doğrudan dokunmadığım için daha rahattı. Süngerle birlikte aşağı doğru ilerledim. Karnından kasıklarına inen çizgiyi takip ederek kasık tüylerine ve oradan ereksiyonunun üzerine doğru ilerledim.  </span></p>
			<p class="paragraf"><span class="CharOverride-12" xml:lang="tr-TR">Gözlerimi kaldırıp ona bir baktım. Yarı kapalı gözler ve şehvetli bir arzuyla beni izliyordu. </span><span class="CharOverride-13" xml:lang="tr-TR">Hımm... Bu bakışları seviyordum</span><span class="CharOverride-12" xml:lang="tr-TR">. Süngeri bırakarak ereksiyonunu sımsıkı kavradım. Gözlerini kapatıp başını arkaya atarak inlerken kendini elime doğru iyice itti.  </span></p>
			<p class="paragraf"><span class="CharOverride-12" xml:lang="tr-TR">Ah, evet! Bu öyle tahrik edici bir görüntüydü ki. İçimdeki tanrıça köşesinde kendine sarılıp ağlayarak geçirdiği akşamdan sonra fahişe kırmızısı rujunu sürüp tekrar ortaya çıkmıştı.  </span></p>
			<p class="paragraf"><span class="CharOverride-12" xml:lang="tr-TR">Yanan gözleri aniden gözlerime kilitlendi. Bir şey hatırlamıştı.  </span></p>
			<p class="paragraf"><span class="CharOverride-12" xml:lang="tr-TR">Gözlerinin iç şehvet dolu bir sevinçle parlayarak heyecanla, “Bugün cumartesi” dedi ve beni belimden kavrayıp kendine çekerek vahşice öptü.  </span></p>
			<p class="paragraf"><span class="CharOverride-13" xml:lang="tr-TR">Vay canına</span><span class="CharOverride-12" xml:lang="tr-TR">, ruh hali yine aniden değişmişti.  </span></p>
			<p class="paragraf"><span class="CharOverride-12" xml:lang="tr-TR">Elleri kaygan, ıslak vücudumdan aşağı, cinsel organıma doğru indi. Parmakları araştırıyor, kışkırtıyor, ağzı amansız öpüşleriyle beni soluksuz bırakıyordu. Diğer eliyle ıslak saçlarımdan tutup beni sabitlemişti ve zincirlerinden kurtulan tutkusunun kuvvetine dayanmaya çalışıyordum. Parmakları içime kaydı.  </span></p>
			<p class="paragraf"><span class="CharOverride-12" xml:lang="tr-TR">Ağzının içine, “Ahh” diye inledim.  </span></p>
			<p class="paragraf"><span class="CharOverride-12" xml:lang="tr-TR">Dişlerinin arasından, “Evet” diye tıslayarak ellerini popomun altına koyup beni kaldırdı. “Bacaklarını bana sar bebek.” Bacaklarım ona itaat etti, kollarımı boynuna bir deniz minaresi gibi doladım. Beni duşun duvarına dayayıp duraksadı, gözlerime baktı.  </span></p>
			<p class="paragraf"><span class="CharOverride-12" xml:lang="tr-TR">“Gözlerini aç” diye mırıldandı. “Seni görmek istiyorum.” Ona gözlerimi kırpıştırarak baktım. Kalbim gümbürdüyor, bütün vücuduma iplerinden boşalmış şiddetli bir arzu pompalıyordu. Sonra çok yavaşça içime girdi; çıplak ereksiyonu beni doldurarak ele geçirdi. Kendimi ona doğru iterek yüksek sesle inledim. Tamamen içime girip yine duraksadı. Yüzü gergin ve ciddiydi.  </span></p>
			<p class="paragraf"><span class="CharOverride-12" xml:lang="tr-TR">“Sen benimsin Anastasia” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Her zaman.”  </span></p>
			<p class="paragraf"><span class="CharOverride-12" xml:lang="tr-TR">Zafer kazanmış gibi gülümseyip hafifçe kıpırdandı. Nefesimi tuttum.  </span></p>
			<p class="paragraf"><span class="CharOverride-12" xml:lang="tr-TR">“Artık evet dediğine göre herkese haber verebiliriz.” Sesinde bir tür saygı vardı. Eğilip ağzıyla ağzımı hapsetti ve yavaş yavaş, tatlı tatlı hareket etmeye başladı. Kendimi ona bırakıp sarhoş edici, yavaş ritmine esir olurken vücudum yay gibi kıvrıldı ve başımı arkaya atarak gözlerimi kapattım.  </span></p>
			<p class="paragraf"><span class="CharOverride-12" xml:lang="tr-TR">Dişleri çenemin kenarlarında, boynumun üzerinde geziniyor, ritminin hızını artırırken beni bu dünyevi düzlemden, çağlayarak dökülen duştan, akşamın dehşetinden uzaklaştırıyordu. Sadece ben ve erkeğim, tek bir vücut halinde hareket ediyor, nefeslerimiz ve iniltilerimiz birbirine karışarak birbirimizin içinde tamamen kayboluyorduk. Bedenim ereksiyonunun etrafında açılıp serpilirken bana sahip oluşunun muhteşem hissiyle kendimden geçtim.  </span></p>
			<p class="paragraf"><span class="CharOverride-13" xml:lang="tr-TR">Onu kaybedebilirdim... Onu seviyorum...</span><span class="CharOverride-12" xml:lang="tr-TR"> Onu çok seviyordum. Birden sevgimin büyüklüğü ve ona bağlılığımın derinliği karşısında yenik düştüm. Hayatımın geri kalanını bu adamı severek geçirecektim. Bu dehşet güzel düşünceyle gözlerimden yaşlar gelerek ismini haykırırken, iyileştirici, arındırıcı bir orgazmla patladım.  </span></p>
			<p class="paragraf"><span class="CharOverride-12" xml:lang="tr-TR">O da zirveye ulaşıp içime boşaldı. Yüzünü boynuma gömüp beni sıkıca tutarak yere çöktü ve yüzümü öpmeye başladı. Gözyaşlarımı öperken üzerimize dökülen sıcak suyla arınıyorduk.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Seks sonrası mahmurluğu ve doygunluğu içinde göğsünde yatarken, “Parmaklarım buruştu” diye mırıldandım. Parmaklarımı dudaklarına götürüp tek tek öptü.  </span></p>
			<p class="paragraf"><span class="CharOverride-12" xml:lang="tr-TR">“Artık duştan çıkmalıyız.”  </span></p>
			<p class="paragraf"><span class="CharOverride-12" xml:lang="tr-TR">“Ben burada rahatım.” Bacaklarının arasındaydım ve bana sımsıkı sarılmıştı. Yerimden kıpırdamak istemiyordum.  </span></p>
			<p class="paragraf"><span class="CharOverride-12" xml:lang="tr-TR">Mırıldanarak biraz daha kalmayı kabul etti. Ama birden kendimi dünyanın bütün yükünü taşımışım gibi kemiklerime kadar tükenmiş hissettim. Geçen hafta içinde o kadar çok şey olmuştu ki bir ömür yetecek kadar dram çıkardı; şimdi de evleniyordum. Dudaklarımdan hayret dolu bir kıkırtı kaçtı.  </span></p>
			<p class="paragraf"><span class="CharOverride-12" xml:lang="tr-TR">“Komik olan ne Bayan Steele?” diye sorarken sesi sevgi doluydu.  </span></p>
			<p class="paragraf"><span class="CharOverride-12" xml:lang="tr-TR">“Çok yoğun bir hafta oldu.”  </span></p>
			<p class="paragraf"><span class="CharOverride-12" xml:lang="tr-TR">Sırıttı. “Gerçekten de öyle.”  </span></p>
			<p class="paragraf"><span class="CharOverride-12" xml:lang="tr-TR">Neler olabileceği aklıma gelince, “Tek parça halinde döndüğünüz için Tanrı’ya şükrediyorum Bay Grey” diye fısıldadım. Gerildiğini hissettim. Ona hatırlattığım için anında pişman olmuştum.  </span></p>
			<p class="paragraf"><span class="CharOverride-12" xml:lang="tr-TR">“Korktum” diye itiraf etti. Şaşırmıştım.   </span></p>
			<p class="paragraf"><span class="CharOverride-12" xml:lang="tr-TR">“Helikopterde mi?”  </span></p>
			<p class="paragraf"><span class="CharOverride-12" xml:lang="tr-TR">Ciddi bir ifadeyle başını salladı.  </span></p>
			<p class="paragraf"><span class="CharOverride-13" xml:lang="tr-TR">Lanet olsun</span><span class="CharOverride-12" xml:lang="tr-TR">. “Aileni yatıştırmak için mi hafife alarak anlattın?”  </span></p>
			<p class="paragraf"><span class="CharOverride-12" xml:lang="tr-TR">“Evet. İyi bir iniş yapmak için çok alçaktaydım. Ama her nasılsa yaptım.”  </span></p>
			<p class="paragraf"><span class="CharOverride-12" xml:lang="tr-TR">Kahretsin. Gözlerimi ona çevirdim. Üzerimize dökülen suyun altında karanlık bir ifadesi vardı. “Ne kadar yaklaşmıştın?” Bana baktı.  </span></p>
			<p class="paragraf"><span class="CharOverride-12" xml:lang="tr-TR">“Çok.” Durdu. “Birkaç korkunç saniye için bir daha seni hiç göremeyeceğimi düşündüm.”  </span></p>
			<p class="paragraf"><span class="CharOverride-12" xml:lang="tr-TR">Ona sımsıkı sarıldım. “Sensiz bir hayat hayal edemiyorum Christian. Seni o kadar çok seviyorum ki beni korkutuyor.”  </span></p>
			<p class="paragraf"><span class="CharOverride-12" xml:lang="tr-TR">“Ben de” diye fısıldadı. “Sensiz hayatım bomboş olurdu. Seni çok seviyorum.” Bana daha sıkı sarılarak burnunu saçlarıma sürttü. “Gitmene asla izin vermeyeceğim.”  </span></p>
			<p class="paragraf"><span class="CharOverride-12" xml:lang="tr-TR">“Gitmek istemiyorum, asla.” Boynunu öptüm, eğilip bana yumuşacık bir öpücük verdi.  </span></p>
			<p class="paragraf"><span class="CharOverride-12" xml:lang="tr-TR">Kısa bir süre sonra kıpırdanarak, “Gel, seni kurulayıp yatağa yatıralım. Ben çok yorgunum, sen de dayak yemiş gibi görünüyorsun” dedi.  </span></p>
			<p class="paragraf"><span class="CharOverride-12" xml:lang="tr-TR">Arkama yaslanıp kelime seçimine bir kaşımı kaldırdım. Başını yana yatırarak alaycı bir havayla güldü.  </span></p>
			<p class="paragraf"><span class="CharOverride-12" xml:lang="tr-TR">“Bir şey mi söyleyecektiniz Bayan Steele?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım ve dengesizce ayağa kalktım.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Yatakta oturuyordum. Christian saçlarımı kurulamakta ısrar etmişti ve bu işte çok iyiydi. Bu yeteneği nasıl geliştirdiğini düşünmek çok tatsızdı, hemen bu düşünceyi kafamdan attım. Saat ikiyi geçmişti ve uyumaya hazırdım. Christian bana baktı ve yatağa gelmeden önce anahtarlığı alıp bir kez daha inceledi. Bir kez daha inanamıyormuş gibi bir ifadeyle başını salladı.  </span></p>
			<p class="paragraf"><span class="CharOverride-12" xml:lang="tr-TR">“Bu çok zekice. Aldığım en güzel doğum günü hediyesi.” Bana yumuşacık ve sıcacık baktı. “İmzalı Guiseppe DeNatale posterimden de güzel.”  </span></p>
			<p class="paragraf"><span class="CharOverride-12" xml:lang="tr-TR">“Sana daha önce söyleyebilirdim ama doğum günün yaklaşıyordu... Her şeyi olan bir adama ne verebilirsin? Ben de düşündüm ki... kendimi verebilirim.”   </span></p>
			<p class="paragraf"><span class="CharOverride-12" xml:lang="tr-TR">Anahtarları sehpaya bıraktı, sonra yanıma sokulup arkamdan sarılarak beni göğsüne yasladı.  </span></p>
			<p class="paragraf"><span class="CharOverride-12" xml:lang="tr-TR">“Mükemmel. Senin gibi.”  </span></p>
			<p class="paragraf"><span class="CharOverride-12" xml:lang="tr-TR">Yüzümü göremese de gülümsedim. “Ben mükemmel olmaktan çok uzağım Christian.”  </span></p>
			<p class="paragraf"><span class="CharOverride-12" xml:lang="tr-TR">“Bayan Steele, bana alay eder gibi mi güldünüz?”  </span></p>
			<p class="paragraf"><span class="CharOverride-12" xml:lang="tr-TR">Nasıl anlıyordu? “Belki.” Kıkırdadım. “Sana bir şey sorabilir miyim?”  </span></p>
			<p class="paragraf"><span class="CharOverride-12" xml:lang="tr-TR">“Elbette.” Burnunu enseme sürttü.  </span></p>
			<p class="paragraf"><span class="CharOverride-12" xml:lang="tr-TR">“Portland’dan dönerken beni aramadın. Aslında José yüzünden miydi? Burada onunla yalnız olduğum için tedirgin miydin?”  </span></p>
			<p class="paragraf"><span class="CharOverride-12" xml:lang="tr-TR">Christian bir şey söylemedi. Yüzümü ona döndüm; gözlerini iyice açmıştı.  </span></p>
			<p class="paragraf"><span class="CharOverride-12" xml:lang="tr-TR">“Bunun ne kadar saçma olduğunun farkında mısın? Aileni ve beni nasıl endişelendirdiğini biliyor musun? Hepimiz seni çok seviyoruz.”  </span></p>
			<p class="paragraf"><span class="CharOverride-12" xml:lang="tr-TR">Birkaç kez gözlerini kırpıştırdı, sonra bana utangaç bir gülümsemeyle baktı. “Hepinizin bu kadar endişelenebileceği aklıma gelmemişti.”  </span></p>
			<p class="paragraf"><span class="CharOverride-12" xml:lang="tr-TR">Dudaklarımı büzdüm. “Sevildiğini ne zaman o kalın kafana sokacaksın?”  </span></p>
			<p class="paragraf"><span class="CharOverride-12" xml:lang="tr-TR">“Kalın kafama mı?” Kaşları şaşkınlıkla havalandı.  </span></p>
			<p class="paragraf"><span class="CharOverride-12" xml:lang="tr-TR">Başımı salladım. “Evet. Kalın kafan.”  </span></p>
			<p class="paragraf"><span class="CharOverride-12" xml:lang="tr-TR">“Kafamdaki kemik yoğunluğunun vücudumun diğer yerlerindekinden çok farklı olduğunu sanmıyorum.”  </span></p>
			<p class="paragraf"><span class="CharOverride-12" xml:lang="tr-TR">“Ciddiyim! Beni güldürmeye çalışmayı kes. Hâlâ sana kızgınım. Kızgınlığım eve sağ salim gelişinin gölgesinde kalsa da. Aklımdan geçenleri düşününce...” O gergin saatleri hatırlarken sesim giderek alçalmıştı. “Aklımdan geçenleri biliyorsun.”  </span></p>
			<p class="paragraf"><span class="CharOverride-12" xml:lang="tr-TR">Gözleri yumuşadı, uzanıp yüzümü okşadı. “Özür dilerim. Tamam.”  </span></p>
			<p class="paragraf"><span class="CharOverride-12" xml:lang="tr-TR">“Zavallı annen de. İkinizi öyle görmek çok dokunaklıydı” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Utanarak gülümsedi. “Onu hiç öyle görmemiştim.” Hatırlayarak gözlerini kırpıştırdı. “Evet, gerçekten çok ilginçti. Normalde duygularını hiç belli etmez. Benim için şok oldu.”  </span></p>
			<p class="paragraf"><span class="CharOverride-12" xml:lang="tr-TR">“Gördün mü? Herkes seni seviyor.” Gülümsedim. “Belki artık sen de inanmaya başlarsın.” Eğilip ona bir öpücük verdim. “İyi ki doğdun Christian. Burada olduğun ve bugünü benimle paylaştığın için mutluyum. Daha yarın... şey, bugün vereceğim hediyeyi görmedin.” Hınzır bir ifadeyle gülümsedim.  </span></p>
			<p class="paragraf"><span class="CharOverride-12" xml:lang="tr-TR">Şaşırarak, “Dahası mı var?” dedi ve yüzüne nefes kesici bir gülümseme yayıldı.   </span></p>
			<p class="paragraf"><span class="CharOverride-12" xml:lang="tr-TR">“Ah, evet Bay Grey ama zamanı gelene kadar beklemeniz gerekecek.”  </span></p>
			<p class="paragraf"><span class="CharOverride-12" xml:lang="tr-TR">Aniden bir rüyadan ya da kâbustan uyandım. Nabzım deli gibi atıyordu. Telaşla yana döndüm ve Christian’ın yanımda mışıl mışıl uyuduğunu görünce rahatladım. Kıpırdandığım için döndü, uykusunda kolunu üzerime atıp başını omzuma yaslayarak hafifçe iç geçirdi.  </span></p>
			<p class="paragraf"><span class="CharOverride-12" xml:lang="tr-TR">Odaya ışık dolmuştu. Saat sekizdi. Christian hiç bu saate kadar uyumazdı. Uzanıp kalbimin sakinleşmesini bekledim. Bu endişe neyin nesiydi? Dün gecenin etkisi miydi?  </span></p>
			<p class="paragraf"><span class="CharOverride-12" xml:lang="tr-TR">Dönüp ona baktım. Burada. Güvende. Derin bir nefes alıp güzel yüzünü seyrettim. Artık o kadar tanıdık bir yüzdü ki her bir noktası zihnime sonsuza kadar kazınmıştı.   </span></p>
			<p class="paragraf"><span class="CharOverride-12" xml:lang="tr-TR">Uyurken çok daha genç görünüyordu; sırıttım, çünkü bugün tam bir yaş daha yaşlanıyordu. Hediyemi düşünerek kendime sarıldım. Ah... ne yapacaktı acaba? Belki yatağa kahvaltı getirerek başlayabilirdim. José hâlâ evde olabilirdi de.  </span></p>
			<p class="paragraf"><span class="CharOverride-12" xml:lang="tr-TR">José’yi mutfakta kahvaltılık gevrek yerken buldum. Onu görünce elimde olmadan kızardım. Geceyi Christian’la geçirdiğimi biliyordu. Neden birden bu kadar utanmıştım? Çıplak filan değildim ki. Yere kadar uzanan ipek sabahlığımı giymiştim.  </span></p>
			<p class="paragraf"><span class="CharOverride-12" xml:lang="tr-TR">Pişkinliğe vurarak, “Günaydın José” diye gülümsedim.  </span></p>
			<p class="paragraf"><span class="CharOverride-12" xml:lang="tr-TR">“Merhaba Ana!” Beni gördüğüne gerçekten sevinmişti, yüzü aydınlandı. İfadesinde herhangi ima yoktu.  </span></p>
			<p class="paragraf"><span class="CharOverride-12" xml:lang="tr-TR">“İyi uyudun mu?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Kesinlikle. Odanın çok güzel bir manzarası var.”  </span></p>
			<p class="paragraf"><span class="CharOverride-12" xml:lang="tr-TR">“Evet. Oldukça özel bir yer.” Evin sahibiymiş gibi konuşmuştum. “Gerçek erkek kahvaltısı ister misin?” diye takıldım.  </span></p>
			<p class="paragraf"><span class="CharOverride-12" xml:lang="tr-TR">“Bayılırım.”  </span></p>
			<p class="paragraf"><span class="CharOverride-12" xml:lang="tr-TR">“Bugün Christian’ın doğum günü. Ona yatakta kahvaltı hazırlıyorum.”  </span></p>
			<p class="paragraf"><span class="CharOverride-12" xml:lang="tr-TR">“Uyandı mı?”  </span></p>
			<p class="paragraf"><span class="CharOverride-12" xml:lang="tr-TR">“Hayır, sanırım dün onu tüketmiş.” Kızardığımı görmesin diye çabucak başımı çevirip buzdolabına yöneldim. </span><span class="CharOverride-13" xml:lang="tr-TR">Tanrım, bu sadece José! </span><span class="CharOverride-12" xml:lang="tr-TR">Yumurtaları ve jambonu çıkardığımda José bana sırıtıyordu.   </span></p>
			<p class="paragraf"><span class="CharOverride-12" xml:lang="tr-TR">“Ondan gerçekten hoşlanıyorsun, değil mi?”  </span></p>
			<p class="paragraf"><span class="CharOverride-12" xml:lang="tr-TR">Dudaklarımı büzdüm. “Onu seviyorum José.”  </span></p>
			<p class="paragraf"><span class="CharOverride-12" xml:lang="tr-TR">Bir an gözleri açıldı, sonra gülümsedi. “Sevilmeyecek gibi mi?” diyerek salonu işaret etti.  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım. “Tanrım, teşekkürler!”  </span></p>
			<p class="paragraf"><span class="CharOverride-12" xml:lang="tr-TR">“Hey, Ana, şaka yapıyorum.”  </span></p>
			<p class="paragraf"><span class="CharOverride-12" xml:lang="tr-TR">Hmm... Sürekli bununla mı suçlanacaktım? Christian’la parası için mi evlendiğimi düşüneceklerdi?  </span></p>
			<p class="paragraf"><span class="CharOverride-12" xml:lang="tr-TR">“Gerçekten, şaka yaptım. Sen asla öyle bir kız olmadın.”  </span></p>
			<p class="paragraf"><span class="CharOverride-12" xml:lang="tr-TR">Konuyu değiştirmek için, “Omlet sana uyar mı?” diye sordum. Tartışmak istemiyordum.  </span></p>
			<p class="paragraf"><span class="CharOverride-12" xml:lang="tr-TR">“Harika.”  </span></p>
			<p class="paragraf"><span class="CharOverride-12" xml:lang="tr-TR">“Bana da” diyerek Christian yavaş adımlarla salona girdi. Lanet olsun. Üzerinde sadece kalçalarından o feci seksi bir görüntüyle dökülen pijama altı vardı.  </span></p>
			<p class="paragraf"><span class="CharOverride-12" xml:lang="tr-TR">“José” diyerek başıyla selam verdi.  </span></p>
			<p class="paragraf"><span class="CharOverride-12" xml:lang="tr-TR">José resmi bir tavırla, “Christian” diyerek karşılık verdi.  </span></p>
			<p class="paragraf"><span class="CharOverride-12" xml:lang="tr-TR">Christian dönüp bana pis pis sırıttı. Bunu bilerek yapıyordu. Dengemi toplamaya çalışarak gözlerimi kıstım. Christian’ın yüzündeki ifade belli belirsiz değişti. Ne yapmaya çalıştığını bildiğimi biliyordu ve umurunda değildi.  </span></p>
			<p class="paragraf"><span class="CharOverride-12" xml:lang="tr-TR">“Senin kahvaltını yatağa getirecektim.”  </span></p>
			<p class="paragraf"><span class="CharOverride-12" xml:lang="tr-TR">Kasılarak yürüdü, gelip tek kolunu belime sardı, çenemi kaldırıp dudaklarıma gürültülü ve ıslak bir öpücük kondurdu. Hiç Elli’ye göre bir hareket değildi!  </span></p>
			<p class="paragraf"><span class="CharOverride-12" xml:lang="tr-TR">“Günaydın Anastasia” dedi. Ona kaşlarımı çatıp uslu durmasını söylemek istedim ama doğum günüydü. Kızardım. Neden bu kadar horozlanıyordu ki?  </span></p>
			<p class="paragraf"><span class="CharOverride-12" xml:lang="tr-TR">“Günaydın Christian. Doğum günün kutlu olsun.” Gülümsememe sırıtarak karşılık verdi.  </span></p>
			<p class="paragraf"><span class="CharOverride-12" xml:lang="tr-TR">“Diğer hediyemi sabırsızlıkla bekliyorum” dedi. Hah. İşte Kırmızı Acı Odası’nın rengini almıştım. José’ye gergin bir bakış attım. Bozuk bir şey yutmuş gibi görünüyordu. Arkamı dönüp kahvaltı hazırlamaya koyuldum.  </span></p>
			<p class="paragraf"><span class="CharOverride-12" xml:lang="tr-TR">Christian bar taburesine yerleşirken görünürde samimi bir havayla, “Bugün ne yapıyorsun José?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Babamla Ray’i, Ana’nın babasını görmeye gidiyorum.”  </span></p>
			<p class="paragraf"><span class="CharOverride-12" xml:lang="tr-TR">Christian’ın kaşları çatıldı.   </span></p>
			<p class="paragraf"><span class="CharOverride-12" xml:lang="tr-TR">“Tanışıyorlar mı?”  </span></p>
			<p class="paragraf"><span class="CharOverride-12" xml:lang="tr-TR">“Evet, orduda beraberlermiş. İletişimleri kopmuştu; Ana’yla ben üniversitede tanışana kadar. Aslında tatlı bir hikâye. Şimdi can dostlar. Birlikte balığa çıkacağız.”  </span></p>
			<p class="paragraf"><span class="CharOverride-12" xml:lang="tr-TR">“Balığa mı?” Christian gerçekten ilgilenmişti.  </span></p>
			<p class="paragraf"><span class="CharOverride-12" xml:lang="tr-TR">“Evet, bu sahil sularından iyi av çıkabiliyor. Çok büyük çelikbaşlara denk gelebilirsin.”  </span></p>
			<p class="paragraf"><span class="CharOverride-12" xml:lang="tr-TR">“Doğru. Ağabeyim Elliot’la bir seferinde on kiloluk bir çelikbaş çıkarmıştık.”  </span></p>
			<p class="paragraf"><span class="CharOverride-12" xml:lang="tr-TR">Balıktan mı konuşuyorlardı? Balık tutmanın nesi ilginçti ki böyle? Asla anlamıyordum.  </span></p>
			<p class="paragraf"><span class="CharOverride-12" xml:lang="tr-TR">“On kilo mu? Hiç fena değil. Gerçi rekor Ana’nın babasında. Tam yirmi kilo.”  </span></p>
			<p class="paragraf"><span class="CharOverride-12" xml:lang="tr-TR">“Şaka yapıyorsun! Hiç söylemedi.”  </span></p>
			<p class="paragraf"><span class="CharOverride-12" xml:lang="tr-TR">“Bu arada, doğum günün kutlu olsun.”  </span></p>
			<p class="paragraf"><span class="CharOverride-12" xml:lang="tr-TR">“Teşekkürler. Peki, genelde ne tarafta tutuyorsunuz?”  </span></p>
			<p class="paragraf"><span class="CharOverride-12" xml:lang="tr-TR">Buradan sonrasında koptum. Gerisini bilmeme gerek yoktu. Ama aynı zamanda rahatlamıştım. Gördün mü Christian? José o kadar da kötü değilmiş.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">José gitmek üzere hazırlanırken artık birbirlerine karşı daha rahattılar. Christian hemen gidip üzerine bir tişörtle kot pantolon geçirdi. Çıplak ayaklarla holde yanımıza geldi.  </span></p>
			<p class="paragraf"><span class="CharOverride-12" xml:lang="tr-TR">El sıkışırlarken José, “Misafir ettiğin için sağ ol” dedi.  </span></p>
			<p class="paragraf"><span class="CharOverride-12" xml:lang="tr-TR">Christian gülümsedi. “Her zaman.”  </span></p>
			<p class="paragraf"><span class="CharOverride-12" xml:lang="tr-TR">José bana hızlıca sarıldı. “Kendine iyi bak Ana.”  </span></p>
			<p class="paragraf"><span class="CharOverride-12" xml:lang="tr-TR">“Tamam. Seni görmek çok güzeldi. Gelecek sefer gerçekten dışarı çıkarız.”  </span></p>
			<p class="paragraf"><span class="CharOverride-12" xml:lang="tr-TR">“Sözünü unutma.” Asansörden bize el salladı ve bir an sonra gitmişti.  </span></p>
			<p class="paragraf"><span class="CharOverride-12" xml:lang="tr-TR">“Gördün mü? O kadar kötü biri değil.”  </span></p>
			<p class="paragraf"><span class="CharOverride-12" xml:lang="tr-TR">“Seni hâlâ yatağa atmak istiyor Ana. Ama onu suçlayamam.”  </span></p>
			<p class="paragraf"><span class="CharOverride-12" xml:lang="tr-TR">“Christian, bu doğru değil!”  </span></p>
			<p class="paragraf"><span class="CharOverride-12" xml:lang="tr-TR">“Hiç anlamıyorsun değil mi?” Alaycı bir gülümsemeyle baktı. “Seni istiyor. Fena halde.”  </span></p>
			<p class="paragraf"><span class="CharOverride-12" xml:lang="tr-TR">Kaşlarımı çattım. “Christian, o sadece bir arkadaş, iyi bir arkadaş.” Birdenbire Christian’ın da Bayan Robinson’dan bahsederken böyle konuştuğunu fark ettim. Gıcık bir düşünceydi.  </span></p>
			<p class="paragraf"><span class="CharOverride-12" xml:lang="tr-TR">Ortalığı yatıştırmak ister gibi ellerini kaldırdı.  </span></p>
			<p class="paragraf"><span class="CharOverride-12" xml:lang="tr-TR">“Kavga etmek istemiyorum” dedi yumuşak bir sesle.  </span></p>
			<p class="paragraf"><span class="CharOverride-13" xml:lang="tr-TR">Ah, kavga etmiyoruz... ediyor muyuz?</span><span class="CharOverride-12" xml:lang="tr-TR"> “Ben de.”  </span></p>
			<p class="paragraf"><span class="CharOverride-12" xml:lang="tr-TR">“Ona evleneceğimizi söylemedin.”  </span></p>
			<p class="paragraf"><span class="CharOverride-12" xml:lang="tr-TR">“Hayır. Önce annemle Ray’e söylemem gerektiğini düşündüm.” </span><span class="CharOverride-13" xml:lang="tr-TR">Lanet olsun</span><span class="CharOverride-12" xml:lang="tr-TR">. Evet dediğimden beri bu ilk kez aklıma geliyordu. Tanrım, acaba ne diyeceklerdi?  </span></p>
			<p class="paragraf"><span class="CharOverride-12" xml:lang="tr-TR">Christian başını salladı. “Evet, haklısın. Ayrıca... babana sormam gerek.”  </span></p>
			<p class="paragraf"><span class="CharOverride-12" xml:lang="tr-TR">Güldüm. “Ah, Christian, on sekizinci yüzyılda değiliz.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun. Ray ne diyecekti acaba? </span><span class="CharOverride-12" xml:lang="tr-TR">O konuşmayı düşününce dehşete kapıldım.  </span></p>
			<p class="paragraf"><span class="CharOverride-12" xml:lang="tr-TR">“Gelenek böyle.” Omuz silkti.  </span></p>
			<p class="paragraf"><span class="CharOverride-12" xml:lang="tr-TR">“Bunu sonra konuşalım. Sana diğer hediyeni vermek istiyorum.” Amacım dikkatini dağıtmaktı. Hediyemi düşününce içimi bir huzursuzluk kapladı. Ona verip tepkisini görmem gerekiyordu.  </span></p>
			<p class="paragraf"><span class="CharOverride-12" xml:lang="tr-TR">Bana utangaç gülümsemesiyle bakınca kalbim bir an için duracak gibi oldu. Yaşadığım süre boyunca bu gülümsemeye bakmaktan hiç bıkmayacaktım.  </span></p>
			<p class="paragraf"><span class="CharOverride-12" xml:lang="tr-TR">“Yine dudağını ısırıyorsun” diyerek çenemi tuttu.  </span></p>
			<p class="paragraf"><span class="CharOverride-12" xml:lang="tr-TR">Parmaklarının dokunuşuyla içim ürpermişti. Hiçbir şey söylemeden ve henüz azıcık cesaretim varken elini tutup onu yatak odasına götürdüm. Yatağın yanına gelince elini bıraktım ve benim yattığım tarafta yatağın altından geri kalan iki hediye paketini çıkardım.  </span></p>
			<p class="paragraf"><span class="CharOverride-12" xml:lang="tr-TR">“İki mi?” dedi şaşırarak.  </span></p>
			<p class="paragraf"><span class="CharOverride-12" xml:lang="tr-TR">Derin bir nefes aldım. “Bunu şeyden... ımm... dünkü olaydan önce almıştım. Şimdi vermeli miyim emin değilim.” Fikrimi değiştirmeme fırsat vermeden paketlerden birini çabucak ona verdim. Tereddüdümü hissedip anlam veremeyerek bana baktı.  </span></p>
			<p class="paragraf"><span class="CharOverride-12" xml:lang="tr-TR">“Açmamı istediğinden emin misin?”  </span></p>
			<p class="paragraf"><span class="CharOverride-12" xml:lang="tr-TR">Gergin bir şekilde başımı salladım.  </span></p>
			<p class="paragraf"><span class="CharOverride-12" xml:lang="tr-TR">Christian paketi yırttı ve şaşkınlık içinde kutuya baktı.  </span></p>
			<p class="paragraf"><span class="CharOverride-12" xml:lang="tr-TR">“</span><span class="CharOverride-13" xml:lang="tr-TR">Charlie Tango</span><span class="CharOverride-12" xml:lang="tr-TR">” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Sırıttı. Kutunun içinde güneş enerjisiyle çalışan, büyük bir pervanesi olan ahşap bir helikopter vardı. Kutuyu açtı.  </span></p>
			<p class="paragraf"><span class="CharOverride-12" xml:lang="tr-TR">“Güneş enerjili” diye mırıldandı. “Vay canına.” Ne oluyor dememe kalmadan yatağın üzerine oturmuş, helikopterin parçalarını birleştiriyordu. Çabucak tamamlayıp avucunun içine alarak havaya kaldırdı. Mavi, ahşap bir helikopterdi. Bana o muhteşem, tipik Amerikan genci gülümsemesiyle bakıp küçük helikopterin pervanesini çalıştıracak güneş ışığını alması için pencereye gitti.  </span></p>
			<p class="paragraf"><span class="CharOverride-12" xml:lang="tr-TR">Dikkatle incelerken, “Şuna bak” diye fısıldadı. “Bu teknolojiyle şimdiden neler yapabiliyoruz. Helikopteri göz hizasına kaldırarak pervanenin dönüşünü izledi. Büyülenmişti ve onu küçük bir helikoptere kendini kaptırmış halde izlerken seyretmek de büyüleyiciydi. Acaba ne düşünüyordu?  </span></p>
			<p class="paragraf"><span class="CharOverride-12" xml:lang="tr-TR">“Sevdin mi?”  </span></p>
			<p class="paragraf"><span class="CharOverride-12" xml:lang="tr-TR">“Ana, bayıldım. Teşekkürler.” Beni yakalayıp hızlı bir öpücük verdi ve pervaneyi izlemeye geri döndü. Bir yandan dalgın dalgın, “Ofisimde planörün yanına koyacağım” diye mırıldandı. Helikopteri güneş ışığından uzaklaştırınca pervane yavaşlayarak durdu.  </span></p>
			<p class="paragraf"><span class="CharOverride-12" xml:lang="tr-TR">Yüzümü ikiye bölen sırıtışıma engel olamıyordum ve kendimi kucaklamak istiyordum. Bayılmıştı. Elbette, alternatif teknolojiler en büyük merakıydı. Telaşla hediye ararken bu aklıma hiç gelmemişti. Helikopteri şifoniyerin üzerine koyup bana döndü.   </span></p>
			<p class="paragraf"><span class="CharOverride-12" xml:lang="tr-TR">“</span><span class="CharOverride-13" xml:lang="tr-TR">Charlie Tango</span><span class="CharOverride-12" xml:lang="tr-TR">’yu kurtarırken bana arkadaşlık eder.”  </span></p>
			<p class="paragraf"><span class="CharOverride-12" xml:lang="tr-TR">“Kurtarılabilir mi?”  </span></p>
			<p class="paragraf"><span class="CharOverride-12" xml:lang="tr-TR">“Bilmiyorum. Umarım. Yoksa kızımı özleyeceğim.”  </span></p>
			<p class="paragraf"><span class="CharOverride-13" xml:lang="tr-TR">Kızımı? </span><span class="CharOverride-12" xml:lang="tr-TR">Cansız bir nesneyi bir an için de olsa kıskandığım için şoke olmuştum. Bilinçaltım alaycı bir kahkaha patlattı. Aldırış etmedim.  </span></p>
			<p class="paragraf"><span class="CharOverride-12" xml:lang="tr-TR">Gözlerini neredeyse çocuksu bir heyecanla açarak, “Diğer kutuda ne var?” diye sordu.  </span></p>
			<p class="paragraf"><span class="CharOverride-13" xml:lang="tr-TR">Lanet olsun. </span><span class="CharOverride-12" xml:lang="tr-TR">“Bu hediye senin için mi benim için mi, emin değilim.”  </span></p>
			<p class="paragraf"><span class="CharOverride-12" xml:lang="tr-TR">“Gerçekten mi?” diye sordu. Merakını uyandırmayı başarmıştım. İkinci kutuyu verirken gergindim. Kutuyu hafifçe salladı, içinden ağır bir şeylerin tıkırtısı geldi. Bana baktı.  </span></p>
			<p class="paragraf"><span class="CharOverride-12" xml:lang="tr-TR">“Neden bu kadar gerginsin?” diye sordu şaşırarak. Utanç ve heyecanla kızararak omuz silktim. Bir kaşını kaldırdı.  </span></p>
			<p class="paragraf"><span class="CharOverride-12" xml:lang="tr-TR">“Merakımı uyandırdınız Bayan Steele” diye fısıldayınca sesi içimde bir arzu ve beklenti dalgasıyla yankılandı. “Tepkilerinizi izlemenin hoşuma gittiğini söylemem gerek. Ne işler karıştırıyordunuz?” Gözlerini kuşkuyla kıstı.  </span></p>
			<p class="paragraf"><span class="CharOverride-12" xml:lang="tr-TR">Nefesimi tutarak sessiz kalmaya devam ettim.  </span></p>
			<p class="paragraf"><span class="CharOverride-12" xml:lang="tr-TR">Kutunun kapağını açtı. Küçük bir kart çıkardı. İçindekilerin geri kalanı ince bir kâğıda sarılıydı. Kartı açıp bakar bakmaz bana döndü, gözleri şok veya hayretle açılmıştı. Hangisi bilmiyordum.  </span></p>
			<p class="paragraf"><span class="CharOverride-12" xml:lang="tr-TR">“Sana kaba şeyler yapmamı mı?” diye mırıldandı. Başımı sallayıp yutkundum. Bana dikkatle bakarak kaşlarını çatıp başını yana eğdi. Sonra tekrar kutuya baktı. Uçuk mavi renkteki kâğıdı yırttı ve kutudan bir göz maskesi, birkaç meme kıskacı, bir kıç tıkacı, iPod’u, gümüş grisi kravatı ve son olarak oyun odasının anahtarını çıkardı.  </span></p>
			<p class="paragraf"><span class="CharOverride-12" xml:lang="tr-TR">Bana karanlık, anlaşılmaz bir ifadeyle baktı. </span><span class="CharOverride-13" xml:lang="tr-TR">Kahretsin</span><span class="CharOverride-12" xml:lang="tr-TR">. Yanlış bir hamle miydi?  </span></p>
			<p class="paragraf"><span class="CharOverride-12" xml:lang="tr-TR">“Oynamak mı istiyorsun?” diye sordu yumuşak bir sesle.   </span></p>
			<p class="paragraf"><span class="CharOverride-12" xml:lang="tr-TR">“Evet” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Doğum günüm için mi?”  </span></p>
			<p class="paragraf"><span class="CharOverride-12" xml:lang="tr-TR">“Evet.” Sesim daha cılız çıkabilir miydi acaba?  </span></p>
			<p class="paragraf"><span class="CharOverride-12" xml:lang="tr-TR">Yüzünden hiçbirini isimlendiremediğim türlü ifadeler geçti, sonunda endişeli bir ifadede karar kıldı. </span><span class="CharOverride-13" xml:lang="tr-TR">Hımm... </span><span class="CharOverride-12" xml:lang="tr-TR">Pek beklediğim bir tepki sayılmazdı.  </span></p>
			<p class="paragraf"><span class="CharOverride-12" xml:lang="tr-TR">“Emin misin?” diye sordu.  </span></p>
			<p class="paragraf"><span class="CharOverride-12" xml:lang="tr-TR">“Kırbaç filan yok ama.”  </span></p>
			<p class="paragraf"><span class="CharOverride-12" xml:lang="tr-TR">“Anlaştık.”  </span></p>
			<p class="paragraf"><span class="CharOverride-12" xml:lang="tr-TR">“Tamam o zaman. Eminim.”  </span></p>
			<p class="paragraf"><span class="CharOverride-12" xml:lang="tr-TR">Tekrar başını sallayarak kutunun içindekilere baktı. Neredeyse kendi kendine konuşur gibi, “Seks delisi ve doyumsuz. Eh, sanırım bunlarla bir şeyler düşünebiliriz” diye mırıldandı ve çıkardıklarını kutunun içine geri koydu. Tekrar bana baktığında ifadesi tamamen değişmişti. Tanrım, gözleri alev alevdi ve dudakları ağır, erotik bir gülümsemeyle kıvrılmıştı. Elini uzattı.  </span></p>
			<p class="paragraf"><span class="CharOverride-12" xml:lang="tr-TR">“Şimdi” dedi; bu bir rica değildi. Karnımın derinliklerinde her şey aniden kasılmıştı.  </span></p>
			<p class="paragraf"><span class="CharOverride-12" xml:lang="tr-TR">Elini tuttum.  </span></p>
			<p class="paragraf"><span class="CharOverride-12" xml:lang="tr-TR">“Gel” diye emretti. Peşinden giderken kalbim ağzımdaydı. Kasıklarım açgözlü bir beklentiyle kasılırken arzu damarlarıma sımsıcak yayıldı. Sonunda!  </span></p>
		</div>
	</body>
</html>