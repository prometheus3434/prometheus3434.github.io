<html xmlns="http://www.w3.org/1999/xhtml">
	<head>
		<title>1-1</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-1" xml:lang="en-GB">Giriş  </p>
			<p class="resim"><span><img alt="c.png" class="_idGenPageitem-4" src="image/c_fmt.jpeg"/></span>        </p>
			<p class="paragraf"><span class="CharOverride-12" xml:lang="tr-TR">O geri döndü. Annem uyuyor veya yine hasta.  </span></p>
			<p class="paragraf"><span class="CharOverride-12" xml:lang="tr-TR">Mutfaktaki masanın altına kıvrılarak saklanıp küçücük oluyorum. Parmaklarımın arasından annemi görebiliyorum. Kanepede uyuyor. Eli, yapış yapış yeşil halıda. O yine parlak kemerli büyük botlarını giymiş ve annemin başında durmuş bağırıyor.  </span></p>
			<p class="paragraf"><span class="CharOverride-12" xml:lang="tr-TR">Anneme kemerle vuruyor. </span><span class="CharOverride-13" xml:lang="tr-TR">Kalk! Kalk! Rezil orospu! Rezil orospu! Rezil orospu! Rezil orospu! Rezil orospu! Rezil orospu!  </span></p>
			<p class="paragraf"><span class="CharOverride-12" xml:lang="tr-TR">Annem hıçkırır gibi bir ses çıkarıyor. </span><span class="CharOverride-13" xml:lang="tr-TR">Dur. Lütfen dur. </span><span class="CharOverride-12" xml:lang="tr-TR">Annem bağırmıyor. Annem de kıvrılıp küçücük oluyor.  </span></p>
			<p class="paragraf"><span class="CharOverride-12" xml:lang="tr-TR">Ellerimi kulaklarıma koyuyorum, gözlerimi kapatıyorum. Ses kesiliyor.  </span></p>
			<p class="paragraf"><span class="CharOverride-12" xml:lang="tr-TR">Buraya dönüyor. Botlarının yere vura vura mutfağa girdiğini görüyorum. Kemer hâlâ elinde. Beni bulmaya çalışıyor.  </span></p>
			<p class="paragraf"><span class="CharOverride-12" xml:lang="tr-TR">Çömelip sırıtıyor. Çok kötü kokuyor. Sigara ve içki. </span><span class="CharOverride-13" xml:lang="tr-TR">İşte buradasın seni küçük bok.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Ürpertici bir çığlıkla uyandı. </span><span class="CharOverride-13" xml:lang="tr-TR">Tanrım! </span><span class="CharOverride-12" xml:lang="tr-TR">Terden sırılsıklamdı ve kalbi çılgınca atıyordu. </span><span class="CharOverride-13" xml:lang="tr-TR">Neler oluyor? </span><span class="CharOverride-12" xml:lang="tr-TR">Yataktan fırlayarak doğrulup başını ellerinin arasına aldı. </span><span class="CharOverride-13" xml:lang="tr-TR">Siktir. Geri geldiler. Çığlık sesi benimdi. </span><span class="CharOverride-12" xml:lang="tr-TR">Ucuz burbon ile bayat Camel sigarasının kokusunu kafasından ve burnundan atmak için derin bir nefes aldı.  </span></p>
		</div>
	</body>
</html>