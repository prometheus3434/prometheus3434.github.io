<html xmlns="http://www.w3.org/1999/xhtml">
	<head>
		<title>1-8</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:4a0fd80f-c62f-4129-9a2b-61a2b86a2fb8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-8" xml:lang="en-GB">Yedinci bölüm  </p>
			<p class="resim"><span><img alt="c.png" class="_idGenPageitem-4" src="image/c_fmt7.jpeg"/></span>        </p>
			<p class="paragraf"><span class="CharOverride-12" xml:lang="tr-TR">Aman Tanrım, az önce bunu gerçekten yapmış mıydım? Alkol yüzünden olmalıydı. Şampanyanın üzerine dört kadeh dört farklı şarap içmiştim. Alkışlamakla meşgul olan Christian’a baktım. Lanet olsun, çok kızacaktı. Tam da aramız düzeliyorken. Bilinçaltım sonunda ortaya çıktı ama Edvard Munch’un </span><span class="CharOverride-13" xml:lang="tr-TR">Çığlık</span><span class="CharOverride-12" xml:lang="tr-TR"> tablosundaki ifadeyi takınmış olarak.  </span></p>
			<p class="paragraf"><span class="CharOverride-12" xml:lang="tr-TR">Christian, yüzüne kocaman, sahte bir gülümseme yerleştirmiş halde bana doğru eğildi. Yanağımı öptü, sonra biraz daha yaklaşıp kulağıma çok soğuk ve kontrollü bir sesle fısıldadı.  </span></p>
			<p class="paragraf"><span class="CharOverride-12" xml:lang="tr-TR">“Ayaklarına kapanıp tapınsam mı yoksa sana eşek sudan gelinceye kadar şaplak mı atsam, bilmiyorum.”  </span></p>
			<p class="paragraf"><span class="CharOverride-12" xml:lang="tr-TR">Ah, ben şu anda ne istediğimi biliyordum. Maskemin altından gözlerimi kırpıştırarak ona baktım. Keşke gözlerindeki ifadeyi okuyabilseydim.  </span></p>
			<p class="paragraf"><span class="CharOverride-12" xml:lang="tr-TR">Alkışlar kesilirken dehşete kapılmış halde, “İkinci seçeneği alayım lütfen” dedim.</span><span class="CharOverride-12" xml:lang="tr-TR"> İçine keskin bir nefes çekerken dudakları aralandı. </span><span class="CharOverride-13" xml:lang="tr-TR">Ah, o biçimli ağız – onu şu anda üzerimde istiyorum. </span><span class="CharOverride-12" xml:lang="tr-TR">Onun için yanıp tutuşuyordum. Bana içten, ışık saçan bir gülümsemeyle bakarak nefesimi kesiyordu.  </span></p>
			<p class="paragraf"><span class="CharOverride-12" xml:lang="tr-TR">“Kıvranıyorsun, öyle mi? Bununla ilgili ne yapabileceğimize bakmamız gerekecek” diye mırıldanırken parmaklarıyla çenemi okşadı.  </span></p>
			<p class="paragraf"><span class="CharOverride-12" xml:lang="tr-TR">Dokunuşu içimde o yangının kıvılcımlandığı yere ulaşıyordu. Şimdi, burada üzerine atlamak istiyordum ama oturmaya devam edip bir sonraki hediyenin açık artırmasını izledik.  </span></p>
			<p class="paragraf"><span class="CharOverride-12" xml:lang="tr-TR">Yerimde zor oturuyordum. Christian kolunu omzuma attı, parmaklarıyla ritmik bir şekilde sırtımı okşayıp omurgamdan aşağı tatlı titreşimler yolluyordu. Boştaki eliyle elimi tutup dudaklarına götürdü ve sonra kucağına bıraktı.  </span></p>
			<p class="paragraf"><span class="CharOverride-12" xml:lang="tr-TR">Elimi alıp çaktırmadan ve yavaşça yukarı doğru götürdü. Oynadığı oyunu anladığımda çok geçti. Elim ereksiyonuna temas ediyordu şimdi. Şaşkınlık ve panik içinde masaya göz gezdirdim ama herkesin gözleri sahneye kilitlenmişti. </span><span class="CharOverride-13" xml:lang="tr-TR">Tanrı’ya şükür maskem var.  </span></p>
			<p class="paragraf"><span class="CharOverride-12" xml:lang="tr-TR">Durumdan yararlanıp parmaklarımı keşfe çıkararak onu yavaşça okşamaya başladım. Elini elimin üzerinde tutarak cüretli parmaklarımı sakladı. Diğer elinin başparmağını tatlı dokunuşlarla boynumun bitiminde gezdiriyordu. Nefesi belli belirsiz hızlanmış, dudakları aralanmıştı ama tecrübesiz dokunuşlarıma karşı görebildiğim tek tepkisi buydu</span><span class="CharOverride-12" xml:lang="tr-TR">. Ama benim için çok şey ifade ediyordu. Beni istiyordu. Karnımdan aşağıda kalan her şey kasılıyordu. Bu dayanılmaz bir hal almaya başlamıştı.  </span></p>
			<p class="paragraf"><span class="CharOverride-12" xml:lang="tr-TR">Açık artırmanın son hediyesi, Montana’da, Adriana Gölü kıyısında bir haftaydı. Elbette Bay Grey ve Dr. Grey’in Montana’da da bir evleri vardı. Artırma hızla yükseldi ama olanların pek farkında değildim. Christian’ın, parmaklarımın altında büyüdüğünü hissediyordum ve bu bana kendimi çok güçlü hissettiriyordu.  </span></p>
			<p class="paragraf"><span class="CharOverride-12" xml:lang="tr-TR">Sunucu muzaffer bir edayla, “Yüz on bin dolara sattım” diye anons etti. Çadırda bir alkış koptu. Christian gibi ben de eğlencemizi bozan alkışa isteksizce katıldım.  </span></p>
			<p class="paragraf"><span class="CharOverride-12" xml:lang="tr-TR">Bana döndü ve dudakları yukarı kıvrıldı. Çılgın alkışların gürültüsü arasında ağzını oynatarak, “Hazır mısın?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Ben de “Evet” diye ağzımı oynattım.  </span></p>
			<p class="paragraf"><span class="CharOverride-12" xml:lang="tr-TR">“Ana!” Mia seslendi. “Şimdi!”  </span></p>
			<p class="paragraf"><span class="CharOverride-13" xml:lang="tr-TR">Ne? Hayır, yine mi? Ne şimdi?  </span></p>
			<p class="paragraf"><span class="CharOverride-12" xml:lang="tr-TR">“İlk Dans Açık Artırması. Hadi!” Durup elini uzattı.  </span></p>
			<p class="paragraf"><span class="CharOverride-12" xml:lang="tr-TR">Christian’a göz attım. Sanırım Mia’ya kaşlarını çatmıştı. Ağlasam mı gülsem mi bilemiyordum ama gülmek galip geldi. Mia Grey adlı uzun, pembe elektrik santralı tarafından yine engellenmiştik; ben liseli kızlar gibi kıkırdamaya başladım. Christian bana bakınca onun da dudaklarında bir gülümseme belirdi.  </span></p>
			<p class="paragraf"><span class="CharOverride-12" xml:lang="tr-TR">“İlk dansın benimle olacak tamam mı? Ve dans pistinde olmayacak” diye şehvetle kulağıma fısıldadı. Arzumun ateşi beklentiyle körüklenince kıkırdamam geçti. </span><span class="CharOverride-13" xml:lang="tr-TR">Ah, evet! </span><span class="CharOverride-12" xml:lang="tr-TR">İçimdeki tanrıça buz pistine çıkmış, mükemmel bir sıçrama hareketi sergiliyordu.  </span></p>
			<p class="paragraf"><span class="CharOverride-12" xml:lang="tr-TR">“Sabırsızlıkla bekliyorum.” Eğilip ağzına küçük, edepli bir öpücük kondurdum. Etrafıma bakınca masadakilerin şaşkınlıklarını fark ettim. Tabii, Christian’ı daha önce hiçbir kız arkadaşıyla görmemişlerdi.  </span></p>
			<p class="paragraf"><span class="CharOverride-12" xml:lang="tr-TR">Kocaman gülümsüyordu. Ve... mutlu görünüyordu.  </span></p>
			<p class="paragraf"><span class="CharOverride-12" xml:lang="tr-TR">Mia, “Hadi Ana” diye mızmızlandı. Uzattığı elini tutup peşinden benden başka on genç kadının daha dizildiği sahneye yürüdüm. İçlerinden birinin Lily olduğunu fark edince bir an gıcık oldum.  </span></p>
			<p class="paragraf"><span class="CharOverride-12" xml:lang="tr-TR">Sunucu, “Beyler. İşte gecenin en önemli olayı!” diye seslenerek kalabalığın uğultusunu bastırdı. “Hepinizin beklediği an geldi! Bu on iki güzel bayan kendileriyle gecenin ilk dansını açık artırmaya çıkarmayı kabul ettiler!”  </span></p>
			<p class="paragraf"><span class="CharOverride-13" xml:lang="tr-TR">Ah, hayır.</span><span class="CharOverride-12" xml:lang="tr-TR"> Baştan aşağı kızarmıştım. Bu anlama geldiğini düşünmemiştim. Ne kadar küçük düşürücü!</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Mia rahatsızlığımı fark ederek, “İyi bir amaç için” dedi. “Ayrıca Christian kazanacak.” Gözlerini devirdi. “Birinin kendisinden daha yüksek artırmasına izin vereceğini hayal bile edemiyorum. Bütün gece gözlerini senden ayırmadı.”  </span></p>
			<p class="paragraf"><span class="CharOverride-12" xml:lang="tr-TR">Evet, iyi amaca odaklanmalıydım. Christian nasılsa kazanacaktı. Doğrusu, yeterince parası vardı.   </span></p>
			<p class="paragraf"><span class="CharOverride-12" xml:lang="tr-TR">Bilinçaltım</span><span class="CharOverride-13" xml:lang="tr-TR">, Ama bu senin için daha fazla para harcaması demek oluyor! </span><span class="CharOverride-12" xml:lang="tr-TR">diye çıkıştı bana. Başkasıyla dans etmek istemiyorum –başkasıyla dans edemem– ve bu bana para harcamak demek değil; bir hayır kurumuna bağış yapıyor olacak. </span><span class="CharOverride-13" xml:lang="tr-TR">Zaten harcadığı yirmi dört bin dolar gibi mi? </span><span class="CharOverride-12" xml:lang="tr-TR">Bilinçaltım gözlerini kısmış bakıyordu.  </span></p>
			<p class="paragraf"><span class="CharOverride-13" xml:lang="tr-TR">Kahretsin.</span><span class="CharOverride-12" xml:lang="tr-TR"> Düşüncesizce yaptığım bağışla paçayı kurtardığımı sanıyordum. Neden kendimle tartışıyordum ki?  </span></p>
			<p class="paragraf"><span class="CharOverride-12" xml:lang="tr-TR">“Şimdi baylar, lütfen bu tarafa toplanın ve ilk dans için eşlik edebileceğiniz şu hanımlara yakından bir göz atın. Ahu gibi ve uysal on iki dilber.”  </span></p>
			<p class="paragraf"><span class="CharOverride-13" xml:lang="tr-TR">Tanrım!</span><span class="CharOverride-12" xml:lang="tr-TR"> Kendimi et pazarına çıkmış gibi hissediyordum. Arada birkaç kişiye merhaba demek için duraksayarak masaların arasından rahat bir zarafetle geçen Christian da dahil en az on iki adamın sahneye doğru gelişini dehşet içinde seyrediyordum. Katılacaklar toplandığında sunucu açık artırmayı başlattı.  </span></p>
			<p class="paragraf"><span class="CharOverride-12" xml:lang="tr-TR">“Bayanlar ve baylar, maskeli balo geleneğine uygun olarak maskelerin ardındaki gizemi koruyacağız ve sadece ilk isimleri vereceğiz. İlk sırada güzel Jada var.”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Jada da liseli bir kız gibi kıkırdadı. Belki de çok tuhaf bir durum olmazdı. Üzerinde baştan aşağı lacivert tafta bir elbise ve ona uyan bir maskesi vardı. İki genç erkek hevesle öne çıktılar. Şanslı Jada.  </span></p>
			<p class="paragraf"><span class="CharOverride-12" xml:lang="tr-TR">“Jada akıcı bir şekilde Japonca konuşuyor, yetenekli bir savaş pilotu ve Olimpiyat sporcusu... hımm.” Sunucu göz kırptı. “Beyler, açılışı neyle yapıyoruz?”  </span></p>
			<p class="paragraf"><span class="CharOverride-12" xml:lang="tr-TR">Jada saçmalayan sunucuya elbette şaşkın şaşkın baktı. Taliplerine utangaç bir gülücük gönderdi.  </span></p>
			<p class="paragraf"><span class="CharOverride-12" xml:lang="tr-TR">İçlerinden biri, “Bin dolar!” diye seslendi.  </span></p>
			<p class="paragraf"><span class="CharOverride-12" xml:lang="tr-TR">Artırma kısa bir süre içinde beş bin dolara çıktı.  </span></p>
			<p class="paragraf"><span class="CharOverride-12" xml:lang="tr-TR">Sunucu, “Satıyorum, satıyorum... sattım!” diye bağırdı. “Maskeli beyefendiye!” Tabii ki bütün erkekler maske taktığı için kalabalıktan kahkahalar, alkışlar ve tezahüratlar yükseldi. Jada alıcısına gülümsedi ve hemen sahneden indi.  </span></p>
			<p class="paragraf"><span class="CharOverride-12" xml:lang="tr-TR">Mia, “Gördün mü, bak. Ne kadar eğlenceli!” diye fısıldadı. “Yine de umarım Christian seni kazanır... Kavga çıksın istemeyiz” diye ekledi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Dehşet içinde, “Kavga mı?” diye sordum.  </span></p>
			<p class="paragraf"><span class="CharOverride-12" xml:lang="tr-TR">“Ah, evet. Daha gençken bayağı fevriydi.” Omuz silkti.  </span></p>
			<p class="paragraf"><span class="CharOverride-12" xml:lang="tr-TR">Christian ve kavga etmek mi? İnce, sofistike, Tudor koro müziği seven Christian mı? Kafam almıyordu. Sunucu sıradaki takdimiyle beni düşüncelerimden sıyırdı – kırmızı elbiseli, uzun, simsiyah saçlı genç bir kadın.  </span></p>
			<p class="paragraf"><span class="CharOverride-12" xml:lang="tr-TR">“Beyler, muhteşem Mariah’yı takdim etmek istiyorum. Mariah için ne yapacağız? O tecrübeli bir matador, konser standartlarında çello çalıyor ve bir sırıkla atlama şampiyonu... Ne dersiniz beyler? Nefis Mariah’yla bir dans için kaç dolarla başlayayım?”  </span></p>
			<p class="paragraf"><span class="CharOverride-12" xml:lang="tr-TR">Mariah sunucuya ters ters bakarken birisi çok yüksek sesle, “Üç bin dolar!” diye bağırdı. Sarı saçlı ve sakallı, maskeli bir adamdı bu.  </span></p>
			<p class="paragraf"><span class="CharOverride-12" xml:lang="tr-TR">Bir kişi daha artırdı ama Mariah dört bin dolara satıldı.  </span></p>
			<p class="paragraf"><span class="CharOverride-12" xml:lang="tr-TR">Christian beni şahin gibi izliyordu. Kavgacı Trevelyan-Grey – kimin aklına gelirdi ki?  </span></p>
			<p class="paragraf"><span class="CharOverride-12" xml:lang="tr-TR">Mia’ya, “Ne kadar önce?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Bana şaşırarak baktı.  </span></p>
			<p class="paragraf"><span class="CharOverride-12" xml:lang="tr-TR">“Christian’ın kavgacı zamanları ne kadar önceydi?”  </span></p>
			<p class="paragraf"><span class="CharOverride-12" xml:lang="tr-TR">“Ergenliğin başlarında. Eve patlamış dudaklar ve morarmış gözlerle gelip bizimkileri deli ederdi. Bu yüzden iki okuldan atıldı. Rakiplerine bayağı ciddi hasar verdi.”  </span></p>
			<p class="paragraf"><span class="CharOverride-12" xml:lang="tr-TR">Ağzım açık bakakaldım.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Sana anlatmadı mı?” İç geçirdi. “Arkadaşlarımın arasında bayağı kötü bir ünü var. Birkaç yıl boyunca gerçekten de istenmeyen çocuktu. Ama on beş, on altı yaşlarına geldiğinde sakinleşti.” Omuz silkti.  </span></p>
			<p class="paragraf"><span class="CharOverride-13" xml:lang="tr-TR">Lanet olsun.</span><span class="CharOverride-12" xml:lang="tr-TR"> Bulmacanın bir parçası daha yerine oturmuştu.  </span></p>
			<p class="paragraf"><span class="CharOverride-12" xml:lang="tr-TR">“Pekâlâ, muhteşem Jill için ne kadarla başlıyoruz?”  </span></p>
			<p class="paragraf"><span class="CharOverride-12" xml:lang="tr-TR">Sol taraftan kalın bir ses, “Dört bin dolar” dedi. Jill mutlulukla ciyakladı.  </span></p>
			<p class="paragraf"><span class="CharOverride-12" xml:lang="tr-TR">Açık artırmayla ilgilenmeyi bırakmıştım. Demek Christian’ın okulda başı kavgalarla dertteymiş. Neden acaba? Ona baktım. Lily de dikkatle bizi izliyordu.  </span></p>
			<p class="paragraf"><span class="CharOverride-12" xml:lang="tr-TR">“Ve şimdi, güzel Ana’yı takdim etmeme izin verin.”  </span></p>
			<p class="paragraf"><span class="CharOverride-13" xml:lang="tr-TR">Ah, kahretsin, bu benim. </span><span class="CharOverride-12" xml:lang="tr-TR">Tedirginlikle Mia’ya baktım. Beni sahnenin ortasına itti. Neyse ki yere kapaklanmamayı başardım ama herkesin bakışları altında yerin dibine geçmiştim. Ona baktığımda Christian alay eder gibi gülüyordu. </span><span class="CharOverride-13" xml:lang="tr-TR">Piç.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Güzel Ana altı müzik enstrümanı çalıyor, çok iyi Mandarince konuşuyor ve yoga yapmayı seviyor... evet, beyler...” Daha cümlesini bile bitiremeden Christian maskesinin altından ters ters bakarak araya girdi.  </span></p>
			<p class="paragraf"><span class="CharOverride-12" xml:lang="tr-TR">“On bin dolar.” Arkamda Lily’nin şaşkınlıktan nefesini tuttuğunu duydum.  </span></p>
			<p class="paragraf"><span class="CharOverride-13" xml:lang="tr-TR">Ah, siktir.   </span></p>
			<p class="paragraf"><span class="CharOverride-12" xml:lang="tr-TR">“On beş.”  </span></p>
			<p class="paragraf"><span class="CharOverride-12" xml:lang="tr-TR">Ne? Hepimiz sahnenin sol tarafında duran uzun boylu, kusursuz giyimli adama baktık. Elli’ye gözlerimi kırpıştırarak bakıyordum. Kahretsin, ne tepki verecekti acaba? Ama çenesini sıvazlayarak yabancıya alaycı bir şekilde gülümsüyordu. Onu tanıdığı belliydi. Yabancı, nazik bir şekilde Christian’ı başıyla selamladı.  </span></p>
			<p class="paragraf"><span class="CharOverride-12" xml:lang="tr-TR">“Evet, beyler! Bu akşam burada yüksek oynayanlar var.” Sunucu Christian’a dönerken heyecanı maskesinin altından bile belli oluyordu. Harika bir gösteriydi ama harcanan bendim. Acı bir çığlık atmak istiyordum.  </span></p>
			<p class="paragraf"><span class="CharOverride-12" xml:lang="tr-TR">Christian sakince, “Yirmi” diye artırdı.  </span></p>
			<p class="paragraf"><span class="CharOverride-12" xml:lang="tr-TR">Kalabalığın uğultusu dindi. Herkes bir bana, bir Christian’a, bir sahnenin yanındaki Bay Esrarengiz’e bakıyordu.  </span></p>
			<p class="paragraf"><span class="CharOverride-12" xml:lang="tr-TR">Yabancı, “Yirmi beş” dedi.  </span></p>
			<p class="paragraf"><span class="CharOverride-12" xml:lang="tr-TR">Daha utanç verici bir durum olabilir miydi?  </span></p>
			<p class="paragraf"><span class="CharOverride-12" xml:lang="tr-TR">Christian ona ifadesiz bir şekilde bakıyordu ama eğlendiği belliydi. Bütün gözler Christian’daydı. Ne yapacak acaba? Kalbim ağzımdaydı. Midem bulanıyordu.  </span></p>
			<p class="paragraf"><span class="CharOverride-12" xml:lang="tr-TR">Sesi çadırın her yanında net bir biçimde yankılanarak, “Yüz bin dolar” dedi.  </span></p>
			<p class="paragraf"><span class="CharOverride-12" xml:lang="tr-TR">Lily arkamda duyulacak şekilde, “Bu da neyin nesi!” diye terslendi. Kalabalığa da genel bir şaşkınlık ve keyif dalgası yayılmıştı. Yabancı gülerek iki elini kaldırdı. Christian ona alayla gülüyordu. Gözümün ucuyla Mia’nın neşe içinde yerinde zıpladığını görebiliyordum</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Güzel Ana için yüz bin dolar! Satıyorum... Satıyorum...” Sunucu yapmacık bir pişmanlıkla başını sallayarak, centilmence eğilerek selam veren yabancıya baktı.  </span></p>
			<p class="paragraf"><span class="CharOverride-12" xml:lang="tr-TR">Sunucu muzaffer bir edayla, “Sattım!” diye bağırdı.  </span></p>
			<p class="paragraf"><span class="CharOverride-12" xml:lang="tr-TR">Kulakları sağır eden bir alkış ve tezahüratlar eşliğinde Christian gelip elimi tuttu ve sahneden inmeme yardımcı oldu. İnerken halinden memnun bir sırıtışla bana bakıyordu; elimi öpüp koluma girerek beni çadırın çıkışına doğru götürdü.  </span></p>
			<p class="paragraf"><span class="CharOverride-12" xml:lang="tr-TR">“O kimdi?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Bana baktı. “Daha sonra tanışabileceğin birisi. Şimdi sana bir şey göstermek istiyorum. İlk dans açık artırması bitene kadar yarım saatimiz var. Sonra ödediğim dansın tadını çıkarmam için geri dönmemiz gerekiyor.”  </span></p>
			<p class="paragraf"><span class="CharOverride-12" xml:lang="tr-TR">Eleştirir gibi bir tonla, “Epey pahalı bir dans” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Her bir kuruşuna değeceğinden eminim.” Hınzır bir gülümsemeyle bana bakıyordu. Ah, göz kamaştıran bir gülümsemesi vardı ve o sızı geri dönüp vücuduma yayılmaya başlamıştı.  </span></p>
			<p class="paragraf"><span class="CharOverride-12" xml:lang="tr-TR">Çimenliğe çıktık. Kayıkhaneye doğru gideceğimizi sanmıştım ama hayal kırıklığıyla fark ettim ki büyük orkestranın hazırlıklarını yaptığı dans pistine doğru gidiyoruz. En az yirmi müzisyen ve etrafta dolaşarak gizli gizli sigara içen birkaç davetli vardı. Hareketin büyük kısmı çadırda olduğu için fazla dikkat çekmiyorduk.  </span></p>
			<p class="paragraf"><span class="CharOverride-12" xml:lang="tr-TR">Christian beni evin arkasına götürdü, daha önce görmediğim geniş ve rahat bir oturma odasına açılan bir Fransız penceresini açtı. Zarif, cilalı ağaçtan korkulukları olan bir temizlik merdiveninden geçerek boş bir odaya girdi</span><span class="CharOverride-12" xml:lang="tr-TR">. Koluna geçirdiği elimi tutup beni ikinci kata, sonra bir merdivenden daha çıkarıp üçüncü kata götürdü. Beyaz bir kapıyı açıp beni odalardan birine soktu.  </span></p>
			<p class="paragraf"><span class="CharOverride-12" xml:lang="tr-TR">Kapıyı kilitlerken alçak sesle, “Burası benim odamdı” dedi.  </span></p>
			<p class="paragraf"><span class="CharOverride-12" xml:lang="tr-TR">Geniş, sade, içinde fazla mobilya olmayan bir odaydı. Mobilyalar da duvarlar gibi beyazdı: Bir çift kişilik yatak, bir masa ve sandalye, kitaplarla ve kickbox için olduğunu sandığım ödül kupalarıyla dolu raflar. Duvarlara film posterleri asılmıştı: </span><span class="CharOverride-13" xml:lang="tr-TR">Matrix, Dövüş Kulübü, Truman Show</span><span class="CharOverride-12" xml:lang="tr-TR"> ve kickbox atletlerinin olduğu çerçevelenmiş iki poster. Birinin adı Guiseppe DeNatale’ymiş. Hiç duymamıştım.  </span></p>
			<p class="paragraf"><span class="CharOverride-12" xml:lang="tr-TR">Ama asıl ilgimi çeken masanın üzerindeki çeşitli fotoğraflar, Mariners flamaları ve maç biletleriyle dolu beyaz pano oldu. Christian’ın ilk gençlik yıllarından bir kesit gibiydi. Gözlerim şimdi odanın ortasında duran büyüleyici adama geri dönmüştü. Bana karanlık, düşünceli ve ateşli gözlerle bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Buraya hiç kız getirmemiştim” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">“Hiç mi?” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Başını salladı.   </span></p>
			<p class="paragraf"><span class="CharOverride-12" xml:lang="tr-TR">Elimde olmadan yutkundum. Beni son birkaç saattir dürten o sızı şimdi açlıktan kükrüyordu.  </span></p>
			<p class="paragraf"><span class="CharOverride-12" xml:lang="tr-TR">Kraliyet mavisi halının üzerinde, yüzünde o maskeyle erotik ötesi bir görüntüsü vardı. Onu istiyordum. Şimdi. Ne şekilde olursa olsun. Üzerine atlayıp kıyafetlerini parçalamamak için kendimi zor tutuyordum. Yavaşça bana doğru geldi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Fazla zamanımız yok Anastasia ve şu andaki hislerime bakılırsa fazla vakte ihtiyacımız da olmayacak. Arkanı dön. Seni şu elbiseden çıkarayım.”  </span></p>
			<p class="paragraf"><span class="CharOverride-12" xml:lang="tr-TR">Kilitlediğine şükrederek kapıya doğru döndüm. Eğilip kulağıma usulca, “Maske kalsın” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Sözlerine karşılık veren vücudum kasılırken inliyordum. Daha bana dokunmamıştı bile.  </span></p>
			<p class="paragraf"><span class="CharOverride-12" xml:lang="tr-TR">Parmaklarını boynuma değdirerek elbisemi tutunca dokunuşu bütün vücudumda yankılandı. Tek bir hızlı hareketle fermuarımı açtı. Elbisemi tutarak içinden çıkmama yardım etti. Sonra dönüp elbiseyi ustalıkla sandalyeye astı. Ceketini çıkarıp elbisemin üzerine koydu. Duraksadı; bir an için beni içer gibi süzdü. Üzerimde büstiyerle ona uygun bir külot vardı; seksi bakışlarının tadını çıkarıyordum.  </span></p>
			<p class="paragraf"><span class="CharOverride-12" xml:lang="tr-TR">Papyonunu boynunun iki tarafından sarkacak şekilde çözüp gömleğinin üstteki üç düğmesini açarak bana doğru yürürken, “Biliyorsun Ana” dedi. “Açık artırmadaki bağışımı almana çok kızmıştım. Aklımdan her türlü düşünce geçti. Cezalandırmanın artık mönüde olmadığını kendime hatırlatmak zorunda kaldım. Ama sonra gidip gönüllü oldun.” Başını eğmiş maskesinin ardından bana bakıyordu. “Bunu neden yaptın?” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Omuz silkerek cılız bir sesle, “Gönüllü mü? Bilmiyorum. Sinir bozukluğu... fazlaca alkol... iyi bir amaç” diye geveledim. Belki de dikkatini çekmek içindi.  </span></p>
			<p class="paragraf"><span class="CharOverride-12" xml:lang="tr-TR">O sırada ona ihtiyacım vardı. Şimdi daha çok vardı. Daha da şiddetlenen sızımı onun dindirebileceğini biliyordum. Dudaklarını birbirine bastırdı ve sonra yavaşça üst dudağını yaladı. O dili üzerimde istiyordum.  </span></p>
			<p class="paragraf"><span class="CharOverride-12" xml:lang="tr-TR">“Bir daha yalvarsan da sana şaplak atmamak için kendime söz verdim.”  </span></p>
			<p class="paragraf"><span class="CharOverride-12" xml:lang="tr-TR">“Lütfen” diye yalvardım.  </span></p>
			<p class="paragraf"><span class="CharOverride-12" xml:lang="tr-TR">“Ama sonra fark ettim ki bu alışık olduğun bir şey değil, kendini rahatsız hissediyor olabilirsin.” Ukala piç kibirli bir alaycılıkla gülümsüyordu ama umursamıyordum, çünkü kesinlikle haklıydı.  </span></p>
			<p class="paragraf"><span class="CharOverride-12" xml:lang="tr-TR">“Evet” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Öyleyse bir miktar hoşgörülü olmalıyım. Bunu yapacaksam bana bir şey için söz vermelisin.”  </span></p>
			<p class="paragraf"><span class="CharOverride-12" xml:lang="tr-TR">“Ne olursa.”  </span></p>
			<p class="paragraf"><span class="CharOverride-12" xml:lang="tr-TR">“İhtiyacın olursa güvenlik kelimelerini kullanacaksın ama seninle sadece sevişeceğim. Tamam mı?”  </span></p>
			<p class="paragraf"><span class="CharOverride-12" xml:lang="tr-TR">“Evet.” Nefes nefeseydim. Ellerini üzerimde hissetmek istiyordum.  </span></p>
			<p class="paragraf"><span class="CharOverride-12" xml:lang="tr-TR">Yutkundu, sonra elimi tuttu ve yatağa doğru gitti. Yorganı kenara itip oturdu, bir yastık alıp yanına koydu. Yanında, ayakta duruyordum. Bana baktı ve birden elimden hızla çekince kucağına düştüm. Vücudum yatağa, göğsüm yastığa gelecek şekilde yana kaydım. Eğilip omzumdan saçlarımı topladı, parmaklarını maskemin tüylerinde gezdirdi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Ellerini arkaya koy” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Ah! Papyonuyla çabucak bileklerimi arkamda, popomun üzerinde duracak şekilde bağladı.  </span></p>
			<p class="paragraf"><span class="CharOverride-12" xml:lang="tr-TR">“Bunu gerçekten istiyor musun Anastasia?”  </span></p>
			<p class="paragraf"><span class="CharOverride-12" xml:lang="tr-TR">Gözlerimi kapattım. Onunla tanıştığımdan beri bunu ilk kez istiyordum. İhtiyacım vardı.  </span></p>
			<p class="paragraf"><span class="CharOverride-12" xml:lang="tr-TR">“Evet” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">Avucuyla popomu okşarken yumuşak bir sesle, “Neden?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Eli tenime değer değmez inledim. </span><span class="CharOverride-13" xml:lang="tr-TR">Neden olduğunu bilmiyorum... Bana fazla düşünmememi söyledin. Böyle bir günden sonra – Para yüzünden tartışmak, Leila, Bayan Robinson, benimle ilgili dosya, yol haritası, bu lüks parti, maskeler, alkol, gümüş toplar, açık artırma... Bunu istiyorum.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Bir sebebe gerek var mı?”  </span></p>
			<p class="paragraf"><span class="CharOverride-12" xml:lang="tr-TR">“Hayır, bebek, yok” dedi. “Sadece seni anlamaya çalışıyorum.” Sol elini belime doladı, avucu kalkarak popomun bacaklarımla birleştiği yere hızla inerken kıpırdayamayacağım şekilde beni yerimde tutuyordu.  </span></p>
			<p class="paragraf"><span class="CharOverride-13" xml:lang="tr-TR">Aman Tanrım</span><span class="CharOverride-12" xml:lang="tr-TR">... Yüksek sesle inledim. Tam olarak aynı yere bir kez daha vurdu. Bir daha inledim</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“İki” diye mırıldandı. “On ikiye kadar çıkacağız.”  </span></p>
			<p class="paragraf"><span class="CharOverride-13" xml:lang="tr-TR">Tanrım!</span><span class="CharOverride-12" xml:lang="tr-TR"> Bu geçen seferkinden daha farklıydı; o kadar şehvet dolu, o kadar... gerekliydi ki. Uzun parmaklı elleriyle popomu okşadı. Bağlanıp yatağa bastırılmıştım, kaçışım yoktu; insafına ve kendi özgür irademe kalmış durumdaydım. Bu sefer biraz yana doğru bir daha vurdu ve sonra diğer tarafa, tekrar. Sonra durup külotumu yavaşça aşağı indirip çıkardı. Şaplaklarıma devam etmeden önce avucunu popomda nazikçe gezdirdi. Her acıtan darbe ihtiyacımı biraz daha doyuruyor ya da ateşliyordu, bilmiyorum. Kendimi darbelerin ritmine bırakıp her birini karşılıyor, tadını çıkarıyordum.  </span></p>
			<p class="paragraf"><span class="CharOverride-12" xml:lang="tr-TR">Alçak ve boğuk bir sesle, “On iki” diye mırıldandı. Tekrar popomu okşayıp parmaklarını vajinama doğru kaydırdı ve iki parmağını yavaşça içime sokup işkence eder gibi döndürmeye başladı.  </span></p>
			<p class="paragraf"><span class="CharOverride-12" xml:lang="tr-TR">Vücudum beni ele geçirirken yüksek sesle inledim ve parmaklarının etrafında kasılarak uzun uzun boşaldım. O kadar yoğun, beklenmedik ve hızlı olmuştu ki.  </span></p>
			<p class="paragraf"><span class="CharOverride-12" xml:lang="tr-TR">Hoşuna gitmiş gibi bir sesle, “İşte böyle bebek” diye mırıldandı. Üzerinde tükenmiş halde nefes nefese yatarken parmaklarını içimden çekmeden bileklerimi çözdü.  </span></p>
			<p class="paragraf"><span class="CharOverride-12" xml:lang="tr-TR">“Seninle daha işim bitmedi Anastasia” dedi ve parmaklarını çıkarmadan yana kaydı. Dizlerimi yatağa eğileceğim şekilde yere indirdi. Yerde arkama geçip fermuarını açtı. Parmaklarını içimden çekti, sonra folyo paketin tanıdık yırtılma sesini duydum. Ciddi bir sesle, “Bacaklarını aç” diye emretti, ben de ona itaat ettim. Popomu okşayarak içime girdi.  </span></p>
			<p class="paragraf"><span class="CharOverride-12" xml:lang="tr-TR">“Bu hızlı olacak bebek” diye mırıldanarak kalçalarımı kavradı ve geri çekilip hızla tekrar içime kaydı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Ah!” diye bağırdım ama bu doluluk hissi olağanüstüydü. Karnımdaki o sızıya tekrar tekrar vurarak, her sert ve tatlı vuruşta birazını daha yok ediyordu. Aklım başımdan gidiyordu sanki; tam ihtiyaç duyduğum histi bu. Kendimi ona doğru iterek darbelerini karşılıyordum.  </span></p>
			<p class="paragraf"><span class="CharOverride-12" xml:lang="tr-TR">Beni durdurmaya çalışarak, “Ana, hayır” diye homurdandı. Ama onu öyle çok istiyordum ki darbelerinin ritmine uyarak ona sürtünmeye devam ettim.  </span></p>
			<p class="paragraf"><span class="CharOverride-12" xml:lang="tr-TR">“Kahretsin, Ana” diyerek boşaldı ve azap dolu sesi beni tekrar tetikleyerek iyileştirici, uzun, suyumu sıkan, tüketen ve nefes nefese bırakan bir orgazmın girdabına attı.  </span></p>
			<p class="paragraf"><span class="CharOverride-12" xml:lang="tr-TR">Christian eğilip omzumu öptü, sonra içimden çıktı. Kollarını bana sarıp başını sırtımın ortasına yasladı. Bu şekilde, ikimiz de yatağın yanında diz çökmüş halde saniyelerce hatta dakikalarca, nefesimiz düzelene kadar kaldık. Karnımdaki sızı kaybolmuştu; tek hissettiğim yatıştıran, tatmin dolu bir dinginlikti.  </span></p>
			<p class="paragraf"><span class="CharOverride-12" xml:lang="tr-TR">Christian kıpırdanıp sırtımı öptü. “Sanırım bana bir dans borçlusunuz Bayan Steele” diye mırıldandı.  </span></p>
			<p class="paragraf"><span class="CharOverride-12" xml:lang="tr-TR">Sızının yokluğunun ve seks sonrası hazzının tadını çıkararak, “Hmm...” dedim.   </span></p>
			<p class="paragraf"><span class="CharOverride-12" xml:lang="tr-TR">Topuklarının üzerine oturdu, beni yataktan kucağına çekti</span><span class="CharOverride-12" xml:lang="tr-TR">. “Fazla vaktimiz yok. Hadi.” Saçımı öpüp beni zorla kaldırdı.  </span></p>
			<p class="paragraf"><span class="CharOverride-12" xml:lang="tr-TR">Homurdandım ama yatağa oturup yerden külotumu alarak üzerime geçirdim. İsteksizce elbisemi almak için sandalyeye gittim. Kaçamak heyecanımız sırasında ayakkabılarımı çıkarmamış olduğumu ilgisizce fark ettim. Christian papyonunu bağlıyordu. Bitirince üstünü başını ve yatağı düzeltti.  </span></p>
			<p class="paragraf"><span class="CharOverride-12" xml:lang="tr-TR">Elbisemi giyerken panodaki fotoğraflara baktım. Christian, suratsız ergen halinde bile göz kamaştırıcıydı: Elliot ve Mia’yla kayak yaparken, Paris’te tek başına – zafer takı fotoğrafın çekildiği yeri belli ediyordu; Londra’da, New York’ta, Büyük Kanyon’da, Sydney Opera Binası’nda, hatta Çin Seddi’nde. Efendi Grey genç yaşta dünyayı dolaşmıştı.  </span></p>
			<p class="paragraf"><span class="CharOverride-12" xml:lang="tr-TR">Çeşitli konserlerden bilet koçanları asılıydı: U2, Metallica, The Verve, Sheryl Crow, New York Filarmoni Orkestrası’ndan Prokofiev’in </span><span class="CharOverride-13" xml:lang="tr-TR">Romeo ve Juliet</span><span class="CharOverride-12" xml:lang="tr-TR"> konseri – ne kadar çeşitli bir karışım! Köşedeyse genç bir kadının vesikalık fotoğrafı vardı. Siyah-beyaz. Tanıdık geliyordu ama ne kadar uğraşsam da hatırlayamadım. Neyse ki Bayan Robinson değildi.  </span></p>
			<p class="paragraf"><span class="CharOverride-12" xml:lang="tr-TR">“Bu kim?” diye sordum.  </span></p>
			<p class="paragraf"><span class="CharOverride-12" xml:lang="tr-TR">Ceketini giyip papyonunu düzeltirken, “Önemli biri değil” diye cevapladı. “Fermuarını çekeyim mi?”  </span></p>
			<p class="paragraf"><span class="CharOverride-12" xml:lang="tr-TR">“Lütfen. Öyleyse fotoğrafı neden panonda asılı?”  </span></p>
			<p class="paragraf"><span class="CharOverride-12" xml:lang="tr-TR">“Gözümden kaçmış. Papyonum nasıl duruyor?” Küçük bir çocuk gibi çenesini kaldırdı. Sırıtarak papyonunu düzelttim.  </span></p>
			<p class="paragraf"><span class="CharOverride-12" xml:lang="tr-TR">“Şimdi mükemmel.”  </span></p>
			<p class="paragraf"><span class="CharOverride-12" xml:lang="tr-TR">“Senin gibi” diye mırıldandı ve beni kendine çekip tutkuyla öptü. “Daha iyi misin?”  </span></p>
			<p class="paragraf"><span class="CharOverride-12" xml:lang="tr-TR">“Çok daha iyi. Teşekkürler Bay Grey.”  </span></p>
			<p class="paragraf"><span class="CharOverride-12" xml:lang="tr-TR">“Benim için tamamen zevkti Bayan Steele.”  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Davetliler dans pistinde toplanmışlardı. Christian bana dönüp sırıttı –tam zamanında yetişmiştik– ve beni damalı piste çıkardı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Ve şimdi, bayanlar ve baylar, ilk dans zamanı. Bay ve Dr. Grey, hazır mısınız?” Kolunu Grace’e atmış halde Carrick başıyla onayladı.  </span></p>
			<p class="paragraf"><span class="CharOverride-12" xml:lang="tr-TR">“İlk dans açık artırmasına katılan bayanlar ve baylar, hazır mısınız?” Hepimiz başımızı salladık. Mia tanımadığım birinin yanındaydı. Acaba Sean’a ne olmuştu?  </span></p>
			<p class="paragraf"><span class="CharOverride-12" xml:lang="tr-TR">“Öyleyse başlayalım. Sahne senin Sam!”  </span></p>
			<p class="paragraf"><span class="CharOverride-12" xml:lang="tr-TR">Genç bir adam alkışlarla sahneye çıktı ve arkasındaki orkestraya dönüp parmağını şaklattı. “I’ve Got You Under My Skin”in</span><span class="CharOverride-17"><a class="_idFootnoteLink" href="#footnote-225-12" id="footnote-225-12-backlink">12</a></span><span class="CharOverride-12" xml:lang="tr-TR"> tanıdık melodisi havayı doldurmaya başladı.  </span></p>
			<p class="paragraf"><span class="CharOverride-12" xml:lang="tr-TR">Christian gülümseyerek beni kollarına aldı ve hareket etmeye başladı. Ah, o kadar iyi dans ediyordu ki ayak uydurmakta zorlanmıyordum. Beni dans pistinin etrafında döndürürken iki aptal gibi birbirimize sırıtıyorduk.  </span></p>
			<p class="paragraf"><span class="CharOverride-12" xml:lang="tr-TR">Christian başını eğip gözlerime bakarak, “Bu şarkıyı seviyorum” diye mırıldandı. “Sözleri çok uygun.” Bakışları ciddileşti.   </span></p>
			<p class="paragraf"><span class="CharOverride-12" xml:lang="tr-TR">“Sen de benim içime işliyorsun” dedim. “Ya da odandayken işledin.”  </span></p>
			<p class="paragraf"><span class="CharOverride-12" xml:lang="tr-TR">Dudaklarını büzdü ama hoşuna gittiğini saklayamadı.  </span></p>
			<p class="paragraf"><span class="CharOverride-12" xml:lang="tr-TR">Şakayla karışık azarlar gibi, “Bayan Steele, bu kadar kaba biri olduğunuzdan haberim yoktu” dedi.  </span></p>
			<p class="paragraf"><span class="CharOverride-12" xml:lang="tr-TR">“Bay Grey, benim de yoktu. Sanırım son zamanlarda edindiğim tecrübeler yüzünden. Çok eğitici oldular.”  </span></p>
			<p class="paragraf"><span class="CharOverride-12" xml:lang="tr-TR">“İkimiz için de.” Christian yine ciddileşmişti. Sanki sadece orkestra ve biz vardık. Kendi özel kozamızda gibiydik.  </span></p>
			<p class="paragraf"><span class="CharOverride-12" xml:lang="tr-TR">Şarkı biterken ikimiz de alkışlıyorduk. Şarkıcı Sam zarifçe eğilerek selam verdi, orkestrayı tanıttı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Bölebilir miyim?”  </span></p>
			<p class="paragraf"><span class="CharOverride-12" xml:lang="tr-TR">Bu benim için açık artırmaya giren adamdı. Christian beni isteksizce bıraktı ama eğleniyormuş gibi bir havası da vardı.  </span></p>
			<p class="paragraf"><span class="CharOverride-12" xml:lang="tr-TR">“Nasıl istersen. Anastasia, bu John Flynn. John, Anastasia.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun!  </span></p>
			<p class="paragraf"><span class="CharOverride-12" xml:lang="tr-TR">Christian sırıtarak pistin kenarına gitti.  </span></p>
			<p class="paragraf"><span class="CharOverride-12" xml:lang="tr-TR">“Nasılsın Anastasia?” deyince aksanından İngiliz olduğunu çıkarabildim.  </span></p>
			<p class="paragraf"><span class="CharOverride-12" xml:lang="tr-TR">“Merhaba” diye kekeledim.  </span></p>
			<p class="paragraf"><span class="CharOverride-12" xml:lang="tr-TR">Orkestra başka bir şarkıya başlarken Dr. Flynn beni kollarına çekti. Yüzünü göremesem de zihnimde canlandırdığımdan daha gençti. Christian’ınkine benzer bir maskesi vardı. Uzun boyluydu ama Christian kadar değildi ve hareketlerinde Christian’ın o zarif rahatlığı yoktu.  </span></p>
			<p class="paragraf"><span class="CharOverride-12" xml:lang="tr-TR">Ona ne söyleyebilirdim? Christian neden bu kadar manyak? Neden benim için açık artırmaya katıldın? Bu ona sormak istediğim tek şeydi ama kabalık olur gibi geliyordu.  </span></p>
			<p class="paragraf"><span class="CharOverride-12" xml:lang="tr-TR">“Sonunda seninle tanıştığıma sevindim Anastasia. Eğleniyor musun?” diye sordu</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Eğleniyordum” diye fısıldadım.  </span></p>
			<p class="paragraf"><span class="CharOverride-12" xml:lang="tr-TR">“Ah. Umarım durum benim yüzümden değişmemiştir.” Küçük, sıcak gülümsemesi beni biraz rahatlatmıştı.  </span></p>
			<p class="paragraf"><span class="CharOverride-12" xml:lang="tr-TR">“Dr. Flynn, doktor sizsiniz. Siz bana söyleyin.”  </span></p>
			<p class="paragraf"><span class="CharOverride-12" xml:lang="tr-TR">Sırıttı. “Problem bu değil mi? Doktor kısmı.”  </span></p>
			<p class="paragraf"><span class="CharOverride-12" xml:lang="tr-TR">Kıkırdadım. “Kendimi ele vermekten korktuğum için biraz temkinli ve tetikteyim. Ve gerçekten de size sadece Christian’ı sormak istiyorum.”  </span></p>
			<p class="paragraf"><span class="CharOverride-12" xml:lang="tr-TR">Gülümsedi. “Öncelikle bu bir parti ve ben de görev başında değilim” diye sır verir gibi fısıldadı. “İkincisi, gerçekten de seninle Christian hakkında konuşamam” dedi. “Ayrıca anlatması Noel’e kadar sürer” diye takıldı.  </span></p>
			<p class="paragraf"><span class="CharOverride-12" xml:lang="tr-TR">Afallayıp kaldım.  </span></p>
			<p class="paragraf"><span class="CharOverride-12" xml:lang="tr-TR">“Bu doktorlar arasında bir espridir Anastasia.”  </span></p>
			<p class="paragraf"><span class="CharOverride-12" xml:lang="tr-TR">Utanarak ve biraz da pişmanlık duyarak kızardım. Christian’la dalga geçiyordu. “Şu an tam da Christian’a söylediğim yorumu kanıtladınız... pahalı bir şarlatansınız” diye tersledim.  </span></p>
			<p class="paragraf"><span class="CharOverride-12" xml:lang="tr-TR">Dr. Flynn kahkahayla güldü. “Bunda haklılık payın olabilir.”  </span></p>
			<p class="paragraf"><span class="CharOverride-12" xml:lang="tr-TR">“İngiliz misiniz?”  </span></p>
			<p class="paragraf"><span class="CharOverride-12" xml:lang="tr-TR">“Evet, aslen Londra’dan.”  </span></p>
			<p class="paragraf"><span class="CharOverride-12" xml:lang="tr-TR">“Kendinizi nasıl burada buldunuz?”  </span></p>
			<p class="paragraf"><span class="CharOverride-12" xml:lang="tr-TR">“Hoş tesadüflerle.”  </span></p>
			<p class="paragraf"><span class="CharOverride-12" xml:lang="tr-TR">“Kendinizden fazla bahsetmiyorsunuz galiba?”  </span></p>
			<p class="paragraf"><span class="CharOverride-12" xml:lang="tr-TR">“Bahsedilecek fazla bir şey yok. Gerçekten çok sıkıcı biriyimdir.”  </span></p>
			<p class="paragraf"><span class="CharOverride-12" xml:lang="tr-TR">“Fazla alçakgönüllüsünüz.”  </span></p>
			<p class="paragraf"><span class="CharOverride-12" xml:lang="tr-TR">“İngilizlere özgü bir davranış. Milli karakterimizin bir parçası.”  </span></p>
			<p class="paragraf"><span class="CharOverride-12" xml:lang="tr-TR">“Ah.”  </span></p>
			<p class="paragraf"><span class="CharOverride-12" xml:lang="tr-TR">“Ben de seni aynı şeyle suçlayabilirim Anastasia.”   </span></p>
			<p class="paragraf"><span class="CharOverride-12" xml:lang="tr-TR">“Ben de mi sıkıcı bir insanım Dr. Flynn?”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Güldü. “Hayır, Anastasia. Sen de kendinden fazla bahsetmiyorsun.”  </span></p>
			<p class="paragraf"><span class="CharOverride-12" xml:lang="tr-TR">“Bahsedecek fazla bir şey yok.” Gülümsedim.  </span></p>
			<p class="paragraf"><span class="CharOverride-12" xml:lang="tr-TR">“Bundan gerçekten şüpheliyim.” Birden kaşları çatıldı.  </span></p>
			<p class="paragraf"><span class="CharOverride-12" xml:lang="tr-TR">Kızarmıştım. Müzik biterken Christian tekrar yanımıza geldi. Dr. Flynn beni bıraktı.  </span></p>
			<p class="paragraf"><span class="CharOverride-12" xml:lang="tr-TR">“Seninle tanışmak zevkti Anastasia.” Bana yine sıcak bir şekilde gülümsedi. Sanki gizli bir testi geçmişim gibi hissediyordum.  </span></p>
			<p class="paragraf"><span class="CharOverride-12" xml:lang="tr-TR">“John.” Christian başıyla selamladı onu.  </span></p>
			<p class="paragraf"><span class="CharOverride-12" xml:lang="tr-TR">Dr. Flynn, “Christian” diye karşılık verdi ve dönüp kalabalığın arasında kayboldu.  </span></p>
			<p class="paragraf"><span class="CharOverride-12" xml:lang="tr-TR">Christian sıradaki dans için beni kollarının arasına çekti.  </span></p>
			<p class="paragraf"><span class="CharOverride-12" xml:lang="tr-TR">“Beklediğimden çok daha genç” diye mırıldandım. “Ve korkunç boşboğaz.”  </span></p>
			<p class="paragraf"><span class="CharOverride-12" xml:lang="tr-TR">Christian başını yana yatırdı. “Boşboğaz?”  </span></p>
			<p class="paragraf"><span class="CharOverride-12" xml:lang="tr-TR">“Ah, evet, bana her şeyi anlattı” diye takıldım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Christian gerilmişti. Yumuşak bir sesle, “Pekâlâ, bu durumda gidip çantanı getireyim. Eminim artık benimle bir işin kalmamıştır” dedi.  </span></p>
			<p class="paragraf"><span class="CharOverride-12" xml:lang="tr-TR">Durdum. “Bana hiçbir şey anlatmadı!” Sesim paniğe kapılmış gibi çıkıyordu.  </span></p>
			<p class="paragraf"><span class="CharOverride-12" xml:lang="tr-TR">Christian gözlerini kırpıştırdı; sonra yüzüne bir rahatlama yayıldı. Beni tekrar kollarına çekti. “O zaman gel şu dansın tadını çıkaralım.” Beni gülümseyerek yatıştırdı, sonra pistin etrafında döndürmeye başladı.  </span></p>
			<p class="paragraf"><span class="CharOverride-12" xml:lang="tr-TR">Neden gitmek isteyeceğimi düşünmüştü ki? Hiç anlamıyordum.  </span></p>
			<p class="paragraf"><span class="CharOverride-12" xml:lang="tr-TR">İki şarkı boyunca daha dans ettik, sonra tuvalete gitmem gerektiğini fark ettim.  </span></p>
			<p class="paragraf"><span class="CharOverride-12" xml:lang="tr-TR">“Birazdan gelirim.”  </span></p>
			<p class="paragraf"><span class="CharOverride-12" xml:lang="tr-TR">Tuvalete giderken çantamı yemek masasının üzerinde unuttuğumu hatırlayıp çadıra yöneldim. İçine girdiğimde ışıklar hâlâ açıktı ama çadırın diğer ucunda, aslında kendilerine bir oda bulması gereken çift dışında bomboştu. Çantamı aldım.  </span></p>
			<p class="paragraf"><span class="CharOverride-12" xml:lang="tr-TR">“Anastasia?”  </span></p>
			<p class="paragraf"><span class="CharOverride-12" xml:lang="tr-TR">Yumuşak bir sesti, irkildim. Arkamı döndüğümde karşımda uzun, dar, siyah bir kadife elbise giymiş bir kadın vardı. Maskesi benzersizdi. Yüzünü burnuna kadar örtüyordu ama saçlarını da kaplıyordu. Göz kamaştıran, zarif altın işlemeleri vardı üzerinde.  </span></p>
			<p class="paragraf"><span class="CharOverride-12" xml:lang="tr-TR">“Seni tek başına yakaladığıma sevindim” dedi. “Gece boyunca seninle konuşmak istedim.”  </span></p>
			<p class="paragraf"><span class="CharOverride-12" xml:lang="tr-TR">“Üzgünüm, kim olduğunuzu bilmiyorum.”  </span></p>
			<p class="paragraf"><span class="CharOverride-12" xml:lang="tr-TR">Maskeyi yüzünden çıkarıp saçlarını saldı.  </span></p>
			<p class="paragraf"><span class="CharOverride-13" xml:lang="tr-TR">Lanet olsun!</span><span class="CharOverride-12" xml:lang="tr-TR"> Bu Bayan Robinson’dı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Üzgünüm, seni korkuttum.”  </span></p>
			<p class="paragraf"><span class="CharOverride-12" xml:lang="tr-TR">Afallamış halde bakakaldım. </span><span class="CharOverride-13" xml:lang="tr-TR">Tanrı aşkına, bu kadın ne istiyor?</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Bir çocuk tacizcisiyle tanışınca ne denir bilmiyordum. Tatlı tatlı gülümsedi, masaya oturmam için işaret etti. Aksini yapmak için bir gerekçem olmadığından mecburi bir nezaketle istediğini yaptım. Maskemin hâlâ yüzümde olduğuna çok memnundum.  </span></p>
			<p class="paragraf"><span class="CharOverride-12" xml:lang="tr-TR">“Kısa keseceğim Anastasia. Hakkımda ne düşündüğünü biliyorum... Christian bana söyledi.”  </span></p>
			<p class="paragraf"><span class="CharOverride-12" xml:lang="tr-TR">Ona hiçbir şey ele vermeden, ifadesiz bir suratla baktım ama bildiğine sevinmiştim. Böylece ona söylemek zorunda kalmayacaktım; zaten kısa kesecekmiş. Bir tarafım ne söyleyeceğini deli gibi merak ediyordu.  </span></p>
			<p class="paragraf"><span class="CharOverride-12" xml:lang="tr-TR">Omzumun arkasına bakarak duraksadı. “Taylor bizi izliyor.”  </span></p>
			<p class="paragraf"><span class="CharOverride-12" xml:lang="tr-TR">Etrafıma bakınınca Taylor’ın kapının önünde durmuş, çadırı kontrol ettiğini gördüm. Yanında Sawyer vardı. Bizim dışımızda her yöne bakıyorlardı.  </span></p>
			<p class="paragraf"><span class="CharOverride-12" xml:lang="tr-TR">Telaşla, “Bak, fazla vaktimiz yok” dedi. “Christian’ın sana âşık olduğunu biliyor olmalısın. Onu hiç böyle görmedim; </span><span class="CharOverride-13" xml:lang="tr-TR">hiç</span><span class="CharOverride-12" xml:lang="tr-TR">.” Son kelimeyi vurgulayarak söylemişti.  </span></p>
			<p class="paragraf"><span class="CharOverride-13" xml:lang="tr-TR">Ne? Âşık mı?</span><span class="CharOverride-12" xml:lang="tr-TR"> Hayır. Neden bana bunu söylüyordu ki? Rahatlatmak için mi? Anlamıyordum.   </span></p>
			<p class="paragraf"><span class="CharOverride-12" xml:lang="tr-TR">“Sana bunu söylemez</span><span class="CharOverride-12" xml:lang="tr-TR">, çünkü büyük olasılıkla kendisi de farkında değil; gerçi ona söyledim ama Christian bu. Olumlu duygulara pek alışık değildir. Olumsuz duyguların üzerinde çok fazla durur. Ama zaten bunu sen de fark etmişsindir. Olumlu duyguları hak ettiğini düşünmüyor.”  </span></p>
			<p class="paragraf"><span class="CharOverride-12" xml:lang="tr-TR">Serseme dönmüştüm. </span><span class="CharOverride-13" xml:lang="tr-TR">Christian bana âşık mı?</span><span class="CharOverride-12" xml:lang="tr-TR"> Bana söylememişti. Bu kadın ona ne hissettiğini mi söylüyordu? Ne tuhaf.  </span></p>
			<p class="paragraf"><span class="CharOverride-12" xml:lang="tr-TR">Zihnimde yüzlerce görüntü canlandı: iPad, planör uçuşu, beni görmek için Georgia’ya uçması, bütün yaptıkları, sahipleniciliği, bir dans için yüz bin dolar. Bu aşk mıydı?  </span></p>
			<p class="paragraf"><span class="CharOverride-12" xml:lang="tr-TR">Ve bunu bu kadından duymak, gelip bana durumu yorumlaması, açıkçası hiç hoşuma gitmemişti. Christian’dan duymayı tercih ederdim.  </span></p>
			<p class="paragraf"><span class="CharOverride-12" xml:lang="tr-TR">Kalbim sıkışıyordu. Hak etmediğini mi düşünüyordu? Neden?  </span></p>
			<p class="paragraf"><span class="CharOverride-12" xml:lang="tr-TR">“Onu hiç bu kadar mutlu görmedim; senin de ona karşı duyguların olduğu ortada.” Dudaklarından küçük bir gülümseme geçti. “Bu harika. İkinize de her şeyin en iyisini diliyorum. Ama söylemek istediğim; eğer onu bir kez daha üzersen küçükhanım, seni bulurum ve hiç iyi olmaz.”  </span></p>
			<p class="paragraf"><span class="CharOverride-12" xml:lang="tr-TR">Buz gibi mavi gözleri, maskemin altından geçerek kemiklerime işleyecek gibi bakıyordu. Tehdidi o kadar şaşırtıcı, o kadar inanılmazdı ki elimde olmadan kıkırdadım. Bana söyleyebileceği bir sürü şey olabilirdi ama bu hiç aklıma gelmezdi.  </span></p>
			<p class="paragraf"><span class="CharOverride-12" xml:lang="tr-TR">Şaşkınlık içinde, “Bunun komik olduğunu mu düşünüyorsun Anastasia?” diye püskürdü. “Geçen cumartesi ne halde olduğunu görmedin.”  </span></p>
			<p class="paragraf"><span class="CharOverride-12" xml:lang="tr-TR">Suratım asıldı. Mutsuz bir Christian düşüncesi hiç hoş değildi ve geçen cumartesi onu terk etmiştim. Ona gitmiş olmalıydı. Gıcık olmuştum. Neden burada durmuş, bunca insan içinde kalkıp da bu kadının zırvalıklarını dinliyordum? Ona dikkatle bakarak yavaşça kalktım.  </span></p>
			<p class="paragraf"><span class="CharOverride-12" xml:lang="tr-TR">“Cüretinize gülüyorum Bayan Lincoln. Christian ve benim sizinle işimiz yok. Ve gerçekten onu terk edersem ve siz de beni bulursanız bekliyor olacağım; şüpheniz olmasın. Belki on beş yaşında taciz ettiğiniz ve muhtemelen zaten olduğundan da rahatsız birine dönüştürdüğünüz çocuk adına kendi zehrinizi size tattırabilirim.”  </span></p>
			<p class="paragraf"><span class="CharOverride-12" xml:lang="tr-TR">Ağzı açık kalakaldı.  </span></p>
			<p class="paragraf"><span class="CharOverride-12" xml:lang="tr-TR">“Şimdi izin verirseniz vaktimi sizinle harcamaktansa yapacak daha iyi şeylerim var.” Bir adrenalin ve öfke hücumuyla dönüp çadırın Taylor’ın durduğu girişine doğru yürüdüm; tam o sırada Christian içeri girdi. Telaşlı ve endişeli görünüyordu.  </span></p>
			<p class="paragraf"><span class="CharOverride-12" xml:lang="tr-TR">“İşte buradasın” diye mırıldandı. Elena’yı görünce kaşları çatıldı.  </span></p>
			<p class="paragraf"><span class="CharOverride-12" xml:lang="tr-TR">Hiçbir şey söylemeden yanından geçip ona seçme şansı bırakmadım – ya o ya ben. Doğru seçimi yaptı.  </span></p>
			<p class="paragraf"><span class="CharOverride-12" xml:lang="tr-TR">“Ana” diye seslendi. Bana yetiştiğinde durup ona döndüm. “Sorun ne?” Yüzünde endişeyle bana dikkatle bakıyordu.  </span></p>
			<p class="paragraf"><span class="CharOverride-12" xml:lang="tr-TR">“Neden eski sevgiline sormuyorsun?” diye laf soktum</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Ağzı bükülüp gözleri buz kesti. “Sana soruyorum” dedi. Sesi yumuşak ama altında tehditten öte bir ima yatıyordu.  </span></p>
			<p class="paragraf"><span class="CharOverride-12" xml:lang="tr-TR">Birbirimize dik dik baktık.  </span></p>
			<p class="paragraf"><span class="CharOverride-12" xml:lang="tr-TR">Pekâlâ, ona söylemezsem kavga edeceğimiz belliydi. “Seni bir daha üzersem peşimden gelmekle tehdit ediyor – herhalde bir kamçıyla gelecek” dedim ters ters.  </span></p>
			<p class="paragraf"><span class="CharOverride-12" xml:lang="tr-TR">Yüzüne bir rahatlama yayıldı; ağzı muzip bir ifadeyle gevşedi. “Tabii espriyi atlamamışsın” dedi. Eğlendiğini saklamakta zorlandığını görebiliyordum.  </span></p>
			<p class="paragraf"><span class="CharOverride-12" xml:lang="tr-TR">“Bu komik değil Christian!”  </span></p>
			<p class="paragraf"><span class="CharOverride-12" xml:lang="tr-TR">“Hayır, haklısın. Onunla konuşacağım.” Ciddi suratını takındı ama hâlâ gülmemeye çalıştığı belliydi.  </span></p>
			<p class="paragraf"><span class="CharOverride-12" xml:lang="tr-TR">“Öyle bir şey yapmayacaksın.” Sinirim yine tepeme çıkarak kollarımı kavuşturdum.   </span></p>
			<p class="paragraf"><span class="CharOverride-12" xml:lang="tr-TR">Çıkışıma şaşırarak gözlerini kırpıştırdı.  </span></p>
			<p class="paragraf"><span class="CharOverride-12" xml:lang="tr-TR">“Bak, maddi olarak birbirinize bağlı olduğunuzu biliyorum – ima için kusura bakma ama...” Durdum. Ne yapmasını istiyordum? O kadından vazgeçmesini mi? Onunla bir daha görüşmemesini mi? Bunu isteyebilir miydim? “Tuvalete gitmem gerek.” Dudaklarımı sımsıkı birbirine bastırarak ona ters bir bakış attım.  </span></p>
			<p class="paragraf"><span class="CharOverride-12" xml:lang="tr-TR">İç geçirerek başını yana yatırdı. Daha seksi görünebilir miydi acaba? Bu seksilik, maskeden mi yoksa ondan mı kaynaklanıyordu?  </span></p>
			<p class="paragraf"><span class="CharOverride-12" xml:lang="tr-TR">“Lütfen kızma. Burada olduğunu bilmiyordum. Gelmeyeceğini söylemişti.” Ses tonu sanki çocuk avuturmuş gibiydi. Uzanıp başparmağını, sarkıttığım alt dudağımda gezdirdi. “Elena’nın gecemizi mahvetmesine izin verme lütfen Anastasia. O gerçekten eski bir defter.”  </span></p>
			<p class="paragraf"><span class="CharOverride-12" xml:lang="tr-TR">Çenemi kaldırıp dudaklarını hafifçe dudaklarıma kondururken acımasız bir şekilde </span><span class="CharOverride-13" xml:lang="tr-TR">eski ve yaşlı </span><span class="CharOverride-12" xml:lang="tr-TR">diye düşünüyordum. Ona hak vererek iç çektim ve gözlerimi kırpıştırdım. Omuzlarını dikleştirip koluma girdi.  </span></p>
			<p class="paragraf"><span class="CharOverride-12" xml:lang="tr-TR">“Bir daha yolunu kesmelerini engellemek için tuvalete kadar sana eşlik edeceğim.”  </span></p>
			<p class="paragraf"><span class="CharOverride-12" xml:lang="tr-TR">Beni çimenlikten geçirip lüks portatif tuvaletlere götürdü. Mia davet için getirttiklerini söylemişti ama bunların lüks türlerinin de olduğunu bilmiyordum.  </span></p>
			<p class="paragraf"><span class="CharOverride-12" xml:lang="tr-TR">“Seni burada bekliyorum bebek” diye mırıldandı</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Tuvaletten çıktığımda daha ılımlı bir havadaydım. Bayan Robinson’ın gecemi bozmasına izin vermemeye kararlıydım, çünkü yapmak istediği buydu. Christian biraz ötede, etrafta gülüşen ve sohbet eden birkaç kişinin duyamayacağı bir mesafede telefonla konuşuyordu. Yaklaştıkça onu duyabiliyordum. Çok gergindi.  </span></p>
			<p class="paragraf"><span class="CharOverride-12" xml:lang="tr-TR">“Neden fikrini değiştirdin? Anlaştığımızı sanıyordum. Pekâlâ, onu rahat bırak. Hayatımda ilk defa düzenli bir ilişkim var ve bunu benim için duyduğun yersiz endişelerle tehlikeye atmanı istemiyorum. Onu. Rahat. Bırak. Ciddiyim Elena.” Durup dinledi. “Hayır, elbette değil.” Bunu söylerken kaşlarını iyice çattı. Başını kaldırınca ona baktığımı gördü. “Kapatmam gerek. İyi geceler.” Telefonu kapattı.  </span></p>
			<p class="paragraf"><span class="CharOverride-12" xml:lang="tr-TR">Başımı yana yatırıp bir kaşımı kaldırdım. Neden onu arıyordu ki?  </span></p>
			<p class="paragraf"><span class="CharOverride-12" xml:lang="tr-TR">“Eski defter nasıl?”  </span></p>
			<p class="paragraf"><span class="CharOverride-12" xml:lang="tr-TR">Alaycı bir sesle, “Asabi” dedi. “Biraz daha dans etmek ister misin? Yoksa gitmek mi istersin?” Saatine baktı. “Beş dakika sonra havai fişek gösterisi başlayacak.”  </span></p>
			<p class="paragraf"><span class="CharOverride-12" xml:lang="tr-TR">“Havai fişeklere bayılırım.”  </span></p>
			<p class="paragraf"><span class="CharOverride-12" xml:lang="tr-TR">“O zaman kalıp izleyeceğiz.” Kolunu dolayarak beni yanına çekti. “Lütfen aramıza girmesine izin verme.”  </span></p>
			<p class="paragraf"><span class="CharOverride-12" xml:lang="tr-TR">“Seni önemsiyor” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">“Evet, ben de onu önemsiyorum... Arkadaş olarak.”  </span></p>
			<p class="paragraf"><span class="CharOverride-12" xml:lang="tr-TR">“Bence onun için arkadaşlıktan daha fazlası var.”  </span></p>
			<p class="paragraf"><span class="CharOverride-12" xml:lang="tr-TR">Kaşları çatıldı. “Anastasia, Elena’yla ben... Bu karışık bir durum. Ortak bir geçmişimiz var. Ama hepsi bu, geçmiş. Sana tekrar tekrar söylediğim gibi, o iyi bir arkadaşım. Hepsi bu. Lütfen artık onu unutalım.” Saçımı öptü. Akşamımızı mahvetmemek için konunun peşini bıraktım. Sadece anlamaya çalışıyordum.  </span></p>
			<p class="paragraf"><span class="CharOverride-12" xml:lang="tr-TR">El ele yürüyerek dans pistine geri döndük. Orkestra tam gaz çalmaya devam ediyordu.  </span></p>
			<p class="paragraf"><span class="CharOverride-12" xml:lang="tr-TR">“Anastasia.”  </span></p>
			<p class="paragraf"><span class="CharOverride-12" xml:lang="tr-TR">Döndüğümde arkamızda Carrick’i gördüm.  </span></p>
			<p class="paragraf"><span class="CharOverride-12" xml:lang="tr-TR">“Acaba sıradaki dansı bana lütfeder misin?” Elini uzattı. Christian omuz silkip gülümseyerek Carrick’in beni piste çıkarması için elimi bıraktı. Orkestranın başı Sam “Come Fly With Me”yi söylemeye başladı. Carrick kolunu nazikçe belime sarıp beni dans edenlerin arasına doğru döndürerek götürdü.  </span></p>
			<p class="paragraf"><span class="CharOverride-12" xml:lang="tr-TR">“Yardım kurumumuza yaptığın cömert bağış için sana teşekkür etmek istedim Anastasia.”  </span></p>
			<p class="paragraf"><span class="CharOverride-12" xml:lang="tr-TR">Ses tonundan, bunun aslında o miktarı ödeyip ödeyemeyeceğimi sorgulamak için olduğunu anlıyordum.  </span></p>
			<p class="paragraf"><span class="CharOverride-12" xml:lang="tr-TR">“Bay Grey...”  </span></p>
			<p class="paragraf"><span class="CharOverride-12" xml:lang="tr-TR">“Lütfen Carrick de Ana.”  </span></p>
			<p class="paragraf"><span class="CharOverride-12" xml:lang="tr-TR">“Katkıda bulunabildiğim için çok memnunum. Elime beklenmedik bir para geçti. İhtiyacım yok ve yardım kurumunuz çok değerli bir amaca hizmet ediyor.”</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Bana bakıp gülümsedi. Bu fırsatı birkaç masum soruyla değerlendirdim. Bilinçaltım eliyle yüzünü kapayarak, </span><span class="CharOverride-13" xml:lang="tr-TR">Fırsatı kaçırma</span><span class="CharOverride-12" xml:lang="tr-TR"> diye yerinde tepiniyordu.  </span></p>
			<p class="paragraf"><span class="CharOverride-12" xml:lang="tr-TR">“Christian bana geçmişinden biraz bahsetti. Bu yüzden çalışmalarınızı desteklemeyi çok uygun buluyorum” diye ekledim. Belki bu sayede Carrick oğlunun gizemine dair birkaç ipucu verebilirdi.  </span></p>
			<p class="paragraf"><span class="CharOverride-12" xml:lang="tr-TR">Carrick şaşırmıştı. “Öyle mi? Bu sıra dışı bir şey. Onun üzerinde kesinlikle olumlu bir etkin var Anastasia. Onu hiç bu kadar... canlı gördüğümü sanmıyorum.”  </span></p>
			<p class="paragraf"><span class="CharOverride-12" xml:lang="tr-TR">Kızardım.  </span></p>
			<p class="paragraf"><span class="CharOverride-12" xml:lang="tr-TR">“Affedersin, seni utandırmak istemedim.”  </span></p>
			<p class="paragraf"><span class="CharOverride-12" xml:lang="tr-TR">“Eh, kısıtlı tecrübelerime dayanarak, onun çok sıra dışı bir adam olduğunu söyleyebilirim” diye mırıldandım.  </span></p>
			<p class="paragraf"><span class="CharOverride-12" xml:lang="tr-TR">Carrick sakince, “Öyledir” diye onayladı.  </span></p>
			<p class="paragraf"><span class="CharOverride-12" xml:lang="tr-TR">“Bana anlattıklarına bakılırsa Christian’ın ilk çocukluk yılları korkunç derecede travmatik olmuş.”  </span></p>
			<p class="paragraf"><span class="CharOverride-12" xml:lang="tr-TR">Carrick kaşlarını çattı. Fazla mı ileri gittim diye endişelendim.  </span></p>
			<p class="paragraf"><span class="CharOverride-12" xml:lang="tr-TR">“Polis onu getirdiğinde karım nöbetçi doktordu. Bir deri bir kemikti ve tehlikeli derecede sıvı kaybı yaşıyordu. Konuşmuyordu.” Etrafımızdaki hareketli müziğe rağmen Carrick bu acı hatırayla kaşlarını çattı. “Aslında iki yıl boyunca konuşmadı. Sonunda onu kabuğundan çıkaran piyano çalmak oldu. Ah ve tabii Mia’nın gelişi.” Bana sevgiyle gülümsedi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Çok güzel piyano çalıyor. Bu kadar çok şey başardığı için onunla gurur duyuyor olmalısınız.” Aklım başka yerdeymiş gibi konuşuyordum. </span><span class="CharOverride-13" xml:lang="tr-TR">Lanet olsun. İki yıl boyunca konuşmamış.  </span></p>
			<p class="paragraf"><span class="CharOverride-12" xml:lang="tr-TR">“Hem de nasıl. Çok azimli, yetenekli, zeki bir genç adam. Ama aramızda kalsın Anastasia, bu akşamki halini görmek –tasasız, yaşına göre hallerini– annesi ve benim için gerçek mutluluk bu. Biz de bugün bundan bahsediyorduk. Sanırım bunun için sana teşekkür etmeliyiz.”  </span></p>
			<p class="paragraf"><span class="CharOverride-12" xml:lang="tr-TR">Sanırım saç diplerime kadar kızarmıştım. Buna ne karşılık verilirdi ki?  </span></p>
			<p class="paragraf"><span class="CharOverride-12" xml:lang="tr-TR">“Hep tek başınadır. Onu bir kızla göreceğimizi hiç düşünmüyorduk. Ne yapıyorsan lütfen devam et. Onu mutlu görmek istiyoruz.” Sanki bu sefer o çizmeyi aştığını düşünmüş gibi birden durdu. “Affedersin, rahatsız hissetmeni istemem.”  </span></p>
			<p class="paragraf"><span class="CharOverride-12" xml:lang="tr-TR">Başımı salladım. Başka ne söyleyebileceğimden emin olamayarak, “Ben de onu mutlu görmek istiyorum” diye geveledim.  </span></p>
			<p class="paragraf"><span class="CharOverride-12" xml:lang="tr-TR">“Eh, bu akşam gelmene çok sevindim. İkinizi bir arada görmek gerçekten büyük bir keyif oldu.”  </span></p>
			<p class="paragraf"><span class="CharOverride-12" xml:lang="tr-TR">“Come Fly With Me”nin son melodileri çalınırken Carrick elimi bırakıp eğilerek selam verdi. Ben de onun bu zarifliğine karşılık diz bükerek reverans yaptım.  </span></p>
			<p class="paragraf"><span class="CharOverride-12" xml:lang="tr-TR">“Yaşlı adamlarla bu kadar dans etmek yeter.” Christian yine yanımdaydı. Carrick gülüyordu.  </span></p>
			<p class="paragraf"><span class="CharOverride-12" xml:lang="tr-TR">“Yaşlı deyip geçme evlat. Benim de parlak dönemlerim olduğunu herkes bilir.” Carrick bana şakadan göz kırparak kalabalığa doğru yürüdü.  </span></p>
			<p class="paragraf"><span class="CharOverride-12" xml:lang="tr-TR">Christian babasının kalabalığa karışmasını izlerken, “Sanırım babam seni sevdi” dedi.  </span></p>
			<p class="paragraf"><span class="CharOverride-12" xml:lang="tr-TR">Kirpiklerimin arasından bakarak cilveli bir tavırla, “Sevilmeyecek neyim var?” dedim ben de.   </span></p>
			<p class="paragraf"><span class="CharOverride-12" xml:lang="tr-TR">“İyi bir noktaya parmak bastınız Bayan Steele.” Orkestra yeni şarkıyı çalmaya başlamıştı ve beni kollarının arasına çekti. “It Had to Be You” çalıyordu.  </span></p>
			<p class="paragraf"><span class="CharOverride-12" xml:lang="tr-TR">Baştan çıkarıcı bir fısıltıyla, “Dans et benimle” dedi.  </span></p>
			<p class="paragraf"><span class="CharOverride-12" xml:lang="tr-TR">“Zevkle Bay Grey.” Gülümsedim; o da beni bir kez daha dans pistinde döndürmeye başladı.  </span></p>
			<p class="paragraf20">  </p>
			<p class="paragraf"><span class="CharOverride-12" xml:lang="tr-TR">Gece yarısı olduğunda, diğer misafirlerin de havai fişekleri izlemek için toplandığı, çadırla kayıkhane arasında kalan çimenliğe yürüdük. Tekrar işbaşına geçen sunucu gösteriyi daha iyi izleyebilmek için maskelerin çıkarılmasına izin verdi. Christian beni kollarında tutuyordu ama Taylor ve Sawyer’ın da herhalde kalabalığa karıştığımız için yakın takipte olduğunun farkındaydım. İskelenin yanında siyah giyimli iki teknisyenin son hazırlıkları yaptığı yöne doğru bakıyorlardı. Taylor’ı görmek aklıma Leila’yı getirdi. Belki de buradaydı. </span><span class="CharOverride-13" xml:lang="tr-TR">Kahretsin. </span><span class="CharOverride-12" xml:lang="tr-TR">Kanım donmuş gibiydi; Christian’a sokuldum. Beni kendine doğru biraz daha çekerken başını eğip baktı.  </span></p>
			<p class="paragraf"><span class="CharOverride-12" xml:lang="tr-TR">“İyi misin bebek? Üşüdün mü?”  </span></p>
			<p class="paragraf"><span class="CharOverride-12" xml:lang="tr-TR">“İyiyim.” Hızlıca arkama göz atınca ismini unuttuğum diğer iki güvenlik görevlisinin de yakınlarımızda durduğunu fark ettim. Christian beni önüne alıp kollarını omuzlarımdan uzatarak bana sarıldı.  </span></p>
			<p class="paragraf"><span class="CharOverride-12" xml:lang="tr-TR">Birdenbire iskele tarafından heyecanlı bir müzik yükselmeye başladı. İki roket havaya fırlayarak körfezin üzerinde kulakları sağır eden bir </span><span class="CharOverride-13" xml:lang="tr-TR">bum</span><span class="CharOverride-12" xml:lang="tr-TR"> sesiyle patlarken körfezin durgun sularını pırıltılı turuncular ve beyazlarla kaplayıp etrafı aydınlattı. Ardından bir sürü roket daha havaya yükselip renk cümbüşleriyle yağarken ağzım açık kalmıştı.  </span></p>
			<p class="paragraf"><span class="CharOverride-12" xml:lang="tr-TR">Hayatımda bu kadar etkileyici bir havai fişek gösterisi gördüğümü hatırlamıyordum. Belki televizyonda görmüşümdür ama televizyonda hiçbir zaman güzel görünmezdi. Müzikle tam bir uyum içinde. Yaylım ateşleriyle üst üste patlayarak ışıklar saçarken kalabalık hayranlık dolu ah’lar, oh’larla tepki veriyordu. Olağanüstüydü.  </span></p>
			<p class="paragraf"><span class="CharOverride-12" xml:lang="tr-TR">Körfezdeki şamandıranın üzerinde gümüş rengi ışıklar bir fıskiyeden çıkıyormuş gibi metrelerce yükselip maviden kırmızıya, turuncudan tekrar gümüş rengine dönüyordu. Müzik en vurucu kısmına yükselirken art arda fişekler patlıyordu.  </span></p>
			<p class="paragraf"><span class="CharOverride-12" xml:lang="tr-TR">Yüzüme yayılan hayranlık dolu saçma sırıtış yüzünden yanaklarım ağrımaya başlamıştı. Elli’ye baktım; o da aynı durumdaydı. Bu heyecanlı gösteriyi bir çocuk gibi hayranlıkla izliyordu. Finalde altı roket aynı anda karanlık gökyüzüne yükselip aynı anda patladı ve gökyüzü altın renginde muhteşem bir ışıkla yıkanırken kalabalık coşkuyla ve çılgınca alkışlamaya başladı.  </span></p>
			<p class="paragraf"><span class="CharOverride-12" xml:lang="tr-TR">Bağırışlar ve ıslıklar azalırken sunucu, “Bayanlar ve baylar” diye seslendi, “bu harika gecenin sonuna bir not düşmek istiyorum. Cömertliğiniz sayesinde toplam bir milyon sekiz yüz elli üç bin dolar bağış toplandı!”  </span></p>
			<p class="paragraf"><span class="CharOverride-12" xml:lang="tr-TR">Tekrar bir alkış koptu. Şamandıranın üzerinde gümüş rengi ışıklarla suyun üzerine yansıyıp pırıldayan bir mesaj belirdi: Birlikte Baş Edelim Teşekkür Eder.  </span></p>
			<p class="paragraf"><span class="CharOverride-12" xml:lang="tr-TR">“Ah, Christian... her şey harikaydı.” Ona bakıp gülümsedim; eğilip beni öptü.  </span></p>
			<p class="paragraf"><span class="CharOverride-12" xml:lang="tr-TR">Güzel yüzünde büyük bir gülümsemeyle, “Gitme zamanı” dedi. Cümlesi vaat doluydu.  </span></p>
			<p class="paragraf"><span class="CharOverride-12" xml:lang="tr-TR">Birden kendimi çok yorgun hissettim.  </span></p>
			<p class="paragraf"><span class="CharOverride-12" xml:lang="tr-TR">Tekrar başını kaldırdı. Etrafımızdaki kalabalık dağılıyordu. Taylor yakınlarımızdaydı. Konuşmuyorlardı ama aralarında bir şeyler geçiyordu.  </span></p>
			<p class="paragraf"><span class="CharOverride-12" xml:lang="tr-TR">“Biraz burada duralım. Taylor kalabalık dağılana kadar beklememizi istiyor.”  </span></p>
			<p class="paragraf"><span class="CharOverride-13" xml:lang="tr-TR">Ah.  </span></p>
			<p class="paragraf"><span class="CharOverride-12" xml:lang="tr-TR">“Herhalde o havai fişek gösterisiyle on yaş yaşlanmıştır” diye ekledi</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Havai fişekleri sevmiyor mu?”  </span></p>
			<p class="paragraf"><span class="CharOverride-12" xml:lang="tr-TR">Christian şefkatle bana bakıp başını salladı ama bu bir şey açıklamıyordu.  </span></p>
			<p class="paragraf"><span class="CharOverride-12" xml:lang="tr-TR">“Öyleyse, Aspen’e gidiyoruz” dedi. Beni oyalamaya çalıştığını biliyordum. İşe yaramıştı.  </span></p>
			<p class="paragraf"><span class="CharOverride-12" xml:lang="tr-TR">“Ah... Artırmamın ödemesini yapmadım” dedim şaşkınlıkla.  </span></p>
			<p class="paragraf"><span class="CharOverride-12" xml:lang="tr-TR">“Çek gönderebilirsin. Adres bende var.”  </span></p>
			<p class="paragraf"><span class="CharOverride-12" xml:lang="tr-TR">“Gerçekten kızdın.”  </span></p>
			<p class="paragraf"><span class="CharOverride-12" xml:lang="tr-TR">“Evet, kızdım.”  </span></p>
			<p class="paragraf"><span class="CharOverride-12" xml:lang="tr-TR">Sırıttım. “Suçlusu sen ve oyuncakların.”  </span></p>
			<p class="paragraf"><span class="CharOverride-12" xml:lang="tr-TR">“Üstesinden geldiniz Bayan Steele. Bu kadar işe yaradıklarını hatırlamıyorum.” Edepsizce gülümsedi. “Bu arada, neredeler?”  </span></p>
			<p class="paragraf"><span class="CharOverride-12" xml:lang="tr-TR">“Gümüş toplar mı? Çantamda.”  </span></p>
			<p class="paragraf"><span class="CharOverride-12" xml:lang="tr-TR">“Geri istiyorum. Senin masum ellerine bırakılamayacak kadar güçlü bir etkileri var.”  </span></p>
			<p class="paragraf"><span class="CharOverride-12" xml:lang="tr-TR">“Belki bir başkasıyla da üstesinden gelirim diye mi endişeleniyorsun?”  </span></p>
			<p class="paragraf"><span class="CharOverride-12" xml:lang="tr-TR">Gözleri tehlikeli bir şekilde parıldadı. Sesinde soğuk bir tınıyla, “Umarım böyle bir şey olmaz” dedi. “Ama, hayır Ana. Ben senin zevk almanı istiyorum.”  </span></p>
			<p class="paragraf"><span class="CharOverride-12" xml:lang="tr-TR">Vay canına. “Bana güvenmiyor musun?”  </span></p>
			<p class="paragraf"><span class="CharOverride-12" xml:lang="tr-TR">“Dolaylı olarak. Şimdi, geri alabilir miyim?”  </span></p>
			<p class="paragraf"><span class="CharOverride-12" xml:lang="tr-TR">“Düşüneceğim.”  </span></p>
			<p class="paragraf"><span class="CharOverride-12" xml:lang="tr-TR">Gözlerini kıstı.  </span></p>
			<p class="paragraf"><span class="CharOverride-12" xml:lang="tr-TR">Dans pistinden bir kez daha müzik sesi gelmeye başlamıştı; bu sefer bir DJ ara vermeyen bas ritimleriyle gümbürdeyen disko parçaları çalıyordu.  </span></p>
			<p class="paragraf"><span class="CharOverride-12" xml:lang="tr-TR">“Dans etmek ister misin?”  </span></p>
			<p class="paragraf"><span class="CharOverride-12" xml:lang="tr-TR">“Gerçekten yoruldum Christian. Mümkünse gitmek istiyorum.”  </span></p>
			<p class="paragraf"><span class="CharOverride-12" xml:lang="tr-TR">Christian Taylor’a baktı, Taylor başını salladı ve birkaç sarhoş davetlinin arkasında eve doğru yürüdük. Christian elimi tuttuğu için şükrediyordum, ayakkabılarımın baş döndüren yüksekliği ve sıkılığı yüzünden ayaklarım acıyordu artık</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Mia bizimle konuşmak için yanımıza geldi. “Gitmiyorsunuz değil mi? Asıl müzik şimdi başlıyor. Hadi Ana.” Elimi yakaladı.  </span></p>
			<p class="paragraf"><span class="CharOverride-12" xml:lang="tr-TR">Christian, “Mia” diye azarladı, “Anastasia yorgun. Eve gidiyoruz. Ayrıca yarın bizim için uzun olacak.”  </span></p>
			<p class="paragraf"><span class="CharOverride-13" xml:lang="tr-TR">Öyle mi?  </span></p>
			<p class="paragraf"><span class="CharOverride-12" xml:lang="tr-TR">Mia surat astı ama şaşırtıcı bir biçimde ısrar etmedi.  </span></p>
			<p class="paragraf"><span class="CharOverride-12" xml:lang="tr-TR">“Haftaya bir ara görüşelim. Belki alışverişe gideriz?”  </span></p>
			<p class="paragraf"><span class="CharOverride-12" xml:lang="tr-TR">“Tabii Mia.” Sırıttım ama aklımdan, </span><span class="CharOverride-13" xml:lang="tr-TR">Para kazanmak için çalışmak zorundayım ben, bu nasıl olacak acaba?</span><span class="CharOverride-12" xml:lang="tr-TR"> diye geçirdim.  </span></p>
			<p class="paragraf"><span class="CharOverride-12" xml:lang="tr-TR">Beni öptü sonra Christian’a şiddetle sarılarak ikimizi de şaşırttı. Daha da şaşırtıcı olan, ellerini doğrudan ceketinin yakalarına koyması ve Christian’ın da ona anlayışlı gözlerle bakmasıydı.  </span></p>
			<p class="paragraf"><span class="CharOverride-12" xml:lang="tr-TR">Tatlı bir sesle, “Seni bu kadar mutlu görmek çok hoşuma gidiyor” dedi ve yanağından öptü. “Güle güle. Size iyi eğlenceler çocuklar.” Aralarında maskesi olmayınca ekşi suratı iyice ortaya çıkmış Lily’nin de olduğu arkadaş grubuna doğru ilerledi.  </span></p>
			<p class="paragraf"><span class="CharOverride-12" xml:lang="tr-TR">Sean’ın nerede olduğunu merak ettim.  </span></p>
			<p class="paragraf"><span class="CharOverride-12" xml:lang="tr-TR">“Gitmeden bizimkilere iyi geceler diyelim. Gel.” Christian beni gürültülü bir davetli kalabalığının arasından geçirerek Grace ve Carrick’e ulaştırdı. Bize sıcak ve sevgi dolu bir şekilde veda ettiler.  </span></p>
			<p class="paragraf"><span class="CharOverride-12" xml:lang="tr-TR">Grace nazikçe, “Lütfen tekrar gel Anastasia. Seni burada görmek güzeldi” dedi.  </span></p>
			<p class="paragraf"><span class="CharOverride-12" xml:lang="tr-TR">O ve Carrick’in gösterdiği ilgi karşısında biraz mahcup olmuştum. Neyse ki Grace’in annesiyle babası gitmişlerdi de en azından onların ilgisine daha fazla maruz kalmadım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Christian’la rahat ve yorgun bir sessizlik içinde el ele evin ön tarafına doğru yürüdük. Davetlileri almak için sayısız araba sıralanmıştı. Elli’ye baktım. Mutlu görünüyordu. Onu böyle görmek gerçekten büyük bir keyifti ama yine de bu kadar beklenmedik bir günden sonra bu hali biraz garip gelmişti.  </span></p>
			<p class="paragraf"><span class="CharOverride-12" xml:lang="tr-TR">“Üşümüyorsun, değil mi?”  </span></p>
			<p class="paragraf"><span class="CharOverride-12" xml:lang="tr-TR">“Hayır, teşekkürler.” Saten şalıma sarındım.  </span></p>
			<p class="paragraf"><span class="CharOverride-12" xml:lang="tr-TR">“Bu gece gerçekten çok keyif aldım Anastasia. Teşekkür ederim.”   </span></p>
			<p class="paragraf"><span class="CharOverride-12" xml:lang="tr-TR">“Ben de. Bazı kısımlarından daha fazla.” Sırıttım.  </span></p>
			<p class="paragraf"><span class="CharOverride-12" xml:lang="tr-TR">O da sırıtarak başını salladı, sonra kaşları çatıldı. Öyle bir ses tonuyla, “Dudağını ısırma” dedi ki kanım alev aldı.  </span></p>
			<p class="paragraf"><span class="CharOverride-12" xml:lang="tr-TR">Kafamı dağıtmak için, “Yarın uzun bir gün olacak derken neyi kastediyordun?” diye sordum.   </span></p>
			<p class="paragraf"><span class="CharOverride-12" xml:lang="tr-TR">“Dr. Greene sorununu çözmeye gelecek. Ayrıca sana bir sürprizim var.”  </span></p>
			<p class="paragraf"><span class="CharOverride-12" xml:lang="tr-TR">“Dr. Greene!” Durdum.  </span></p>
			<p class="paragraf"><span class="CharOverride-12" xml:lang="tr-TR">“Evet.”  </span></p>
			<p class="paragraf"><span class="CharOverride-12" xml:lang="tr-TR">“Neden?”  </span></p>
			<p class="paragraf"><span class="CharOverride-12" xml:lang="tr-TR">Sakin bir şekilde, “Çünkü kondomdan nefret ediyorum” dedi. Gözleri kâğıt fenerlerin yumuşak ışığında parlarken tepkimi ölçüyordu.  </span></p>
			<p class="paragraf"><span class="CharOverride-12" xml:lang="tr-TR">Bana sormamasına sinirlenerek, “Bu benim bedenim” dedim.  </span></p>
			<p class="paragraf"><span class="CharOverride-12" xml:lang="tr-TR">“Benim de” diye fısıldadı.  </span></p>
			<p class="paragraf"><span class="CharOverride-12" xml:lang="tr-TR">Davetliler bize aldırış etmeden yanımızdan geçerken ona baktım. Çok içten görünüyordu. Evet, bedenim onundu... bunu benden daha iyi biliyordu.   </span></p>
			<p class="paragraf"><span class="CharOverride-12" xml:lang="tr-TR">Elimi uzattım. Bir an irkilir gibi oldu ama kıpırdamadı. Papyonunu kenarından tutup çekerek çözdüm. Gömleğinin üst düğmesini açtım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">“Böyle çok seksi görünüyorsun” diye fısıldadım. Aslında her zaman seksi görünüyordu ama böyle çok daha seksiydi.  </span></p>
			<p class="paragraf"><span class="CharOverride-12" xml:lang="tr-TR">Gülümsedi. “Seni eve götürmem gerek. Gel.”  </span></p>
			<p class="paragraf"><span class="CharOverride-12" xml:lang="tr-TR">Arabada Sawyer Christian’a bir zarf uzattı. Kaşlarını çatarak zarfa baktı. Taylor arabaya binmeme yardım ederken bana baktı. Taylor nedense rahatlamış görünüyordu. Christian da arabaya bindi ve Taylor’la Sawyer koltuklarına otururken açılmamış zarfı bana uzattı.  </span></p>
			<p class="paragraf"><span class="CharOverride-12" xml:lang="tr-TR">“Üzerinde senin adın var. Garsonlardan biri Sawyer’a vermiş. Tuzağına düşmüş bir başka kalp olduğuna şüphe yok.” Ağzı büzüldü. Bunun hoşuna gitmediği belliydi.  </span></p>
			<p class="paragraf"><span class="CharOverride-12" xml:lang="tr-TR">Zarfa baktım. Kimden olabilirdi ki? Yırtarak açıp loş ışıkta hızlıca okudum. Lanet olsun, ondandı! Neden beni rahat bırakmıyordu ki?  </span></p>
			<p class="paragraf20">  </p>
			<p class="arayazi ParaOverride-17">Seni yanlış anlamış olabilirim. Ve sen de beni kesinlikle yanlış anladın. Aklına takılan sorular varsa beni ara – yemek yiyebiliriz. Christian seninle konuşmamı istemiyor ama yardım etmekten gerçekten mutlu olurum. Beni yanlış anlama, ilişkinizi onaylıyorum, inan bana. Bu yüzden bana yardım et, onu incitirsen... Yeterince incindi. Beni ara: (206) 279 -6261  </p>
			<p class="paragraf20">  </p>
			<p class="arayazi ParaOverride-12">Bayan Robinson  </p>
			<p class="paragraf20">  </p>
			<p class="paragraf"><span class="CharOverride-13" xml:lang="tr-TR">Siktir, Bayan Robinson diye imzalamış. Ona söylemiş. Piç.  </span></p>
			<p class="paragraf"><span class="CharOverride-12" xml:lang="tr-TR">“Ona söyledin mi?”  </span></p>
			<p class="paragraf"><span class="CharOverride-12" xml:lang="tr-TR">“Kime, neyi söyledim mi?”  </span></p>
			<p class="paragraf"><span class="CharOverride-12" xml:lang="tr-TR">“Ona Bayan Robinson dediğimi?” diye çıkıştım.  </span></p>
			<p class="paragraf"><span class="CharOverride-12" xml:lang="tr-TR">“Zarf Elena’dan mı?” Şoke olmuştu. “Bu çok saçma” diye mırıldanarak elini saçından geçirdi. Sinir olduğu belliydi. Tatsız bir sesle, “Onunla yarın ilgilenirim. Ya da pazartesi” diye geveledi.  </span></p>
			<p class="paragraf"><span class="CharOverride-12" xml:lang="tr-TR">İtiraf etmeye utansam da küçük bir parçam seviniyordu. Bilinçaltım bilgece başını sallıyordu. Elena onu sinir ediyordu. Bu kesinlikle iyi bir şeydi. Şimdilik bir şey söylememeye karar verdim ama notu çantama tıkıştırdım ve keyfi yerine gelsin diye topları ona geri uzattım.  </span></p>
			<p class="paragraf"><span class="CharOverride-12" xml:lang="tr-TR">“Bir sonraki sefere kadar” diye mırıldandım</span><span class="CharOverride-12" xml:lang="tr-TR">.  </span></p>
			<p class="paragraf"><span class="CharOverride-12" xml:lang="tr-TR">Bana baktı. Karanlıkta yüzü zor seçiliyordu ama sanırım gülüyordu. Uzanıp elimi sıktı.  </span></p>
			<p class="paragraf"><span class="CharOverride-12" xml:lang="tr-TR">Pencereden karanlığı seyrederek bu uzun günü düşündüm. Onun hakkında çok şey öğrenmiştim, eksik kalan bir sürü detayı toplamıştım –yol haritası, çocukluğu– ama hâlâ keşfedilecek çok şey vardı. Ya Bayan R.? Evet, onu önemsiyordu; hem de duyguları derin görünüyordu. Bunu görebiliyordum. Christian da onu önemsiyordu ama aynı şekilde değil. Artık ne düşüneceğimi bilemiyordum. Bunca bilgiden başım çatlayacak gibiydi.  </span></p>
			<p class="paragraf"><span class="CharOverride-12" xml:lang="tr-TR">Christian beni tam Escala’nın önüne yanaştığımızda uyandırdı. Nazik bir sesle, “Seni içeri taşımam gerekiyor mu?” diye sordu.  </span></p>
			<p class="paragraf"><span class="CharOverride-12" xml:lang="tr-TR">Uykulu bir şekilde başımı salladım. </span><span class="CharOverride-13" xml:lang="tr-TR">Asla olmaz.  </span></p>
			<p class="paragraf"><span class="CharOverride-12" xml:lang="tr-TR">Asansörde başımı omzuna dayayarak ona yaslandım. Sawyer önümüzde rahatsızca kıpırdanarak duruyordu.  </span></p>
			<p class="paragraf"><span class="CharOverride-12" xml:lang="tr-TR">“Uzun bir gün oldu ha, Anastasia?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım.  </span></p>
			<p class="paragraf"><span class="CharOverride-12" xml:lang="tr-TR">“Yorgun musun?”  </span></p>
			<p class="paragraf"><span class="CharOverride-12" xml:lang="tr-TR">Başımı salladım.  </span></p>
			<p class="paragraf"><span class="CharOverride-12" xml:lang="tr-TR">“Pek konuşkan değilsin.”  </span></p>
			<p class="paragraf"><span class="CharOverride-12" xml:lang="tr-TR">Yeniden başımı sallayınca sırıttı.  </span></p>
			<p class="paragraf"><span class="CharOverride-12" xml:lang="tr-TR">“Gel. Seni yatağa yatırayım.” Asansörden çıkarken elimi tuttu ama hole adım attığımızda Sawyer elini kaldırdı, durduk. O saniye birden ayıldım. Sawyer yakasına doğru konuşuyordu. Telsizi olduğunu bilmiyordum.</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">“Tamam T” deyip bize döndü. “Bay Grey, Bayan Steele’in Audi’sinin üzerine boya dökülmüş ve lastikleri parçalanmış.”  </span></p>
			<p class="paragraf"><span class="CharOverride-13" xml:lang="tr-TR">Lanet olsun. Arabam! </span><span class="CharOverride-12" xml:lang="tr-TR">Böyle bir şeyi kim yapardı ki? Soruyu sorduğum anda cevabı biliyordum. Leila. Christian’a baktım. Beti benzi atmıştı.   </span></p>
			<p class="paragraf"><span class="CharOverride-12" xml:lang="tr-TR">“Taylor failin apartmana girmiş ve buralarda saklanıyor olabileceğinden endişeleniyor. Kontrol edip emin olmak istiyor.”  </span></p>
			<p class="paragraf"><span class="CharOverride-12" xml:lang="tr-TR">Christian, “Anlıyorum” diye fısıldadı. “Taylor’ın planı ne?”  </span></p>
			<p class="paragraf"><span class="CharOverride-12" xml:lang="tr-TR">“Ryan ve Reynolds’la birlikte servis asansörüyle yukarı çıkıyorlar. Etrafı arayıp bize bildirecekler. Ben sizinle bekleyeceğim efendim.”  </span></p>
			<p class="paragraf"><span class="CharOverride-12" xml:lang="tr-TR">“Teşekkürler Sawyer.” Christian bana daha sıkı sarıldı. Burnunu saçıma sürterek, tatsız bir iç çekişle, “Bugün giderek güzelleşiyor” dedi. “Bak, burada durup bekleyemem. Sawyer, Bayan Steele’le ilgilen. Tehlikenin geçtiğini haber alana kadar içeri girmesine izin verme. Taylor’ın durumu abarttığına eminim. Leila bu eve giremez.”  </span></p>
			<p class="paragraf"><span class="CharOverride-13" xml:lang="tr-TR">Ne?</span><span class="CharOverride-12" xml:lang="tr-TR"> “Hayır, Christian, yanımda kalman gerek” diye yalvardım.  </span></p>
			<p class="paragraf"><span class="CharOverride-12" xml:lang="tr-TR">Christian beni bıraktı. “Sana söyleneni yap Anastasia. Burada bekle.”  </span></p>
			<p class="paragraf"><span class="CharOverride-13" xml:lang="tr-TR">Hayır!</span><span class="CharOverride-12" xml:lang="tr-TR">  </span></p>
			<p class="paragraf"><span class="CharOverride-12" xml:lang="tr-TR">Christian, “Sawyer?” dedi.  </span></p>
			<p class="paragraf"><span class="CharOverride-12" xml:lang="tr-TR">Sawyer holün kapısını açtı ve Christian içeri girince kapıyı arkasından kapatıp önüne geçerek bana ifadesiz bir suratla baktı.  </span></p>
			<p class="paragraf"><span class="CharOverride-13" xml:lang="tr-TR">Lanet olsun. Christian! </span><span class="CharOverride-12" xml:lang="tr-TR">Aklıma her tür korkunç senaryo geliyordu ama tek yapabildiğim durup beklemekti.  </span></p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a><span class="CharOverride-18" xml:lang="tr-TR">.</span><span class="CharOverride-19" xml:lang="tr-TR"> </span><span class="CharOverride-19" xml:lang="tr-TR">Frank Sinatra şarkısı. “İçime İşledin”. (ç.n.)</span></p>
				</div>
			</div>
		</div>
	</body>
</html>