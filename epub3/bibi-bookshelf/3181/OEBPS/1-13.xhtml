<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-13</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_sol">Yoga duruşları hakkında notlar  </p>
			<p class="paragraf2">Temel prensiplere ek olarak, çizimlerde gösterilen her yoga duruşu hakkındaki bu notları gözden geçirmek sana yardımcı olabilir. Bu özellikle sesli rehber talimatları kullanmıyorsan geçerlidir. Bu yoga serisindeki duruşlar, senin ilerleme hızına, bazı duruşları tekrar edip etmediğine ve başka duruşlar ekleyip eklemediğine bağlı olarak yirmi beş ila otuz dakika arasında sürmelidir.   </p>
			<p class="solkucukitalik1">Dağ duruşu (Duruş 1 ve 2)  </p>
			<p class="paragraf2">Dağ Duruşu aslında, Ayakta Durma Meditasyonu’dur. Ayaklarını vücut genişliğinde birbirinden ayırarak, farkındalığını ayaklarının yerle temas ettiği noktalara odakla. Dizlerinin hafifçe yumuşamasına izin ver ve kuyruksokumunun yere doğru düşmesine, böylece leğen kemiklerinin, karnını bir sepet gibi tutmasına izin ver. Omurganı yukarı doğru uzat; rahat olmasını ama gergin olmamasını sağla. Kolların nazikçe iki yanından aşağı doğru baksın. Başının dengelenmesine izin ver ve onu tavana doğru kaldırarak istikrarlı, ayakta duran ve nefes alan bir dağa dönüş. Başın yukarı, göğe doğru uzanırken, ayakların altında köklenmiş halde kalsın.   </p>
			<p class="solkucukitalik1">Derin nefesle göğüs açıcı x 3 (Duruş 3)  </p>
			<p class="paragraf2">Dağ Duruşu’nda dururken, el parmaklarını birbirine geçir ve avuç içlerini dışarı doğru döndür. Derin bir nefes alırken, kollarını başının üstüne doğru uzat. Kollarını, elinden geldiğince kulaklarınla hizalamaya çalış. Nefes almanın kaburgalarında, göğsünde, yanlarında ve sırtında yarattığı genişlemeyi hisset. Nefes verirken, parmaklarını çöz ve kollarının aşağı inerek tekrar iki yanında dinlenmesine izin ver. Bunu iki kez daha tekrarla.   </p>
			<p class="paragraf2">Dağ Duruşu’na dönüp yeniden ayakta duran, nefes alan, dengeli ve tamamen şu anda olduğun haline geri dön.   </p>
			<p class="solkucukitalik1">Boyun yuvarlama x 3 (Duruş 4 ve 5)  </p>
			<p class="paragraf2">Dağ Duruşu’ndayken derin bir nefes al. Nefes verirken başını öne doğru serbest bırak ve çenenin göğsünün merkezine doğru düşmesine izin ver. Nefes al ve nefes verirken, başını bir uçtan bir uca, sağa doğru hareket ettir. Sağ kulağın sağ omzunun üstüne geldiğinde başının orada asılı kalmasına izin ver ve bir ya da iki nefes burada kalarak boynunun sol tarafındaki esnemeyi hisset. Ve hazır olduğunda nefes al ve nefes verirken, başını yavaşça önden boydan boya ilerleterek sol tarafına geçir. Boynunda, sen hareket ettikçe anbean değişen hislerin farkında ol. Sol kulağın, sol omzunun üstüne geldiğinde başının orada asılı kalmasına izin ver ve boynunun sağ tarafındaki esnemeyi hisset. Başını bir yandan diğerine doğru yuvarlamayı en az iki kez daha tekrar et ve bunu yaparken, özellikle esneme hislerine dikkat et.   </p>
			<p class="paragraf2">Dağ Duruşu’nun durgunluğuna dön. Boynundaki hisleri fark et.   </p>
			<p class="solkucukitalik1">Meyve toplamak (Duruş 6)  </p>
			<p class="paragraf2">Ağırlığının sağ bacağına ve sağ ayağına kaymasına izin vererek nefes al ve sağ kolunu yavaşça başının üstüne doğru uzat. Sağ avuç için, içeri doğru baksın. Sol topuğunu hafifçe yerden kaldır. Nefes ver ve bir sonraki nefes alışında, ulaşabileceğin yerin biraz üstündeki bir meyveyi topluyormuşsun gibi, yukarı doğru uzan. Başını arkaya doğru düşürüp yukarıdaki bu hayali meyveye bakarken vücudunun sağ tarafının tamamındaki esnemeyi ve nefes alırken genişleyip nefes verirken yumuşayıp kendini bırakışını hisset.   </p>
			<p class="paragraf2">Sol omzunun, sol kulağına doğru yukarı kalkıp kalkmadığını fark et. Kalkmışsa, omzunu serbest bırak. Bu esnemede birkaç nefes ya da senin için ne kadarı uygun veya rahatsa o kadar kal. Nefes verirken, sağ kolunu ve sol topuğunu yavaşça aşağı indir ve farkındalığını, iki ayağının da tekrar yerde olduğu ve kollarının vücudunun yanında dinlendiği ana gelene kadar anbean aşağı inişinin üzerinde tut.   </p>
			<p class="paragraf2">Yukarıda anlatıldığı şekilde duruşu sol tarafta da tekrarla, sonra Dağ Duruşu’na dönerek şu anda ve burada, ayakta durarak dinlen.   </p>
			<p class="solkucukitalik1">Yana esneme (Duruş 7)  </p>
			<p class="paragraf2">Nefes alırken, avuç içlerin birbirine bakacak şekilde kollarını başının üstüne uzat. Nefes verirken, sola doğru eğil. Nefes akciğerlere dolar ve serbest bırakılırken, göğsünün sağ tarafında, kaburgalarında ve sırtında oluşan genişleme ve açılma hislerini fark et. Kolları dışarı doğru açarak ve başı kolların arasında dengede tutarak, sadece nefes alarak ve gözlemleyerek, birkaç nefes boyunca bu duruşta kal. Ve hazır olduğunda, nefes alarak yavaşça tekrar dik hale dön. Bir sonraki nefes verişte, yavaşça sağa doğru eğil. Bedenin sol tarafındaki, yanda, önde ve arkadaki kaburgaların arasındaki hisleri fark et. Nefes alarak ve gözlemleyerek, birkaç nefes boyunca bu duruşta kal. Ve hazır olduğunda, nefes alarak yeniden dik duruşa dön. Farkındalığını koruyarak, nefes verirken kollarını yavaşça aşağı indir ve bir kez daha Dağ Duruşu’na dön.   </p>
			<p class="solkucukitalik1">Savaşçı duruşu (Duruş 8)  </p>
			<p class="paragraf2">Ayaklarını birbirinden dört beş adım ayırarak öndeki ayağının ayak parmaklarının dışa doğru, arkadaki ayağının ayak parmaklarının da otuz derece kadar içe doğru dönmesine izin ver. Öndeki ayağın topuğunun, arkadaki ayağın taban çukuruyla hizalı olduğunda emin ol. Bu, vücuduna, bu duruş için sağlam bir temel sağlar. Şimdi nefes alırken kollarını omuz hizasında kaldır ve nefes verirken öndeki dizini, öndeki ayak bileğiyle hizalı kalacak şekilde bük. Dizin ayak bileğinin önüne geçiyorsa, ayaklarını, birbirlerine biraz daha yaklaştırabilirsin. Kalçaların öne bakar halde duruşun içine otururken öndeki kolun ve onun ileriye uzatılmış elleri ve parmakları üzerinden öne doğru bak.   </p>
			<p class="paragraf2">Bu duruştaki savaşçı enerjisini hisset. Ön bacağındaki kuadrisepslerde kasılma hissini ve belki de diğer kasığındaki esneme ve genişleme hislerini fark et. Kollarını yere paralel tutarak omuzlarının kulaklarından uzaklaşmasına, kürek kemiklerinin arkadan aşağı doğru kaymasına ve bunun, göğsü kemiğinden yükseltip açmasına izin ver. Nefesle ve oldukları halleriyle duyduğun hislerle birlikte kal. Ve hazır olduğunda, nefes al ve nefes verirken, kollarının aşağı inmesine ve bacaklarının düzleşmesine izin ver. Ayaklarını tekrar yan yana getirerek Dağ Duruşu’na dön ve burada dinlen.   </p>
			<p class="paragraf2">Duruşu diğer tarafta da anlatıldığı gibi tekrarla.   </p>
			<p class="solkucukitalik1">Kedi-inek (Duruş 9 ve 10)  </p>
			<p class="paragraf2">Bu duruş, hamile olsan da olmasan da, sırt sağlığı için en temel duruşlardandır.   </p>
			<p class="paragraf2">Ellerinin ve dizlerinin üstünde dur; ellerini tam olarak omuzlarının altına, dizlerini de tam kalçalarının altına yerleştir. Bu duruşta el bileklerinde acı hissediyorsan, ellerini düz olarak yere koymak yerine yumruk yapabilirsin. Şimdi nefes alırken, başını kaldırıp tavana doğru bak ve aynı anda, vücudunun ön kısmını leğen kemiklerinden göğüs kemiğine kadar genişlet. Kollarını düz tutarak, kürek kemiklerini sırtının aşağısına doğru kaydır. Leğen kemiklerini dizlerinin üstünde tutarak ve bel kısmını germemeye dikkat ederek belini ve kalçanı yavaşça arkandaki duvara doğru uzat. Böylece belin düz kalacaktır.   </p>
			<p class="paragraf2">Şimdi nefes verirken başının aşağı düşmesine izin ver, bakışlarını leğen kemiklerine yönelt ve sırtının yukarı doğru, sırtını kamburlaştıran bir kedi gibi esnemesine izin ver. Duruşta kaldığın süre boyunca belindeki esnemeyi hisset. Ve yeniden bir nefes alırken, başını tekrar tavana bakacak şekilde kaldır ve belini doğal bir pozisyonda tutmaya özen göster. Kendini rahat hissettiğin süre boyunca bu iki duruş arasında gidip gelmeye devam et. Ve hazır olduğunda, bir sonraki duruş olan Çocuk Duruşu’na (Duruş 11) geç ve dinlen.   </p>
			<p class="paragraf2">Geceleri birçok kez çiş yapmaya kalkıyorsan, uyumadan önce yatağında on ya da on beş kez Kedi-İnek Duruşu’nu uyguladıktan sonra, yan dönerek uyumayı deneyebilirsin. Kedi-İnek hareketi, idrar kesesinin üzerindeki rahim baskısını hafifletip ona genişlemesi için daha fazla alan vereceği için, artık o kadar çok tuvalete kalkmak zorunda kalmadığını görebilirsin.   </p>
			<p class="solkucukitalik1">Çocuk duruşu (Duruş 11)  </p>
			<p class="paragraf2">Kedi-İnek Duruşu’ndayken dizlerini hafifçe dışarı doğru hareket ettirerek kalçalarını bacaklarının alt kısmının üstüne doğru alçalt ve alnının önünde yere değmesine izin ver. Kolların, çizimde gördüğün gibi ileri doğru uzanmış halde ya da aşağı doğru, vücudunun iki yanında, avuç içlerin yukarı bakacak şekilde durabilir. Bu senin için daha rahatsa, üst üste koyduğun ellerini ya da yumruklarını alnının altına da koyabilirsin. Burada, Çocuk Duruşu’nda dinlen ve farkındalığını nefese ve vücudundaki hislere odakla. Bu hem şu an hem de doğum esnasında, özellikle de sırtında yoğun hisler duyuyorsan, müthiş rahatlatıcı bir duruş olabilir.   </p>
			<p class="paragraf2">  </p>
			<p class="solkucukitalik1">Oturma duruşu (Duruş 12 ve 13)  </p>
			<p class="paragraf2">(Duruş 12) Çocuk Duruşu’ndan çıkarken farkındalığını koruyarak bir oturma duruşuna gel. Ayak tabanlarını birleştirip, dizlerinin çizimde gösterildiği biçimde iki yana düşmesine izin ver. Yanında yastık ya da battaniyeler varsa, pelvisin hafifçe öne kayması için onların üstüne oturmak isteyebilirsin (resimde gösterilmemiştir). Ayrıca dizlerinin altına da destek olarak bir şeyler koyabilirsin. Omurganın dik olmasını ama gergin olmamasını, başının boynunun üstünde dengede olmasını ve omuzlarının kulaklarından uzak, aşağı doğru düşmüş olmasını sağla. Sessizce oturarak nefesini hisset; ortaya çıkan düşünce ve duyguları fark et, farkındalığını vücudundaki hislerin üzerinde tut ve şu anda, burada ol.   </p>
			<p class="paragraf2">(Duruş 13) Bu, Oturma Duruşu’nun bir versiyonudur. Ellerini, parmakların öne doğru bakacak şekilde kalçanın arkasına yerleştir, göğüs kemiğini hafifçe yukarı kaldırarak göğsünü aç. Bu çok dinlendirici bir duruş olabilir; göğsün tamamen açılmasını sağlayarak yenilenmiş bir enerji ve rahatlığa sahip olmanı sağlayabilir.   </p>
			<p class="solkucukitalik1">Oturarak Yumuşak Dönüş (Duruş 14 ve 15)  </p>
			<p class="paragraf2">(Duruş 14) Üst bedeni Duruş 13’teki gibi destekleyerek bacaklarını V şeklinde aç ve pelvisin hafifçe öne kaymasına izin ver. Bacakların düz; ayakların, ayak parmakların tavana bakacak şekilde gerilmiş olsun. Bacaklarının arkasında ve belki de kasık içlerin ve kalçalarında bu esnemeyi hissederek kasılma ve genişleme hislerinin içinde farkındalıkla dinlen ve sadece olan her şeyle birlikte ol.   </p>
			<p class="paragraf2">(Duruş 15) Ve hazır olduğunda, dizlerinden birini bükerek ayağını çizimde gördüğün biçimde yere koy. Nefes al ve nefes verirken, nazikçe uzattığın bacağına doğru dön, dirseğini ve kolunu büktüğün dizinin önüne yerleştirerek uzattığın bacağına doğru nazikçe dön ve diğer kolunun arkandan sana destek olmasına izin ver. Harekete belden başla; sırtının ortasını, üst kısmını, omuzlarını ve en son olarak başını çevirerek bakışlarını omzunun üstünden ileri doğru çevir. Sadece şu an bedenin için uygun olacak kadar ilerlemeye, sınırlarını zorlamamaya özen göster. Birkaç nefes boyunca genişleme ve kasılmaların hisleriyle kal ve hazır olduğunda, nefes verirken yavaşça dönüşten çık –önce baş, sonra omuzlar, sonra sırt ortası ve bel– ve başlangıç pozisyonuna geri dön.   </p>
			<p class="paragraf2">Büktüğün dizini uzat ve diğer dizini büküp ayağını yere bas. Yukarıda anlatılanları, bu kez uzattığın diğer bacağına doğru dönerek tekrarla.   </p>
			<p class="paragraf2">  </p>
			<p class="solkucukitalik1">Yan yatışta doğum çömelmesi (Duruş 16, 17 ve 18)  </p>
			<p class="paragraf2">(Duruş 16) Dizlerin pelvisinle doksan derecelik açı yapacak şekilde bükülmüş olarak yan yat. Kolunun başını desteklemesine izin ver; elini kulağının altına koy, dirseğini kır ya da çizimde gördüğün gibi, kolunu başının üstüne doğru uzatarak başının onun üzerinde dinlenmesine izin ver.   </p>
			<p class="paragraf2">(Duruş 17) Şimdi üstteki bacağını ileri uzatarak onu çok yavaşça tavana doğru kaldır ve bunu yaparken bacak ve kalça kaslarındaki kasılmayı hisset. Bacağını, bugün sana uygun olduğu kadar yukarı kaldır.   </p>
			<p class="paragraf2">(Duruş 18) Şimdi dizini bükerek büktüğün dizini yukarı ve koltuk altına doğru ilerlet ve bunu yaparken, pelvisinin açıldığını hisset. Bu yan yatarak çömelme duruşu, çok dinlendirici olabilir. Pelvisin oldukça geniş açılmasını sağlar ve bu nedenle çok iyi bir doğum pozisyonu da olabilir.   </p>
			<p class="paragraf2">Bacağını, ayağın tavana bakacak şekilde düzleştir ve ayağını birkaç kez, iki yana doğru çevir. Bu, bacaklarının alt kısmında ve ayak bileklerinde şişmeler varsa çok faydalı olabilir, çünkü kan ve diğer sıvıların, bacaklarında toplandıkları yerlerden vücuda doğru geri pompalanmalarına yardımcı olur. Ayağını her yönde birkaç kez çevirdikten sonra nefes al ve nefes verirken, çok ama çok yavaşça bacağını yere doğru indir ve bacak kaslarındaki kasılmaları ve duruşun sonunda bacağın yeniden diğerinin yanında dinlenmeye döndüğünde ortaya çıkan rahatlık ve gevşeme hislerini fark et.   </p>
			<p class="paragraf2">Diğer yana dönerek hareketleri yukarıdaki gibi tekrarla.   </p>
			<p class="paragraf2">  </p>
			<p class="solkucukitalik1">Sırtüstü yatma/dinlenme duruşu  </p>
			<p class="paragraf2"> Hamileliğinin erken bir aşamasında ya da bir partnersen, Beden Taraması çalışmak için kullandığın duruşa gelip sırtüstü uzanarak dinlen. Dikkatinin karnındaki nefese –nefes alırken karnın yükselişine ve nefes verirken rahatlamasına– gelmesine izin ver. Farkındalığını bir bütün olarak tüm vücuda genişlet ve orada sadece nefes alarak, şu anın içinde yat.   </p>
			<p class="paragraf2">Hamileliğin ileri bir aşamasındaysan, biraz önce Duruş 16’da yaptığın gibi yan yat. Başının ya da karnının altına, dizlerinin arasına veya omuz başının altına yastık koymak isteyebilirsin. Bir kez daha orada yatarken nefesinin farkına var. İstersen, farkındalığını bir bütün olarak tüm vücuduna yayabilir, sessizlik ve belki de huzur içinde burada kalabilirsin.   </p>
			<p class="paragraf2">Ve hazır olduğunda, gözlerini aç ve eğer sırtüstü yatıyorsan, yavaşça yana doğru yuvarlan. Kendini nazikçe iterek bir oturma ya da ayakta duruşuna gel; rahatlama ya da gevşeme hislerini fark et. Bu içsel rahatlık ve sakinliğin, hayatının bir sonraki ve ondan sonraki ve ondan sonraki anlarının bir parçası haline gelmesine izin ver.   </p>
		</div>
	</body>
</html>