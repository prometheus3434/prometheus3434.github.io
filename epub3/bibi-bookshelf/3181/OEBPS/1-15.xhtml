<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-15</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-10" xml:lang="en-GB">10. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt9.jpeg"/></span>  </p>
			<p class="arabaslik_orta">Yürürken sadece yürü doğum yaparken sadece doğum yap  </p>
			<p class="ara"><span class="charoverride10" xml:lang="tr-TR">Yürüyüş meditasyonu, bir amaca ulaşmak için bir araç değil,  </span></p>
			<p class="ara"><span class="charoverride10" xml:lang="tr-TR">amacın kendisidir. Her adım hayat, her adım huzur ve neşedir.   </span></p>
			<p class="ara1">–Thich Nhat Hanh  </p>
			<p class="paragraf3">  </p>
			<p class="paragraf2">Yürüyüş Meditasyonu, FODE kursunda Beden Taraması, yoga ve Oturma Meditasyonu’ndan sonra öğrendiğimiz bir başka formal meditasyondur. Bölüm 12’de okuyacağın, tüm gün eğitiminde öğretilir. Bebek bekleyen ebeveynlerin birçoğu Yürüyüş Meditasyonu’nun ne kadar hoşlarına gittiğini sık sık söylerler çünkü bu, günlük hayata kolaylıkla uyarlanabilen informal bir pratiğe dönüşebilir. Kadınlar genellikle doğum esnasında, özellikle de ilk aşamalarında Yürüyüş Meditasyonu’nun onlara ne kadar yardımcı olduğundan bahseder ve tüm ebeveynler, bunun ağlayan bir bebeği rahatlatmakta çok faydalı olduğunu söyler.  </p>
			<p class="paragraf2">Yürüyüş Meditasyonu’nun formal pratiğinde, hayatımızın büyük bir çoğunluğunda otomatik olarak yaptığımız bu aktiviteye farkındalıkla yaklaşırız. Yürüme konusunda bir zorluğumuz yoksa, bunu genellikle herkesin yaptığı, sıradan bir şey olarak görürüz. Yürümek hakkında düşünsek bile bu muhtemelen onun, bizi şu an olduğumuz yerden başka bir yere götüren bir aktivite olduğunu düşünmekten ibarettir. Yürümeyi, farkındalığı şu anda tutmak için kullanılabilecek bir aktivite olarak düşündüğümüz nadirdir.  </p>
			<p class="paragraf2">Yürümeye farkındalıkla yaklaşarak, insan bedeninin iki ayak üzerinde yürüme becerisini gerçekten takdir etmeye başlayabiliriz. Dünya üzerinde bunu yapan tek memeli türü biziz ve iki ayak üzerinde doğrulmamıza sebep olan evrimsel sıçramamız, hem türümüz hem de gezegenimiz için her şeyi değiştirmiştir. Yürürken ellerinin özgür olması, primat atalarımızın önünde yepyeni olasılıklarla dolu bir dünya açtı ve bu, beyindeki, özellikle de problem çözme, mantık yürütme becerileri, yaratıcılık, karmaşık sosyal iletişimler, kişisel farkındalık ve yoğun duyguların yönetilebilmesiyle ilişkilendirilen prefrontal korteksin gelişimini ve yapısını etkiledi ki bunlar, bizi kültürel olarak karmaşık ve diğer türlerden ayıran, insan olmamızı sağlayan özelliklerimizdir.   </p>
			<p class="paragraf2">İki ayak üzerinde yürümeye geçiş, insan pelvisinin yapısını da değiştirmiştir. Yeni doğmuş insan yavruları, aşırı olgunlaşmamışlıkları ve anneye uzun süreli bağımlılık süreçleriyle hayvanlar âleminde tektir. Bunun sebeplerinden biri, fizik ile insan doğumu zamanlaması arasındaki gerekli bir tavizdir: insan yavrusu, içinde kocaman beynimizi taşıyan kafatasımız, annenin pelvisinden geçemeyecek kadar büyümeden önce doğmak zorundadır. Kısacası, iki ayak üzerinde yürümek çok önemli bir değişimdir.  </p>
			<p class="paragraf2">Bir an için dur ve ayaklarına bak. Bu kadar küçük bir taban alanının senin boyutundaki bir bedeni taşıyabilmesi oldukça dikkate değerdir. Ağırlığını bir ayağına kaydırabilmek, diğer ayağını yerden kaldırabilmek, kaldırdığın ayağını ileri doğru hareket ettirebilmek, onu tekrar yere basabilmek, ağırlığını onun üstüne kaydırabilmek ve aynı ilerleme hareketini diğer ayağınla da tekrarlayabilmek, oldukça önemli bir özelliktir. Evet, biz bunu defalarca, hiç üzerine düşünmeden yaparız. Yürüyüş Meditasyonu’nu uygularken fark edebileceğin gibi, aslında yürürken iki ayağımızı da yere bastığımız anlar oldukça azdır; yürüdüğümüz sürenin çoğunda aslında, kontrollü bir ileri doğru düşüş hareketi içindeyizdir.   </p>
			<p class="paragraf2">Hayatın kendisi gibi, yürümek de dinamik ve akışkan bir süreçtir. Ve doğum yapmak gibi, yürümek de bedenin doğuştan sahip olduğu bir yetenektir. Çizikler ve morluklar, her iki girişimin de kaçınılmaz parçaları olsa da, ikisine de devam ederiz. Sonunda hepimiz yürümeyi öğreniriz ve sonunda, doğum gerçekleşir.   </p>
			<p class="paragraf2">Sessiz meditasyon pratiğinin yapıldığı gün Kelly, çok güçlü bir içgörüsünden bahsetti. “Daha önce hiç Yürüyüş Meditasyonu yapmamıştım ve bunu merak ediyordum. Ayağımı kaldırmaya, sonra hareket ettirmeye, sonra onu yere indirmeye ve aynı şeyleri diğer ayağımla yapmaya dikkat ederek sekiz ya da on kez ileri geri yürüdükten sonra, bacaklarım yorulmaya başladı. Sonra aklıma bir anda şu düşünce geldi: ‘Bunu ne kadar süre boyunca yapacağımız konusunda hiçbir fikrim yok!’ Evde, CD’lerle çalışırken, egzersizin ne kadar süreceğini tam olarak biliyordum; otuz dakika. Özellikle söz konusu kişisel programım olduğunda, kendimi yönetici olarak görürüm, bu yüzden bu, gerçekten yeni bir deneyimdi; biri benden, ne kadar olduğunu bilmediğim bir süre boyunca bir şey yapmamı istiyordu.”   </p>
			<p class="paragraf2">“Sonra aklıma başka bir düşünce geldi: ‘Belki de gün boyunca bize bunu yaptıracaktır!’ Ve endişelenmeye başladım. Sonra kendime şöyle dedim: ‘Dur biraz Kelly. Bu doğuma çok benziyor. Onun da ne kadar süreceği hakkında hiçbir fikrin yok. Bu yüzden bunu sadece olduğu gibi kabul et ve yürümeye devam et. Bizi bütün gün yürütecekse bile, öyle olsun.’ Sonra gerçekten her şeyi serbest bırakıp kendime, yürümenin derinliklerine dalma izni verdim. Ve kendimi, sonsuza kadar yürüyebilirmişim gibi hissettim.”  </p>
			<p class="paragraf2">Bazı insanlar Yürüyüş Meditasyonu pratiğine âşık olur. Çok hızlı bir pazarlama kariyeri olan Serena, onlardan biriydi. “İşim oldukça stresli; özellikle de şu an, ben doğum iznindeyken yerime bakacak kişiyi eğittiğim için. Bu yüzden gün bittiğinde zihnim, bütün gün boyunca olanlar ve ertesi gün yapmam gerekenler arasında ışık hızında koşturup durur.”  </p>
			<p class="paragraf2">“İşten eve dönerken, beni sakinleştirmesi için Yürüyüş Meditasyonu’nu kullanmaya başladım. Hızlı ama yine de farkındalıkla yürüyordum. Sanki, aynı anda hem bedenimle hem de zihnimle, geçen günün stresini geride bırakıyordum. Ayaklarım bana, ana geri dönmemi ve sadece yürürken onlara dikkat etmemi hatırlatıyordu. Eve vardığımda oldukça sakin ve merkezimdeydim; akşam yemeğine başlamaya ya da Kevin’ın yemek yapmasına yardım etmeye başlayabilirdim.”  </p>
			<p class="paragraf2">Kevin, Yürüyüş Meditasyonu’nun gerçekten de Serena’ya ve dolaylı olarak kendisine çok yardımcı olduğuna katılıyordu. “Eskiden eve çok stresli gelirdi. Ancak gecenin ilerleyen saatlerine doğru gevşeyebiliyordu, ama artık bu olmuyor. Bu harika bir şey.”  </p>
			<p class="paragraf2">Serena, sınıfın tekrar buluşma toplantısına gelip, doğumun büyük bir kısmında yürüyüş meditasyonunu kullandığını söylediğinde kimse şaşırmadı. “Doğum başladığında, hastaneye gitmeden önce mümkün olduğunca uzun süre evde kalmak istiyordum, bu yüzden doğum başladığında Kevin’la birlikte evimizin karşı sokağındaki çocuk parkına gittik. Gerçekten çok güzel bir gündü ve biz, sessizce ve farkındalıkla yürüdük. Doğumun başladığını bilerek, çocuklarının yanındaki ebeveynleri –salıncakları sallayışlarını ve tırmanma oyuncaklarında yukarı çıkıp aşağı inmelerine yardım edişlerini– izlemek ve kısa süre sonra bizim de böyle olacağımızı bilmek çok tatlıydı.”  </p>
			<p class="paragraf2">Kevin ve Serena eve dönüp farkındalıkla yürümeye devam etti. Serena şöyle diyordu: “Kasılmam olduğunda, durup sadece Kevin’a yaslanıyor ve nefesimi fark ediyordum. Sonra, kasılma bittiğinde tekrar Yürüyüş Meditasyonu’na dönüyorduk. Bazen bir kasılma sırasında Beden Taraması’nın sonunda öğrendiğimiz, verdiğin nefesi aşağı, ayaklarına doğru yolladığın çalışmayla denemeler yaptım. Bu harikaydı, çünkü sanki acıyı nefesle aşağı, toprağa gönderiyormuşum gibi hissettim. Bu, özellikle de hisler çok yoğunlaştığında kendimi köklenmiş hissetmemi sağladı.”  </p>
			<p class="paragraf2">“Yorulduğumu hissettiğimde kanepenin üzerine uzanıp bir süre dinleniyordum –ne kadar olduğunu bilmiyorum, belki yirmi dakika ya da yarım saat….– ve sonra yeniden ayağa kalkıp yürümeye başlıyordum. Yürümek kendimi çok daha iyi hissetmemi sağlıyordu. Bu yürüyüşü önceden planlamış filan değildik: bu sadece, o anda yapmak istediğim şeydi. Sınıfta defalarca söylediğin gibi, ‘Sadece vücuduna dikkat et, o zaman doğumda ne yapman gerektiğini bileceksin!’”  </p>
			<p class="paragraf2">Zaman içinde Serena’nın kasılmaları güçlendi ve artık hastaneye gitme vaktinin geldiğine karar verdiler. “Araba yolculuğu zordu ama bunu her zaman böyle devam etmeyeceğini hatırlayarak onun içinden geçtim. Kevin arabayı kullanırken ben arka koltukta, yan yatmış haldeydim ve ‘ayağımı yere basıp acıyı yere doğru itmeyi’ uygulayabilmek için ayağımı arabanın kapısına doğru ittiğimi hatırlıyorum.”  </p>
			<p class="paragraf2">“Hastaneye varıp kontrol edildiğimde, dokuz santim açılmıştım! Hemşireler buna inanamadı ve ben de inanamadım! İtmek için çömeldiğimde, yine ayaklarımın bir şeye değdiğini hissetmek harikaydı. Nathaniel bundan bir saat kadar sonra doğdu.”  </p>
			<p class="paragraf2">Kevin lafa girdi. “Yürümek kesinlikle ikimizin de işine yaradı. Ve şimdi, Nathaniel gecenin bir yarısı ağlamaya başladığında, onu alıp koridora çıkarak Yürüyüş Meditasyonu yapıyorum. Sanırım daha doğarken bunu sevdi, belki de bunu hatırlar. Bunun doğru olup olmadığını bilmiyorum ama <span class="charoverride7">beni</span> sakinleştiriyor. Ve ben sakin olduğumda, o da daha sakin oluyormuş gibi görünüyor. Yürüyüş Meditasyonu, ailemize iyi geliyor!”  </p>
			<p class="solkucuk">Yürüyüş meditasyonu  </p>
			<p class="paragraf2">Burada, formal Yürüyüş Meditasyonu’nun talimatlarını bulabilirsin:<span class="dip"><a href="#footnote-225-19" id="footnote-225-19-backlink">19</a></span>  </p>
			<p class="paragraf2">1. Açık ya da kapalı bir alanda, ileri geri yürüyebileceğin, yaklaşık on metre uzunluğunda bir yer bul. Yürüyüş Meditasyonu, onu daha önce görmemiş kişilere biraz tuhaf görünebilir ve onların bakışları (ya da dikkatli bakışları) kendi kendinin farkına varmanı sağlayabilir, bu yüzden çalışmak için kimsenin olmadığı bir alanı seçme konusunda elinden geleni yap.   </p>
			<p class="paragraf2">2. Ayakların vücut genişliğinde açılmış ve paralel halde, dizlerini hafifçe bükük tutarak yürüyüş yolunun bir ucundan başla. Kollarının gevşekçe iki yanından aşağı sallanmasına izin ver. (Bunu, yoga serisinin en başındaki Dağ Duruşu’ndan hatırlayabilirsin.) Daha rahat ediyorsan, ellerini vücudunun önünde ya da arkasında birbirine kenetleyebilirsin. Düz olarak ileri bakarken bakışların yumuşak olsun.   </p>
			<p class="paragraf2">3. Farkındalığının odağını ayak tabanlarına getir; ayaklarının ayakkabılarınla ve onun altındaki zeminle temas ettiği yerlerdeki fiziksel hisleri fark et. Vücut ağırlığının bacakların, sonra da ayakların aracılığıyla yere iletilişini hisset. Yürüyüş Meditasyonu’nu çıplak ayakla da uygulayabilirsin.  </p>
			<p class="paragraf2">4. Şimdi sol topuğunun yavaşça yerden yükselmesine izin ver ve bunu yaparken baldır kaslarındaki hisleri fark et. Ağırlığın sağ bacağına doğru kayarken, sol ayağının tamamen yerden yükselmesine izin ver. Sol ayağın yavaşça havada ilerleyip önünde tekrar yere inerken, sağ ayağın, ayak bileğin ya da bacağın tüm vücut ağırlığını desteklediği için hafifçe sallanabilir. Sol ayağını yavaşça ve dikkatle ileri doğru hareket ettirip sol topuğunun yerle temas etmesine izin verirken farkındalığını sol ayağın ve bacağındaki hislere odakla. En iyisi küçük, doğal bir adım atmandır. Sol ayağının geri kalanının yerle temas etmesine izin ver; vücut ağırlığının öne, sol bacağına doğru kayışını ve sağ topuğunun yerden yükselmeye başlayışını hisset.   </p>
			<p class="paragraf2">5. Ağırlığın tamamen sol bacağına ve sol ayağına aktarıldığında, sağ ayağının geri kalanının yerden yükselmesine izin ver. Onu yavaşça ilerlet ve bunu yaparken farkındalığını sağ ayağın ve bacağındaki değişen hislere odakla. Sağ topuğun yere değerken dikkatini oraya yönelt. Sol topuğun yeniden yükselirken tamamını yere bastığın sağ ayağının üzerine kayan ağırlığının farkında ol. Şu anda, hamileyken, karnında bir bebek büyürken vücudunu dengelemenin eskisine göre ne kadar farklı olduğunun farkında olabilirsin.   </p>
			<p class="paragraf2">6. Bu şekilde yavaşça hareket et; her adımı farkındalıkla atarak yürüyüş yolunun bir ucundan diğerine doğru ilerle. Yere temas eden ayak tabanın ve topuğunun, bacaklarını ilerleten kaslarının ve arkadaki ayağının topuğu yeniden yükselmeye başladığında dengenin nasıl değiştiğinin tamamen farkında ol.   </p>
			<p class="paragraf2">7. Ne zaman istersen ve bu sana uygunsa, farkındalığını yürümenin farklı aşamalarında nefesin ne durumda olduğuna dikkat edecek şekilde genişletebilirsin. Nefesini tutmana sebep olacak kadar fazla çaba sarf ettiğini fark edersen, bir an için iki ayağını da yere basarak dur ve bir ya da iki derin nefes aldıktan sonra tekrar başla. Farkındalığını, ayağında ve bacağında her adımda değişen hislerin yanı sıra, bir bütün halinde yürüyen beden hissini ve nefesi de kapsayacak şekilde de genişletebilirsin.   </p>
			<p class="paragraf2">8. Yolun sonuna geldiğinde, bir an için dur ve sadece durduğunu fark et. Zihninin nerede olduğuna dikkat et ve eğer buna ihtiyacın varsa, dikkatini toplayıp nazikçe yeniden yerle temas halindeki ayağındaki fiziksel hislere yönlendir. Sonra yavaşça ve adım adım, vücudun yön değiştirirken yaptığın karmaşık hareketleri takdir ederek arkana dön. Sonra farkındalıkla diğer yana doğru yürü. Zaman zaman, yol boyunca pozisyonun değiştikçe gözlerinin neleri algıladığını ve ancak önündeki görüntüyü görebildiğini fark edebilirsin.   </p>
			<p class="paragraf2">9. Bu şekilde, farkındalığını anbean, elinden geldiğince yürüme deneyimin üzerinde odaklamaya devam ederek ileri geri yürü. Zihninin yürüme hislerinden uzaklaştığını fark ettiğinde, onu nazikçe, o an yürümenin hangi aşamasındaysan ona doğru yönelendir ve bunu, zihnini tekrar bedene yönlendirmek için bir çapa olarak kullan.   </p>
			<p class="paragraf2">10. Zihnin çok karmaşık haldeyse, zihnin ve bedenin tekrar sakinleşene kadar kısa süreliğine ayaklarını omuz genişliğinde açıp nefesinle ve bir bütün olarak bedeninle bağlantı kurarak Dağ Duruşu’nda dur. Bebeğin hiç durmadan kıpırdıyorsa da, bir süreliğine durup sadece bebeğin hareketlerini ve karnındaki nefesini hissedebilirsin. Sonra farkındalıkla yürümeye devam et.  </p>
			<p class="paragraf2">11. On ya da on beş dakika ya da istersen daha uzun süre bu şekilde yürümeye devam et.   </p>
			<p class="paragraf2">12. Meditasyona başladığında normal hızda yürü. Yolu iki ya da üç kez kat ettiğinde daha yavaş yürümek konusunda denemeler yap. Normalden yavaş yürümek, yürüme hislerinin tamamen farkında olman konusunda sana daha büyük bir şans verir. Farkındalıkla yavaş yürümek konusunda rahat hale geldiğinde, normal hızda ve hızlı yürüme denemeleri yapabilirsin. Kendini özellikle gergin hissediyorsan, farkındalıkla hızlı yürümeyle başlayıp zihnin sakinleştikçe doğal olarak yavaşlamak sana yardımcı olabilir.   </p>
			<p class="paragraf2">13. Yürüyüş Meditasyonunda, “hiçbir şey pratiği” olarak bilinen bir şeyi de kullanabilirsin. Bunu yapmak için kendi kendine, topuğun ve ayağın zeminden ayrılırken <span class="charoverride7">kaldır</span>, bacağın ve ayağın ileri doğru giderken <span class="charoverride7">ilerle</span>, topuğun ve tüm ayağını önünde yere koyarken <span class="charoverride7">yerleştir</span> ve vücut ağırlığın öndeki ayağına kayarken <span class="charoverride7">kaydır</span> sözcüklerini tekrarla. <span class="charoverride7">Kaldır, ilerle, yerleştir, kaydır; kaldır, ilerle, yerleştir, kaydır. </span>Yolun sonuna geldiğinde, kendine <span class="charoverride7">dön, dön, dön</span> de –dikkatini, bedeninin dönerken yaptığı hareketlere odakla– ve sonra geri yürü. Sözcükleri nazikçe, yürüyüşün hareketleriyle senkronize hale getir. Gideceğin bir yer yok; sadece bu an ve bu adım var.   </p>
			<p class="paragraf2">14. Yürüyüş Meditasyonu’na Yarım Gülüş pratiğini ekleyerek de denemeler yapabilirsin. (Yarım Gülüş’ü Bölüm 7’de öğrenmiştik.) Yarım Gülüş’ü eklemek, yürürken sakinlik ve rahatlık hislerini artırabilir.   </p>
			<p class="paragraf2">15. Yürüme Meditasyonu sırasında, özellikle de hamileysen, küçük adımlar atmayı unutma çünkü bu dengeni sağlamana yardımcı olur. Ve ayaklarına bakmana gerek yoktur. Ayakların nerede olduklarını biliyor ve sen de onların nerede olduğunu biliyorsun. Onları <span class="charoverride7">hissedebilirsin</span>.  </p>
			<p class="paragraf2">16. Elinden geldiğince, Yürüyüş Meditasyonu’nda edindiğin farkındalıkla yürüme becerini normal, günlük hayatın içindeki yürüyüşlerine de taşımaya çalış. Elbette, eğer bir koşucuysan, aynı adım adım, anbean, her nefese dikkat etme becerini, koşma deneyimine de uygulayabilirsin.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt13.jpeg"/></span>  </p>
			<p class="paragraf2">  </p>
			<p class="paragraf2">Santa Monica, California’da bir öğlen vaktiydi. Ağustos güneşi tepedeydi ve arada sırada esen okyanus meltemine rağmen hava çok sıcaktı. O anda, yanımda üç buçuk yaşındaki torunum Niko ve iki alışveriş torbasıyla, dik bir yokuşun dibinde duruyordum. Torunuma sıcak gelmişti, yorgundu ve açtı ve yemek yiyip öğlen uykusuna yatabilmesi için önümüzdeki yokuşu tırmanıp eve gitmemiz gerekiyordu.   </p>
			<p class="paragraf2">“Büyükanne. Yoruldum. Beni kucağına al.”  </p>
			<p class="paragraf2">Zihnimdeki ilk düşünce, ‘Dalga geçiyorsun herhalde’ydi ve hemen ardından ‘Ah, hayat farkındalıkla büyükannelik yapmak için bir fırsat daha sunuyor’ geldi.   </p>
			<p class="paragraf2">“Tatlım, büyükanne hem seni hem de torbaları bütün yokuş boyunca taşıyamaz.”  </p>
			<p class="paragraf2">“Ama yoruldum. Çok uzak. Beni kucağına al.” Ses tonunda sızlanmaya kayan bir tını vardı ve Niko sızlanan bir çocuk değildir. Gerçekten çok yorulduğunu biliyordum. Ona, alışveriş torbalarına ve her nasılsa daha da dikleşmiş olan yokuşa baktım. Onun yokuşu tırmanmasını nasıl sağlayacaktım? Sonra, ilham geldi.  </p>
			<p class="paragraf2">“Niko, bu yokuşu tırmanmanın kaç adım süreceğini merak ediyorum. Elli mi? Altmış mı? Yüz mü?” Niko’nun yüzü aydınlandı.  </p>
			<p class="paragraf2">“Yüz” dedi kendinden emin bir sesle.  </p>
			<p class="paragraf2">“İmkânsız” diye cevap verdim. “Bence altmış. Öğrenmek ister misin?”  </p>
			<p class="paragraf2">Niko, üç buçuk yaşındaki bir çocuğun tüm coşkusuyla, “Evet!” dedi. Çocukların, ilgilerini çeken bir şey olduğunda nasıl fazladan enerji kaynakları bulabildikleri beni hep çok hayrete düşürmüştür. Tabii bunu biz de yapabiliriz.   </p>
			<p class="paragraf2">“Tamam” diye cevap verdim. “Ama ayaklarımıza gerçekten çok dikkat etmemiz gerekiyor. Ayağımız her yere değdiğinde, bir sayı ileri gideceğiz. Ve ayağını yerden kaldırıp onu tekrar yere koyarken de dikkat ettiğinden emin ol. Tamam mı?”  </p>
			<p class="paragraf2">“Tamam. Gidelim!”  </p>
			<p class="paragraf2">Ve birlikte, tamamen yürüme ve sayma eylemine gömülerek, yokuş yukarı yürüyüş meditasyonumuza başladık. Ne geçmişi, ne de geleceği düşünmeden. Sadece şu anda ve burada, bizi yokuşun yukarısına çıkaran yürüme sürecine kendimizi odakladık. Bu şekilde, zihnin acı çekmesinin önüne geçtik. Ve tam olarak yüz adım sonra, büyük bir zaferle yokuşun tepesine ulaştık.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-19-backlink" id="footnote-225-19">19</a><span class="charoverride11">.</span><span class="charoverride9" xml:lang="tr-TR"> Bu Yürüyüş Meditasyonu, J. Mark G. Williams, John D. Teasdale, Zindel V. Segal Jon Kabat-Zinn’in izniyle adapte edilmiştir. </span><span class="charoverride12" xml:lang="tr-TR">The Mindful Way Through Depression: Freeing Yourself from Chronic Unhappiness</span><span class="charoverride9" xml:lang="tr-TR"> (New York: Guilford Press, 2007), 91 - 93.</span></p>
				</div>
			</div>
		</div>
	</body>
</html>