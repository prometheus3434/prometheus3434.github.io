<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-26</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-20" xml:lang="en-GB">20. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt19.jpeg"/></span>  </p>
			<p class="arabaslik_orta"><span class="charoverride6">Doğumdan sonra yaşam Bir kavuşma</span>  </p>
			<p class="paragraf2"><span class="charoverride7">  </span></p>
			<p class="ara2"><span class="charoverride10" xml:lang="tr-TR">Bir yeni ay, her şeyin nasıl zaman içinde ve adım adım   </span></p>
			<p class="ara2"><span class="charoverride10" xml:lang="tr-TR">ilerlediğini ve kişinin nasıl yavaş yavaş kendini doğurduğunu   </span></p>
			<p class="ara2"><span class="charoverride10" xml:lang="tr-TR">temsil eder. Küçük dikkatlere karşı gösterilen sabır,   </span></p>
			<p class="ara2"><span class="charoverride10" xml:lang="tr-TR">büyük işin mükemmel olmasını sağlar; evren gibi.  </span></p>
			<p class="ara2"><span class="charoverride10" xml:lang="tr-TR">Dokuz aylık dikkat bir embriyoya ne yapıyorsa, kırk gün   </span></p>
			<p class="ara2"><span class="charoverride10" xml:lang="tr-TR">erkenden kalkmak da senin zaman içinde bütünlüğe  </span></p>
			<p class="ara2"><span class="charoverride10" xml:lang="tr-TR">doğru gelişmen için aynı işi görür.  </span></p>
			<p class="ara1">–Mevlana  </p>
			<p class="paragraf3">  </p>
			<p class="paragraf2"> Üç ay geçmiş ve sınıfın tekrar toplanma vakti gelmişti. Toplanma saati öğlen bir olarak belirlenmişti fakat deneyimlerim bana, insanların bu buluşmaya nadiren zamanında geldiğini öğretmişti. Bu yeni aileler artık Bebek Zamanı’nda yaşıyordu ve buraya gelme girişimlerine ne gibi maceraların eşlik edeceğini önceden tahmin etmeye imkân yoktu. Onların, çantasını ya da cüzdanını kapıp kapıdan çıktığı günler geride kalmıştı. Evden çıkmak artık planlama, koordinasyon, verilmesi gereken birçok karar ve detaylı biçimde tasarlanmış bir takım çalışması gerektiriyordu.   </p>
			<p class="paragraf2">Yeni aileler, teker teker geldiler. Onları tekrar, doğumun diğer tarafına geçmiş halde görmek büyük bir keyifti! Hamilelikten sonraki fiziksel değişikliklerin büyüklüğü beni her zaman hayrete düşürmüştür. Birkaç hafta önce doğum yapmış olanlar için, hem hamile giysileri, hem de fazla kiloların bir kısmı yok olmuştu. Kadınların bazıları, artık hızlı bir duş ve saçlarını kurutma seansı için bile zorlukla vakit bulabilen, çok çalışan yeni bir anneye uygun biçimde saçlarını kısaltmışlardı. Ama en çok gözlerde gördüğüm, ancak olgunluk diyebileceğim, daha önce orada olmayan içsel bir bilme halinin dışarı yansıması beni etkiler. Dönüştürücü bir zorlukla karşılaşılmış, gerekleri yerine getirilmiş ve zorluk aşılmıştır.   </p>
			<p class="paragraf2">Doğru zamanın geldiğini hissettiğimde, zilleri yerlerimize oturmamızı söyleyen tanıdık sinyalle çaldım. “Hepinizi tekrar görmek ve tüm bu harika bebeklerin de yanınızda olması çok güzel! Hayat kesinlikle, en son burada birlikte oturduğumuz zamana göre çok farklı, öyle değil mi?” Herkesin bildiği bu gerçeği ifade etmem, salonda kuru gülüşmelere sebep oldu. “Ama bunu atlatmanın, içinden geçmekten başka bir yolu yoktu ve artık tünelin diğer ucundasınız” diye devam ettim. “Tebrik ederim.”  </p>
			<p class="paragraf2">“Bu akşam da” dedim, “her zamanki gibi pratiğimizi yaparak başlamak istiyorum.” Ebeveynlerin bazıları, pratiği bebekler yanımızdayken yapma fikri karşısında gerçekten de çok şaşırmış görünüyordu. Devam ettim; “Bir sürü şey değişti, ama şimdiki zaman hâlâ şu anda ve burada. Ve hâlâ, durup bedenimizdeki hisleri, düşüncelerimizi ve duygularımızı fark ederek, nefese dönüp bunların hepsini şu an farkındalığında tutarak Olma Hali’ne geçiş yapabiliriz.”  </p>
			<p class="paragraf2">“Bazılarınız Bebekle Birlikte Olma Pratiği yapacaksınız; sadece bebeğinizle birlikte olun ve o bir şeye ihtiyaç duyduğunda bunu sağlayın. Diğerlerimiz sadece oturacağız.”  </p>
			<p class="paragraf2">Bebeklerin sesleri dışında –bir huysuzlanma ya da kısa bir ağlama, bir geğirme ya da hıçkırık– odaya sessizlik hâkim oldu. Bebekler bu sessiz alanda oldukça memnun görünüyordu ve ben elimde olmadan, daha doğmadan meditasyon pratiğinin gücünü öğrenip öğrenmediklerini merak ettim. Ve bu düşünceyle birlikte, aklıma bir anım geldi. Bundan yaklaşık yirmi yıl önce Berkeley Lisesi’nin konferans salonunda ünlü meditasyon hocası S. N. Goenka’yla birlikte, birkaç yüz kişinin bulunduğu bir toplantıya katılmıştım. Konuşmadan sonra, bir soru cevap bölümü olmuştu. Çok arkalardan bir adam elini kaldırmış ve kendisine söz verildiğinde, “Çocuklarımıza kaç yaşında meditasyon yapmayı öğretmeliyiz?” diye sormuştu. Goenka hiç vakit kaybetmeden gülümseyip, “Anne karnındayken” dedi.  </p>
			<p class="paragraf2">Kısa süre sonra çanları çaldım. Meditasyonu sonlandırmak için, “Nazikçe el ve ayak parmaklarınızı kıpırdatın, biraz gerinin ve hazır olduğunuzda gözlerinizi açın” dedim.  </p>
			<p class="paragraf2">Aniden, bebeği beş haftalık olan Jerry şöyle dedi: “Vay canına! Bu harikaydı. Son birkaç haftadır o kadar meşgulüz ki, sadece oturmanın ne kadar harika bir his olduğunu unutmuşum. Hatırlatma için teşekkürler.”  </p>
			<p class="paragraf2">“Rica ederim. Bugünlerde çoğunlukla yoğun biçimde informal pratik yaptığına eminim ama formal pratiğin, çok kısa bile olsa gerçekten çok işine yarayabileceğini hatırlamakta da fayda vardır.”  </p>
			<p class="paragraf2">“Şimdi, hepinizin yaşamakta olduğu hayat üzerine birkaç kontrol yapmak istiyorum. Şimdi, her birimiz bebeğimizi tanıtarak başlayalım; onun nerede ve ne zaman doğduğunu söyleyelim, sonra da yeni hayatımız hakkında şunları paylaşalım: keyifli bir şey, zorlayıcı bir şey, partnerin hakkında takdir ettiğin bir şey, kendin hakkında takdir ettiğin bir şey ve bu yeni hayatın içinde farkındalık pratiğini nasıl kullandığın.”  </p>
			<p class="arabaslik_sol">Keyifler  </p>
			<p class="paragraf2">Her iki ebeveynin de en çok bahsettiği keyif açık arayla, bebeğinin gülümsemesini görmektir. Carin, “Sayesinde yüreğim açıldı” dedi ve Nathan da “İşte uzun bir gün geçirdikten sonra eve geldiğimde bebeğimizin bana gülümsemesinin hissettirdiği şeye benzeyen başka hiçbir şey yok” diye ekledi. Diğer ebeveynler, bebeklerinin çıkardığı seslerden ve onlarla kurduğu iletişimden bahsedip, “Bu sanki buraya gelmeden önceki son haftalarının karşılığını ödemesi gibi bir şey” gibi şeyler söylediler. Jamie’nin gözlemiyse şöyleydi: “Birlikte geçirdiğimiz zamanları çok seviyorum; sabahları üçümüzün yatakta birlikte olduğu anları; artık gerçekten küçük bir aile olduk.”  </p>
			<p class="paragraf2">Bazı anneler, uzun zamandır sahip oldukları anne olma korkusunun yok olmasının en büyük keyiflerden biri olduğunu söyledi. “Bir anne olmaktan hoşlanıp hoşlanmayacağımdan emin değildim ama bunu gerçekten çok sevdim. Bebeğimle birlikte olmayı çok sevdim.” Çoğu emzirmenin ne kadar tatmin edici bir deneyim olduğundan bahsetti; gerçi bazıları buna, “Ama başlangıçta gerçekten çok zorlayıcıydı. Bunun için kesinlikle pratiğimi kullandım” gibi bir yorum da ekledi.   </p>
			<p class="paragraf2">Babalar ve partnerler sık sık bir bebek sahibi olmanın hayatlarına nasıl yeni bir perspektif getirdiğinden bahsetti ve elbette, bu yeni hayatta yeni başlayanların zihninin getirdiği birçok komik şeyle karşılaşıyorlardı. “Bir bebeğin ne kadar çok kaka yapabileceğine inanamadım!” dedi Nathan. “Tamara ilk kez bağırsaklarını boşalttığında, buna inanamamıştım.” Burada Ted lafa girdi. “Evde, üstü çıplak bir kadınla birlikte yaşayacağımı düşünmemiştim. Artık üzerine neredeyse hiçbir şey giymiyor.” Elena devam etti, “Tek elle ne kadar çok iş yapabileceğimi hiç bilmiyordum; tuvalete gidebiliyor, pantolonumu indirebiliyor, kendimi temizleyebiliyor, pantolonumu yukarı çekebiliyor ve elimi yıkayabiliyorum. Günlük hayatta farkındalık pratiği mi demiştik?”  </p>
			<p class="arabaslik_sol">Zorluklar  </p>
			<p class="paragraf2">Ve bir de, yaşadığımız şey hayat olduğu için ve yeni doğmuş bir bebekle ilgilenmek gerçekten de çok zor bir iş olabildiği için, bebeğin getirdiği zorluklar da vardır. En çok bahsedilen zorluk, uykusuzluk ve bebeğinin uyumasına nasıl yardım edebileceğini keşfetme süreciyle ilgilidir. Bitkinlik kesinlikle yeni ebeveynler için en hoş olmayan hislerden biri olabilir ve bunu ciddiye almak gerekir, çünkü sürekli uykusuz kalmak kendimizi iyi hissetme kapasitemizi etkilerken, bağışıklık sistemimizin zayıflamasına ve depresyona eğilimli hale gelmemize de sebep olabilir. Leah, “Beden Taraması hayat kurtarıcıydı. Hiçbir zaman sık sık kestiren biri olmadım ama bu, ihtiyacım olduğunda rahatça uykuya dalabilmeme çok yardımcı oldu.”  </p>
			<p class="paragraf2">Ve elbette, ebeveynlikle ilgili başka zorluklarla da karşılaşıyorlardı; örneğin bebekleri ağlamaya başlayıp hiçbir şekilde susturulamayabiliyordu ya da durumun daha da gerilmesine sebep olmamak için kendi stres hislerinin farkında olmak da zorluklardan biriydi. “Temel kontrol listesindeki her şeyin yapıldığından emin olduktan sonra –temiz bez, karnı doymuş ve gazı çıkarılmış bebek, çok sıcak ya da soğuk olmayan bir ten ve ateş ya da herhangi başka bir hastalık belirtisinin görünmemesi– Jim’le benim yapmamız gereken tek şey, o anda ve orada olmaktı” dedi Ellie. “Elinizden geldiğince, sevgi dolu ve ilgili bir tavırla” diye ekledim. “Evet, zaten pratik de bu. Bu ağlama krizinin, bir saat ya da daha uzun bile sürse, sonsuza dek sürmeyeceğini biliyoruz. Bazen çokça nefes çalışması yapıyoruz. Ama Tanrı’ya şükür ki, her zaman geçiyor.”  </p>
			<p class="paragraf2">Lucy hepimiz için çok dokunaklı bir hikâye anlattı. “Bir gün süpermarketin dışında, kucağımda Katie’yle duruyordum ve o durmadan ağlıyordu. Her şeyi denemiştim ama onu susturmayı başaramamıştım. Tamamen kendimi kaybetmiştim; yargılayan ve endişelenen zihnimin içinde kaybolmuş, bir anne olarak çok beceriksiz olduğum için kendimi suçluyordum ve kızımın çok ciddi bir sorunu olduğundan emindim. O kadar üzgündüm ki düşünemiyordum bile! O anlarda, ben de ağlamaya başlamıştım. Bu yüzden Tom’u aradım. Bana, ‘Bebeği anakucağına koyup bir yürüyüşe çıkmaya ne dersin?’ diye sordu. Bunun dışında her şeyi denemiştim, o yüzden bunu denemeye karar verdim. Sonra, kucağımda ağlayan bir bebekle, ben de ağlayarak sokakta yürüyordum ve bir adam, arabasını yolun kenarına yanaştırıp camını açtı ve doğrudan bana bakarak, çok tatlı bir tavırla ‘Derin bir nefes al. Her şey düzelecek’ dedi. Bu inanılmazdı! Tam orada ve o anda, bundan sonra süpermarkette bebeği ağlayan bir ebeveyn gördüğümde onun için aynı şeyi yapmaya, yanına gidip bunun zor olduğunu bildiğimi ve her şeyin düzeleceğini söylemeye karar verdim.”  </p>
			<p class="paragraf2">İşe geri dönme konusunda çok spesifik planları olan Stacey bize, hayatını nasıl tamamen tekrar gözden geçirdiğini anlattı. “Çalışmayan, en azından yapacağımı düşüneceğimden çok daha uzun süre çalışmayan bir anne olmayı düşündüğüme bile inanamıyorum.” Doğumdan sonra bebekli hayatımız, daha önce hiç tahmin etmediğimiz gibi şekillenebilir ve bağlanmama, yeni başlayanların zihni ve serbest bırakma, bize yolumuzu bulmak için ihtiyaç duyduğumuz esnekliği sağlar.   </p>
			<p class="paragraf2">Michael da yaşadığı en büyük zorluğun işiyle ilgili olduğunu söylüyordu. “Doğruyu söylemek gerekirse, işe gitmektense evde Trish ve Aiden’la birlikte kalmayı kesinlikle tercih ederdim.” Andrew da işteki zorluklardan bahsederek konuşmaya katıldı. “Ben de. Sophia doğmadan önce iş için çok fazla seyahat ediyordum ama şimdi uzakta olmak gerçekten çok zor. Patronumla konuştum ve bunu nasıl değiştirebileceğimiz üzerine konuşuyoruz.” Sonra Daniel şöyle dedi: “Bazen evden sabah çok erken, Jackson daha uyanmadan çıkmak zorunda kalıyorum ve eve o uyuduktan sonra dönüyorum. Bu olayın etrafını saran üzüntüyü hep hissedebiliyordum ve sonra, ben büyürken durumun bu olduğunu fark ettim: babam asla evde olmazdı. Bu konuda ne yapacağımızdan emin değilim, ama en azından bu, onunla geçirdiğim anların hepsinde, elimden geldiğince orada ve o anda olmayı istememe sebep oluyor.”  </p>
			<p class="arabaslik_sol">Partnerini takdir etmek  </p>
			<p class="paragraf2">Yeni ebeveynlere, partnerlerini takdir etmeleri için bir fırsat verildiğinde, genellikle gözyaşları kolayca akmaya başlar. Partnerimizin bir topluluk içinde bizi takdir etmeye ve övmeye başlaması çok alışık olduğumuz bir durum değildir ve bu kalpten gelen anların içinde durmak bana her zaman bir ayrıcalıkmış gibi gelir. Partnerlerin en çok dile getirdikleri takdir noktalarından biri, doğum sürecinde gözlemledikleri inanılmaz güç ve metanet konusundadır. Sam şöyle diyordu, “Julie’nin güçlü olduğunu biliyordum ama doğuma kadar ne kadar güçlü olduğunu bilmiyordum.” Sık sık takdir edilen özelliklerden biri de, partnerlerin bebekle ilgilenme konusunda sahip oldukları ‘inanılmaz sabır’dır. “Kari benden çok daha sabırlı” diyordu Jonathan.  </p>
			<p class="paragraf2">Julia söze dahil oldu. “Sam’in harika bir baba olacağını biliyordum ve öyle de oldu. Kullandığı dil konusunda bu kadar hassas olmasını çok takdir ediyorum. Örneğin James ağlamaya başladığında ben, ‘Sorun yok. Her şey yolunda’ diyebiliyorum ama aslında bu doğru olmuyor. O anda bebeğim tamamen mutsuz. Bunu ona söylediğimde aslında sadece kendimi sakinleştirmeye çalışıyor oluyorum. Biz de, o anda James’le orada birlikte olmayı ve o mutsuz olduğunda kendi kızgınlığımızla birlikte nefes almayı ve ne hissediyor olabileceğini anlamaya çalışmayı deniyoruz. Kendimize şu soruyu soruyoruz, ‘Mutsuz anlarını yaşamasına izin verirken, aynı zamanda ona, onun yanında olduğumuzu hissettirebilir miyiz?’“  </p>
			<p class="arabaslik_sol">Kendini takdir etmek  </p>
			<p class="paragraf2">Ebeveynlik ne kadar olgunlaştırıcı ve keyifli bir iş olursa olsun, mutlu ve sağlıklı bir çocuk yetiştirmek için inanılmaz miktarda zaman, enerji, dikkat, hassasiyet ve çok çalışma gereklidir. Jon ve Myla Kabat-Zinn’in, <span class="charoverride7">Everyday Blessings </span>kitabında söyledikleri gibi, “Ebeveynlik bu gezegendeki en zorlayıcı, talepkâr ve stresli işlerden biridir. Ayrıca, nasıl yapıldığı en önemli olan işlerden biridir; çünkü bu işin nasıl yapıldığı, bir sonraki neslin kalbini, ruhunu ve bilincini büyük ölçüde etkiler.”   </p>
			<p class="paragraf2">Bazen, yeni ebeveynlerin kendilerini takdir edebilmeleri için, biraz cesaretlendirilmeleri gerekir ama nazikçe cesaretlendirildiklerinde bunu yaparlar. Yeni anneler özellikle bedenlerinin bir bebeği büyütme ve doğurma kapasitesini takdir ederler ve hem bebekleri sağlıklı olduğu için hem de doğum yapma ve bir anneye dönüşme deneyiminin tamamı, onları hayatın kırılganlığı ve kıymeti konusunda daha derin bir anlayışa ulaştırdığı için şükran duyarlar. Diğer yeni ebeveynler, bazen de şaşırarak, sabır, azim ve keyif alma –bunların hepsi, farkındalık pratikleri ve yeni bebeklerine karşı geliştirdikleri, gitgide büyüyen bağlantı ve bağlılıkları tarafından beslenir– konularındaki kapasitelerinden bahseder ve bunları takdir ederler.   </p>
			<p class="arabaslik_sol">Bu yeni hayatta birbirimize farkındalık pratiğiyle yaklaşmak  </p>
			<p class="paragraf2">Sıra bu yeni ebeveynlerin farkındalık pratiklerini birbirleriyle olan ilişkilerinde nasıl kullandıklarını anlatmalarına gelince, çiftler bunun ne kadar paha biçilemez olduğunu anlatmaya başladı. Robert ve Jessica pratiklerini, ilişkilerinde ortaya çıkan bazı meseleler üzerinde çalışmak için de kullandıklarını söylüyordu. “Robert’a, Jared’la iletişim kurmak için kendi yollarını bulmasını sağlayacak alanı yaratmam gerekiyor” dedi Jessica. “Kolaylıkla patronluk taslayıp onunla çok daha fazla zaman geçirdiğim için, Jared için en iyisinin ne olduğunu benim bildiğimi düşünebiliyorum. Bu sadece Robert’ın kendisinden şüpheye düşmesine sebep oluyor ve bu ne onların, ne de bizim ilişkimiz için iyi bir şey değil. Bu yüzden tepkisel olarak Robert’a ne yapması gerektiğini söylemek yerine nefese dönme pratiğimi uygulamaya çalışıyorum. Bu benim için kolay bir şey değil; özellikle de Jared ağlıyorsa, ama sakin kalıp nefes aldığımda, genellikle beş nefes içerisinde Robert kendi yöntemleriyle ne yapması gerektiğini anlamış oluyor. Bu bir kasılma esnasında nefes almaya benziyor!” Herkes güldü.   </p>
			<p class="paragraf2">Amy konuşmaya başladı. “Pratiğimizin, ikimizin birbirimizi desteklemek için yollar bulmamıza yardım ettiğini görüyorum. Bazen, her şeyle başa çıkmaya çalışırken fazlaca gerilebiliyoruz. Genellikle birimizden birimiz kendimizi böyle hissettiğimizde bunun sebebi, aşırı derecede yorgun olmamız oluyor ve tekrar kendimiz ve diğerleri için Şefkat duymaya dönmeyi hatırlamaya çalışıyoruz. Ve birbirimize yer açıyoruz. Geçen hafta Jerry, Violet’i bütün bir sabah boyunca aldı ve böylece bir yoga sınıfına gidebildim. Ondan bu kadar kısa süre de olsa uzak kalmanın beni nasıl tekrar o kadar enerjik hale getirebildiğini görmek inanılmazdı. On ya da on beş dakikalık bir yürüyüş bile büyük bir fark yaratabiliyor.”  </p>
			<p class="paragraf2">Konuşma sırası Trish’teydi. “Biz pratiğimizi, benim işe dönmek zorunda olmamın yarattığı stresle baş etmek için kullanıyorduk. Bunu gerçekten yapmak istemiyordum ama ekonomik olarak bunu yapmam gerekiyordu. Harika bir kreş bulduk, ama geçen hafta Aiden ilk kez üşüttü ve o kreşte olduğu için kendimizi tamamen suçlu hissettik. Ama birbirimize sadece nefes almayı ve şu anda burada olmayı hatırlattık. Sonuçta sadece burnu akıyordu ve bu da dünyanın sonu filan demek değildi.”  </p>
			<p class="paragraf2">Stacey devam etti: “Evde olduğumda, gün sanki bir sürü küçük zaman parçacığına bölünmüş gibi hissediyorum. ‘Yaptığım şeyler sürekli kesiliyor’ diye düşünürsem kendimi sinirim bozulmuş ya da küskün hissedebiliyorum, ama sadece o anda ve akışta kalırsam, her şey çok daha kolaylaşıyor. Geçen hafta, o sabah uykusuna devam ederken Marcus’la birlikte evdeydim. Elimde bir fincan çayla oturmuş, pencereden çok sevdiğim bir ağaca bakıyordum. Ve şöyle düşünmeye başladım, ‘Bu çok uzun sürmeyecek. Her an kesintiye uğrayabilir.’ Sonra, sadece şu an çayımın tadını çıkarmak yerine gelecek hakkında endişelendiğimi fark ettim. Bu yüzden bunu bırakıp sadece o anın tadını çıkardım. Ve aslında orada, on dakika boyunca oturdum! Aslında, muhtemelen yedi dakika. Ama çok güzeldi.”  </p>
			<p class="paragraf2">Akşamüstü hızla ilerliyordu ve en temel insan aktivitelerinden biri olan yemek yeme vakti gelmişti. Biraz atıştırmak için ara verdik.  </p>
			<p class="arabaslik_sol">Doğum: öğrenilecek bir süreç  </p>
			<p class="paragraf2"> Herkesi tekrar daireye çağıran çanları çaldım. Bugün yapmamız gereken tek bir şey kalmıştı ve bu da, doğum deneyimimizden aldığımız dersler üzerine konuşmaktı.   </p>
			<p class="paragraf2">“Birlikte öğrendiğimiz şeylerin çoğu şu anda olmakla ilgili olsa da geçmiş üzerine düşünmek, kim olduğumuz ve insan olmanın ne anlama geldiği konularında daha büyük bir anlayışa doğru ilerlememize yardımcı olabilir. Şu an kendimize, geçmişi hatırlarken yalnızca bazı anları seçtiğimizi ve birçok anın, gereklilik yüzünden dışarıda bırakıldığını hatırlatmamız için iyi bir zaman olabilir.” Hikâyeler, hem iyi hem de kötü anlamda, akıl almaz derecede güçlü olabilir ama hepsinin depolandığı yer hafızadır. Onlar şu anın gerçekliği değildir ve biz şu anın içinde yaşarız. Farkındalık pratiği, zihnimizin oluşturduğu hikâyenin dışına çıkmamızı ve geçmişi hikâye üretmek için değil, <span class="charoverride7">ondan bir şeyler öğrenmek</span> için kullanmamızı sağlar; geçmiş üzerine derinlemesine düşünmek, deneyimden bilgelik kazanmanın yollarından biridir.”   </p>
			<p class="paragraf2">“Şimdi bu niyetle, kısa bir rehberli meditasyon yapalım.” Bebekler ve anneleri emzirmeye koyuluncaya ya da bir bez değişiminin son anları tamamlanıncaya kadar bekledim. Biz burada sandalyelerimizin ya da yerdeki yastıklarımızın üstünde dinlenirken, etrafa kesintili bebek sesleri hâkimdi. “Şimdi bu sessizlik ve sükûnetin içine, bir soru atmanı istiyorum. Soracağın soru şu: ‘Doğum yapma ya da partnerimin doğum yapmasına yardım etme deneyimim sayesinde kendim hakkında ne öğrendim?’ Hatta sorunun, ‘Hayatın kendisi hakkında ne öğrendim? Doğum deneyimimle ilgili olarak müteşekkir olduğum bir şey var mı? Bu deneyimden öğrenebileceğim başka şeyler var mı?’ olmasına da izin verebilirsin.”   </p>
			<p class="paragraf2">Kısa süre sonra, çanları çaldım.   </p>
			<p class="paragraf2">“İçinden yükselen şeyleri bizimle paylaşmak isteyen var mı? Bakalım deneyiminize, Şefkat’in sağladığı genişlik ve derin düşünmekten gelen bilgelik ışığında bakabilecek miyiz? Burada yönümüz, detaylar konusunda cimri, bilgelik konusunda cömert olmaya yöneliktir.”  </p>
			<p class="arabaslik_sol">Mesele ne olduğu değil onunla nasıl ilişki kurduğun  </p>
			<p class="paragraf2">Trish derin bir nefes alıp başladı. “Şey, sanırım öğrendiğim en büyük şey, aslında ne kadar güçlü olduğum oldu. Pratiğim sayesinde doğum yapma konusundaki endişem çok azaldıysa da, hâlâ diğer kadınların bunu yapabileceğine, ama benim yapamayacağıma dair içimde gezinen bir duygu vardı. Kesinlikle bazı şüphe anları yaşadım; örneğin hastaneye gittiğimizde, kasılmalarım bir anda çok yavaşladı. Ama orada kaldım, pratiği uyguladım ve toplamda bakıldığında, her şey oldukça basit ilerledi. Her şeyden önce, sanırım kendime karşı yepyeni bir güven kazandım. Bir bebek doğurabiliyorsam, her şeyi yapabilirim!”  </p>
			<p class="paragraf2">Michael şöyle dedi, “Biliyor musunuz, ben de neredeyse tam olarak aynı şeyleri söyleyecektim. Trish’in güçlü olduğunu biliyordum ama gerçekten ne kadar güçlü olduğunu bilmiyormuşum. Trish ve kadın bedeninin yapabildikleri karşısında hayrete kapıldım. Hepimizin böyle dünyaya geldiğimizi düşünmek! İnanılmazdı. Bundan sonraki birkaç gün boyunca ona ve etraftaki her şeye çok farklı gözlerle bakarak yaşadım.”  </p>
			<p class="paragraf2">Sıra Julia’daydı. “Sanırım bu deneyimden öğrendiğim en temel şey, Sam’i ne kadar çok sevdiğim oldu. Yolun her adımında, hep yanımdaydı. Ve annem de hep yanımdaydı ve bu da çok özeldi. Hatta ondan kordonu kesmesini istedik. Çok gurur duydu.”  </p>
			<p class="paragraf2">Stacey tekrar konuştu. “Artık doğum hakkında arkadaşlarıma söylediğim birkaç şey var: her şeyden önce, olup biten her şeye karşı o anda ve orada olabilmek ve tüm süreçlere bütünüyle dahil olabilmek için farkındalık pratiğini geliştir. Ve aslında istediğin tek şey, hem senin hem de bebeğinin bu dönemi güvenli biçimde atlatmanız ve seninle ilgilenen insanların sana nazik ve saygılı davranması. Ve biz bunların hepsine sahiptik. İstediğimi düşündüğüm doğum deneyimini elde edemedim ama bir sürü başka şey elde ettim. Ben sağlıklıydım, bebeğim sağlıklıydı ve belki de, birazcık bilgelik edinmişimdir. Her şey böyle olduğu için şükran duyuyor ve kendimi huzurlu hissediyorum.”  </p>
			<p class="arabaslik_sol">Topluluk: en doğalı  </p>
			<p class="paragraf2">Son buluşma, hızla sona eriyordu. Bir ay sonra tekrar toplanmak üzerine konuşmalar başlamıştı bile. Julie bana şöyle dedi, “Bir odada bir grup insanla oturup gerçekten neler olduğu konusunda dürüstçe konuşabilmek çok rahatlatıcı bir şey. Özellikle de burada partnerlerimizle birlikte olmamızı çok seviyorum.”  </p>
			<p class="paragraf2">Bebekleri de içeren grup fotoğrafları çekmek için toplandık. Veda kucaklaşmaları çok uzakta değildi. Benim için hem acı, hem de tatlı olan anlar, bir kadın ve partnerine hamilelik ve doğum denen mahrem yolculuk boyunca eşlik eden her ebenin hissettiği anlar da geliyordu; benim işim bitmişti ve bırakmanın vakti gelmişti. Bu yeni ebeveynlerin, hayatlarının geri kalanı boyunca faydalanabilecekleri beceriler edinmiş olduğunu bilmek bana cesaret veriyordu.   </p>
			<p class="paragraf2">Bu yeni doğmuş bebekler ve ebeveynlerden oluşan gruba, fotoğraf makinesinin merceğinin ardından bakarken derin bir nefes aldım ve kendime sessizce şöyle dedim: “Dilerim hayatınızdaki kasılmalarınız az ve başa çıkılabilir olur.” Fotoğraf makinesinin düğmesine basarken nefesimi verdim ve sessizce şunları söyledim: “Dilerim siz de, bebekleriniz de güvende, sağlıklı ve mutlu olursunuz. Dilerim rahatça ve huzur içinde yaşarsınız.”  </p>
		</div>
	</body>
</html>