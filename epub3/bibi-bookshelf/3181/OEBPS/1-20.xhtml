<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-20</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-15" xml:lang="en-GB">15. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt14.jpeg"/></span>  </p>
			<p class="arabaslik_orta">Kayıp, keder ve <span class="charoverride6">farkındalık pratiğiyle iyileşme</span>  </p>
			<p class="paragraf2"><span class="charoverride7">  </span></p>
			<p class="arayazi5"><span class="charoverride7">Yazarın Notu: Bu bölümü okumak senin seçimine bağlıdır. Bu bölümden öncelikli olarak faydalanacak kişiler düşük, ölü doğum, bebek ölümü ya da bu dünyaya bir bebek getirme konusunda başka kalp kırıklıklarıyla ilgili kayıp ve keder hislerini doğrudan deneyimlemiş kişilerdir. Modern, endüstriyel toplumlarda çok azalmış olsa da, kayıplar hâlâ yaşanır. Şimdiye dek gördüğümüz gibi, acı verici bile olsa yüzümüzü gerçekten olan şeylere dönmek farkındalık pratiği için vazgeçilmezdir. Sıklıkla bu yüzünü dönme durumu, iyileşme sürecinin önemli bir parçası olabilir. Fakat kendini şu an incinebilir hissediyorsan ya da herhangi bir sebepten dolayı dikkatini bu yöne çevirmeyi tercih etmiyorsan lütfen bu bölümü atla ve bir sonraki bölüme geç.   </span></p>
			<p class="paragraf3">  </p>
			<p class="ara"><span class="charoverride10" xml:lang="tr-TR">Nezaketin gerçekten ne olduğunu öğrenmeden önce  </span></p>
			<p class="ara"><span class="charoverride10" xml:lang="tr-TR">bir şeyleri kaybetmen, geleceğin çorbanın içinde eriyen tuz  </span></p>
			<p class="ara"><span class="charoverride10" xml:lang="tr-TR">gibi çözüldüğünü hissetmen gerekir.   </span></p>
			<p class="ara1">–Naomi Shihab Nye  </p>
			<p class="paragraf3">  </p>
			<p class="paragraf2">Şefkat pratiği konusundaki bölümde gördüğümüz gibi, Rachel akıl almaz bir korku deneyimlediği –bebeğinin çok erken doğacağından, acı çekeceğinden ya da hayatta kalamayacağından korktuğu– bir zamanda, bu pratiğin ona çok yardımcı olduğunu gördü. Çoğu durumda olduğu gibi, Rachel’ın durumunda da her şey yolunda gitmiş ve sonunda sağlıklı bir oğlan doğurmuş olsa da, olayların başka türlü ilerlemiş olması da mümkündü.   </p>
			<p class="paragraf2">Dünyaya yeni bir hayat getirme sürecinde, bazen bize çok derin bir keder ve kaybetme acısı getiren şeyler de olabilir. Döllenmiş yumurtalar her zaman büyümeye devam etmez ve düşükler yaşanabilir. Bunlar bazen, aynı kadının başına birden çok kez gelebilir ve bu kadın sağlıklı bir hamilelik ve sağlıklı bir bebeğe sahip olmadan önce sayısız karmaşık prosedür ve testlerden geçmek zorunda kalabilir. Bazen bebekler, annelerinin vücudu dışında hayatta kalabileceklerinden çok daha erken doğarlar. Bebekler bazen, hayal edilmiş bir geleceğin kaybedilmesine sebep olan doğuştan hastalıklarla doğarlar. Ve bazen, hiç beklenmedik biçimde ve muhtemelen hiçbir zaman anlayamayacağımız sebeplerle, sağlıklı görünen bir bebek henüz annesinin karnındayken ölür. Bu hamileliğe daha önce bunlar gibi bir kayıp yaşamış halde başlıyorsan, şimdiden deneyimlerin yüzünden bir engelin var demektir. Bunun hiçbir garantisi olmadığını çok iyi bilirsin.  </p>
			<p class="paragraf2">Farkındalık pratiği kimseyi ve hiçbir şeyi dışarıda bırakmaz ve buna hamilelikleri düşük, hamileliği bitirme kararı, ölü doğum, doğum sırasındaki olaylar sebebiyle ölüm, hayatta kalmaya uygun olmayan, doğuştan hastalıkları olan bir bebek ya da bunlar gibi başka bir şeyle sonuçlanan kişiler de dahildir. Hatta, daha önce bir kayıp yaşadıysan ve bunun kederinin içinden geçtiysen, farkındalık pratiği hamilelik sürecinde sana duygusal açıdan yardımcı olmak ve seni önündeki doğum sürecine hazırlamak için tam da ihtiyacın olan şey olabilir.   </p>
			<p class="paragraf2">Sana Brooke ve Todd’un, oğulları Dylan otuz iki haftalıkken ölü doğduktan iki yıl kadar sonra, kızları Sydney’in doğumu için hazırlanırken farkındalık pratiğini kullanma deneyiminden bahsetmek istiyorum. Tahmin edebileceğin gibi, yas süreçleri oldukça yoğun geçmişti ve bu özellikle de, UCSF Tıp Merkezi’nde Cenin Ameliyatları bölümünde bir hemşire olarak çalışan Brooke için geçerliydi. Diğer insanlara korkuları ve kayıplarıyla baş etme konusunda yardım ederken, sık sık kendi acısını hatırlıyordu. Dylan’ın doğumundan bir yıl kadar sonra Brooke ve Todd, yeni bir bebek denemeye yetecek kadar iyileşmişlerdi ve bundan birkaç ay sonra Brooke hamile kaldı.   </p>
			<p class="paragraf2">Önlerindeki bu doğumla başa çıkmak için ikisinin de bazı duygusal araçlara ihtiyacı olacağını bildikleri için, Brooke ve Todd FODE kursuna yazıldı. Bebek bekleyen diğer ebeveynlerin neşe dolu beklentileri karşısında kendilerini korunmuş hisseden çift, Dylan’la yaşadıkları deneyimi sınıfta paylaşma konusunda endişeliydi. Onları, istedikleri kadarını paylaşmaları, yani istemezlerse her şeyi paylaşmamaları konusunda destekledim.   </p>
			<p class="paragraf2">FODE sınıfının ikinci toplantısında, Dylan’la yaşadıkları deneyimi sınıfla paylaştılar. Brooke’un müthiş dürüstlüğü, aralarında bu hamileliğinden önce üç kez düşük yapmış olan Ann ve şu an taşıdığı bebeğe hamile kalmak için yıllardır denemeler yapan Kate de olmak üzere, bu konuda daha önce zorluklar yaşamış kadınların kendi doğum kayıpları hakkında konuşmasına olanak sağladı. Çoğu, Brooke ve Todd’u onlara bu konuşma alanını açtıkları için takdir etti ve bebek bekleyen babalardan biri şunları söyledi: “Odadaki altı yüz kiloluk gorilden bahsettiniz.”  </p>
			<p class="paragraf2">Brooke bu hamileliğini elinden geldiğince mutlu geçirmeyi ve hamileliğinin anılar, keder ve korkuyla gölgelenmemesini, yeni kızı dünyaya geldiğinde onu açık kollarla karşılayabilmeyi istiyordu. O da Todd da, farkındalık pratikleri konusunda azimliydi. Ve Brooke, ne zaman korku dolu bir düşünce ya da endişe ortaya çıksa bunu fark ediyor, serbest bırakıyor ve tekrar bebeğinin gürbüz hareketlerine odaklanıyordu. Bunu şöyle ifade ediyordu: “Farkındalık pratiği gerçek mutluluğu hissetmeme ve tekrar hamile kaldığım için şükretmeme yardımcı oldu.”   </p>
			<p class="paragraf2">Brooke ve Todd’un kızları Sydney’in güvenle doğduğuna dair açıklamayı içeren e-postayı aldığımızda, sınıfça çok sevindik. Sınıfın daha sonraki toplantısında, Brooke deneyimini şöyle anlattı: “Her şey hızlı ve yumuşaktı. Nefese odaklanmak şu ana attığım çapa oldu ve bu doğum sürecinin içinden geçerken benim için paha biçilmezdi. Zihnimi o kadar odaklı tutabildim ki, Dylan’ın doğumunu sadece bir kere, doğumhaneye ulaşıp beni Dylan’ın doğumunu yaptığım odaya yatırıp yatırmayacaklarını merak ettiğimde düşündüm. Yatırmadılar ama dürüst olmam gerekirse, yatırsalardı bile bununla başa çıkabilirdim. O, o zamandı; bu, şimdi.”  </p>
			<p class="paragraf2">Bir ebe olarak, doğum sürecinin bize hayat hakkında öğretebileceği en derin derslerden birinin, hiçbir şeyin garantisinin olmadığı ve bazen, en kötü korkularımızın gerçeğe dönüşebileceği olduğunu biliyorum. Binlerce yıldır bir bebeğin, çocuğun ya da sevdiği birinin ölümünün yarattığı sonsuz görünen kederi deneyimlemiş kişileri rahatlatan çok ünlü bir Budist efsanesi vardır. Kisagotami ve Hardal Tohumları hikâyesinde, evrensel bir ders olan geçicilik, çok sevdiği çocuğu ölen bir annenin kederi aracılığıyla anlatılır. Bu hikâyede Hint toplumunun kültürel etkilerini görsek de, bu hikâyenin içindeki hakikat zamansız ve bilgeliği evrenseldir.   </p>
			<p class="arabaslik_sol">Kisagotami ve hardal tohumları  </p>
			<p class="paragraf2">Çok uzun zaman önce, Hindistan’ın küçük bir köyünde yaşayan, Kisagotami adlı fakir bir genç kız vardı. İnce ve kırılgan olduğu için genellikle, o zamanlar kızlardan beklenen ağır işleri yapmayı başaramıyordu. Ayrıca çirkin sayılan bir kız olduğu için köylüler, zavallı Kisagotami’nin hiçbir zaman bir koca bulamayacağından neredeyse emindi.   </p>
			<p class="paragraf2">Bir gün köyden geçen varlıklı bir adam Kisagotami’yi gördü ve hemen iç güzelliğinden etkilendi. Herkesi şaşırtarak, ondan kendisiyle evlenmesini istedi. İyi talihine çok memnun olan Kisagotami kabul etti.   </p>
			<p class="paragraf2">Kisagotami ve adam evlendikten kısa süre sonra, o zamanlar âdet olduğu gibi, kocasının ailesiyle birlikte yaşamak için başka bir köye taşındılar. Fakat fakirliği, mallarının azlığı, fiziksel güzelliğe sahip olmayışı ve bir gelinden beklenen zorlu işleri yapamayışı sebebiyle Kisagotami’nin kocasının ailesi ona çok kötü davrandı. Elbette Kisagotami bu yüzden ve en çok da ailesinin yeni karısına davranışları yüzünden sevgili kocası üzüldüğü için çok gergindi.   </p>
			<p class="paragraf2">Tüm bunlar, Kisagotami çok güzel bir oğlan çocuğu doğurduğunda değişti. Kisagotami kendini oğluna âşık hissediyordu, kocasının ailesi sonunda onu kabul etti ve kocasının mutsuzluğu yok oldu. Bebek Kisagotami’nin hayat ışığı haline geldi ve o da kendini bu çocukla ilgilenmeye adadı. Sanki hayatının üzerinden kocaman, kara bir bulut kalkmıştı ve Kisagotami hayatında ilk kez kendini huzurlu ve tatmin olmuş hissediyordu.   </p>
			<p class="paragraf2">Sonra bir gün, oğlu yaklaşık bir buçuk yaşındayken, zehirli bir yılan onu soktu. Çocuk birkaç saat içinde öldü ve bütün aile büyük bir yasa gömüldü. Kisagotami keder tarafından öylesine ele geçirilmişti ki, zihni bu kaybın gerçekliğini algılayamıyordu. Sevgili oğlunun ölmediği, sadece hasta olduğu düşüncesine saplanarak, kucağında ölü çocuğuyla köydeki tüm evlerin kapısını çalıp onu iyileştirecek ilaçları olup olmadığını sordu. Deliliğinden korkan köylüler, o yaklaşırken kapılarını kapatıyorlardı. “Git buradan. Ölü bir çocuğu geri getirebilecek ilaç yoktur.”  </p>
			<p class="paragraf2">Sonunda, Buda’nın öğrencilerinden biri olan bilge, şefkatli ve yaşlı bir adam ona, “Sevgili Kisagotami, sana aradığın ilacı verebilecek biri olabilir. Gidip Buda’yı gör. Bir sonraki köyde ders veriyor” dedi.   </p>
			<p class="paragraf2">Sonunda oğlunun ihtiyaç duyduğu yardımı alabileceği düşüncesiyle heyecanlanan Kisagotami yolculuğuna başladı. Kucağında küçük, ölü oğlu, gece boyunca ormanda ilerledi ve ancak ertesi gün öğlen saatlerinde, Buda’nın ders verdiği köye ulaştı. Söylenenleri duymak için etrafta toplanmış büyük kalabalığı itekleyerek ilerlediğinde ölü çocuğunu Buda’nın ayaklarının önüne yatırdı. Kalabalığın üzerine bir sessizlik çöktü. “Sevgili Buda” dedi Kisagotami, “sana yalvarıyorum, lütfen bana oğlumu yeniden iyileştirecek bir ilaç ver.”   </p>
			<p class="paragraf2">Buda oturduğu yerden kalkıp ona yaklaştı. Ve herkesi şaşırtarak, yumuşak bir ifadeyle gözlerinin içine bakıp nazikçe, “Sana yardımcı olabilecek bir ilaç biliyorum. Bunu elde edebilmek için köye git; içinde yaşayan hiç kimseyi ölümün ziyaret etmediği –ister çocuk, ister anababa, ister büyük anne, akraba ya da arkadaş– bir evden birkaç hardal tohumu alman gerekiyor. Şimdi git. Dönüşünü bekleyeceğim” dedi.   </p>
			<p class="paragraf2">Kisagotami sevinçten havalara uçmuştu. Sonunda biri, hasta çocuğunu iyileştirecekti. Hâlâ ölü oğlunu kollarında taşıyan Kisagotami kapı kapı dolaşmaya başladı. Biri çaldığı kapıyı açtığında, “Bu evden birkaç hardal tohumu alabilir miyim?” diye soruyordu. Ev sahibi genellikle, “Elbette” diye cevap veriyordu çünkü hardal tohumu, Hindistan’da ucuz bir yiyecekti.   </p>
			<p class="paragraf2">Tohumlar verildiğinde Kisagotami, ikinci soruyu soruyordu; “Peki söyler misin, bu evde sevdiği biri –annesi, babası, oğlu ya da kızı, büyük ebeveynleri, akrabası ya da arkadaşı– ölüm tarafından ziyaret edilmemiş kimse yaşıyor mu?” Ve bu soruyla, bir sürü kayıp hikâyesi –kazalar, hastalıklar, yaşlılık ve ölüm– ortaya dökülüyordu. “Ne yazık ki” diye cevap veriyordu köylüler; “yaşayanlar azınlıkta, ama ölüler daha çok. Seninle en derin kederimizi paylaşmak çok güzeldi.”  </p>
			<p class="paragraf2">Sonunda, gece köyün üzerine çökmeye başladığında yorgun ve artık umutsuzluğa kapılmış olan Kisagotami çocuğunu hâlâ kucağında taşıyarak bir tepeye tırmandı ve yolun kenarına oturdu. Köydeki, ışıkları kısa süre sonra söndürülecek olan evlere tepeden bakarken kalbi şefkatle açıldı. Yanılsamasının sisinin ardındaki hakikati net olarak gördü ve “Kendi kederim gözlerimi nasıl da kör etmiş. Ben kimseden farklı değilim. Ölüm tüm varlıklara dokunur ve her an bize de gelebilir” dedi.   </p>
			<p class="paragraf2">Geçicilik konusundaki bu içgörü ve tüm varlıklar için daha geniş bir merhamet duyabilme yeteneği, Kisagotami’yi zihninin hayallerinden ve acısından özgürleştirdi. Tekrar Buda’nın yanına dönüp onun önüne oturdu. İkisi de konuşmadı ama Buda kadının yumuşamış yüzünden, onun kalbinin, hiçbir sözcüğün öğretemeyeceği şeyi öğrendiğini görebiliyordu. Buda ayağa kalktı ve birlikte Kisagotami’nin çocuğunun cansız bedenini ceset yakma alanına taşıdılar.   </p>
		</div>
	</body>
</html>