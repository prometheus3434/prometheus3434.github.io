<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-34</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta"> <span class="charoverride6">Teşekkürler</span>  </p>
			<p class="paragraf2">  </p>
			<p class="paragraf2">Bu kitabın gerçekleşmesi için sayısız insan katkıda bulundu ve ben her birine çok özel minnet duyuyorum. Her şeyden önce, en önemli ve en içten teşekkürlerimden biri, doktor Jon Kabat-Zinn’e gidiyor. Onun dehası bir biçim yarattı –sekiz haftalık Farkındalık Odaklı Stres Azaltma Kursu– ve bunun dili ve öğretme biçimi, farkındalık pratiğinin dünyanın dört bir yanındaki sayısız insana ulaşmasını sağlayarak yaşamları dönüştürdü, acıları hafifletti. Yıllar içinde Jon’un Farkındalık Odaklı Stres Azaltma Kursu’nu, bebek bekleyen ebeveynlerin ihtiyaçlarına göre yeniden düzenleme konusundaki hiç eksilmeyen desteği paha biçilemezdi ve beni bu kitabı yazmaya yönlendirmesi ve bunu yapabileceğime dair inancı olmasaydı, bu işe asla girişmezdim. Daha önceden Jon’un öğretilerini dinlemiş, kitaplarını okumuş ya da rehberli meditasyonlarını uygulamış biri, <span class="charoverride7">Bilinçli Doğum</span> kitabı boyunca onun sözlerinin yankılarını kolayca duyacaktır çünkü o sözcükler öğrenci olarak varlığımın derinliklerine kadar işledi ve sonrasında da, onları Farkındalık Odaklı Doğum ve Ebeveynlik Programı’nda uygulamak için elimden geleni yaptım.   </p>
			<p class="paragraf2">UMass Tıp Merkezi’ndeki Farkındalık Merkezi’nin yöneticisi ve doktoralı bir eğitimci olan Saki Santorelli’ye, güzel öğretileri, dostluğu, merkezde yaptığı olağanüstü çalışmaları ve sonradan her şeyin başladığı, çok önemli bir olay olduğu otaya çıkan, 2004’teki CFM Konferansı’nda konuşmam için yaptığı davet için çok teşekkür ederim. Ayrıca, dünyanın dört bir yanında farkındalık eğitimlerini kesintisiz olarak devam ettiren, inanılmaz derecede kendini adamış arkadaşlarım ve meslektaşlarımdan oluşan topluluğa ve farkındalığın, acıyı azaltıp mutluluk, sağlık ve iyi bir hayat ihtimalini yükselttiğini araştıran tüm öncü araştırmacılara sonsuz teşekkür ve minnetlerimi sunuyorum.   </p>
			<p class="paragraf2">Neşeli enerjisi, kocaman kalbi, bilgece tavsiyeleri ve bebek bekleyen ebeveynlere farkındalık öğretmenin önemi konusundaki derin anlayışı yıllar boyu benim için büyük bir ilham kaynağı ve hediye olan sevgili arkadaşım ve öğretmenim, Sosyal Bilimler Uzmanı Ferris Urbanowski’nin önünde minnetle eğiliyorum. Ferris de kitabın ilk metninin tamamını okudu ve önemli ve bilgi dolu önerilerde bulundu. Uzun yıllar önce, Mountain View, California’daki El Camino Hastanesi’nde kurduğu programda Farkındalık Odaklı Stres Azaltma kursunu vermem için beni davet eden ve ilk akıl hocam olan Bob Stahl’a da derin bir minnet borcum var. Bob’un en başta sağladığı rehberlik ve başka insanları, Farkındalık Odaklı Doğum ve Ebeveynlik Eğitimi vermek üzere eğitmek konusunda daha sonra yaptığı akıl hocalığı paha biçilemezdi. Farkındalık öğretmenlerinden oluşan inanılmaz topluluğa, özellikle de geçmiş yıllarda her biri kendi yöntemleriyle bana destek vermiş olan ve hâlâ beni desteklemeye devam eden Amy Saltzman, Joanne Martin Braun, Patrick Thornton, Tom Williams, Catherine Guta, Margaret Cullen, Mary Wade, Steve Flowers, Mark Neenan, Bonnie O’Brien Jonsson, Mark Abramson, Renee Burgard, Steve Alper, Bob Kalayjian ve Dennis Warren’a yürekten teşekkürlerimi sunuyorum.   </p>
			<p class="paragraf2"><span class="charoverride7">Farkındalıkla Doğum</span>’u yazmak da başlı başına çok uzun bir hamilelik ve doğum süreciydi ve yol boyunca birçok kitap ebesi benimle birlikte çalıştı. Dorothy Wall, Caroline Pincus ve Michael Ellsberg’e kitabın teklif aşmasındaki yardımları, sevgili arkadaşım Barbara Gates’e de ilk taslaklardaki isabetli önerileri için teşekkür ederim. Seattle’daki tesadüfi bir kahvaltı toplantısında, Farkındalık Odaklı Doğum ve Ebeveynlik Programı’nın ne olduğunu büyük bir dikkatle dinleyip beni David Black Edebiyat Ajansı’ndaki temsilcim Linda Loewenthal’a yönlendiren Sharon Salzberg’e çok müteşekkirim. Linda, FODE programının değerini gördüğü an anladı ve <span class="charoverride7">Farkındalıkla Doğum</span>’a yayımcılık dünyasının karmaşık toprakları boyunca çobanlık etmek için hiç yorulmadan çalıştı ve en sonunda onun, son derece destekleyici olan HarperCollins/Harper One’da yuvasını bulmasına yardımcı oldu.   </p>
			<p class="paragraf2"><span class="charoverride7">Farkındalıkla Doğum</span>’un yazılma sürecindeki en önemli ebenin, bu kelimeleri kâğıt üstünde bir araya getirmem için gereken yaklaşık üç yılın tamamında hep yanımda olan editörüm ve arkadaşım Peter Guzzardi olduğuna hiç şüphe yok. Olağandışı editörlük yetenekleri, başarmaya çalıştığım şey konusundaki derin anlayışı ve üç çocuk babası olmasından kaynaklanan kendi deneyimiyle Peter, bana yazma sürecinin birçok aşaması boyunca müthiş yetenekleri ve nezaketiyle rehberlik ederken, bir yandan da kendi yolumu bulmama izin verdi. Çalışmamız inanılmaz derecede üretken, eğitici ve kahkahalı anlarla dolu bir işbirliğiyle sonuçlandı. <span class="charoverride7">Farkındalıkla Doğum</span>’u başka bir biçimde yazmayı hayal bile edemiyorum.   </p>
			<p class="paragraf2">Ayrıca keskin zekâsı, coşkusu ve sonsuz sabrı için HarperOne’daki editörüm Jeanette Perez’e de derin bir minnet borçluyum. Kendisi de yeni bir anne olan Jeanette, beni cesaretlendirmesi ve bu kitabın birçok insana fayda sağlayabilme potansiyeli konusundaki koşulsuz inancında her zaman tutarlıydı. Jeanette’in yanı sıra HarperOne’da, içlerinde Gideon Weil, Melinda Mullin, Mandy Chahal, Suzanne Quist, Jacqueline Berkman ve kapağın harika tasarımını yapan Michele Wetherbee ve Madeleine Budnick’in de bulunduğu kendini adamış bir “doğum ekibine” sahip olacak kadar şanslıydım. Birlikte çalışırken sahip oldukları nazik ilgiyi, rehberliği, heyecanı ve rahatlığı takdir ediyorum. Ayrıca, sıradışı bir editör ve yazar olan, ilgili arkadaşım Barry Boyce’a da rehberliği, bilgisi ve çok ihtiyaç duyduğum anlardaki bilgeliği için teşekkür etmek istiyorum.   </p>
			<p class="paragraf2">Bu dünya üzerindeki iyilik konusunda tutkulu bir güç olan, arkadaşım Tussi Kluge’ye, ilk taslağımı yazmam için cömertçe Featheridge, Virgina’daki evini bana sığınak olarak vermeyi teklif ettiği ve hem zihinsel hem bedensel anlamda hâlâ sürdürdüğü desteği için derin ve kalpten bir minnet duyuyorum. Verdiği ilhamlar, cesaretlendirmesi ve <span class="charoverride7">Farkındalıkla Doğum</span>’un ve FODE programının geliştirilmesindeki ilgili desteği için Myla Kabat-Zinn’e içtenlikle teşekkür ediyorum. Meseleye bir doğum uzmanının gözünden bakmamı sağladığı, farkındalık pratikleri konusundaki derinliği, birlikte öğretmenin keyfi ve ilk taslağı okuyup çok önemli geribildirimlerde bulunduğu için Doktor Christiane Wolf’a çok minnettarım. Ve sosyal bilimler uzmanı Catherine Polan Orzech’e, canlı enerjisi ve öğretmeye ve FODE programının birçok farklı boyutu üzerinde çalışmaya duyduğu tutku için içtenlikle teşekkür ediyorum. Sevgili, nazik dostum Elizabeth Cohen’e, yıllardır süren arkadaşlığımız ve FODE programına verdiği sürekli destek için derin ve sürekli şükranlarımı sunuyorum.   </p>
			<p class="paragraf2">Yazma çabamın sonlarına doğru <span class="charoverride7">Farkındalıkla Doğum</span>’u temelinden etkileyen katkılarda bulunan iki kişi ortaya çıktı. İnanılmaz yetenekli, farkındalık pratiklerine bağlı ve yeni çocuk sahibi olmuş bir FODE babası olan ve kitaptaki harika çizimler ve şemaları yaratmak için ustalık, zekâ ve yorulmak bilmeyen bir sabırla çalışan Logan Granger’a derin bir şükran duyuyorum. Ebe, tutkulu bir doğum savunucusu ve bir teknoloji uzmanı olan, vazgeçilmez Kimberly Streeter en çok ihtiyaç duyulduğu zamanda ortaya çıktı ve bana, ihtiyacım olduğunu bile bilmediğim alanlarda destek verdi.   </p>
			<p class="paragraf2">Elbette, FODE programı ve bu kitap, kursa yazılan, gelen ve doğuma ve bebeklerine hazırlanmak için farkındalık pratiklerini öğrenmek gibi çok gerçek bir iş yapan, sonra da diğer bebek bekleyen ebeveynleri kursa gidip aynı şeyi yapmak için yüreklendiren, olağandışı bebek bekleyen ebeveynler olmadan var olmazdı. Her öğretmenin bildiği gibi, aslında öğretmeni eğiten öğrencisidir ve ben bu ebeveynlerden, doğumun hem öncesinde, hem de sonrasında, tüm bu süreç boyunca hiç kimseden öğrenmediğim kadar çok şey öğrendim. Benim için, çocuklarını farkındalık ve nezaketle dünyaya getirip onlara ebeveynlik etme konusundaki azimleri buna çok ihtiyacı olan bir dünyada muhteşem ışıklı noktacıklardır. Dylan ve Sydney’in doğum deneyimini benimle paylaşan ve sonra bu konuda yazmama izin veren Brooke ve Todd Kerpelman’a büyük bir içtenlikle teşekkür ediyorum. Onların kalplerinin açıklığı sayesinde, Dylan’ın çok kısa süren hayatı başka insanlara rahatlama getirebilecek.   </p>
			<p class="paragraf2">Bundan neredeyse on yıl önce, kızları Fiona’nın doğumuna hazırlanmak için FODE sınıfına katılan Ben Lovejoy ve Mary Fairfield’a özel olarak teşekkür etmek istiyorum. Benim daha bunun ne kadar önemli bir araç olduğunu anlamamdan çok uzun zaman önce, Ben bir web sitem olması gerektiği konusunda ısrar etti ve yaratıcılığı, tasarımı ve sanatkârlığı uzun yıllarca FODE’ye harika hizmetler verdi. Bu yetmezmiş gibi, Ben ve Mary büyük bir cömertlikle, benimkinin büyük bir kısmı bir yangında yok olduktan sonra, eğitim vermeye devam edebilmem için neredeyse bir yıl boyunca bana kendi evlerini ödünç verdiler. Uzun yıllar boyunca FODE’nin tam gün atölye çalışmalarının East Bay Waldorf School’un güzel kampusunda yapılmasını mümkün kılan arkadaşım Judith Thomas’a içtenlikle teşekkür ediyorum. Bir başka özel teşekkür de, içgörü kazandıran öğretileri ve FODE programına başlangıç döneminde organizasyonel bir sığınak sağladığı için meditasyon öğretmeni Gregory Kramer’e gidiyor.   </p>
			<p class="paragraf2">Geçtiğimiz otuz yıl boyunca gerçekten çok yetenekli birçok meditasyon öğretmeninden faydalanma konusunda akıl almaz derecede şanslıydım. Spesifik bir uygulama yönlendirmesi, zihnimi ve kalbimi açan öğretici bir hikâye ya da hâlâ içimde yaşayan, dönüm noktası olan bir cümle, şimdi hep birlikte, FODE sınıflarında ortaya çıkan öğretilere katkıda bulunuyor. Hepsi de olağanüstü öğretmenler olan Sharon Salzberg, Joseph Goldstein, Jack Kornfield, Sylvia Boorstein, James Baraz, Ajhan Amero, Yvonne Rand, Tsyokni Rinpoche, Christina Feldman ve Christopher Titmuss’a ve Green Gulch Farm Zen Merkezi’nde, çok uzun zaman önce ilk ve hâlâ dünmüş gibi hatırladığım yemek yeme ve yürüme meditasyonlarımda bana rehberlik eden Thich Nhat Hanh’a teşekkür ederim.   </p>
			<p class="paragraf2">1978 yılında, ikinci oğluma hamileliğim boyunca derslerine katıldığım ilk yoga hocam Donald Moyer’e teşekkür ediyorum; doğum öncesi yogası konusunda başlangıçta bana verdiği rehberlik için Robin Sale’e ve FODE yoga dizisi konusundaki önerileriyle bana çok yardımcı olan Marisa Torrigino’ya da teşekkür ederim.   </p>
			<p class="paragraf2">FODE geçtiğimiz on sekiz yıl boyunca benim tutkum haline gelmiş olsa da, aslında kaynağını ve itici gücünü, ilk mesleğim olan ebelikten alıyor. Evlerde, doğum merkezlerinde, hastanelerde ve eğitim programlarında birlikte çalışma ve onlardan çok şey öğrenme onuruna sahip olduğum, azimle, tüm varlıkları ve özenleriyle, zihin, beden ve kalbin çok boyutlu yönleriyle çocukları bu dünyaya getirme süreci esnasında kadınlara ve ailelere hizmet veren ebeler topluluğuna da takdirlerimi sunuyorum. 1970’lerin sonunda San Francisco General Hospital’da hemşirelik-ebelik eğitim programını yaratan ve beni oraya tutkulu bir ebelik öğrencisi olarak kabul eden Rosemary Mann, Susan Leibel ve Judith Flannagan’a, ileri görüşlülükleri için özellikle şükranlarımı sunuyorum. Onlara ve isimlerini tek tek anmak için çok kalabalık olan, kadın doğum uzmanlarından doğum hemşirelerine, terapistlere ve doğum öncesi yoga eğitmenlerine yıllar boyunca bebek bekleyen ebeveynleri FODE programına yönlendirdikleri için derin bir şükran duyuyorum. Kardeşim gibi sevdiğim bir ebe, çok değer verdiğim bir dostum ve bir hastane ortamında sahip olduğum ilk ebe ortağım olan Tekoa King’den de özel olarak bahsetmek ve yazım sürecim boyunca ne zaman ihtiyacım olsa zamanını, bilgeliğini ve bilgisini cömertçe bana verdiği için ona teşekkür etmek istiyorum. Tekoa taslağın bazı parçalarını okudu ve bana paha biçilemez geribildirimlerde bulundu. Özel arkadaşlığı, verdiği ilhamlar ve Farkındalık Yetenekleriyle Odaklanma projesindeki harika işbirliğimiz için Ebe Sharon Rising’e derin teşekkürlerimi sunuyorum. Ebe Margy Hutchison, Ebe Laurie Jurkiewicz ve Ebe Deena Mallareddy’e, araştırma çalışmasında birlikte çalışmasının keyfi için teşekkür ederim. Arkadaşım ve iş arkadaşım, sağlıklı hamile kadınlar ve bebeklerine şu an sağlanmakta olan bakımı bütünleştirici tıp merceğini kullanarak yeniden inceleyen ve sayıları gitgide artan kadın doğum uzmanlarından biri olan Doktor Judy Cunoe’ya, FODE programına güçlü bağlılığı ve bu taslağı okuyup çok faydalı geribildirimlerde bulunduğu için teşekkür ediyorum.   </p>
			<p class="paragraf2">Yıllar içinde, bebek doğumu ve ilk ebeveynlik alanındaki bazı öncülerden ders alma fırsatı da buldum ve onlara, öğrettikleri her şey için müteşekkirim. Doktor Michel Odent, 1979 yılında Fransa, Rithiviers’te onunla ve diğer ebelerle geçirdiğim bir haftada normal doğum konusundaki perspektifimi derinden etkilemişti. Hem öğretmenlerim, hem de arkadaşlarım olan Doktor Marshall Klaus ve Evlilik ve Aile Terapisti ve Lisanslı Klinik Sosyal Hizmetler Görevlisi olan Phyllis Klaus’a da, doğumdan sonraki ilk andan itibaren anne ile bebek arasındaki bağın önemini bana öğrettikleri için derin bir şükran borcum var.   </p>
			<p class="paragraf2">Şükranlarım daha da geriye, UC Berkeley’deki antropoloji hocalarıma kadar uzanıyor. Doğa ve kültür çerçevesinde evrimleşmeye devam eden bir tür olarak insanlar hakkında evrensel ve temel sorular sormama olanak sağlayan bir alanda beni eğittikleri için, insan zihninin bu dünyayı birçok farklı şekilde algılayışından bağımsız olarak ortak bir insanlık olduğuna dair anlayışımı güçlendirdikleri ve ilk çalışmalarımda bu alanda keşifler yapmama izin verdikleri için özellikle Profesör May N. Diaz’a, Gerald D. Berreman’a ve Jack Potter’a teşekkür ederim. Bu temel eğitim, ebelik pratiğim için bir arka plan oluşturdu ve farkındalık eğitimim bana karşılaştığım her şey konusunda çok iyi hizmet etti.  </p>
			<p class="paragraf2">Osher Bütünleştirici Tıp Merkezi’nin eski yöneticisi, FODE programını oraya ilk kez dahil eden Susan Folkman’a ve OBTM’nin şu anki yöneticisi Margaret Chesney’e FODE programına karşı devam eden nezaketi ve desteği için teşekkür ederim. Şükran duymanın ötesinde bir duygu varsa bunu ancak, OBTM’deki klinik programların yöneticisi olan, heyecanlı yaklaşımı FODE programının Osher Merkezi’nde doğması için hayati önem taşıyan ve hâlâ büyük bir azimle programın avukatlığını yapan ve hem ebeveynlerin hem de bebeklerin hayatına farkındalık getiren Doktor Kevin Barrows’a gönderebilirim. Başarıyla sonuçlanan FODE araştırmasına rehberlik eden Larissa Duncan’a, gerçek bir zihin ve kalp ortağı olduğu ve bu taslağı okuduktan sonra verdiği geribildirim için en derin sevgimi, saygımı ve hayranlığımı sunuyorum. Minnettarlığım, Osher Merkezi’nde Grup Programları Koordinatörü olarak çalışan ve bebek bekleyen ebeveynleri FODE sınıfına getirip her gün tekrarlanması gereken işleri başarıyla yapan Amy Cowgill’e, bütünleştirici tıp sayesinde mümkün hale gelen iyileşme konusunda ortak anlayışımız ve adanmışlıkları için Osher Merkezi’ndeki tüm uzman ve çalışanlara kadar uzanıyor.   </p>
			<p class="paragraf2">FODE programı dış dünyaya doğru açılmaya başladıkça büyük hediyeler olan arkadaşlıkları ve nezaketleriyle hayatıma giren muhteşem insanlara, özellikle de Oxford Üniversitesi’ndeki Oxford Farkındalık Merkezi’nin sıra dışı yöneticisi olan ve FODE programına verdiği koşulsuz desek hem kişisel olarak bana, hem de FODE’nin İngiltere’ye gelmesine çok katkıda bulunmuş olan Profesör Mark Williams’a derin bir şükran borcum var. Yetenekli, açık kalpli ve azimli Maret Dymond’a, birlikte çalışmanın müthiş keyfi için teşekkür etmekten başka bir şey yapamam. Bütünleştirici tıp ve farkındalığın hamilelik, doğum ve erken ebeveynlik konularıyla ilişkisine dair araştırmaları şimdiden müthiş faydalar sağlamaya başlamış olan, Oxford’daki John Radcliff Hastanesi’nden Ebe Sian Warnier’e de içtenlikle teşekkür ediyorum.   </p>
			<p class="paragraf2">Bu çalışmanın değerini erkenden gören, çok değerli arkadaşlarım Terry Winograd ve Doktor Carol Hunter-Winograd’a, en büyük hediye olan arkadaşlıkları ve destekleri için, “Teşekkür ederim” sözcükleri, duyduğum şükranı ifade etmeye kesinlikle yetmez. Ve çok iyi arkadaşlarım, Sue Trupin ve Sue Sandson’a, yazmakla geçen bu yıllar boyunca yokluğum konusunda çok sabırlı davrandıkları için gerçekten çok teşekkür ederim.   </p>
			<p class="paragraf2">Çocuklarımız bizim farkındalık öğretmenlerimizse, ki ben öyle olduklarına inanıyorum, bu, sadece varoluşlarıyla hayatıma büyük bir neşe getiren harika oğlum Ted, sevgi dolu gelinim Naomi ve iki muhteşem torunum, Niko ve Ry konusunda müteşekkir olmam için önemli sebeplere sadece bir yenisini ekler. Aynısı, oğlum Mo için de geçerli: varlığının tatlılığı ve son zamanlarda <span class="charoverride7">Farkındalıkla Doğum</span>’un birçok bölümünü tıbbi geçerlilik açısından kontrol etmek için okurken gösterdiği ilgi ve özen için ona müteşekkirim. Ve üvey oğullarım Daisuke ve Kaitaro’ya, bu hayatta olmanın keyifli ve şaşırtıcı yönlerini buldukları için, ayrıca Kaitaro ve partneri Elena’ya, duyarlı video çekme yeteneklerini FODE için kullandıkları için çok teşekkür ederim. Sevgili annem Frances Sturner’a da, bana verdiği yaşam armağanı için sevgi dolu teşekkürlerimi gönderiyorum. Yazma süreci boyunca annemle ilgilenmenin yükünün büyük bir kısmını üstlendikleri için nazik kız kardeşim Judy’e ve her zaman destekleyici olan kocası Chuck Parnes’a da teşekkür ediyorum. Ve bütün yazma süresince ve hayatımın çok büyük bir kısmında, sevgi dolu varlığıyla yanımda olduğu için çok sevgili üvey kız kardeşim Bonnie Sturner-Silton’a kalpten teşekkürlerimi sunuyorum.   </p>
			<p class="paragraf2">Bunların hiçbiri –ne bu kitap, ne de FODE programı– kocam ve bu hayattaki yol arkadaşım Kenji Muro’dan gördüğüm sınırsız sevgi ve ilgi olmasaydı gerçekleşemezdi. Kendisi de çok yetenekli bir yazar olan Kenji, neredeyse yirmi yıl önce, yağmurlu bir cuma akşamüstü Jon Kabat-Zinn’in bir konuşmasına gitmem için ısrar etti ve bir hastane ortamında FODE eğitimi vermenin ne kadar zor olduğu ortaya çıktığında eğitimleri evimizin salonunda vermem konusunda beni cesaretlendirdi. Bunlar ve yazma süreci boyunca verdiği sınırsız destekten devam edebilmem için hazırladığı yemeklere kadar başka sayısız neden için ona sonsuz sevgimi ve şükranımı sunuyorum.  </p>
		</div>
	</body>
</html>