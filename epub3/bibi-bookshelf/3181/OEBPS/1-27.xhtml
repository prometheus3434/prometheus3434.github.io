<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-27</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-21" xml:lang="en-GB">21. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt20.jpeg"/></span>  </p>
			<p class="arabaslik_orta"><span class="charoverride6">Bir farkındalık pratiği doğurmak</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Çok meşgul değilsen, günde yarım saat meditasyon yeterlidir.   </span></p>
			<p class="ara"><span class="charoverride10" xml:lang="tr-TR">Meşgulsen, bir saat meditasyon gereklidir.   </span></p>
			<p class="ara1">–Saint Francis de Sales  </p>
			<p class="paragraf3">  </p>
			<p class="paragraf2">Bu bölümde, bir farkındalık pratiği oluşturmak için izlemen gereken temel adımlarla birlikte, geçtiğimiz on dört yıl içinde gelişerek bugüne gelmiş olan hafta hafta, dokuz haftalık FODE programı rehberi bulacaksın. Bunu, FODE kursuna katılan ebeveynlerin yaptığı gibi, farkındalık pratiğini bir yapı çerçevesinde geliştirmek istersen diye kitaba ekliyorum. Bu farkındalık öğretisini din dışı bir bağlamda kurgulayan Jon Kabat-Zinn’in önünde derin bir minnetle eğilerek sana, verilen pratikleri buradaki sırayla uygulamanı şiddetle tavsiye ediyorum. Kurs yapısının kendi içinde derin bir bilgelik ve hatta bir bakıma deha vardır. Her hafta birbirinin üstüne inşa edilir ve seni daha önce öğrendiklerin konusunda bilgilendirir; bu şekilde öğrenmek, zaman içinde ilerledikçe farkındalık pratiğine başlamana ve onu derinleştirmene yardımcı olur.   </p>
			<p class="paragraf2">Bu kitap hem formal bir farkındalık pratiğine başlaman, hem de günlük hayatına daha fazla farkındalık ve canlılık katman konusunda sana rehberlik etmek için gereken tüm bilgileri içinde barındırıyor.   </p>
			<p class="paragraf2">Bir rehber eşliğinde dokuz haftalık FODE kursuna katılmak istiyorsan, fakat yaşadığın bölgede kurs mevcut değilse (FODE kursunun bulunduğu bölgeleri, EK B’deki FODE web sitesinden bulabilirsin) yaşadığın yerde varsa, Farkındalık Temelli Stres Azaltma kursuna (FOSA) katılmayı düşünebilirsin. Sonra bu kitapta öğrendiğin bilgi ve pratikleri, orada öğrendiğin şeyleri hamileliğine ve gelecekteki doğum deneyimine uygulamak konusunda sana yardımcı olması için kullan. Ya da, yine Giriş bölümünde belirttiğim gibi, etrafındaki birkaç başka bebek bekleyen ebeveynle birlikte bir FODE kursu organize etmeyi deneyebilirsin. Her hafta buluşup burada verilen pratikler üzerinden ilerleyerek karşılıklı birbirinizi destekleyebilir ve hamileliğiniz ve ebeveynliğinizin ilk dönemi boyunca farkındalık pratiğiyle ilgili deneyimlerinizi birbirinizle paylaşabilirsiniz. Yakın gelecekte online kurslar açılabilir; bu yüzden FODE web sitesini kontrol etmeyi unutma.  </p>
			<p class="arabaslik_sol">Bir söz vermek  </p>
			<p class="paragraf2">Farkındalık üzerine bir şeyler okumaktan, formal bir farkındalık pratiği oluşturmak için kendine bir söz vermeye geçmek, küçük bir adım değildir. Bu içsel çalışmayı başlatmak için gerçek bir kararlılık, sürdürmek içinse belirli bir disiplin ve sabır gerekir. Eski alışkanlıklar, kalıplar ve kendimize anlattığımız hikâyeler bizi oldukça güçlü biçimde geri çekebilir ve yol boyunca ilerlerken karşına çıkan engelleri aşabilmek için belli bir niyet ve enerji gereklidir.   </p>
			<p class="paragraf2"><span class="charoverride7">Bu tip bir öğrenmenin gerçekleşmesi için en önemli şey, istesen de istemesen de tutarlı, düzenli ve günlük olarak pratik yapmaktır. </span>Bildiğin gibi, FODE kursuna kaydolan herkes haftanın altı günü, günde otuz dakika meditasyon uygulaması yapmak konusunda bir söz verir. Doğum ve ebeveynliğe hazırlanmak konusunda, sen ve partnerin de bu tip bir yaklaşımı benimsemek istiyorsanız, sizin de bu tip bir söz vermeniz ideal olanıdır. Günlük formal pratiğinize ek olarak, gün boyunca kullanabileceğin informal pratikler de vardır. Zaman içinde bunun çok da gerekli olmayan bir ayrım olduğunu fark edebilirsin; çünkü farkındalık pratiği aslında, formal ya da informal pratiklerin dışında ve üstünde, hayatının <span class="charoverride7">her anında </span>nasıl olman gerektiğine dair bir pratiktir.   </p>
			<p class="paragraf2">Bunu söylesem de, her gün düzenli olarak yapılan beş dakikalık bir pratik bile çok gerçek bir fark yaratabilir. Bu seni, hayatında daha uyanık ve şu anda kalma niyetinle bağlantıda tutabilir ve sana, ulaşmayı hatırladığımız her an bizim için ulaşılabilir olan, olan her şeyi olduğu gibi kabul etmemizi sağlayan daha sakin bir hale girmen konusunda yardımcı olabilir. Elbette, ne kadar çok pratik yaparsan, farkındalık kapasiten o kadar güçlü olacaktır ve sen de, doğum deneyimin esnasında bu hale girmek konusunda daha hazır olacaksın.   </p>
			<p class="arabaslik_sol">Hamileliğin hangi aşamasında pratik yapmaya başlamalıyım?  </p>
			<p class="paragraf2">Bir doğum eğitimi bakış açısından baktığımızda, FODE programı çoğu kadın ve partnerinin bir doğum sınıfına kaydolduğu zaman diliminde, tipik olarak hamileliğin ikinci kısmında başlar. Fakat, stresi azaltmak ve hayatına daha sağlıklı bir zihin-beden dengesi getirmek için asla çok erken değildir. Özellikle doğum konusunda büyük bir korkuya sahipsen ve bu deneyime duygusal olarak hazırlanmak için uzun zamanın olmasını istiyorsan ya da zorluklarla dolu, belki de, seninle ya da bebeğinle ilgili sağlık sıkıntılarıyla karşılaştığın bir hamilelik yaşıyorsan ya da senin ve/ya partnerinin, daha önce yaşadığı zor ya da hatta travmatik bir doğum deneyimi varsa hamileliğin erken bir safhasında, başka terapilerle birlikte bir farkındalık pratiğine başlaman sana çok fayda sağlayabilir.   </p>
			<p class="paragraf2">Farkındalık meditasyonunu sağlıklı bir zihin-beden dengesi geliştirmemizi sağlamak için yaptığımız bir şey olarak düşünürsek, hamileliğinin hangi aşamasında olursan ol, farkındalık pratiğine başlamak için iyi bir zamandır. Örneğin bugün. Örneğin, şimdi.  </p>
			<p class="arabaslik_sol">Pratik ne zaman yapılmalıdır?  </p>
			<p class="paragraf2">Bir süre denemeler yaptıktan sonra çoğu kişi sabahın erken saatlerinin pratik için en uygun zaman olduğu sonucuna varmıştır. Zihin uyanıktır; beden genellikle rahattır ve günün yoğunluğu henüz uzaktadır. Bazı insanlar, pratiğe zaman ayırabilmek için alarmlarını biraz daha erkene kurarlar. Tabii bu yatağa daha erken girmek anlamına gelebilir ve bu da, akşamlarını nasıl değerlendirdiğini tekrar gözden geçirmeni gerektirebilir. Bu bile kendi başına, önceliklerinin kesinlikle değiştiği bu geçiş döneminde oldukça faydalı olabilir. Hamilelik bize, şu an hayatımızda gerçekten neyin en önemli şey olduğunu tekrar düşünme ve değerlendirme fırsatı verir.   </p>
			<p class="paragraf2">Pratiği her zaman partnerinle birlikte yapmana gerek yoktur ve zaten bu gerçekçi de değildir. Her birimiz, meditasyon için zaman bulma sorumluluğumuzu kendimiz üstlenmeliyiz. Fakat birlikte meditasyon yapmak çok besleyici olabilir ve partnerinle birlikte pratik yapmak için sık sık, özellikle de hafta sonlarında vakit bulabilirsiniz. İkinizin de, evinizde bir destek sistemine sahip olması çok iyidir ve pratik yapmak için biriniz motive olduğunda bu, diğerini de cesaretlendirmeye yarayan bir lütuf haline gelebilir.   </p>
			<p class="paragraf2">Şahsen ben, pratiği sabah erken saatlerde yapmanın günün genel gidişatı üzerinde etkili olduğunu düşünüyorum. Benim için evin sessiz, dışarıdaki her şeyin de sakin olduğu sabahın erken saatlerinde pratik yapmanın özel bir yanı var. Belki de bu beni, doğum yapan kadınlarla birlikte geçirdiğim bütün sabahın erken saatlerine geri döndürüyordur fakat dışarısı hâlâ karanlıkken gözlerimi kapatıp onları yaklaşık otuz dakika sonra açtığımda yükselmeye başlayan güneşle açık bir maviye dönüşmüş olan gökyüzünü görmek bana önümüzde yepyeni ve taze bir gün olduğunu ve neler olacağı konusunda meraklı olabileceğimi hatırlatıyor. Sadece hayatta olduğum için şükran duyarak, niyetimi bugünü elimden geldiğince şu anda ve burada olmaya odaklıyorum.   </p>
			<p class="arabaslik_sol">Pratik nerede yapılmalıdır?  </p>
			<p class="paragraf2">Düzenli pratiğin için evinde özel bir yer seçmen senin için faydalı olabilir. Çoğumuz pratik için bir oda ayırma lüksüne sahip değiliz ama evin bir yerini pratik yapmak için ayırmak sana ve belki de birbirinize, pratik için ne kadar azimli olduğunuza dair bir şey söyler. Bu, içindeki evini bulmanı sağlayacak olan meditasyonun, yaşadığın yerde, en azından önümüzdeki dokuz hafta boyunca, ona bir yer ayıracağın kadar önemli olduğunu gösterir.  </p>
			<p class="paragraf2">Kendin için sıcak ve rahat, tercihen kapatabileceğin bir kapısı olan ya da en azından rahatsız edilmeyeceğin bir yer seç. Meditasyon yastığını (elbette, kullanacaksan) ya da rahat bulduğun bir sandalyeyi, yoga matını ve yere yattığında sana konfor sağlayacak olan yastık ve battaniyeleri buraya koy. Sesli rehberli meditasyonları kullanacaksan, pratik alanına ihtiyacın olan teknolojik cihazları da koy. Pratik yapmaya hazır olduğunda cep telefonunu kapat ve yapabiliyorsan, ev telefonunu içinde bulunduğun odadan çıkart.  </p>
			<p class="arabaslik_sol">Pratik ne kadar sürmelidir?  </p>
			<p class="paragraf2"> İleriki birkaç sayfada verilen haftalık rehber, FODE kursundaki bebek bekleyen ebeveynlerin sesli meditasyonlarla yaptığı gibi haftanın altı günü, yarım saat pratik yapma sözün üzerine kurulmuştur. En iyisi budur, ama elbette, hayatın nasıl olduğunu hepimiz biliriz; bazı günler pratik yapmamızı zorlaştıran, hatta imkânsız kılan şeyler gerçekleşebilir. Formal pratik konusunda elinden geleni yap, çünkü orada öğrenebileceklerinin yerine geçebilecek hiçbir şey yoktur. Ve elbette, bazı günler otuz dakikadan <span class="charoverride7">daha fazla </span>pratik yapmak istersen, hiç durma!  </p>
			<p class="paragraf2">Ayrıca hayatındaki her anın, tamamen uyanık ve tam olarak orada olabileceğin bir an olduğunu da hatırla. Farkındalıkla alınan tek bir nefes bile bir ruh halini, bir iletişimi, hatta bütün günün akışını değiştirebilir. FODE kursunda açık biçimde ikinci hafta uygulanmaya başlayan ve burada da “Günlük Hayatta Farkındalık” adlı, Bölüm 11’de anlatılmış olan informal pratik özellikle de bebeğin doğduktan sonra giderek daha da önemli hale gelir. Jon Kabat-Zinn’in söylediği gibi, “Gerçek pratik, hayatındır.”   </p>
			<p class="paragraf2">Okuduğun tüm formal pratiklerin kendilerine has hediyeleri ve zorlukları vardır ve her biri çok önemlidir. Başlangıçta pratiklerden birinden hoşlanmadığını fark etsen de, onu da yapmaya devam et. Mesele bir şeyden hoşlanman ya da hoşlanmaman değildir; doğumda ya da ebeveynlik günlerinde de, hoşlanmadığın anların olacağı çok kesindir. Bu şekilde farkındalık öğreten bizler genellikle katılımcılara “Hoşlanmanıza gerek yok, sadece yapmanız gerek” deriz. Bu kesinlikle doğum için de geçerlidir! Seni zorlayan bir pratiği atlamak ya da birkaç kez denedikten sonra yapmamaya başlamak yerine pratiğe devam etmek, bize hayatta alabileceğimiz en büyük hediyelerden birini verebilir ve bu, özellikle de buradaki niyetimiz, zorlayıcı şeylerle birlikte kalma kapasitemizi artırmak olduğu için daha da önemlidir.   </p>
			<p class="paragraf2">Hiçbir pratik, diğerinden daha iyi ya da daha kötü değildir ve her biri, senin kendini denemen için başka bir kaynaktır. Örneğin Beden Taraması yapmak yerine yoga yapmayı tercih ediyor olabilirsin ama mesela yataktan çıkmaman gereken durumlar gibi, yoga yapmanın seçeneklerinden biri olmadığı zamanlar gelecektir. O zaman, içsel alet kutundan alabileceğin bir aracın daha olacak. Dokuz hafta bittiğinde, birçok pratik öğrenmiş ve herhangi bir anda, sana en iyi şekilde hizmet etmek üzere onların hangisini ya da hangilerini seçmen gerektiğine dair bilgece bir yaklaşım geliştirmiş olacaksın.   </p>
			<p class="arabaslik_sol">Kendine özen göstermeye zaman ayırmak  </p>
			<p class="paragraf2">Hamile beden sık sık senden yavaşlamanı ister, hatta bunu talep eder. Unutma ki, daha dengeli ve merkezinde, daha az stresli ve Tabiat Takvimi’yle daha uyumlu hale gelmen için gereken içsel becerileri öğrenmeye zaman ayırmanın hiçbir yanı bencilce değildir. Sonunda, Şefkat meditasyonunda gördüğümüz gibi, aslında sadece kendin için değil bebeğin, partnerin, hayatındaki herkes ve bunu ötesindeki her şey için de pratik yaptığını derinlemesine anlama noktasına gelebilirsin.   </p>
			<p class="arabaslik_sol2">– <span class="charoverride21">Fode</span> programı için bir taslak –  </p>
			<p class="solkucukitalik3"><span class="charoverride11">Hafta 1</span>  </p>
			<p class="solkucukitalik4">Formal pratik  </p>
			<p class="paragraf2">Bu hafta, her gün beş ila on beş dakika arasında olmak üzere, “Nefes: Ömürlük Bir Dost” adlı, Bölüm 4’te anlatılan Nefes Farkındalığı meditasyonuna başla. Eğer kullanıyorsan, sesli rehberli meditasyon kaydında, bu meditasyonu farklı uzunluklarda bulabilirsin. Unutma ki, pratiği yapmakla geçirdiğin <span class="charoverride7">en kısa</span> zaman bile sana fayda sağlayacaktır.   </p>
			<p class="paragraf2">  </p>
			<p class="solkucukitalik3">İnformal pratik  </p>
			<p class="paragraf2">Yine Bölüm 4’te anlatılan, Bebekle Birlikte Olma pratiğine başla. Bu informal farkındalık pratiğini şu andan, bebeğin doğuncaya kadar sürdür. Partnerin de farkındalık pratiği öğreniyorsa, o da seninle birlikte bu pratiği en azından günde bir kez, birkaç dakika boyunca, belki gece yatağa girdiğinde ya da sabah kalkar kalkmaz, ilk iş olarak yapabilir. Pratik bebeğin kıpırdasa da, kıpırdamasa da yapılabilir.   </p>
			<p class="paragraf2">“Bir Üzüm Tanesinin İçindeki Dünya” adlı, Bölüm 3’ü okurken Kuru Üzüm Tanesi Meditasyonu’nu yapmadıysan, lütfen bu hafta, hem ilk, hem de ikinci bölümlerini yap.   </p>
			<p class="paragraf2">Önümüzdeki haftalarda geliştireceğin, zihnin sekiz temel tavrını yeniden gözden geçirmek için, “Doğum ve Ötesi İçin İçsel Hazırlıklar” adlı Bölüm 2’yi tekrar oku. Hayatında daha çok şimdi ve burada ve daha uyanık olmaya dair verdiğin sözün bir hatırlatıcısı olarak, bunları evin içinde bir yerlere, buzdolabının üstüne ya da mutfaktaki panoya asmayı düşünebilirsin.   </p>
			<p class="paragraf2">  </p>
			<p class="solkucukitalik3"><span class="charoverride11">Hafta 2</span>  </p>
			<p class="solkucukitalik4">Formal pratik  </p>
			<p class="paragraf2">Bu hafta formal pratiğin için, seni önümüzdeki altı gün boyunca her gün, otuz dakika boyunca Beden Taraması pratiği yapmaya davet ediyorum. Daha spesifik talimatlar ve pratiği yaptıkça ortaya çıkabilecek sorularına cevaplar alabilmek için, lütfen “Somutlaştırma Pratiği: Beden Taraması” adlı Bölüm 5’i tekrar oku.   </p>
			<p class="paragraf2">  </p>
			<p class="solkucukitalik3">İnformal pratik  </p>
			<p class="paragraf2">Bu haftaki informal pratiğin için, lütfen yediğin bir yemeği, kuru üzüm tanesini yediğin gibi farkındalıkla ye; anbean, her lokmada yiyeceğini gerçekten gör, kokla ve tadına bak. Yemek yeme meditasyonuna, her şeyin birbirine nasıl bağlı olduğuna dair düşüncelerini de ekle. Hafta boyunca yaptığın yiyecek seçimlerine farkındalıkla yaklaş; kendine, “Bugün bebeğim ve benim ihtiyacımız olan bütün vitaminleri ve besinleri aldım mı?” gibi sorular sorabilirsin.   </p>
			<p class="paragraf2">Her gün beş ila on beş dakika arasında oturarak Nefes Farkındalığı pratiğini yapmaya devam et.   </p>
			<p class="paragraf2">Gün boyunca, ne zaman bebeğinin hareket ettiğini hissedersen, Bebekle Birlikte Olma pratiğine devam et.   </p>
			<p class="paragraf2">  </p>
			<p class="solkucukitalik3"><span class="charoverride11">Hafta 3</span>  </p>
			<p class="solkucukitalik4">Formal pratik  </p>
			<p class="paragraf2">Yine, haftada altı gün Beden Taraması uygula.  </p>
			<p class="paragraf2">  </p>
			<p class="solkucukitalik3">İnformal pratik  </p>
			<p class="paragraf2">İnformal pratiğin olarak, “Günlük Hayatta Farkındalık” adlı Bölüm 11’i yeniden oku. Orada listelenmiş dişlerini fırçalamak, duş almak, tıraş olmak, bulaşıkları yıkamak, yemek yapmak ya da araba kullanmak gibi aktivitelerden bir ya da birkaç tanesini seçip bu aktiviteleri her gün farkındalıkla yap.   </p>
			<p class="paragraf2">  </p>
			<p class="paragraf2">Oturarak yaptığın Nefes Farkındalığı meditasyonunu, her gün beş ila on beş dakika arası yapmaya devam et.  </p>
			<p class="paragraf2">Bebekle Birlikte Olma pratiğine devam et.  </p>
			<p class="paragraf2">  </p>
			<p class="solkucukitalik5">Hoş olaylar takvimi  </p>
			<p class="paragraf2">Bu hafta her gün, sana sükûnet ve bağlantı hissi veren hoş bir olayın, <span class="charoverride7">olduğu anda</span> farkına varmaya, o anlarda bedeninde nasıl hisler olduğunu ve ne gibi düşünce ve duyguların ortaya çıktığını fark etmeye niyet et. Bu pratiğine destek olmak için, Ek C’de bulacağın Hoş Olaylar Takvimi’ni, her gün bir olayla doldurmak için kullanabilirsin. Haftanın sonunda takvimi oku ve kendine şunları sor: Hayatımdaki hoş olayların, oldukları anda daha fazla farkına varıyor muyum? İyi his ya da duyguları vücudumun neresinde deneyimliyorum? Mutluluk, sakinlik, bağlantı anlarını; rahatlık ve huzur anlarını gerçekten deneyimleyecek kadar yavaşlıyor muyum? Her gün etrafımdaki güzellikleri (özellikle doğal güzellikleri) takdir ediyor muyum? Bedenimin ne kadar mucizevi olduğunu ve içinde başka bir insan büyüme kapasitesini takdir ediyor muyum?   </p>
			<p class="paragraf2">“Dinamik İkili: Acı ve Korku” adlı Bölüm 6’yı tekrar oku. Bu sana doğum sırasında zihin-beden bağlantısını ve hem doğuma, hem de ebeveynliğe hazırlanmanın bir yolu olarak neden farkındalık pratiği öğrenmeye karar verdiğini hatırlatacaktır.   </p>
			<p class="paragraf2">  </p>
			<p class="solkucukitalik3"><span class="charoverride11">Hafta 4</span>  </p>
			<p class="solkucukitalik4">Formal pratik  </p>
			<p class="paragraf2">“Doğum Yogası” adlı Bölüm 8’deki yoga dizisiyle Beden Taraması’nın yerini değiştirerek, bu hafta altı gün boyunca bir gün birini, bir gün diğerini uygula. Yoga pratiği sırasında, hoş olmayan ve seni zorlayan hisler bile olsa, o an var olan hislerle birlikte kalıp kalamadığına bir bak. Ayrıca, bu hislerin içine doğru nefes almayı ve duruşun içinde yumuşamayı, nefes verirken de derinleşmeyi deneyebilirsin. Yoga pratiği sırasında zihnin her uzaklaştığında, farkındalığını tekrar vücudundaki hislere ya da nefesine odakla. Nefesini, doğumdaki kasılma-genişlemeler arasında yapacağın gibi, <span class="charoverride7">duruşlar arasında</span> şu ana attığın bir çapa olarak kullan. Yoga pratiğini farkındalıkla yapman konusunda, Bölüm 8’i tekrar okumak sana yardımcı olabilir.   </p>
			<p class="paragraf2">Her gün beş ila on beş dakika arası oturarak Nefes Farkındalığı pratiği yapmaya devam et. Nefese odaklanarak başla, sonra farkındalığını bedenindeki hislere ve “Pratiğini Derinleştirmek ve Genişletmek” adlı Bölüm 9’da anlatıldığı gibi, bir bütün olarak bedenine doğru genişlet.   </p>
			<p class="paragraf2">Buna alternatif ya da ek olarak, gün içinde en az iki kez Bölüm 4’te anlatılan Üç Dakikalık Nefes Molası’yla denemeler yap. İsmi Üç Dakikalık Nefes Molası olsa da, bu pratik çok daha kısa zamanlarda da uygulanabilir. Bu pratiği gün içinde otuz saniyelik zaman dilimlerinde yapmak bile, özellikle de stresli bir gündeysen, büyük bir fark yaratabilir.  </p>
			<p class="paragraf2">  </p>
			<p class="solkucukitalik3">Formal acı pratiği  </p>
			<p class="paragraf2">“Acıyla Kalmak İçin Farkındalık Çalışmaları” adlı Bölüm 7’yi tekrar oku. Bu bölümdeki, acı üzerine farkındalık pratiklerini tercihen partnerin veya yanında sana destek olacak biriyle birlikte, bu hafta içinde en az bir kez uygula. (Bir sonraki hafta partnerinle birlikte dokunma ve ses pratiklerini de ekleyeceksin.)   </p>
			<p class="paragraf2">  </p>
			<p class="solkucukitalik3">İnformal farkındalık pratiği  </p>
			<p class="paragraf2">Bu hafta boyunca, farkındalığını doğrudan stres tepkilerinin, yani hayattaki kasılmaların üzerine odakla. Acı verici bile olsa şu andaki deneyiminle birlikte kalabiliyor ve hiçbir şeyi değiştirmeye çalışmadan onun yükselişini, sonra da geçip gidişini gözlemleyebiliyor musun? Ortaya çıkarlarsa, direnç, hoşlanmama ve yargılayan zihinle birlikte olmaya başlayabiliyor musun? Bloklama, hissizleştirme, kapatma ya da o anda olan şeyden uzaklaşma hislerini keşfet.   </p>
			<p class="paragraf2">  </p>
			<p class="solkucukitalik3">İnformal acı pratiği  </p>
			<p class="paragraf2"> Farkındalığını, gün boyunca yaşayabileceğin sırt ağrısı, siyatik, nefes darlığı ya da mide ekşimesi gibi fiziksel rahatsızlıklara odakla. Beden Taraması, yoga pratiği ve formal acı pratiğinde öğrenmekte olduğun gibi, hoş olmasalar ve zorlayıcı olsalar bile, o anki hislerine birlikte olup olamadığına bak. Bu hoş olmayan fiziksel hisleri deneyimlerken zihninin söylediklerini, özellikle de senin hakkında yarattığı hikâyeleri gözlemle.   </p>
			<p class="paragraf2">Bebekle Birlikte Olma pratiğine devam et.  </p>
			<p class="paragraf2">Günlük hayat aktivitelerine farkındalıkla yaklaşmaya devam et.   </p>
			<p class="paragraf2">  </p>
			<p class="solkucukitalik3">Hoş olmayan olaylar takvimi  </p>
			<p class="paragraf2">Geçen hafta Hoş Olaylar Takvimi’yle yaptığın gibi, niyetini, <span class="charoverride7">her gün hayatında hoş olmayan, stresli, gerilimli bir olayı, olurken </span>fark etmeye odakla. Günlük hayatının daha zorlayıcı anlarına farkındalık getirecek olan bu pratik konusunda sana yardımcı olması için Ek C’de bulabileceğin Hoş Olmayan Olaylar Takvimi’ni kullan ve her gün bir olay ekle. Hoş olmayan ya da stresli olarak algıladığın bir olayın nasıl bedeninde bir kasılmayı, korku ya da öfke gibi negatif ya da istenmeyen bir duyguyu, dikkatinin daralmasını veya zihninin kasılmasını ve negatif düşünceleri tekrar tekrar zihninden geçirmeni tetiklediğinin farkına var.   </p>
			<p class="paragraf2">Bu hoş olmayan, stres ya da kasılma anlarında deneyimlediğin tüm acıları –düşüncelerin, duyguların ve bedenindeki hisler– tamamen bilinçli farkındalıkla kucaklayabiliyor musun? Nefesini şu ana attığın bir çapa olarak kullanarak, hoş olmayan bir deneyimin tüm bileşenlerinin yarattığı dalgalar üzerinde ilerleyebiliyor musun? Böyle anlarda kendine, “Kasılan kim ya da ne?” diye sorabiliyor musun? Hayattaki kasılmaları da, doğum kasılmaları gibi, bilinçli farkındalıkla karşılamayı öğreniyoruz.   </p>
			<p class="paragraf2">  </p>
			<p class="solkucukitalik3"><span class="charoverride11">Hafta 5</span>  </p>
			<p class="solkucukitalik4">Formal pratik  </p>
			<p class="paragraf2">Bu hafta da altı gün boyunca bir gün yoga serisini, diğer gün Beden Taraması’nı yapmaya devam et. Bir doğum öncesi yoga sınıfına devam ediyorsan, bunu bilinçli farkındalığı pratik edebileceğin bir başka fırsat olarak değerlendir. Yürümek ya da yüzmek gibi, başka tip bir fiziksel aktiviteyle uğraşıyorsan, bütün dikkatini nefesin ve sen hareket ettikçe yükselip geçen fiziksel hisler üzerine toplayarak, bunu da farkındalıkla yapıp yapamadığına bak.   </p>
			<p class="paragraf2">On beş dakikadan daha kısa süre yapıyorsan, bu hafta Nefes Farkındalığı pratiğini on beş dakikaya çıkar. Nefese odaklanarak başla; zaman içinde farkındalığını bedenindeki hislere, bir bütün olarak bedene (Beden Taraması’nda yaptığın gibi) ve Bölüm 9’da anlatıldığı gibi, yükselip geçen seslere odakla.   </p>
			<p class="paragraf2">  </p>
			<p class="solkucukitalik5">Formal acı pratiği  </p>
			<p class="paragraf2">“Acıyla Kalmak İçin Farkındalık Çalışmaları” adlı Bölüm 7’den, üzerine deneyler yapmak istediğin ve sana yardımcı olduğunu düşündüğün acı pratiklerini seç ve onları bu hafta en az birer kere, otuz dakika boyunca uygula; partnerinle birlikte dokunma ve ses çıkarma pratiklerini de ekle. Her ikinizin de bu önemli hayat becerisini öğrenebilmeniz için, acı pratiği esnasında ikinizin rolleri değiştirdiğinizden emin ol.   </p>
			<p class="paragraf2">  </p>
			<p class="solkucukitalik5">İnformal pratik  </p>
			<p class="paragraf2">Günlük hayatında tepkisel davrandığın anlara farkındalıkla yaklaş ve şu anda, daha büyük bir farkındalık ve yaratıcılıkla karşılık vermek için farklı seçenekleri keşfet. Bilinçli duraksama denen, tepki vermek ile cevap vermek arasındaki anda kendine alan yaratmak için pratik yap. Her şeyi yavaşlatmak için nefesini kullan.   </p>
			<p class="paragraf3">  </p>
			<p class="_">• Bebekle Birlikte Olma pratiğine devam et.  </p>
			<p class="_">• Günlük hayatındaki aktivitelerde farkındalığını geliştirmeye devam et. Bölüm 7’de anlatılan farkındalıkla kaka yapma pratiğini, günlük informal farkındalık pratiklerine ekle.   </p>
			<p class="_">• Üç Dakikalık Nefes Molası’nı günlük hayatına dahil etmeye devam et; saat başı ya da günde üç kez ya da aklına her geldiğinde.   </p>
			<p class="_">• Günlük hayatta fiziksel rahatsızlıklar ortaya çıktığında farkındalık pratiğini kullanmaya devam et.   </p>
			<p class="solkucukitalik5"><span class="charoverride11">Hafta 6</span>  </p>
			<p class="solkucukitalik6">Formal pratik  </p>
			<p class="paragraf2">Bu hafta her gün, Bölüm 9’da anlatılan otuz dakikalık Oturma Meditasyonu veya Beden Taraması ya da yoga pratiğini dönüşümlü olarak uygula. Oturma Meditasyonu’nda, düşüncelerini ve duygularını da farkındalık nesneleri haline getir; zaman içinde buradan, Tercihsiz Farkındalık pratiğine geçeceksin. Dikkat ettiğin her şeyi (nefes, bedensel hisler, bir bütün olarak beden, sesler, düşünceler ve duygular) serbest bırakarak, sadece açık bir farkındalıkla otur ve dikkatini her an deneyiminde öne çıkan şeye yönelt. Tercihsiz Farkındalık pratiği sırasında, herhangi bir noktada kaybolursan ya da kafan karışırsa, sadece temel Nefes Farkındalığı meditasyonuna geri dön.   </p>
			<p class="paragraf2">  </p>
			<p class="solkucukitalik3">Formal acı pratiği  </p>
			<p class="paragraf2">Artık, Bölüm 7’de anlatılan daha ileri acı pratiğine geçmeye hazırsın. Bu hafta partnerin ya da seni destekleyecek başka biriyle birlikte, bir (ya da daha fazla) formal acı pratiği uygulaması yap. Nefes Farkındalığı, dokunma, ses çıkarma, hareket ve farklı pozisyonları –acı pratiklerinde şimdiye kadar nelerin sana yardımcı olduğunu fark ettiysen– kullanarak önce tek elini, zaman içinde iki elini birden buzlu suya sok. Bu yoğun fiziksel hisleri yaşadığın anlarda senin için en çok işe yarayacak şeyleri bulmak için yaratıcılığını kullan. Yoğun fiziksel hisler arasında nefesini, şu ana attığın çapa olarak kullan. Acı pratiğin esnasında kendine şunu sor: “Acıyı izleyen, acı çekiyor mu?” Çekmiyorsa, elinden geldiğince acının olmadığı o yerde kalmaya çalış.   </p>
			<p class="paragraf2">  </p>
			<p class="solkucukitalik3">İnformal pratik  </p>
			<p class="paragraf2">Farkındalığını hoş olaylara ve hayatın kasılmalarına, hafta boyunca oluşabilecek stres tepkilerine yönlendir ve yapmayı öğrendiğimiz gibi, şu ana daha büyük bir farkındalık ve yaratıcılıkla cevap verme seçeneklerini keşfet. Gelecek hakkındaki her türlü korkutucu ve negatif düşünce kalıbının farkında ol. Bu düşünce ya da duyguları tetikleyen özel bir durum ya da bağlam var mı? Senin düşüncelerin bu strese nasıl katkıda bulunuyor? Korkuya? Öfkeye? Bir tepki fırtınasının ortasında, nefesi ve bilinçli bir duraklamayı bulacak kadar uzun süre durmayı başarabiliyor musun?   </p>
			<p class="paragraf3">  </p>
			<p class="_">• Bebekle Birlikte Olma pratiğine devam et.   </p>
			<p class="_">• Günlük hayatındaki aktivitelerde, farkındalıkla kaka yapmak da dahil olmak üzere, farkındalığını güçlendirmeye devam et.   </p>
			<p class="_">• Üç Dakikalık Nefes Molası’nı günlük hayatın anları içine, formal ve informal pratiklere yerleştirmenin bir yolu olarak kullanmaya devam et. Nefes molası pratiğini kullanmak özellikle, çok hızlı gittiğinin farkına vardığında ya da yüksek stres seviyeleri deneyimliyorsan sana çok yardımcı olabilir.   </p>
			<p class="_">• Fiziksel rahatsızlık anlarını, olan her neyse onunla birlikte kalma konusunda, sürekli gelişen farkındalık becerin üzerinde çalışmak için fırsatlar olarak kullanarak informal acı pratiğine devam et.   </p>
			<p class="_">• Bir sonraki sayfada anlatıldığı gibi, bütün gün süren bir pratik yapmayacaksan, bu hafta içinde, korku ve mutluluk araştırması pratiğini yap.   </p>
			<p class="paragraf3">  </p>
			<p class="paragraf2">“Sebepler ve Koşullar: Olanın İçinden Geçmek” adlı Bölüm 16’yı tekrar oku. Henüz yapmadıysan hastane turunu ayarla ve oraya gittiğinde, sorman gereken soruları sor. Tutmayı düşünüyorsan, doğum koçlarıyla görüşmeye ve doğumuna katılacak ekiple, senin doğum deneyimine nasıl yaklaştığın ve onların neler yapmasına ihtiyaç duyabileceğini düşündüğün gibi konularda, farkındalıkla iletişim kurmaya başla. Doğum ekibindeki kişilerin, “Dinamik İkili: Acı ve Korku” adlı Bölüm 6’yı ve Bölüm 16’yı okumaları onlara yardımcı olabilir.  </p>
			<p class="paragraf2">Bebeğin için sağlık uzmanlarıyla görüşmeye başla; bir aile doktoru, bir çocuk doktoru ve bir aile ya da çocuk hemşiresi bul. En önemli olan şey, sana güven veren ve seni, bebeğinin sağlığı konusundaki karar verme süreçlerinde ortağı olarak gören bir sağlık çalışanı bulmandır.   </p>
			<p class="paragraf2">Hâlâ okumadıysan, doğum sırasında bir hastane ortamında yaygın olarak kullanılan ağrı kesiciler, ilaçlar, prosedürler ve teknolojileri anlatan bir kitap oku. (Bu konuda önerilen kitaplar ve kaynaklar için Ek B’ye bakabilirsin.) Kitabı farkındalıkla, bilgileri okurken içinde yükselebilecek duygu ve düşünceleri fark ederek oku. Kendine şu soruyu sor: “Doğum deneyimimin etrafında kimleri, neleri istediğime ve bunun nasıl ve nerede gerçekleşmesini istediğime dair öğrenmem gereken başka bir şey var mı?”  </p>
			<p class="arabaslik_sol">Altıncı ve yedinci haftalar arasında: bir günlük farkındalık pratiği  </p>
			<p class="paragraf2">Altıncı ve yedinci haftalar arasındaki hafta sonunda, FODE kursuna katılan bebek bekleyen ebeveynler “Bir Günlük Farkındalık Pratiği” adlı, Bölüm 12’de anlatılan, bir günlük sessiz meditasyon pratiğini uygulamak için bir araya gelirler. İdeal olan senin ve partnerinin (ve birlikte çalıştığınız başka çiftler varsa, onların da) kendinize bütün bir gün ya da en azından sabah boyunca (öğlen yemeğine kadar) öğrendiğiniz bütün formal farkındalık pratiklerini art arda uygulayarak pratiğinizi derinleştirebileceğiniz bir zaman dilimi hediye etmenizdir. Sonuçta doğuma girdiğinde, ne kadar olduğunu bilmediğin bir süre boyunca yapacağın şey, anbean o anki deneyimine dikkat etmek olacağından, bu doğum için de harika bir hazırlıktır.   </p>
			<p class="paragraf2">Sessiz bir sabah geçirmeye ya da pratiği tüm gün uygulamaya karar verirsen, Bölüm 12’yi yeniden oku ve “Yürürken Sadece Yürü...” adlı Bölüm 10’da tarif edilen Yürüyüş Meditasyonu’nu öğren. Sessiz hafta sonundan önce mutlaka onu en az bir kez uygula. Sessizlik pratiği gününde ayrıca, korku ve mutluluk üzerine, Konuşma ve Dinleme Araştırması pratiğini de uygulayabilirsin.   </p>
			<p class="paragraf2">Sessiz bir gün organize etmenin birçok yolu vardır ama burada, FODE kursundaki tam gün çalışmasının yapısına benzeyen, senin de işine yarayabilecek bir program örneği bulabilirsin. Elbette, başlangıç ve bitiş zamanları da dahil olmak üzere, üzerinde değişiklikler yapma konusunda kendini özgür hissedebilirsin. Öncelikle bunu nasıl yapmak istediğine karar ver. Öğlen yemeğini ya önceden hazırla ya da farkındalıkla yemek hazırlamak için malzemeleri önceden hazırlamış ol ve üzerinde bir açma-kapama düğmesi olan tüm elektronik cihazları (cep telefonları ve benzeri şeyler) kapat.   </p>
			<p class="paragraf3">  </p>
			<p class="paragraf10">9:00-9:05 Bir sabahı ya da bütün bir günü sessizlik içinde geçirme fikrinin size ne hissettirdiğini birbirinizle paylaşın. Bugün için niyetleriniz neler?  </p>
			<p class="paragraf10">  9:05-9:30 Oturma Meditasyonu  </p>
			<p class="paragraf10">  9:30 Yoga pratiği  </p>
			<p class="paragraf10">10:00 Beden Taraması   </p>
			<p class="paragraf10">10:30 Yürüyüş Meditasyonu; açık ya da kapalı alanda  </p>
			<p class="paragraf10">11:00 Oturma Meditasyonu  </p>
			<p class="paragraf10">11:30 Yoga ya da Yürüyüş Meditasyonu  </p>
			<p class="paragraf10">12:00-13:15 Farkındalıkla öğlen yemeği  </p>
			<p class="paragraf10">Mümkünse, yemeğini dışarıda ye. Ağaçları, gökyüzünü fark et; güneşi ya da rüzgârı teninde hisset.  </p>
			<p class="paragraf10">13:15-14:00 Dinlen. Biraz kestir ya da Oturma veya Yürüyüş Meditasyonu yapmaya devam et.   </p>
			<p class="paragraf10">Pratiği sadece yarım gün sürdüreceksen, bu pratiği bitirmek için ideal bir zamandır. Pratiğe bütün gün devam etmek istiyorsan, aşağıdaki gibi devam edebilirsin:  </p>
			<p class="paragraf10">14:00 Yürüyüş Meditasyonu  </p>
			<p class="paragraf10">14:30 Korku ve mutluluk üzerine Konuşma ve Dinleme Araştırması  </p>
			<p class="paragraf10">Bu pratik ana hatlarıyla, “Dinamik İkili” adlı Bölüm 6’nın ikinci kısmında anlatılmıştır.   </p>
			<p class="paragraf10">15:30 Yürüyüş Meditasyonu  </p>
			<p class="paragraf10">15:50 Paylaşım  </p>
			<p class="paragraf10">16:00 Kapanış  </p>
			<p class="paragraf2">O gün pratiği ne zaman bitirmeye karar verirseniz verin, deneyimlerinizi birbirinizle paylaşmak için zaman ayırın. Belki, FODE kursuna katılan bebek bekleyen ebeveynlerin cevapladığı soruları cevaplamak isteyebilirsiniz: Sana ne dokundu? Seni zorlayan şeyler nelerdi? Sana ilham veren bir şey oldu mu? Günün zirve noktası neydi? Yeni içgörüler edindiysen, bunlar neler? Bu formal pratik zamanını noktalamak için, ikinizden birinin yazdığı bir şiiri okumayı düşünebilirsiniz.   </p>
			<p class="paragraf2">  </p>
			<p class="solkucukitalik3"><span class="charoverride11">Hafta 7</span>  </p>
			<p class="solkucukitalik4">Formal pratik  </p>
			<p class="paragraf2">Bu hafta otuz dakikalık Oturma Meditasyonu –özellikle de Tercihsiz Farkındalık– veya Beden Taraması ya da Yoga pratiği arasında dönüşümlü git. Dikkatini üzerine topladığın tüm objeleri (nefes, vücuttaki hisler, bir bütün olarak vücut, sesler, düşünceler ve duygular) serbest bırakarak, Tercihsiz Farkındalık üzerine denemeler yap. Sadece açık bir farkındalıkla oturup her an hangi deneyim öne çıkıyorsa ona dikkat et. Tercihsiz Farkındalık sırasında kendini kaybolmuş ya da kafan karışmış halde bulursan, sadece basit Nefes Farkındalığı meditasyonuna dön.   </p>
			<p class="paragraf2">Bu, bu hafta yapılacak görevlerden biri olsa da, bunca haftalık pratiğin ardından pratiğini benimsemeye ve örneğin, meditasyon zamanını hem sana hem de o anki zihin-beden durumuna uyacak biçimde belirlemeye başlamış olabilirsin. Mesela kendini pratikleri birleştirirken bulabilirsin; bir gün on dakika yoga yaptıktan sonra yirmi dakikalık oturma pratiği, günlük yarım saatlik formal pratiğini oluştururken, başka bir gün otuz dakikalık yoga pratiğinin canlandırıcı etkisine ya da otuz dakikalık formal oturma pratiğiyle elde edilebilecek topraklanma, istikrar ve huzura ihtiyaç duyabilirsin. Lütfen sana en iyi gelen şey neyse onu yap, fakat her gün otuz dakikanı formal pratiğe ayırmak üzere kendine verdiğin söze sadık kal.   </p>
			<p class="paragraf2">Buna ek olarak, lütfen bu hafta “Esas Mesele Nezaket” adlı Bölüm 14’ü tekrar oku ve Şefkat meditasyonunu, günlük formal pratiğinin bir parçası haline getir. Meditasyon yapmak için her oturduğunda, başında ve/veya sonunda birkaç dakikayı Şefkat pratiğine ayırarak bebeğine, kendine ve yakınındaki, sevdiğin insanlara iyi dilekler gönderebilirsin. Pratiği orada bitirebilir ya da Şefkat çemberini bütün çocukları, bütün ebeveynleri, bir zamanlar bebek ya da çocuk olmuş tüm varlıkları, yani aslında hepimizi kapsayacak şekilde genişletebilirsin. Ya da o gün tüm formal pratiğinde, otuz dakika boyunca Şefkat meditasyonu yapmayı seçebilirsin. Doğum yapmaktaki gibi, bunun da tek bir doğru yolu yoktur ve sen kendi doğrunu bulursun.   </p>
			<p class="solkucuk5">Farkındalıkla konuşma ve dinleme araştırması  </p>
			<p class="paragraf2">Korku ve mutlulukla ilişkili olarak öğrendiğin Konuşma ve Dinleme Araştırması biçimini kullanarak bu hafta en az bir kez, “Arkadaş Olmak: İlişkilerde Farkındalık” adlı Bölüm 13’ün sonunda bulabileceğin Aile Kökleri Üzerine Konuşma ve Dinleme Araştırması biçimini uygula.   </p>
			<p class="paragraf2">  </p>
			<p class="solkucukitalik3">İnformal pratik  </p>
			<p class="_">• Bebekle Birlikte Olma pratiğine devam et ve dikkatini bebeğinin hareketlerine odakladığın anlarda, buralara birkaç Şefkat meditasyonu cümlesi eklemeyi dene.   </p>
			<p class="_">• Bebek doğduktan sonra sürekli hale gelecek pratiğe hazırlanmak için, gün içinde dikkatini günlük, rutin aktiviteler üzerinde toplamaya devam et.   </p>
			<p class="_">• Üç Dakikalık Nefes Molası’nı günlük hayatta, özellikle de kendini stresli hissettiğin zamanlara uygulamaya devam et.   </p>
			<p class="_">• Fiziksel rahatsızlık anlarını doğum deneyimine hazırlanmak için fırsatlar olarak kullanarak, informal acı pratiğine devam et.   </p>
			<p class="paragraf3">  </p>
			<p class="paragraf2">“Bebeğin, Farkındalık Öğretmenindir” adlı Bölüm 17’yi tekrar oku. Doğum yaptıktan sonraki ilk haftalar hakkında nasıl düşüncelere sahip olduğunu fark et. Yeni doğmuş ailenin, doğum sonrası dönemde gereken ilgiyi alacağı biçimde akıllıca bir yöntem oluşturuyor musun?   </p>
			<p class="paragraf2">Emzirme hakkında bir kitap okumaya ya da kendini eğitmeye başla. (Kaynak tavsiyeleri için Ek B’ye bakabilirsin.)  </p>
			<p class="solkucukitalik3"><span class="charoverride11">Hafta 8</span>  </p>
			<p class="solkucukitalik4">Formal pratik  </p>
			<p class="paragraf2">Şimdiye kadar formal pratiğin için sesli rehberli meditasyonları kullanıyorsan, bu hafta onları hiç kullanmamayı dene. Sana uygun olduğunu hissettiğin formal pratiği seç ve onu, bu haftanın altı günü, yarım saat boyunca uygula. Formal pratiğine ek olarak Şefkat meditasyonundaki iyi dilekler ve dostça tavırlara sahip cümleleri kendine göndermeye ve bunu özellikle de, acı verici bir zihin hali ya da negatif bir duygunun içinde kaybolduğunda yapmaya çalış. Bu, yanında yeni doğmuş bir bebeğin tüm zorlukları ve keyiflerini getiren, bebeğin doğmadan önce edinebileceğin sağlıklı bir zihin alışkanlığıdır.   </p>
			<p class="paragraf2">  </p>
			<p class="solkucukitalik5">İnformal pratik  </p>
			<p class="paragraf2">Duyuların aracılığıyla bedenine aldığın, yediğin, okuduğun, televizyonda izlediğin, internette araştırdığın, radyoda dinlediğin şeyleri fark et. Cep telefonuna bakarak, mesaj yazarak ya da Facebook’ta bir şeyler paylaşarak ne kadar vakit geçiriyorsun? Bunun stresinle nasıl bir ilişkisi olabilir? Bunun, partnerinle birlikte, kendiniz ve bebeğiniz için yarattığınız evde, o anda ve orada olma kapasitenle nasıl bir ilgisi olabilir? Partnerin ve senin, kendinize ve birbirinize haftanın bir günü “teknolojisiz gün” olarak geçirme sözü vermeniz nasıl olurdu?   </p>
			<p class="paragraf3">  </p>
			<p class="_">• Bu formal, yapısal öğrenme zamanı bittikten sonra ve bebeğiniz doğduktan sonrasındaki döneme de hazırlanmak için, günlük hayatın rutin aktivitelerini farkındalıkla yapmaya devam et.   </p>
			<p class="_">• Bebekle Birlikte Olma pratiğine devam et ve gün içinde dikkatini bebeğinin hareketleri üzerine odakladığın anlarda, Şefkat pratiğinden bazı cümleleri ekle.   </p>
			<p class="_">• Gün boyunca Üç Dakikalık Nefes Molası’nı ve belki de Şefkat meditasyonunu uygulamaya devam et.   </p>
			<p class="_">• Fiziksel rahatsızlık anlarını doğum deneyimine hazırlanmak için bir fırsat olarak kullanarak, informal acı pratiğine devam et.   </p>
			<p class="_">• Sen ya da partnerin, daha fazla formal acı pratiğine ihtiyacınız olduğunu düşünüyorsanız, bunu yapmaktan hiç çekinmeyin!  </p>
			<p class="paragraf3">  </p>
			<p class="paragraf2">“Emzirme: Bir Bağlantı Dansı” adlı Bölüm 18’i tekrar oku. Geçen haftaki önerimi dinleyip emzirme konusunda bir kitap okumaya başlamadıysan, bunu bu hafta yap. Hamileyken gittiğin, bir La Leche League ya da emzirme konusunda bir destek grubu toplantısına gitmeyi düşün. Çevrende bir süt danışmanı bul. Bebeğin doğduğunda onun yardımına ihtiyacın olma ihtimaline karşı, doğum yapmadan önce onun telefon numarasını al.   </p>
			<p class="paragraf2">  </p>
			<p class="solkucukitalik3"><span class="charoverride11">Hafta 9</span>  </p>
			<p class="solkucukitalik4">Formal pratik  </p>
			<p class="paragraf2">Artık dokuz haftalık kursu tamamladığına göre bundan sonra karşılaşacağın zorluk, günlük pratiğine doğum yapmandan önceki günler ve haftalar boyunca, doğum sırasında, ebeveynlik yaptığın günler haftalar, aylar ve yıllar boyunca, hatta hayatının geri kalanındaki tüm anlar boyunca devam etmektir. Bu hafta, şu ana kadar en faydalı bulduğun pratikleri uygulamaya devam et ve pratiği sana özel hale getir. Senin ve partnerinin, düzenli formal meditasyon pratiğinize devam etmeniz için birbirinizi nasıl destekleyebileceğiniz üzerine konuşun.   </p>
			<p class="paragraf8">“Sonlar ve Başlangıçlar: Son Ders” adlı Bölüm 19’u tekrar oku. FODE kursuna katılan bebek bekleyen ebeveynlerin yaptığı, meditatif düşünme pratiğini yap ve kuyunun içine sen de bir taş at. Partnerinle birlikte sırayla, içinizden yükselen şeyleri birbirinizle paylaşın.   </p>
			<p class="solkucukitalik3">Formal acı pratiği  </p>
			<p class="paragraf2">Doğum yapana kadar formal acı pratiklerini belli aralıklarla uygulamaya devam et. Böyle bir şey varsa, içindeki direncin ya da bu pratikten kaçınma eğiliminin farkına var ve bunun farkına vardıktan sonra, pratiği yine de yap. Bence bunu yaptığına memnun olacaksın.  </p>
			<p class="solkucukitalik3">İnformal pratik  </p>
			<p class="paragraf2">Rutin aktivitelere (farkındalıkla kaka yapmayı unutma!) farkındalıkla yaklaşarak günlük hayatının her anında farkındalığını geliştirmeye devam et. Bu, bebeğin doğduktan sonra seni bekleyen ve aslında hiç de rutin olmayan rutin aktiviteler –emzirmek, bez değiştirmek, giydirmek ve soymak– için harika bir hazırlıktır. Bunlar, senin ve bebeğinin hayatını oluşturur!  </p>
			<p class="paragraf3">  </p>
			<p class="_">• Bebekle Birlikte Olma pratiğine devam et ve istersen Şefkat meditasyonundan bazı cümleler ekle.   </p>
			<p class="_">• Gün boyunca ilerlerken Üç Dakikalık Nefes Molası ve Şefkat pratiklerini uygulamaya devam et.   </p>
			<p class="paragraf3">  </p>
			<p class="paragraf2">Bu kitapta sana yardımcı olduğunu düşündüğün ya da faydalı bulduğun ne varsa tekrar oku.   </p>
			<p class="paragraf2">Ek B’de önerilen kitaplar ve internet sitelerini keşfet. Myla ve Jon Kabat-Zinn’in <span class="charoverride7">Everyday Blessings: The Inner Work of Mindful Parenting</span> kitabını sana kesinlikle tavsiye ediyorum .  </p>
			<p class="paragraf2">Yaşadığın çevredeki meditasyon topluluklarını araştır.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt22.jpeg"/></span>  </p>
			<p class="paragraf2">  </p>
			<p class="paragraf11"><span class="charoverride7">Hiçbir zaman yeterince doğamayız. Biz insanlar için,  </span></p>
			<p class="paragraf11"><span class="charoverride7">doğum çok sevdiğimiz bir gizemdir; bu büyümenin gizemidir   </span></p>
			<p class="paragraf11"><span class="charoverride7">ve bu ancak, kendimize inancımızı koruduğumuz  </span></p>
			<p class="paragraf11"><span class="charoverride7">zaman gerçekleşir.  </span></p>
			<p class="paragraf12">-E. E. Cummings  </p>
		</div>
	</body>
</html>