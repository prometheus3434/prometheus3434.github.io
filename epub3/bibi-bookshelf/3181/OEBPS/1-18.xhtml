<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-18</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-13" xml:lang="en-GB">13. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt12.jpeg"/></span>  </p>
			<p class="arabaslik_orta"><span class="charoverride6">Arkadaş olmak İlişkilerde farkındalık</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR"> Zarara sebep olmamak, uyanık kalmayı gerektirir. Var olmanın   </span></p>
			<p class="ara"><span class="charoverride10" xml:lang="tr-TR">bir parçası da, ne dediğimizi ve ne yaptığımızı fark edecek kadar   </span></p>
			<p class="ara"><span class="charoverride10" xml:lang="tr-TR">yavaşlamaktır. Duygusal zincirleme tepkilerimize ne kadar şahit   </span></p>
			<p class="ara"><span class="charoverride10" xml:lang="tr-TR">olabilir ve nasıl çalıştıklarını anlayabilirsek, bunu kontrol altında   </span></p>
			<p class="ara"><span class="charoverride10" xml:lang="tr-TR">tutmamız da o kadar kolaylaşır. Uyanık kalmak, yavaşlamak ve fark   </span></p>
			<p class="ara"><span class="charoverride10" xml:lang="tr-TR">etmek, bir yaşam biçimine dönüşür.  </span></p>
			<p class="ara1">–Pema Chödrön  </p>
			<p class="paragraf3">  </p>
			<p class="paragraf2">Doğuma hazırlanmanın bir yolu olarak farkındalık öğretmeye ilk başladığımda, pratiğin bu köklü hayat değişikliğinin stresini azaltacağından, çiftlerin doğum sırasındaki acı ve korkuyla başa çıkmalarına ve bu dönüşümün doğasında olan bilinmezlik korkusunu azaltmaya yardımcı olacağından oldukça emindim. Bir çift olarak farkındalık pratikleri yapmanın çiftlerin ilişkisi üzerinde pozitif bir etkisi olacağını tahmin ediyordum ama bunun nasıl bir şey olacağını bilmiyordum. Bir kez daha, öğrenciler öğretmeni eğitti ve bunun için onlara müteşekkirim.   </p>
			<p class="paragraf2">Haftalar ilerleyip FODE kursundaki çiftlerin pratiği derinleştikçe farkındalık, ilişkilerine beklenmedik ve genellikle faydalı biçimlerde girmeye başladı. Sen de partnerinle birlikte pratik yaptıkça, ilişki kurma biçiminize dair eski alışkanlıkların çözülmeye ve çoğunlukla yerlerini alacak daha uyumlu seçeneklerin belirmeye başladığını görebilirsin.   </p>
			<p class="paragraf2">Dört yıl boyunca kursun son akşamında doldurması için herkese bir geribildirim formu dağıttım. İçinde şu soru da vardı: Kurs başladığından beri partnerinle ilişki kurma biçiminde herhangi bir değişiklik fark ettin mi?  </p>
			<p class="paragraf2">Burada, bu soruya aldığım cevapları temsilen örnek cevaplar bulabilirsin.  </p>
			<p class="paragraf2">“Daha öncesine göre birbirimize daha yakın ve daha bağlıyız.”  </p>
			<p class="paragraf2">“Daha dikkatliyim, daha çok dinliyorum ve daha çok yardım ediyorum.”  </p>
			<p class="paragraf2">“İletişimimiz büyük ölçüde gelişti, duygularımızı çok daha iyi ifade edebiliyoruz.”  </p>
			<p class="paragraf2">“Birbirimize karşı daha şefkatliyiz.”  </p>
			<p class="paragraf2">“Pratik, özellikle de stresli günlerden sonra tekrar bağlantı kurmamıza yardımcı oluyor.”  </p>
			<p class="paragraf2">“Birbirimizi daha kolay affediyoruz.”  </p>
			<p class="paragraf2">“Artık iletişim kurarken ortak bir dilimiz ve benzer bir zihin yapımız var.”  </p>
			<p class="paragraf2">Farkındalık pratikleri aracılığıyla daha bilinçli hale gelmek, uyumlu ilişkiler, tatmin, özen ve bağlantıya duyduğumuz doğal arzuyu destekleyerek temel iyiliğimizin en mahrem ilişkilerimizde ortaya çıkmasına izin veriyormuş gibi görünüyor.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt18.jpeg"/></span>  </p>
			<p class="paragraf2">  </p>
			<p class="paragraf2">FODE kursunun yedinci buluşmasıydı ve sınıf, bir günlük sessizlik pratiğinin ardından yerini almıştı. Bu akşam çiftler daireler halinde toplanırken aralarındaki güven, rahatlık ve tanıdıklık hisleri gözle görülebilir haldeydi.   </p>
			<p class="paragraf2">İlk konuşan Michelle oldu. “Bugün, bu hafta Josh’la yaşadıklarımızı anlatmak için sınıfa gelmeyi sabırsızlıkla bekledim. İş gezisinde olduğu için tam gün meditasyonu kaçırdığını hatırlıyor musunuz? Yeniden eve dönmesini gerçekten iple çekiyordum. Evde yalnız kalmayı sevmem ve şimdi, doğum da iyice yaklaştığı için bundan gerçekten hiç hoşlanmıyorum. Ayrıca onu gerçekten çok özlemiştim.”  </p>
			<p class="paragraf2">“Onu almak üzere havaalanına gitmek için hazırlanırken, cep telefonum çaldı. Arayan uçağının biraz erken indiğini söyleyen Josh’tı. Ve devam etti. ‘Sana kötü bir haberim var. Biraz önce işten aradılar. Seattle’daki ofiste bazı sorunlar var ve benim, onları düzeltip düzeltemeyeceğime bakmak için sabah erkenden oraya uçmamı istiyorlar. Ben bu işin dışında kalmaya çalıştım, ama ısrar ettiler. Ve bu haftaki derse yetişip yetişemeyeceğimden emin değilim.’”  </p>
			<p class="paragraf2">“O anda gerçekten çok sinirlendiğimi hissettim. Çenem kasıldı, kalbim hızla vurmaya başladı ve hem omuzlarımdaki, hem de boynumun arkasındaki gerilmeyi hissedebiliyordum. Ben kontrol sahibi olmayı seven biriyim ve genellikle hayal kırıklıklarıyla çok iyi başa çıkamıyorum. Normalde patlardım; Josh’a, patronuna, çalıştığı şirkete, dersi tekrar kaçıracak olmasına çok kızardım. Daha sonra pişman olacağım bir sürü şey söylerdim. Ve muhtemelen ağlamaya başlardım, değil mi?” Michelle Josh’a baktı ve Josh başını salladı.   </p>
			<p class="paragraf2">“Bunun, onun suçu olmadığını ve durum konusunda yapabileceği hiçbir şey olmadığını bilmeme rağmen, bu sınıfa katılmadan önce yapacağım şey bu olurdu. Ve bu, mahvolmuş iki kişiyle sonuçlanırdı. Durum tekrar, benim onun daha çok evde olmasına ihtiyacım olduğunu nasıl anlamadığını, onunsa üzerindeki iş baskısını anlamadığımı söylediğimiz, standart kavgamıza dönüşürdü. Bu kavgayı o kadar çok ettik ki neredeyse sıkıcı hale geldi!”  </p>
			<p class="paragraf2">“Ama bu kez, ben farklı bir şey yaptım. Neden ya da nasıl olduğunu bilmiyorum ama pratiğim devreye girdi. Çılgına dönmek yerine nefesime döndüm ve ‘Tamam. Seni almak için yola çıkıyorum’ dedim. Hâlâ üzgün hissediyordum ama kendimi o anda yakalamayı başarmıştım.”  </p>
			<p class="paragraf2">Josh lafa karıştı. “Evet, bu gerçekten harikaydı. Ona söylemekten çekiniyordum çünkü çok öfkelenmesini bekliyordum. Telefondaki sesinden üzüldüğünü duyabiliyordum ama çılgına dönmemişti. Buna inanamadım. Telefonu kapattığımızda kendime, ‘Ama <span class="charoverride7">bu</span> gerçekten farklıydı’ dedim.”  </p>
			<p class="paragraf2">Michelle devam etti. “Havaalanına giderken, yolda pratik yapmaya devam ettim; zihnimde dolaşan şeyleri gördüm, düşünceleri serbest bıraktım ve tekrar nefesime döndüm. Kendime durmadan, ‘Sorun değil. Sadece, şu an çok büyük bir kasılma yaşıyorsun. Geçecek. Bedeninin nasıl hissettiğini fark et. Sadece dikkatini nefesine odaklamaya devam et’ diyordum. Ve bu gerçekten de çok konsantre olmamı sağladı. Kesinlikle bir dakikadan uzun sürdü ve kesinlikle buz kalıplarını tutmaktan daha zordu!” Hepimiz güldük, Michelle devam etti.   </p>
			<p class="paragraf2">“Havaalanına on beş dakika uzaklıkta yaşıyoruz ve ben yol boyunca pratiğime devam ettim. Zaman içinde sakinleşmeye başladığımı hissettim. Ve bunu yaptığımda, telefonda konuşurken Josh’a kızmamaya dair bir seçim yaptığımın farkına vardım. Ve onu havaalanından alırken nasıl olacağım konusunda da hâlâ bir seçim şansım olduğunu. Sonra, bu kadar uzun bir yolculuktan sonra ne kadar yorgun olduğunu düşünmeye başladım ve sabah ilk iş arkasını dönüp Seattle’a gitmeyi ve belki de dersi kaçırmayı hiç istemediğini biliyordum. Havaalanına vardığımda tamamen sakinleşmiştim.”  </p>
			<p class="paragraf2">Josh hikâyeye devam etti. “Orada Michelle’in beni almasını beklerken ‘Telefonda çıldırmadı ama arabaya bindiğimde epey büyük bir patlamaya hazır olsam iyi olur’ diye düşünüyordum ve bu yüzden neler söyleyeceğimi hazırlamaya başladım. Ve sonra, onunla kavga etmekte olduğumu fark ettim ama o, orada bile değildi! Bu yüzden sürekli nefese dönmeye çalıştım. Arabayı yanaştırdığında kapıyı açtım ve Michelle beni, ‘Merhaba tatlım’ deyip sıkıca kucaklayarak karşıladı. Bu bir mucizeydi. Daha sonra bana, havaalanına gelirken farkındalık pratiğini nasıl kullandığını anlattı ve ben de ona, onu beklerken pratiğimi nasıl kullandığımı anlattım. Büyük bir patlama yaşamaktansa birbirimizle gerçekten iletişim kurmak hakikaten harika bir histi!”  </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt19.jpeg"/></span>  </p>
			<p class="paragraf2">  </p>
			<p class="paragraf2">Hayatın doğası gereği, kendimiz ve sevdiğimiz insanlar konusunda bilinmezlikler her zaman bir sonraki köşenin ardından çıkabilir. Bir partner işten çıkarılabilir, bir akraban ya da yakın bir arkadaşına ciddi bir hastalık teşhisi konabilir, çocuğun çocuk bahçesinde kolunu kırabilir, öğlen yemeği için bir arkadaşın ve bebeğiyle buluşmayı planladığında, bebeğin hiç beklenmedik biçimde üç saat uyumaya karar verebilir ya da kocan haftanın çoğunu evden uzakta geçirdikten hemen sonra yeni bir iş gezisine gitmek zorunda kalabilir.  </p>
			<p class="paragraf2">Çoğumuz Michelle gibi, beklemediğimiz ya da hoşlanmadığımız bir durumla karşılaştığımızda tepkisel davranmaya başlarız. Suçlayacak bir şey ya da birini arar, öfkeyle patlar, kendi içimize çekilir ve kendimizi, kontrol edemediğimiz koşulların kurbanı olmuş gibi hissederiz. Michelle’in kalıbı, öfkesini dışarı yönlendirmekti ama bazen bunu içeri, kendimize yönelterek boşluğa ya da depresyona düşeriz.   </p>
			<p class="paragraf2">Ama Michelle’in sözlerinden görebileceğimiz gibi, farkındalık pratiği bize tamamen yeni bir seçenek sunar. Michelle içsel farkındalık paraşütünü dokumuştu ve bu, ihtiyacı olduğunda onu tuttu. Pratiği onun, Josh’la ilişkisinde uzun zamandır var olan ve pek faydalı olmayan bir kalıbı kırması için zihnini kontrol etmesini sağladı.  </p>
			<p class="paragraf2">Telefondayken, tam olarak o anda olabildiği o kısa sürede, Michelle alışkanlık haline gelmiş tepkisinden özgürleşmişti. Havaalanı yolunda zihnini ve bedenini gözlemleyerek bakışını genişletip Josh’un bir süre evde olması fikrine karşı geliştirdiği bağımlılığı serbest bırakabilmişti. Olan şeyi olduğu gibi kabul ederek Michelle aslında filozof Viktor Frankl’a atfedilen şu içgörüyü kazanmıştı: “Uyaran ve tepki arasında bir boşluk vardır. O boşlukta tepkimizi seçme gücüne sahip oluruz. Gelişimimiz ve özgürlüğümüz, tepkimizde gizlidir.”  </p>
			<p class="arabaslik_sol"><span class="charoverride7">“Ben, kendim, benim”</span> kasılmaları: farkındalığa doğru genişlemek  </p>
			<p class="paragraf2">Daha geniş bir bakış açısıyla orası, içsel gelişimin meydana geldiği ve Michelle’in hikâyesinde gördüğümüz gibi, farkındalığın sana yardımcı olabileceği yerdir. Sıkıntılı olduğumuzda ya da işler istediğimiz gibi gitmediğinde, bedenimiz ve zihnimiz kasılır. Michelle, Beden Taraması gibi farkındalık pratikleri sayesinde bedeninin daha farkında olduğu için, Josh’tan üzücü haberi aldığı an vücudundaki hangi parçaların kasıldığını net olarak söyleyebiliyordu. <span class="charoverride7">Hayır</span> yanıtının vücudunda yarattığı hoş olmayan kasılma hisleriyle birlikte olmayı ve buzla yapmayı öğrendiğimiz gibi, o anları nefesiyle kontrol etmeyi başarmıştı. Ve bu çok büyük bir fark yaratmıştı.   </p>
			<p class="paragraf2">Derinlemesine baktığımızda, Michelle’in deneyimlediği kasılmanın hayal edilmiş bir geleceği kaybetmek ve durum üzerinde kontrolünün olmamasıyla ilgili olduğunu görebiliriz. Daha da derinlemesine bakarsak, Michelle’in bu kasılmayı, bir şeyi kaybeden “ben” ya da “kendim” kavramı etrafına toplandığını görebiliriz: “Ben” Josh’un evde “benimle” olmasını istiyorum; “benim” bunu isteme sebeplerim şunlar ve “ben” bunları isteme konusunda kesinlikle haklıyım.  </p>
			<p class="paragraf2">Bunlar gerçekten de incelikli konular ama belki, şu soruları sormak işe yarayabilir: “Bütün bu kasılmalara sebep olan bu ‘ben’ aslında kim? Benim dediğim şeyler neler ve aslında herhangi bir şey, herhangi birine ait olabilir mi?” Bir anne, baba, partner, arkadaş, evlat, kız kardeş, erkek kardeş, tezgâhtar, biyolog, ofis çalışanı, müdür, bilgisayar programcısı ya da öğretmen olduğumuzu söyleyebiliriz. Bunlar sosyal olarak tanımlanmış rollerdir, ama <span class="charoverride7">gerçekten</span> biz onlar mıyız? Tabii, bir açıdan bakıldığında bu kesinlikle böyle görünür. Ama başka bir seviyede, belki de değildir.   </p>
			<p class="paragraf2">Günlük hayatta kesinlikle, kafamızın içinde bizimle sürekli konuşan, bu ‘ben, kendim ve benim’ meselelerinin sorumlusuymuş gibi görünen biri vardır. Ama pratik yaptıkça, yavaş yavaş ve zaman içinde, zihnimizin iç işleyişini, alışkanlıklarını, kalıplarını ve bazen ne kadar yanlış sonuçlar çıkarabildiğini gördükçe, “ben”, “kendim” ya da “benim” diye düşündüğümüz şeylerin aslında nasıl da kim olduğumuzu <span class="charoverride7">düşündüğümüz</span> kişi hakkında yazdığımız hikâyelerle derinden bağlantılı olduğunu görürüz. Meditasyon pratiğinde gözlemleyebildiğimiz düşünen zihin, bizi sonsuza dek kendimiz hakkında hikâyelerle eğlendirebilir ya da strese sokabilir ve biz çoğunlukla, o hikâyelerin kimliğimiz olduğuna inanırız.   </p>
			<p class="paragraf2">Ama Michelle’in hikâyesinde görebileceğin gibi <span class="charoverride7">ben, kendim ve benim</span> sözcükleri etrafındaki duyguların yarattığı kasılmalardan anlık olarak kurtulmak bile, kendimiz hakkında kurduğumuz (“Kontrolün elimde olmasını çok seven biriyim”) hikâyelerden uzaklaşabilmemize olanak sağlar. Olanı olduğu gibi kabul ederek Michelle “Ben, kendim ve benim” hissinin etrafını birazcık yumuşatarak daha geniş, bu durumda Josh’un gerçekliğini de kapsayan bir bakış açısına geçmeyi başardı. Farkındalığının daha yüksek olduğu bu noktada, Michelle Josh’un da çok yorgun olduğunu ve muhtemelen ertesi sabah bir uçağa binip Seattle’a gitmeyi istemediğini görebildi. İçindeki bu daha genişlemiş noktadan Michelle gerçek doğasındaki iyilikten gelen empati ve nezaketle tepki verebildi. Durum hakkındaki hayal kırıklığını ya da mutsuzluğunu baskı altına almıyordu; daha çok, kendi tepkiselliğiyle çalışmak için farkındalık pratiğini kullanarak Josh’la birlikte, tam şu andaki hayatını daha büyük bir beceriyle yönetiyordu.   </p>
			<p class="paragraf2">Michelle havaalanına vardığında, farkındalık her ikisi için de bir sürü gereksiz acıya sebep olabilecek bir tepkiyi engellemişti. İşte farkındalık pratiğinin, belki de en önemli ilişkimiz olan kişisel ilişkilerimiz için bize verebileceği en büyük hediye budur.   </p>
			<p class="paragraf2">Bu konuda net olmak önemlidir. Bir “benlik hissine” sahip olmanın yanlış hiçbir tarafı yoktur ve bu hayatta çoğu zaman bize hizmet eder, hatta kendimizi korumak ya da ihtiyaçlarımızı dile getirmek için kim olduğumuza dair yeterince güçlü bir hisse sahip olmamız kritik derecede önemli, bazen hayat kurtarıcıdır. Bu güçlü “ben” hissi, çok zor zamanların içinden geçmemize yardımcı olabilir. Ama “kim olduğumuza dair” ürettiğimiz bir hikâye yüzünden bu <span class="charoverride7">ben, kendim ve benim</span> hislerinin gerçek, sabit ve değişmez olduğunu düşünmek bizi ciddi biçimde sınırlandırabilir. “Kim olduğumuza dair” sabit bir fikre kendimizi ne kadar bağlarsak, kendimizi o kadar “dönüşme” sürecinden ayırmış oluruz ki bu, her an olan tek şeydir.  </p>
			<p class="paragraf2">Bu “ben” genellikle, bize hakikatin daha doğru bir resmini gösteren, kendimizi hem bir bütün olarak, hem de daha büyük bütünün, yaşayan evrenin içinde yuvalanmış halde görmemizi sağlayan, daha geniş bir bakış açısının üzerini kapatır. Albert Einstein bunu şu şekilde tanımlamıştı: “Bir insan bizim ‘Evren’ dediğimiz bir bütünün, zaman ve mekânla sınırlanmış bir parçasıdır. O kendisini, düşüncelerini ve duygularını geri kalan şeylerden ayrıymış gibi deneyimler; bu farkındalık konusunda bir nevi optik illüzyondur. Bu yanılsama bizim için bir çeşit hapishanedir; bizi kişisel arzularımız ve en yakınımızdaki birkaç kişiye duyduğumuz sevgiyle sınırlar. Bizim görevimiz, şefkat çemberimizi bütün canlı yaratıklar ve tüm güzelliğiyle bütün doğayı kapsayacak şekilde genişleterek kendimizi bu hapishaneden özgürleştirmektir.”<span class="dip"><a href="#footnote-225-23" id="footnote-225-23-backlink">23</a></span>  </p>
			<p class="paragraf2">Farkındalık pratiği sayesinde, hem zihnimizde hem de kalbimizdeki bu genişleme kapasitesini hissedebiliriz. Ve ikincisi, bebeklerin ve çocuklarınla ilgilenmeye başlarken ihtiyacın olan en önemli şeydir. Sağlıklı bir “ben”, “kendim” ve “benim” hissi geliştirmek bebeğinin gelişimsel göreviyken (bu, ebeveynliğin seni en çok zorlayan yanlarından biri haline de gelebilir), <span class="charoverride7">bizim</span> gelişimsel görevimiz ise, kendimizi başka bir çocuğa ait olan bir oyuncağa “Benim!” diyerek yapışan ya da istediğini elde edemediği için bir öfke krizi geçiren iki yaşındaki çocuğumuz gibi hissederken bile bu daha geniş bakış açısını nasıl koruyacağımızı öğrenmemizdir. Bilge kocam Kenji’nin bazen söylediği gibi, “Kendini bir ebeveyn gibi <span class="charoverride7">hissedip hissetmemen</span> önemli değildir. Çocuklar senin ebeveyn olduğunu <span class="charoverride7">düşünür</span>, bu yüzden bir ebeveyn gibi davranman gerekir.” Bir aile için gerekli olan, bakış açını “ben”, “kendim” ve “benim”den “biz”e genişletme süreci genellikle partnerinle arandaki günlük mahremiyet dansında başlar. Yemekleri kim ve nasıl yapacak, temizliği kim ve nasıl yapacak, kim para kazanıp faturaları ödeyecek... Tüm bunlar, daha dar olan “ben” ya da daha geniş ve şefkatli olan, içinde seni <span class="charoverride7">ve</span> partnerini barındıran “biz” perspektifi üzerinden konuşulabilir. Bebeğimiz olduğunda hepimizin görevi bir kez daha genişlemek, “biz” hissimizi bir aileye doğru genişletmek, olayları bütün olarak görmektir ve bu, bebeğimiz, partnerimiz ve kendimize karşı empati ve şefkat göstermemizi içerir.   </p>
			<p class="paragraf2">FODE kursunun bir yıl sonraki toplantısında Ramona bana, oğlu Mateo doğduktan sonra hayatının nasıl değiştiğini anlatıyordu. “Dikkatimin ne kadar çok Mateo’nun neye ihtiyacı olduğu üzerine toplanması gerektiğine inanamamıştım. Hayat artık sadece <span class="charoverride7">benimle</span> ilgili değildi. Bizim hakkımızda, bir çift olarak Danny ve benim hakkımızda da değildi. Hayat artık bizim büyüyüp birbiriyle ve Mateo’yla ilgilenen bir çifte dönüşmemizle ilgiliydi.”  </p>
			<p class="paragraf2">“Büyüyüp ‘anne ben’e dönüşmek bazen çok acı verici olabiliyordu” diye devam etti Ramona. “Ama doğumdaki gibi, değişiklikleri kucaklayabiliyorum, bu yüzden çok daha kolay. Pratiği günde en az on kez kullanmam gerekiyor. İnsanların farkındalık pratiği olmadan bu süreçten nasıl canlı çıktıklarını anlamama imkân yok.”  </p>
			<p class="arabaslik_sol">Aileler, alışkanlıklar ve kalıplar hakkında  </p>
			<p class="paragraf2">Michelle ve Josh’un hikâyesi Carla’nın, farkındalık pratiğinin Scott’la ilişkisini nasıl etkilediğini paylaşmasına sebep oldu. “Biliyor musunuz, sınıfa devam etmeye başladığımızdan beri Scott’ta bir şeyin değiştiğini görmeye başladım ve bu hayatı ikimiz için de çok kolaylaştırıyor.” Scott’a dönüp sordu: “Onlara yol kavgalarımızdan bahsedebilir miyim?” Scott biraz boyun eğerek başını salladı.  </p>
			<p class="paragraf2">“Scott’la sürekli araba kullanma biçimi konusunda kavga ederiz. Aslına bakarsanız, araba kullanma biçimine katlanamıyorum. Her şeyden önce, çok hızlı kullanıyor. Ve hamile kaldığımdan beri kendimi çok daha incinebilir hissediyorum, bu yüzden arabayı hızlı kullanması benim için daha da zor bir şey haline geldi. Bir de diğer arabalarla kapışır ve bu da beni deli eder. Değişmeye çalıştı ama çok başarılı olamadı. Her şeyi denedim; bağırmak, onunla arabaya binmeyi reddetmek ya da ancak ben kullanacaksam arabaya binmek gibi. Bunlar bir süre işe yarasa da bir yerde tekrar bu konuda kavga etmeye geri dönüyoruz.”  </p>
			<p class="paragraf2">“Ama farkındalık pratiğine başladığımızdan beri işler gerçekten çok değişti. Geçen hafta, diş fırçalamak gibi, arabada birlikte yolculuk etmeyi de ‘günlük hayattaki farkındalık pratiklerimizden’ birine dönüştürme konusunda anlaştık. Scott arabayı farkındalıkla kullanacak, dikkatini gerçekten araba kullanmaya odaklayacak, ben de nefesime ve ne kadar gergin olduğuma odaklanacaktım. Ve işe yaradı! O çok daha yavaş kullanıyor ve ben de çok daha sakinim. Bu bize çok yardımcı oldu!”  </p>
			<p class="paragraf2">Sıra Scott’taydı. “Oldukça hızlı araba kullandığımı biliyordum ama bu, Carla’yla birlikte olana kadar hiçbir zaman bir sorun olmamıştı. Arabayı bir farkındalık pratiği olarak kullanmak bana çok şey öğretti. Aslında o kadar hızlı araba kullanmayı çok da sevmediğimi fark ettim! Daha yavaş bir şeritten gittiğimde, daha fazla şeyi görüyorum ve daha rahat oluyorum. Ayrıca, arabada müziğin sesini çok yükseltmenin hem dikkat dağıtıcı olduğunu, hem de sinirlerimi gerdiğini fark ettim. Sessizliği sevmeye başladım. Daha huzurlu. Ve kısa süre sonra bebeğimiz de o arabada olacak, o yüzden işleri toparlasam iyi olur.”  </p>
			<p class="paragraf2">Scott bizimle araba kullanma alışkanlığının tarihini anlatarak devam etti. “Trafik öfkesi denen şeyi babamdan öğrendim. Babamla annemin, aynı Carla ve benim gibi nasıl araba konusunda kavgalar ettiğini hatırlıyorum. Sanırım bir çocuk olarak şöyle düşünmüştüm, ‘İşte, trafikte böyle davranırsın; küfür filan edersin.’ Ama çocuğuma bunu öğretmek istemediğime karar verdim ve onun, Carla’yla bu konuda kavga edişimizi görmesini de istemiyorum.”   </p>
			<p class="paragraf2">“Pratik kesinlikle yardımcı oluyor” diye ekledi Scott. “Geçen gün tek başıma araba kullanıyordum ve adamın teki önüme çıktı. Bu tetikleyiciydi. Bütün öfkeli düşüncelerimin uyanışını ve vücudumdaki adrenalini ve gerilimi hissettim. Her şey çok <span class="charoverride7">hızlı</span> oldu. Ama tam da Michelle’in bahsettiği gibi, tepki vermeden önce çok kısa bir an için, boş vermeye, buradaki bütün sorunu bu seferlik atlamaya karar verdim. Bu kızmadığım anlamına gelmiyor, çünkü gerçekten kızmıştım ama bunun duruma bir faydası olmadığını biliyordum. Yolumu kesen adamın umurunda bile değildi, o neredeyse otobana çıkmıştı bile. Öfkeye kapılmak sadece <span class="charoverride7">benim</span> canımı yakacaktı. Bu küçük bir şey, ama gerçekten çok önemli. Çünkü bir sürü küçük şey yapmayı başarırsam, belki de bunlar toplanıp oğluma, benim babamın bana olduğundan daha iyi bir baba olmamı sağlar.”  </p>
			<p class="paragraf2">Küçük şeyler gerçekten de, özellikle aile hayatında çok önemlidir. Myla ve Jon Kabat-Zinn’in, <span class="charoverride7">Everyday Blessings: The Inner Work of Mindful Parenting</span><span class="dip"><a href="#footnote-225-24" id="footnote-225-24-backlink">24</a></span> kitabında yazdıkları gibi: “Sevgi, ekmeği nasıl uzattığımızla, nasıl ‘Günaydın’ dediğimizle ortaya konur...”<span class="dip"><a href="#footnote-225-25" id="footnote-225-25-backlink">25</a></span> Bu küçük şeyler, sadece önemli değildir. Hayatta var olan şey, sadece bu küçük şeylerdir!  </p>
			<p class="paragraf2">Hamilelik sırasında, kendi ebeveynlerimiz gibi ebeveynler olmaktan korkmak, doğumun kendisi kadar büyük bir korku olabilir. Sen de bu korkuya sahipsen farkındalık, daha farklı bir ebeveyn olman için çok önemli olabilir. Hatta farkındalığın, hem küçük hem de büyük, aile içi nesiller boyunca tekrarlanan hatalı davranış kalıplarını ortadan kaldırma konusunda çok gerçek bir potansiyeli vardır.   </p>
			<p class="paragraf2">Bu hoşuna gitse de gitmese de biz ebeveynliği, bize uygulanan ebeveynlik biçiminden öğreniriz. Eğer olduğumuz şeyi görüp buna değer veren ve olabileceğimizin en iyisi olmamız için bizi besleyen, ‘yeterince iyi ebeveynler’<span class="dip"><a href="#footnote-225-26" id="footnote-225-26-backlink">26</a></span> tarafından yetiştirilecek kadar şanslı olduysak, gerçekten çok şanslıyızdır. Fakat birçoğumuz, ebeveynlik hikâyelerimize daha zor bir aile tarihi yüküyle başlarız.   </p>
			<p class="paragraf2">Betsy de bunun bir örneğiydi. Sözleri şöyleydi: “Dayak, taciz dahil, her türlü olumsuzluğun yaşanabildiği bir ailenin içinde büyüdüm. Çok fazla bağırma ve dayak vardı. Şimdi bir yetişkin olarak, sorunun ben olmadığımı anlıyorum; mesele ebeveynlerimin arasındaki şeylerdi. Ama aynı zamanda, farkındalık pratiği yapmıyorsan ailenin, sevdiğin insanların üzerine nasıl bir negatiflik yayabileceğini de fark ettim. Farkındalık pratiği bana işleri farklı biçimde yapma becerisi kazandırıyor. Bu kolay değil ve bazen hâlâ, asla yapmayacağıma yemin ettiğim şeyleri yaparken annemi kopyalıyormuşum gibi hissediyorum. Ama bu çok sık olmuyor ve muhtemelen, farkındalık pratiği yapmasam olacağından çok daha az oluyor. Ve olduğunda da, kendimi affedip tekrar başlamanın bir yolunu buldum.”  </p>
			<p class="solkucuk3">Farkındalık pratiği: aile kökleri üzerine bir konuşma ve dinleme araştırması  </p>
			<p class="paragraf2">Şimdi, Bölüm 6’da korku ve mutluluğu incelemek için kullandığımız biçim olan Konuşma ve Dinleme Araştırması’na dönüyoruz. Çocukluğun ve ailen konusunda keşfedebileceğin şeyler sonsuzdur, bu yüzden partnerinle birlikte, ne zaman ihtiyacınız olursa bu pratiği kullanmaktan çekinmeyin. Bu her ikinizin de, hem içinde büyüdüğünüz ailelerden öğrendiğiniz kalıp ve alışkanlıkları biraz daha net anlamanıza hem de yaratma sürecinde olduğunuz aile için niyetlerinizi netleştirmenize yardımcı olur. Üzeri örtülmüş şeylerin ortaya çıkmasına izin vermek, partnerinle birlikte hayatının geri kalanında sürecek bir diyalogun oluşmasına sebep olarak belki de çocuklarınız, kendiniz ve bir bütün olarak aileniz için daha bilgece ve net kararlar verme konusunda ortak zemin sağlayabilir.  </p>
			<p class="paragraf2">Kültürler arası ya da “karışık” evlilikler konusunda birçok şey söylense de, aslında her aile kültürler arası bir bağdır, çünkü hepimiz farklı bir ailede büyüdük; bu sadece bir derece meselesidir. Partnerinle yetiştiğiniz aileler birbirinden ne kadar farklıysa, ebeveynlik dediğimiz bu sürece birlikte adım atarken üzerine konuşulmamış tahminleri, arzuları ve niyetleri gün ışığına çıkarmanız size o kadar yardımcı olur. Yaratmak istediğiniz aileye ne kadar farkındalık, niyet ve ortak hedeflerle yaklaşırsanız, çocuklarınızın uyumlu bir aile hayatının keyfini çıkarma ve sizin de birlikte ebeveynlik yapmaktan keyif alma şansınız o kadar artar.   </p>
			<p class="paragraf2">İşe, kendini sessizliğe vermek ve nefesine dikkat etmekle başla. Üç dakikalık sessizlik pratiğinin ardından, aşağıdaki araştırmaya başlayın:   </p>
			<p class="paragraf3">  </p>
			<p class="_">Kişi 1: Lütfen bana, sana yapılan ebeveynlik konusunda <span class="charoverride7">takdir ettiğin </span>bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlik konusunda <span class="charoverride7">takdir ettiğin </span>bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlik konusunda <span class="charoverride7">takdir ettiğin </span>bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim.  </p>
			<p class="paragraf3">  </p>
			<p class="paragraf2">Konuşma ve dinleme rollerini değişerek, yukarıdaki diziye hem sen hem de partnerin üç kez cevap verene kadar devam edin. Bitirdiğinizde, gözlerinizi kapatıp üç ya da dört nefes boyunca, isterseniz daha uzun süre tekrar nefese dönün. Var olan düşüncelerin, duyguların ve bedensel hislerin farkına varın. Sonra araştırma sürecine devam edin.   </p>
			<p class="paragraf3">  </p>
			<p class="_">Kişi 1: Lütfen bana, sana yapılan ebeveynlik konusunda <span class="charoverride7">zorlandığın </span>bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlik konusunda <span class="charoverride7">zorlandığın </span>bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlik konusunda <span class="charoverride7">zorlandığın </span>bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim.   </p>
			<p class="paragraf3">  </p>
			<p class="paragraf2">Konuşma ve dinleme rollerini değişerek, yukarıdaki diziye hem sen hem de partnerin üç kez cevap verene kadar devam edin. Bitirdiğinizde, gözlerinizi kapatıp önceki gibi nefese dönün. Var olan düşüncelerin, duyguların ve bedensel hislerin farkına varın. Biraz sessizlikten sonra araştırma sürecine devam edin.   </p>
			<p class="paragraf3">  </p>
			<p class="_">Kişi 1: Lütfen bana, sana yapılan ebeveynlik gibi ebeveynlik etmek istediğin bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlik gibi ebeveynlik etmek istediğin bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlik gibi ebeveynlik etmek istediğin bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim.   </p>
			<p class="paragraf3">  </p>
			<p class="paragraf2">Yine konuşma ve dinleme rollerini değişerek, yukarıdaki diziye hem sen hem de partnerin üç kez cevap verene kadar devam edin. Bitirdiğinizde, gözlerinizi kapatıp üç ya da dört nefes için tekrar nefese dönün. Var olan düşüncelerin, duyguların ve bedensel hislerin farkına varın. Üç dakika sonra araştırma sürecine devam edin.   </p>
			<p class="paragraf3">  </p>
			<p class="_">Kişi 1: Lütfen bana, sana yapılan ebeveynlikten <span class="charoverride7">farklı</span> yapmak istediğin bir şey söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlikten <span class="charoverride7">farklı</span> yapmak istediğin bir şey söyle.  </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, sana yapılan ebeveynlikten <span class="charoverride7">farklı</span> yapmak istediğin bir şey söyle.  </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim.   </p>
			<p class="paragraf3">  </p>
			<p class="paragraf2">Konuşma ve dinleme rollerini değişerek, önceki gibi üç tur sorma ve yanıtlama döngüsüne devam edin. Bitirdiğinizde, gözlerinizi kapatıp üç ya da dört nefes için tekrar nefese dönün. Var olan düşüncelerin, duyguların ve bedensel hislerin farkına varın. Üç dakika sonra araştırma sürecine devam edin.  </p>
			<p class="paragraf3">  </p>
			<p class="_">Kişi 1: Lütfen bana, farkındalık pratiğini, içinde yaşamak ve çocukların geriye baktığında görmesini istediğin bir aile yaratmak için kullanabileceğin bir yol söyle.   </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana, farkındalık pratiğini, içinde yaşamak ve çocukların geriye baktığında görmesini istediğin bir aile yaratmak için kullanabileceğin bir yol söyle.  </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim. (Ara.) Lütfen bana farkındalık pratiğini, içinde yaşamak ve çocukların geriye baktığında görmesini istediğin bir aile yaratmak için kullanabileceğin bir yol söyle.  </p>
			<p class="_">Kişi 2: (Cevap verir.)  </p>
			<p class="_">Kişi 1: Teşekkür ederim.   </p>
			<p class="paragraf3">  </p>
			<p class="paragraf2">Konuşma ve dinleme rollerini değişerek, bir kez daha üç tur sorma ve yanıtlama döngüsüne devam edin. Bitirdiğinizde, gözlerinizi kapatıp üç dakika, belki de daha uzun süre boyunca tekrar nefese dönün. Var olan düşüncelerin, duyguların ve bedensel hislerin farkına varın. Üç dakikalık sessizlikten sonra, bu araştırma pratiğini belki bir kucaklaşmayla ya da bir sonraki bölümde öğreneceğiniz Şefkat pratiğinden bazı satırlarla sonlandırın.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt20.jpeg"/></span>  </p>
			<p class="paragraf2">Konuşma ve Dinleme Araştırması’nın sınıfta öğretilmesinden sonraki hafta Marie ve Tony, pratiğin onlara ne kadar yardımcı olduğunu bizimle paylaştı. Marie şöyle diyordu: “Pratiğin bize yardımcı olduğu konulardan biri, Tony’nin ben konuşurken sözümü kesmeme konusunda daha iyi hale gelmesi. Bu uzun zamandır zorluk yaşadığımız bir konu.”  </p>
			<p class="paragraf2">Tony devam etti. “Bu içgörüyü, bütün gün süren meditasyonda, Konuşma ve Dinleme Araştırması’nı yaparken edindim. Marie konuşurken ben sürekli, söylediği şeyler üzerine tartışmak istediğim şeyleri düşünüyordum. Yani, ya o konuda fikrini değiştirmek ya da endişelenmemesi için işleri düzeltmek istiyordum. Bunu serbest bırakıp sadece orada olarak dinlemek harika bir histi. Konuşmama izin vermeyen, benim sadece dinlememi gerektiren bir biçime sahip olmak, gerçekten çok yapıcıydı. Şimdi yemek masasında sohbet ederken, kendimi ortaya atlayıp konuşmak isterken yakalıyorum ama bunu yerine sadece nefes alıp dinliyorum. Her zaman değil, ama kesinlikle iyiye gidiyorum.” Marie onu onaylayarak gülümsedi.  </p>
			<p class="paragraf2">“Sonra, bu hafta evde konuşma ve dinleme çalışması yaparken Marie’nin sözünü kesme sebeplerimden birinin, beş çocuklu bir ailede büyümüş olmam olduğunu fark ettim. Biz sürekli birbirimizin sözünü keserdik! Aralarında en küçükleri olarak içimde hep, yeterince yüksek sesle konuşmazsam kimsenin var olduğumun bile farkında olmayacağını hissederdim.”  </p>
			<p class="paragraf2">Marie devam etti. “Ben tek çocuğum, bu yüzden hiçbir zaman ilgiyi başka biriyle paylaşmak zorunda kalmadım. Sanırım bunun bizim için böyle büyük bir mesele olmasının sebebi bu.”  </p>
			<p class="paragraf2">Aile tarihlerine bakıldığında Marie ve Tony’nin iletişim tarzları konusunda neden bir çatışma yaşadıklarını anlamak çok zor değil. Geçmişe dair edinilen bu içgörü çok faydalı olsa da, tepkisel kalıbın şimdi ve burada değiştirilmesi gerekir. Ve farkındalık pratiği sana bu konuda yardımcı olabilir. En derinlerine işlemiş alışkanlık ve davranış kalıplarının daha çok farkına varmaya başladığında farkındalık pratiği sana, bunu yapmayı seçersen, onları değiştirmen için bir yol sunar. Bu kolay mıdır? Hayır. Peki mümkün müdür? Kesinlikle.  </p>
			<p class="paragraf2">Hepimizin bir aile tarihi, küçükken başımıza neler geldiğine dair bir hikâyesi ve konu çocuklarımızı yetiştirmek olduğunda zorlanacağımız noktalar vardır. Elbette bazılarımız, diğerlerine göre daha zor bir çocukluk geçirmişizdir ve duygusal tetiklenme mekanizmalarımız ve otomatik kalıplarımızın kökleri çok derinlere uzanabilir. Bu kalıplar, partnerimizin kalıplarıyla sağlıksız bağlantılar kurarsa, gerçekten mutsuzluk kaynağı olabilirler. Değişim ihtiyacı çok iyidir ve bazen değişiklik yapmanın zorluklarının neredeyse aşılmaz olduğunu hissedebiliriz; bunun sebebi, bu acı verici kalıpları olduğumuz kişi sanmamızdır ve bu, aynı şeyleri tekrar tekrar yaşamamıza sebep olabilir.   </p>
			<p class="paragraf2">Davranış biçimlerimizin alışkanlıklardan, koşullanmalardan ve en temeldeki, görülme isteği ya da görülmeme korkusundan kaynaklandığını fark ettiğimizde, farkındalık pratiği, mahrem bir ilişkide kaçınılmaz olan sürtüşmelerden özgürleşmemize yardım edebilir. Tony, Marie’nin sözünü kestiği için kötü biri değildir ve Marie de, sözünün kesilmemesini istediği için kötü biri değildir. Tony ve Marie arasındaki dinamik sadece iki farklı aileden gelen, farklı alışkanlıkları olan ve otomatik pilotta hareket eden iki kişinin yaşayabileceği çok insani bir durumdur. Bu tip alışkanlıkların kökleri çok derinlere inebilse de, onları bir kez farkındalık seviyesine çıkardığımızda değişim mümkündür. Her birimizin kendi içsel yaşamımızın sorumluluğunu üzerimize almamızla, birlikte ve ayrı ayrı öğrenebilir ve büyüyebiliriz. Eski ilişki kalıplarının dışına çıkıp gerçekten istediğimiz gibi bir insan, partner ve ebeveyn olma özgürlüğünü bulabiliriz.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-23-backlink" id="footnote-225-23">23</a><span class="charoverride11">.</span><span class="charoverride9" xml:lang="tr-TR"> Albert Einstein’ın 1950 yılında yazdığı bir mektuptan, Walter Sullivan tarafından alıntılanmıştır. “The Einstein Papers: A Man of Many Parts” </span><span class="charoverride12" xml:lang="tr-TR">New York Times,</span><span class="charoverride9" xml:lang="tr-TR"> 29 Mart 1972</span></p>
				</div>
				<div class="basic-text-frame">
					<p class="dipnot"><a href="#footnote-225-24-backlink" id="footnote-225-24">24</a><span class="charoverride11">.</span><span class="charoverride9" xml:lang="tr-TR"> Günlük Lütuflar: Farkındalıkla Ebeveynlik Yapmak için İçsel Çalışmalar. (ç.n.)</span></p>
				</div>
				<div class="basic-text-frame">
					<p class="dipnot"><a href="#footnote-225-25-backlink" id="footnote-225-25">25</a><span class="charoverride11">.</span><span class="charoverride9" xml:lang="tr-TR"> Myla ve Jon Kabat-Zinn, Everyday Blessings: The Inner Work of Mindful Parenting (New York: Hyperion, 1997), 28</span></p>
				</div>
				<div class="basic-text-frame">
					<p class="dipnot"><a href="#footnote-225-26-backlink" id="footnote-225-26">26</a><span class="charoverride11">.</span><span class="charoverride9" xml:lang="tr-TR"> D. W. Winnicott, “yeterince iyi anne” konseptini geliştiren ünlü İngiliz pediatrist ve psikanalisttir. Bu kavram, Amerikalı çocuk psikoloğu Bruno Bettelheim tarafından </span><span class="charoverride12" xml:lang="tr-TR">A Good Enough Parent</span><span class="charoverride9" xml:lang="tr-TR"> kitabında bir adım daha geliştirilmiştir (New York: Knopf, 1987). Kavram, her gün yapılan ebeveynlik görevinin karmaşık ve zor bir iş olduğundan ve kimsenin, hiçbir zaman “mükemmel ebeveyn” olamayacağından bahseder.</span></p>
				</div>
			</div>
		</div>
	</body>
</html>