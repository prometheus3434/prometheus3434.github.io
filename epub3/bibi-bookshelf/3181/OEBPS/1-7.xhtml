<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-7</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-5" xml:lang="en-GB">5. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt4.jpeg"/></span>  </p>
			<p class="arabaslik_orta1"><span class="charoverride6">Somutlaştırma pratiği   </span></p>
			<p class="arabaslik_orta1"><span class="charoverride6">Beden taraması</span>  </p>
			<p class="paragraf3">  </p>
			<p class="ara"><span class="charoverride10" xml:lang="tr-TR">Açık ve saygılı dikkatimizi, bedensel deneyimimizi oluşturan  </span></p>
			<p class="ara"><span class="charoverride10" xml:lang="tr-TR">hisler üzerine yönlendirebiliriz.   </span></p>
			<p class="ara1">–Jack Kornfield  </p>
			<p class="paragraf3">  </p>
			<p class="paragraf2">Zihin sık sık şu anda ve burada olmaktan uzaklaşsa da, beden bunu yapmaz. Günlük hayatta dikkatini tekrar şu ana çekmek istediğin zamanlarda, bedenindeki birçok hissi, nefesle yaptığın gibi şu ana çapa atmak için kullanabilirsin. Postanedeki sırada ayakta dururken ayak tabanlarının yere uyguladığı baskı, bir fincan çay almak için çaydanlığı kaldırdığında kasılan pazıların, karnındaki, bebeğin hareketlerinin yarattığı yuvarlanmaya benzer hisler, hamileliğin baskın hissi; bu hislerin herhangi birinin farkına varmak seni hemen şu ana döndürebilir. Beden, kişisel, pratik ve derin bir odak olarak sana hizmet eder.   </p>
			<p class="paragraf2">Ve işte şimdi Beden Taraması’na, FODE kursunun ilk iki haftası boyunca uyguladığımız meditasyona geldik. Beden Taraması’nda, dikkatini bütün bedene verirsin; başından ayak parmaklarına kadar sırayla, her bir bölgeyi hissetmeye çalışırsın. Gerekirse daha iyi hissetmek için kaslarını da o an içinde olduğun bedensel hislere yoğun olarak dikkat ederek, yavaş ve sistematik biçimde hareket ettirirsin. Beden Taraması’nı uyguladığında, bedeninin, senin için ve şu anda onu daha çok dolduran bebeğin için yaptıklarına müteşekkir olmanın bir yolunu da keşfedebilirsin.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt6.jpeg"/></span>  </p>
			<p class="paragraf2">“Haydi, şimdi sandalyeleri duvarlara doğru itip birer yoga matı alın ve Beden Taraması pratiğimiz için kendinize zeminin üzerinde bir yer bulun.”   </p>
			<p class="paragraf2">Oda telaşlı hareketlerin ve çekilen sandalyelerin sesiyle doldu.   </p>
			<p class="paragraf2">“Hamileysen, yan yatmak senin için en konforlu pozisyon olabilir. Birkaç yastıkla kendini destekle; belki dizlerinin arasına, karnının ya da başının altına birkaç yastık koyabilirsin. Hamile değilsen ya da hamileliğinin çok ileri bir aşamasındaysan, lütfen sırtüstü yat. Bacaklarını kalça genişliğinde birbirinden ayır, ayakların gevşekçe iki yana düşsün. Belinin etrafında seni sıkan tüm giysileri gevşet ve istersen dizlerinin ya da kasıklarının altına yastık koy. Bedeninin seni en rahat edeceği pozisyona doğru yönlendirmesine izin ver. Bir süre yerde olacağız; o yüzden, üşüyebileceğini düşünüyorsan, lütfen üstünü örtmek için battaniyelerden birini kullan.”  </p>
			<p class="paragraf2">Ben de bir yoga matı ve dizlerimin altına koymak için bir yastık aldım. Önceki hafta sonu bahçede çalışırken sırtımın tutulmasına sebep olmuştum ve o akşam biraz bununla ilgilenmem gerekiyordu. Gözlerimi odanın içinde gezdirerek herkesin yere, partnerinin yanına oturmasını izledim; sonra ışıkları kıstım, matımın üzerine uzandım ve Beden Taraması için talimatları vermeye başladım.  </p>
			<p class="arabaslik_sol">Beden taraması  </p>
			<p class="paragraf2">Benim sana önerim, Beden Taraması için aşağıda verilen talimatları bir ya da iki kez okuduktan sonra yatağının üzerine ya da yere uzanıp taramayı uygulaman. Bu pratikleri partnerinle birlikte öğreniyorsan pratiği kendi başına yapabilecek düzeyde öğrenene kadar birkaç kez talimatları yüksek sesle birbirinize okuyabilirsiniz.   </p>
			<p class="paragraf2">Bunu hamile okuyucular için söylüyorum; Beden Taraması’nın herhangi bir aşamasında bebeğin karnındaki hareketlerinin yarattığı hisler baskın hale gelirse farkındalığının onların üzerine kaymasına izin ver; bir önceki bölümde, Nefes Farkındalığı çalışırken yaptığın gibi, bebeğinden gelen hisler ve nefesin karnındaki hareketleriyle birlikte ol. Bebeğin sakinleştiğinde tekrar Beden Taraması’na geri dön ve bebeğinin hareketleri dikkatini çekmeye başladığında nerede kaldıysan oradan devam et. Uygulama için sesli bir rehber kullanıyorsan, bebeğin sakinleştiğinde dikkatini o an duyduğun talimatlara odaklayarak Beden Taraması uygulamasına geri dön. Bebeğin çok aktifse, pratiğin tamamı Bebekle Bir Olma pratiğine dönüşebilir!  </p>
			<p class="paragraf2">Kendine zeminde rahat bir yer bulduktan sonra, bunu yaptığında kendini rahat hissediyorsan, gözlerinin kapanmasına izin ver. Gözlerini açık tutmayı tercih ediyorsan, dikkatini içeri doğru yönelttiğinde bakışlarının yumuşamasına izin ver. Şimdi dikkatini karnına doğru yönlendirerek, nefes alırken yükselip nefes verirken alçalan karnındaki hisleri, kanındaki bebeğinin varlığını fark et. Nefesini karnında hissetmekte güçlük çekiyorsan, bu hisleri daha çok fark etmene yardımcı olması için birkaç nefesliğine ellerini karnının üstüne koyabilirsin.   </p>
			<p class="paragraf2">Şimdi, farkındalığının bedenini bir bütün olarak kapsamasına izin vererek ağırlığının, zemine değen noktaların üzerinde yarattığı baskıyı fark et. Bedenini tutma işini tamamen ona bırakarak, vücudunun kendisini bütünüyle zemine teslim edip edemediğine bak. Eğer yan yatıyorsan bacaklarının, kalçalarının, göğsünün yan kısmının ve karnının yere değdiği noktaları fark et; kolun, omzun ve başının yan tarafındaki baskıyı hisset. Sırtüstü yatıyorsan, farkındalığını topuklarına, bacaklarının arkalarına, kalçalarına, sırtının üst kısmına ve başının arkasına yönelt.   </p>
			<p class="paragraf2">Ve şimdi hazırsan, farkındalığını karnından yukarı doğru hareket ettirerek nefesinin göğsünde yükselip alçalışını hisset, burun deliklerinden gelen havanın yarattığı hisleri fark et. Dikkatini daha da yukarı doğru kaydır ve farkındalığının başının üstünde, alnındaki saç çizgisinin dört parmak kadar gerisindeki başının tepe kısmında dinlenmesine izin ver. Burası, doğduğunda kafatasındaki yumuşak noktaydı ve bebeğin doğduktan sonra, onun başının bu noktasındaki yumuşak alanı da hissedebileceksin. Başındaki bu noktada bir karıncalanma, basınç ya da serinlik gibi, var olabilecek hisleri fark etmek için kendine izin ver. Hiçbir şey hissetmiyor olabilirsin ve bu da gayet normaldir. Durum buysa, kendine “hiçbir şey hissetmeme” deneyimini yaşama izni ver, ki aslında bu da bir histir.   </p>
			<p class="paragraf2">Ve hazır olduğunda, farkındalığını başının üst kısmının tümüne yayılacak şekilde genişlet. Bir kez daha sahip olabileceğin hisleri fark et; bunlar basınç, atma, gerginlik ya da karıncalanma hisleri olabilir. Şimdi nefes verişlerinden birinde farkındalığının başının sağ tarafına doğru kaymasına izin ver ve onu başından aşağı, kafatasının yanağınla birleştiği noktaya doğru yönlendir. Sağ kulağını ve sağ kulağının etrafında hissediyor olabileceğin deneyimleri farkındalığına dahil et. Sağ tarafının üstüne yatıyorsan, şüphesiz ki sağ kulağının üstünde, başının ağırlığından kaynaklanan bir baskı hissediyorsun.  </p>
			<p class="paragraf2">Şimdi farkındalığını başının arkasına kaydır. Sırtüstü yatıyorsan, başının zemin üzerinde yarattığı baskıyı hisset. Baskının en yoğun olduğu noktayı ve baskı hissinin yavaş yavaş azalıp yok olduğu sınırları fark et. Ve hazır olduğunda, farkındalığını başının sol tarafına doğru kaydırıp daha önce sağ kulakta yaptığın gibi, sol kulağı da sürece dahil et.   </p>
			<p class="paragraf2">Uygulama sırasında zihninin, bedenindeki hislerden uzaklaşıp düşünmeye, plan yapmaya, merak etmeye veya geçmiş ya da gelecek hakkında endişelenmeye başladığında, bunu fark edip yumuşak ve nazik bir tavırla, zihnin uzaklaştığında dikkatini bedeninin hangi bölümünde odaklamakta kaldıysan oraya geri dön. Zihninin uzaklaştığını fark ettiğin her seferinde bu süreci tekrar tekrar uygula.   </p>
			<p class="paragraf2">Şimdi farkındalığını sol şakağına doğru kaydır, yavaşça alnının üzerinde ilerlet ve sağ şakağının üzerinde topla; bunları yaparken, alnında ya da kaşlarının etrafında herhangi bir his, gerginlik ya da sıkışıklık olup olmadığını fark et. Farkındalığını aşağı doğru ilerlet ve gözlerinin etrafındaki hislere çok dikkat et. Sonra yanaklarına doğru ilerle; burada belki de, elmacık kemiklerini, kulaklarının altındaki çene kaslarını, burnunu ve burun deliklerinden giren ve çıkan havayı da hissedebilirsin. Şimdi ağzını fark et; dudaklarındaki ve alt dudağınla üst dudağının birbirine değdiği noktalardaki hislere odaklan. Dikkatinin ağzının içindeki hislere kaymasına izin ver –dilini, dişlerini, yanaklarının nemli ve yumuşak iç kısımlarını hisset– ve bir an burada oyalan. Şimdi dikkatinin ağzının içine doğru kaymasına izin vererek farkındalığını çene kemiğine, sonra da çenene yönelt.   </p>
			<p class="paragraf2">Şimdi yavaşça dikkatini çenenin altına doğru kaydır ve boğazında algıladığın hisleri fark et. Farkındalığını boynunun sağ tarafına doğru kaydır, boynunun arkasından dolaştır ve boynunun sol tarafına gel; burada, nasıl hislere sahip olduğunu deneyimlemek için zaman ayır.  </p>
			<p class="paragraf2">Farkındalığının odağını değiştirmeye devam ederek onu omuzlarının ve sırtının üst kısmına, omuz eklemlerine ve koltuk altları da dahil olacak şekilde omuz eklemlerinin etrafındaki alana kaydır. Şimdi farkındalığını aynı anda iki kolundan aşağı doğru indir ve bu arada kollarının üst kısımlarında, dirseklerinde, kollarının alt kısmında, bileklerinde ve ellerinde nasıl hisler duyduğuna çok dikkat et. Buralardaki karıncalanma, ısınma, serinleme, kaşınma, ağrı, rahatlık, gerilim, kumaşın tenine değme hissi ya da hiçbir şey hissetmeme hissini fark et. Farkındalığının ellerinden yukarı, köprücük kemiklerine ve oradan aşağı, kaburgalarına –göğüs kemiğine, göğüslerine ve kaburgaların arasındaki kaslara– ilerlemesine izin ver. Göğsünün ön kısmını, kaburgalarının yanlarını, sırtının üst ve orta kısmını ve kürek kemiklerini hisset; hepsinin, akciğerlerin havayı içeri alırken genişlediğini ve nefes verirken gevşediğini fark et. Göğüs kafesinin içinde atan kalbinin ve nefesi anbean vücuda dolup sonra onu terk etmeye çağıran diyaframın ritmik hareketini fark et.   </p>
			<p class="paragraf2">Bir yandan vücudunda farkındalığını yönelttiğin parçalardaki hisleri fark ederken, aynı anda Beden Taraması yaparken hissettiğin hiçbir şeyin doğru ya da yanlış olmadığını unutma. Hissettiğin şeyler, gerçek olan tek şeydir. Hiçbir şeyi değiştirmene, hatta gevşemene bile gerek yoktur. Sadece farkında olmak yeterlidir.   </p>
			<p class="paragraf2">Şimdi dikkatini sırtının alt kısmına yönlendir. Orada bir katılık ya da gerilim varsa nefes alıp verirken nefesini o bölgeye yönlendirmenin bunu yumuşatıp yumuşatmadığına bak. Sırtının alt tarafına doğru nefes alıp verdiğinde oradaki gerilim azalıyor mu? Bu mümkündür, ama zorunlu değildir; sadece yeni başlayanların zihninin merakıyla gözlemle ve o an hissettiğin şeyler her neyse onunla birlikte kal. Ve hazır olduğunda, farkındalığını karın bölgesine doğru kaydırarak içinde büyümekte olan bebeğini tamamen idrak etmek için zaman ayır ve karnında deneyimlediğin hisleri keşfet. Ortaya çıkan duygu ya da düşüncelerini fark et. Beden Taraması’nı uyguluyorsan fakat hamile değilsen, sen de kendi karnında deneyimlediğin hisleri ve partnerinin vücudunda büyümekte olan bebekle ilgili ortaya çıkabilecek duygu ve düşünceleri keşfet.  </p>
			<p class="paragraf2">Şimdi farkındalığını leğen kemiği bölgesine yönlendir. Bu alan karnın alt kısmı, kasık kemiği, kalçaların dış kısımları ve bacak kemiklerinin leğen kemiğiyle birleştiği kalça eklemlerinden oluşur. Farkındalığının rektum bölgesine kaymasına izin verip, kalçalarındaki kasların, anal bölgenin, cinsel organların ve kasıklardaki kıvrımların farkına var ve bir an için duraklayarak doğum sürecinde bir bebeğin geçmesine izin verebilecek kadar esnek ve genişleyebilen bu yapıya bir süre dikkat et.   </p>
			<p class="paragraf2">Farkındalığını aşağı kaydırmaya devam ederek üst bacaklarına getir –üst bacaklarının önü, yanları ve arkasını tara– sonra daha da aşağı inerek dizlerinin etrafını, baldır kaslarını, kaval kemiklerini, ayak bileğini oluşturan tüm küçük kemikleri, ayaklarının üstünü, topuklarını, ayak tabanlarını ve ayak parmaklarını tara.   </p>
			<p class="paragraf2">Şimdi farkındalığını ayaklarından başlayarak bütün vücudun boyunca, başına kadar hareket ettir; farkındalık hissini, bütün vücudunu şu an olduğu haliyle içine alacak biçimde genişlet. Eğer hamileysen, vücudunun içinde yeni bir varlığı besleyip onu konuk edişini takdir etmek için bir süre dur. Dikkatinin bir süre bu bütünlük, sessizlik, hareketsizlik ve belki de huzur hissi içinde kalmasına izin ver.   </p>
			<p class="paragraf2">Şimdi dikkatini bir kez daha nefese yönlendirerek nefes alırken yukarı, başına doğru çıkan ve nefes verirken bütün vücuttan geçip ayaklara kadar inen yayını takip et ve bu yumuşak, sarsıcı ve bütün bedeni kapsayan nefes deneyimini yaşa.   </p>
			<p class="paragraf2">Ve hazır olduğunda, farkındalığını yeniden, nefes alırken yükselip nefes verirken alçalan karnına yönlendir. Hamileysen, bir kez daha içindeki bebeğin varlığının farkına var. Birkaç nefesten ve belki de kendini, bu pratiği yapmak için gereken zamanı ayırdığın için takdir ettikten sonra el ve ayak parmaklarını kapatıp açmaya, nazikçe hareket etmeye başla ve eğer kapalıysa, gözlerini aç. Acele etmeden, sırtüstü yatıyorsan kendini yana doğru yuvarla, kollarını kullanarak kendini it ve bir oturma pozisyonuna gel.   </p>
			<p class="arabaslik_sol">Beden taraması: zorluklar ve fırsatlar  </p>
			<p class="paragraf2">Beden Taraması hem çok zor, hem de çok faydalanacağın bir meditasyon olabilir. Beden Taraması’nın temel talimatı, ilk Nefes Farkındalığı meditasyonunda yaptığın gibi, <span class="charoverride7">vücuttaki hisleri fark etmek ve onları tamamen deneyimlemektir</span>. Talimatta sana nefesin, ağzın, akciğerlerin, kalbin, ellerin ya da ayakların hakkında <span class="charoverride7">düşünmen</span> söylenmez. Talimat, onları zihninin gözünde hayal etmen de değildir. Talimat, onları <span class="charoverride7">hissetmendir</span>.   </p>
			<p class="solkucuk">Uyuyakalmak  </p>
			<p class="paragraf2">Beden Taraması’nı uygularken uyuyakalmak, özellikle de başlarda sık görülen bir durumdur. Beden Taraması esnasında hoş bir şekerleme yapmayı sevsen de, farkındalık pratiği uyuyakalmakla değil, <span class="charoverride7">uyanık kalmakla</span> ilgilidir. Beden Taraması esnasında uykunun geldiğini hissediyorsan, bunun üzerinde çalışmanın birkaç yolu vardır. Pratik sırasında gözlerini açık tutmayı, bir sandalyede dik oturmayı ya da yatak yerine yerde uzanmayı deneyebilirsin. Beden Taraması’nı ayakta durarak uygulamayı bile deneyebilirsin! Vücudumuz sıcak olduğunda uykumuzun gelmesi daha kolaydır; bu yüzden uygulama sırasında sürekli uyuyakalıyorsan daha ince şeyler giymek ya da odanın ısısının normal ya da hafif serin olmasını sağlamak da düşünebileceğin diğer şeyler arasındadır. Ayrıca, saati değiştirmeyi de düşünebilirsin. Pratiği akşamları uyguluyorsan, belki de zihnin taze ve açık olduğu sabah saatlerine kaydırman daha iyi bir fikirdir.   </p>
			<p class="paragraf2">Beden Taraması sırasında sürekli uyuyakalıyorsan kendine sorman gereken sorulardan biri de şudur: Yeterince uyuyor muyum? Beden Taraması, aslında ne kadar yorgun olduğunu fark etmene de yardım edebilir. Günümüzde birçoğumuz gibi yeterince uyumadığından şüpheleniyorsan, en akıllıca ve nazik strateji, yorgunluğunu kabul edip uyumak olabilir. Bu şekerlemenin tadını çıkar. Sonra, uyandığında Beden Taraması’nı uygula.   </p>
			<p class="paragraf2">Hayatında uyku konusunda verdiğin kararları yeniden değerlendirmek, önemli bir kişisel özen göstergesidir. Araştırmalar her gece altı saat ya da daha az uyuyan veya hamileliğin son döneminde çok bölünen bir uyku düzeninse sahip olan kadınların, doğumdan önce daha çok uyuyan ve uykuları bölünmeyen kadınlara göre gözle görülür biçimde daha uzun doğum süreçleri yaşadığını ve sezaryenle doğum ihtimallerinin daha yüksek olduğunu söylüyor.<span class="dip"><a href="#footnote-225-8" id="footnote-225-8-backlink">8</a></span> Yeterince uyumamak kesinlikle günlük hayattaki stres hislerini artırır ve genel sağlığımız ve iyiliğimiz için de tercih edilen bir şey değildir.   </p>
			<p class="paragraf2">Bu konudaki iyi haber, Beden Taraması’nın aslında bir beden farkındalığı pratiği olsa da, uykuya dalmak için bir araç olarak da kullanılabilmesidir. Hamile kadınlar sık sık, gece tuvalete gitmek için kalktıktan sonra yeniden uykuya dalma yöntemi olarak bunu kullandıklarını söylüyorlar. Daha sonra acı pratiği bölümünde okuyacağın gibi, bazıları onu doğumda da kullanıyor ve yeni ebeveynler sık sık, bebek doğduktan sonraki uykusuz aylarda Beden Taraması’na ne kadar müteşekkir olduklarını belirtiyor ve onu, gün içinde kestirmeye vakitleri olmadığında dinlenmek için, geceleri de emzirdikten ya da ağlayan bebeklerini rahatlattıktan sonra yeniden uykuya dalmak için kullandıklarını söylüyorlar.   </p>
			<p class="paragraf2">Beden Taraması’nı uykuya dalmak için kullanmanın bir sakıncası olmasa da, Beden Taraması’nı ilk öğrendiğinde, pratiğin ardındaki niyetin, hayatında daha uyanık ve o anda olmayı öğrenmen olduğunu hatırla. Bütün mesele, uygularken <span class="charoverride7">niyeti</span> konusunda net olmandır: bu, Beden Taraması’nı beceriyle kullanman için zemin hazırlar.   </p>
			<p class="solkucuk">Bir farkındalık anı; tekrar tekrar  </p>
			<p class="paragraf8">Zihnin, Nefes Farkındalığı ya da diğer meditasyonları uygularken olduğu gibi, Beden Taraması’nı uygularken de odağından uzaklaşma eğilimi vardır. Unutma ki Beden Taraması’nı uygularken zihnimizin uzaklaştığını fark ettiğimiz her an, yaşadığımız bir <span class="charoverride7">farkındalık anıdır</span>; bu anlarda uyanıp dikkatimizin nereye yöneldiğini fark ederiz. Bu geçen bölümde konuştuğumuz, dikkatimizi nereye yönlendireceğimiz ve zihnimizi nasıl kullanmak istediğimize <span class="charoverride7">karar vermeyi </span>çalışabileceğimiz andır. Öncü psikolog William James’in söylediği gibi, “Deneyimim, yaşamayı kabul ettiğim şeydir. Ancak farkına vardığım anlarda zihnimi şekillendirebilirim.”  </p>
			<p class="paragraf2">Bu yüzden Beden Taraması’nı uygularken zihninin uzaklaştığını fark ettiğinde yumuşak ve nazik bir tavırla dikkatini yeniden incelemekte olduğun vücudundaki hislere yönlendirmeyi seç. Bu seçim, dikkatini yönelttiğin noktada tutman kadar önemlidir. Aslında, pratiğin özü de <span class="charoverride7">budur</span>.  </p>
			<p class="solkucuk">Beden taraması ve rahatlama  </p>
			<p class="paragraf2"> Beden Taraması’nda üzerine çalıştığımız şey, şu anda bedenimizde duyduğumuz hisleri kullanarak, ne olursa olsun o anki deneyimimizle <span class="charoverride7">birlikte olmak</span> için zihnin konsantre olma, sabitlenme ve dikkati odaklama becerilerini kullanmamızdır. Beden Taraması esnasında genellikle bir rahatlama oluşsa da, bu rahatlama sakin ve odaklanmış bir zihnin sonucudur. Beden Taraması, bazı doğum sınıflarında öğretilen ileri gevşeme egzersizleriyle karıştırılmamalıdır. Beden Taraması’nı uygularken <span class="charoverride7">hiçbir şey yapmaya çalışmadığımızı</span> hatırlamak önemlidir, rahatlamaya bile çalışmayız. Çabasızlık tavrını benimsemiş halde, şu an olduğumuz yerden başka bir yerde olmayı ya da deneyimimizi değiştirmeyi denemeyiz.   </p>
			<p class="solkucuk">Nefes ve beden taraması  </p>
			<p class="paragraf2">Elbette, Beden Taraması’nı uygularken de hâlâ nefes alırsın. Fakat talimatlar özel olarak nefes hissine odaklanmanı söylemediği sürece nefesinin, farkındalığının geri planında kalmasına ve bedeninin odaklandığın parçasındaki hislerin öne çıkmasına izin ver. Bu doğru olsa da, bazı insanlar Beden Taraması yaparken nefesi birkaç farklı yolla kullanmayı faydalı bulur. Bu yolların ikisi, “nefesi odaklandığı organa göndermek” ve nefesi geri yani “serbest bırakmak”tır.  </p>
			<p class="paragraf2">Nefesi odaklandığı organa göndermek<span class="charoverride7">: </span>Dikkatini vücudunun hangi parçasına odakladıysan oraya doğru nefes almak ve nefesini oradan vermekle ilgili denemeler yap. Nefesin burnundan girip akciğerlere, oradan da vücudunun odaklanmış olduğun parçasına doğru yolculuk ettiğini ve sonra o bölümden tekrar akciğerlerine dönüp burnundan dışarı çıktığını hayal etmek buna yardımcı olabilir. Bu Beden Taraması esnasında vücuttaki acı ya da gerilimlerle çalışman için iyi bir yol olabilir. Bazı kadınlar doğum sırasında acıyla baş etmek için nefesi bu şekilde kullanır ve genellikle bunu oldukça etkili bulur.  </p>
			<p class="paragraf2"><span class="charoverride7">Serbest bırakmak: </span>Bazı insanlar nefes alırken bir vücut parçasına odaklanmanın ve nefes verirken dikkatini vücudunun bir sonraki parçasına kaydırmanın onlara yardımcı olduğunu söyler. Dikkat ve nefesi bu şekilde koordine etmek, o anda serbest bırakma sürecine daha büyük bir farkındalıkla yaklaşmana yardımcı olabilir. Örneğin, dikkatini omurganın alt kısmına odakladığında, nefesini, farkındalıkla ve bilinçli olarak omurganın alt kısmına doğru gönderip göndermediğini kontrol et ve sonra, nefes verirken bilinçli olarak omurganın alt kısmını serbest bırak ve dikkatini karın bölgesine kaydır. Bu yaklaşımla çeşitli denemeler yap. Doğum sırasında bu çok işine yarayabilir.   </p>
			<p class="solkucuk3">Beden taraması esnasında acı verici ya da hoş olmayan hisler  </p>
			<p class="paragraf2">Beden Taraması sırasında genellikle derin rahatlama ve huzur anları deneyimlesek de, bazen acı ya da rahatsızlıkla da karşılaşabiliriz. Acı duymak istememek tamamen doğal olsa da, Beden Taraması esnasında bunu deneyimlemek bize, <span class="charoverride7">vücuttaki rahatsızlıkla birlikte kalma kapasitemizi artırma</span> konusunda bir fırsat verir. Elbette bu, doğumdaki yoğun hislere karşı iyi bir hazırlıktır.   </p>
			<p class="paragraf2">Beden Taraması sırasında rahatsızlık hissi yükselirse, bununla baş etmenin birçok yolu vardır. Rahatsızlık katlanılabilir düzeydeyse, ki genellikle öyledir, farkındalığını doğrudan bu hissin üzerine odaklamayı deneyebilirsin. Açık bir merak hissiyle, farkındalığının ışığının hoşlanmadığın hislerin üzerinde parlamasına izin ver ve aslında senin için orada olan hisleri keşfet ve incele. Genellikle odaklanmış farkındalığımızı doğrudan hislere yönelttiğimizde, onların tek ve sabit şeyler olmadıklarını, aslında hiç durmadan, anbean değişen birçok farklı hissin birleşimi olduklarını görürüz. Bu, doğum kasılmaları için de kesinlikle geçerlidir.  </p>
			<p class="paragraf2">Beden Taraması esnasında rahatsızlık üzerine çalışırken, nefesi daha önce anlattığım gibi kullanıp kullanmadığın üzerinde düşün. Belki de bu uygulamalardan biri sana, bu hislerle birlikte kalıp onlar üzerinde çalışmanı sağlama konusunda yardımcı olur. Fakat rahatsızlık ya da acı hissi çok yoğunlaşırsa yapabileceğin en akıllıca şey, acının azalması ya da geçmesi için vücudunu biraz hareket ettirmen olacaktır. Her an senin için en doğru olan şeyi sadece sen bilebilirsin. Kendine şunu sorabilirsin: “Sadece bir nefes boyunca bu hisle birlikte kalabilir miyim? Ve sonra, sadece bu nefes boyunca? Ve sonra, bu nefes boyunca?” Çünkü doğumda, yapman gereken (daha doğrusu, yapmaman gereken) tek şey budur: anbean, tek tek, her nefesle zihin-bedeninden geçen doğum sürecinin yoğun hisleriyle birlikte kalmak.   </p>
			<p class="paragraf2">Beden Taraması sırasında rahatsızlığını azaltmak için hareket etmeye karar verirsen, hareket etmeden önce, hareket etme <span class="charoverride7">niyetinin</span> farkına varıp varamadığını kontrol et. Sonra yavaşça ve farkındalıkla hareket et ve dikkatle, hoş olmayan hissin nasıl değiştiğini izle. Bu şekilde, rahatsızlık ya da acı hissine, bu duyguları hissederken bile korku ya da gerilimle otomatik olarak <span class="charoverride7">reaksiyon vermek</span> yerine farkındalıkla <span class="charoverride7">cevap vermiş</span> olursun. Beden Taraması’nı uygularken acı ya da rahatsızlığı bastırmaz, orada değillermiş gibi davranmayız. Bunun yerine daha çok, onlarla başka bir ilişki kurmanın yolunu buluruz. Acımızı, rahatsızlığımızı ya da gerginliğimizi bilinçli bir farkındalık ve nezaketle tutabildiğimizde, olan her neyse onunla birlikte olmayı öğreniriz. Ve en büyük farkı yaratan şey budur.   </p>
			<p class="solkucuk">Bir kaşıntının güzelliği  </p>
			<p class="paragraf2">Kuşkusuz ki acı, Beden Taraması sırasında karşılaşabileceğimiz tek hoş olmayan duygu değildir. Bunlardan biri de kaşıntıdır. Bazen, kaşınma hissini <span class="charoverride7">düşünmek</span> bile, bu hissin uyanmasına sebep olabilir. Şu anda, bu kelimeleri okurken vücudunun herhangi bir yerinde –yüzünde, ellerinde, kollarında ya da boynunda– kaşınan herhangi bir yer var mı? Varsa, şu an dikkatini bu hissin üzerine yoğunlaştırmayı, onunla birlikte nefes almayı ve onu olduğu gibi bırakmayı deneyebilir misin?  </p>
			<p class="paragraf2">Doğum kasılmalarına –vücutta bir anda beliren, bir zirveye doğru yükselen ve bir dalga gibi geçip giden, hiç hoş olmayan duygulardır– benzeyen hisleri bulmak epeyce zor olduğu için normal bir kaşınma hissi, doğuma hazırlanmak için harika bir öğretmendir. Bir kaşıntıya çok dikkatli bakarsan, beklenmediği anlarda yükseldiğini, kaynağı belli değilmiş gibi göründüğünü, zaman içinde yoğunluğunu artırdığını ve bir zirveye ulaştığını görürsün. Çoğumuz, bu son aşamada kaşınırız. Bunda yanlış olan hiçbir şey yoktur; hayatımızın çok uzun bir döneminde, kaşınma hissine otomatik olarak tepki veririz.   </p>
			<p class="paragraf2">Fakat doğuma hazırlanmak için farkındalık konusunda, hoş olmayan ve acı verici şeylerle bile, onları değiştirmeden birlikte kalmak üzere eğitim alırken, başka bir seçeneğimiz daha vardır. Pratiğin sakinliği ve sessizliğinde, bir kaşıntının varlığını elimizden geldiğince, tepki vermeden ve kaşınan yeri kaşımadan ve ovalamadan, sadece fark edebiliriz. Bunu yapabilirsek, çok ilginç bir şeyi de keşfedebiliriz; bu çoğu insanın bilmediği bir şeydir. Kaşıntı hissi yükselirken sadece durup onunla birlikte nefes alabilir ve hissin yoğunluğu artarken sadece nefes almaya devam edebilirsek, <span class="charoverride7">kaşınma hissi kendi başına yok olur.</span> Aynı bir doğum sancısı gibi, bir kaşıntı da aniden belirir, bir zirveye ulaşır ve sonra azalarak yok olur. Meditasyon sırasında kaşınan bir yerini kaşımamak, doğum sancıları için çok iyi bir çalışmadır.   </p>
			<p class="paragraf2">“Acıyla Kalmak İçin Farkındalık Çalışmaları” adlı Bölüm 7’de öğreneceğin üzere, doğumun yoğun hisleriyle başa çıkmak için farkındalığı kullanabileceğin birçok seçenek vardır. Niyetine ve doğumunun koşullarına bağlı olarak ihtiyacın olan şeyler sadece farkındalık pratiğin ve destekleyici bir doğum ortamı olabilir. Belki de bir noktada, doğumun yarattığı hislere ağrı kesici ya da epidural kullanarak tepki vermeyi seçersin. O anda kendin ve bebeğin için en doğru kararın ne olduğunu sadece sen bileceksin. Farkındalıkla yaşamak genellikle “orta yol” olarak adlandırılır ve fiziksel acı içeren, yoğun ve zorlayıcı bir deneyimin içinde, o anda ve orada kalmak, değer verilmesi ve geliştirilmesi gereken bir özelliktir.  </p>
			<p class="paragraf2">Bu yüzden, pratik yaparız.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-8-backlink" id="footnote-225-8">8</a><span class="charoverride11">.</span><span class="charoverride9" xml:lang="tr-TR"> Kathryn Lee, “S</span><span class="charoverride12" xml:lang="tr-TR">leep in Late Pregnancy Predicts Length of Labor and Type of Delivery</span><span class="charoverride9" xml:lang="tr-TR">”, American Journal of Obstetrics and Gynecology 191, no. 6 (December 2004): 2041-46</span></p>
				</div>
			</div>
		</div>
	</body>
</html>