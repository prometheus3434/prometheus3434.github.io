<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-25</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-19" xml:lang="en-GB">19. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt18.jpeg"/></span>  </p>
			<p class="arabaslik_orta"><span class="charoverride6">Sonlar ve başlangıçlar Son ders</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Başlangıç olarak adlandırdığımız şey genellikle sondur. Ve bir şeyi   </span></p>
			<p class="ara"><span class="charoverride10" xml:lang="tr-TR">sonlandırmak, bir şeyi başlatmaktır. Son, başladığımız yerdir.   </span></p>
			<p class="ara1">–T. S. Elliot  </p>
			<p class="paragraf3">  </p>
			<p class="paragraf2"> Gördüğün gibi, bu kitabın okuyabileceğin çok fazla sayfası kalmadı. Sona yaklaşıyoruz ve ben, okuduklarından bazılarının sana bir şeyler söylediğini ve düzenli bir farkındalık meditasyonu pratiğine başlama (ya da geri dönme) konusunda motive ettiğini umuyorum. Sen bu kitabı okurken pratiğin tohumları içine atılmış olsa da, bu becerilerin köklenmesini ve derinlik kazanmasını sağlayacak şey, senin pratiğin kendisi konusunda deneyim kazanmandır. T.S. Elliot’ın sözlerine kulak verirsek, bu kitabın sonuna gelmek aynı zamanda bir başlangıç olabilir; artık bu pratiği kendi pratiğin haline getirebilir, doğum deneyimin ve umarım ki sonrasındaki hayatın boyunca bu pratiğe devam edebilirsin.   </p>
			<p class="paragraf2">Üzerine yazdıklarımı okuduğun formal FODE kursu da sona eriyordu. Bu son dersimizde, bebek bekleyen ebeveynlerin, içinde biraz üzüntü de olan bir şaşkınlıkla, dokuz haftalık birlikteliğimizin bittiğine inanmakta güçlük çektiklerini ifade etmeleri beklenmedik bir durum değildir. Bu öğrenme yolculuğu boyunca insanlar arasında bağlar kurulur ve artık birlikte geçirdiğimiz zamana bir özen ve neşeli bir espri anlayışı hâkimdir. Katrina’nın köpeği Pepper’ın, sanki “tek çocuk” olduğu günlerin artık sayılı olduğunu biliyormuş gibi, daha dikkatli ve sevgi dolu bir yaratığa dönüştüğünü duyduğumuzda hep birlikte güldük. Cindy’nin sevgili büyükannesinin hastaneye yatırıldığını ve büyük ihtimalle torununun çocuğunun doğumunu göremeyeceğini duyduğumuzda, Cindy ve Joe’yla birlikte üzüldük. Lydia bize farkındalık pratiğinin, partnerinin ebeveynleriyle ilişkisinde nasıl bir kırılma yaşamasına yardımcı olduğunu anlattığında onun için mutlu olduk ve doktorları geçen hafta bebeği döndüremediği için umdukları gibi minimum ilaç ve teknolojiyle doğum yapmak yerine muhtemelen bir sezaryen doğum yapacak olan Shauna ve Todd’un hayal kırıklığını biz de hissettik. Bebek bekleyen bu çiftler, hayatlarındaki koşullar ne olursa olsun birlikte, hayatlarında daha uyanık ve şu anda, burada olma niyetiyle derin, kolektif bir öğrenme deneyimini paylaştılar. Kısaca, birbirlerine bağlandıklarını hissettiler.   </p>
			<p class="paragraf2">O akşam sandalyeleri biraz farklı dizmiştim. Kendi sandalyemi kenara çekmiş, öğretmen sandalyesinin durduğu noktaya dört sandalye birden koymuştum çünkü daha önce FODE kursuna katılmış iki çift ve bebekleri aramızda olacaktı. Bu akşamki farkındalık öğretmenlerimiz, bu iki çift ve bebekleri olacaktı.   </p>
			<p class="paragraf2">Konuklarımız gelmeden önce bir süre sessizce oturduk. Bu akşam benim meditasyon talimatlarım olmadan pratik yaptık çünkü artık herkes kendi başına pratik yapmayı öğrenmişti. Ne bir giysi sesi ne de sandalye gıcırtısı duyuluyordu ve bu derin sessizlik, buradaki tüm ebeveynlerin, birlikte geçirdiğimiz haftalar boyunca sahip oldukları niyet, adanma ve çabanın bir göstergesiydi. Kendimi, kalbimi şükran ve neşeyle açarken buldum.  </p>
			<p class="paragraf2">Kapıyı aralık bırakmıştım ve oturumumuzun sonuna doğru, öğretmenlerimizin geldiğine dair göz ardı edilemez bir sinyal olan, başka hiçbir şeyle karıştırılamayacak bebek seslerini duymaya başladık. Pratiği bitirmek için çanları çaldım ve herkes gözlerini açtı. Yeni doğan oğulları Luke’la Judy ve Marc ile Amanda, David ve bebekleri Stella, dairenin ucunda toplanmışlardı. Onlara gelip öğretmen sandalyelerine oturmalarını söyledim. Stella biraz huysuzlanıyordu ve Amanda emzirme sutyeninin kopçasını açmak için tişörtüne uzanırken David onu üzerindeki anakucağından çıkardı. David, “Üzgünüm küçük kız, bende bunun için doğru malzeme yok” diyerek kızını Amanda’ya uzattı.   </p>
			<p class="paragraf2">“Umarım biz konuşurken bebeği emzirmem kimseyi rahatsız etmez” dedi Amanda rahat bir tavırla.  </p>
			<p class="paragraf2">“Sen rahatsız olmazsan, biz de olmayız” diye yanıtladım.   </p>
			<p class="paragraf2">“Ben rahatsız olmam. Stella doğduğundan beri tamamen kaybettiğim şeylerden biri de utanma duygusu. Yani, doğum yaptıktan sonra, insan neden utanabilir ki?” Amanda güldü, biz de ona katıldık.   </p>
			<p class="paragraf2">Öğretmenlerimizi sınıfa tanıtım ve onlardan, kendi doğum deneyimleri ve farkındalık pratiklerinden bahsetmelerini istedim. Ama onlar bunu yapmadan önce, ben sınıfa birkaç şey söyledim.  </p>
			<p class="paragraf2">“Bu bebeklerin doğum hikâyelerini dinlerken, sizi Judy, Marc, Amanda ve David’i farkındalıkla dinlemeye, yani dinlerken elinizden geldiğince düşünce ve duygularınızın farkında olmaya davet ediyorum. Unutmayın ki bu doğum hikâyeleri kendine özgü ve sizinki bundan farklı olacak: daha iyi ya da daha kötü değil; sadece farklı. Bu yüzden, dinlerken zihninizin neler söylediğini izleyin. Kendinizi, ‘Umarım benim de başıma bu gelir’ ya da ‘Umarım benim başıma bu <span class="charoverride7">gelmez’</span> ya da ‘Bunu <span class="charoverride7">asla</span> yapmam’ diye düşünürken duyuyor musunuz? Umut ve korku, yapışmak ve istememek, yargılamak ve kıyaslamak: acı çekmek için gerekli malzemeler, her an ortaya çıkmaya hazırdır. Dinlerken, Judy ve Marc ile Amanda ve David’in farkındalık pratiklerini nasıl kullandığına ve bundan –hem onların, hem de sizin– neler öğrenebileceğine dikkat edin.”  </p>
			<p class="paragraf2">Beklenti ve davetkâr bir tavırla dört öğretmenimize döndüm. Amanda, “Judy, ben hâlâ Stella’yı emziriyorum. Konuşmaya sen başlasana” dedi. Judy konuşmaya başladı.  </p>
			<p class="paragraf2">“Şey, sanırım öncelikle size Luke’un benim üçüncü bebeğim olduğunu söylemeliyim. Yani bana rehberlik edebilecek bazı geçmiş deneyimlere sahiptim. Ayrıca belki de size, bir kadın doğum uzmanı olduğumu da söylemeliyim; yani yeni başlayanların zihninde kalma ve ‘bildiğim’ her şeyin önüme her türlü korkuyu çıkarmasına engel olma konusunda epeyce fazla çalışmam gerekti.”  </p>
			<p class="paragraf2">“Doğumla sonuçlanacağı belli olan haftanın başında, daha önce yaptığım gibi, çok fazla gerildim ve benim ya da Luke’un başına, olabilecek en kötü şeylerin geleceğini düşünmeye başladım. Hatta Marc’a, büyük bir ciddiyetle ölürsem organlarımın bağışlanmasını istediğimi hatırlatmaya kadar gittim.” Judy güldü. “Pratiğim o dönemde bana çok yardımcı oldu; tüm korkuların yükselmesini izledim ve onların kafasını okşadım.”  </p>
			<p class="paragraf2">“Gerçekleşen doğum, oldukça kolay ve hızlıydı. Sabah saat üçte kulaçlar atarak yüzüyordum ve bundan dört saat sonra Luke’u kollarıma aldım! Yüzdükten sonra kasılmaları hissetmeye başladım ve Marc’ı arayıp eve gelmesini söyledim. Eve geri gönderilebilme ihtimalim olduğunu bilsem de, hastaneye geç gitmektense –hastane, arabayla bir saat uzağımızdaydı– erken gitmeyi tercih ediyordum. Daha önceki iki doğumumda, araba yolculuğunda bazı ciddi doğum sancıları çekmiştim ve bu kez başıma bunun gelmesini istemiyordum.”  </p>
			<p class="paragraf8">“Marc’ın annesi yaklaşık bir buçuk kilometre uzağımızda yaşadığı için hemen gelip kızlarımızı –Clare dört, Vivian iki yaşında– kendi evine götürdü. Marc ve ben saat beş buçuk civarında arabaya bindik. Ben kızları hazırlayıp onlara veda etmekle o kadar meşguldüm ki, arabaya binene kadar acı konusunda farkındalık pratiğimi kullanmaya başlamadım. Önce kasılmalar boyunca nefesleri saydım; nefes alırken bir, nefes verirken iki. Bu bana gerçekten çok yardımcı oldu çünkü yirmiye ulaştığımda kasılmanın geçmiş olacağını biliyordum ve bir kasılma yaklaşık on tam nefese denk geliyordu. Her iki kasılma arasında Beden Taraması yaptım ve o zaman boyunca kendimi bu kadar rahat hissedebildiğim için çok şaşırdığımı hatırlıyorum. Sonunda, her şey daha da yoğunlaştığında, doğrudan acıya odaklandım; gerçek acının yarattığı, özellikle de pelvisimin alt kısmındaki yanmayı fark ettim. Bu oldukça ilginç, çünkü derste bu tekniği çalışırken hiç hoşlanmamıştım; bana hep, yaşadığım hissi daha da yoğunlaştırıyormuş gibi geliyordu fakat bu kez, hissettiğim tek şeyin bu yanma olduğunu kabul etmeme ve birçok başka, farklı ve daha korkutucu hissi duymamama yardımcı oldu.”  </p>
			<p class="paragraf2">“Hastaneye gittiğimizde ebe, ki harika biriydi, beni muayene etti ve sekiz santim açıldığını söyledi. Çok şaşırmış ve çok rahatlamıştım! Beni yaklaşık yirmi dakikalığına fetal montöre bağladılar –Luke gayet iyi görünüyordu– ve tam monitörü çözerlerken, itme ihtiyacını duymaya başladım. Zamanlama mükemmeldi çünkü bu hastanede suda doğum yapılıyordu ve ben mümkün olduğunca çabuk küvete girmek istiyordum. Küveti çabucak doldurdular ve ben de doğum için tam zamanında içine girdim. Tanrısal bir zamanlamaydı!”  </p>
			<p class="paragraf2">“Daha önce iki doğum yapmış olduğum için, kasılmaların farkında olma safhasından doğumun aktif olarak ittiğin kısmına geçiş için biraz niyet ve koordinasyona ihtiyaç duydum. Acıdan korktuğum için kendimi tutmaya eğilimli olduğumu biliyordum ama bu kez hemen farkındalıkla kaka yapma pratiğimi hatırladım ve bu gerçekten de itmemi doğrudan hale getirmeme çok yardım etti. Küvetin içinde olduğum için çömelmiş haldeydim ve bu sayede Luke’un kafasını içimden kendi elimde çıkarabildim. Bu gerçekten inanılmazdı; kendi bebeğimin başını dışarı çıkarıyordum; aynı anda hem itiyor, hem de içeriden ve dışarıdan, tam olarak ne kadar itersem ve çekersem yırtık oluşmamasını sağlayacağımı biliyordum. Bu, baş dünyaya gelirken hissettiğin o en son, en yoğun yanma hisleri boyunca şu anda kalmak için harika bir yoldu.”  </p>
			<p class="paragraf2">“Luke gerçekten çok hızlı dünyaya geldi. Ben şanslıyım çünkü bebeklerim küçük oluyor ve küçük bebekler kesinlikle daha kolay dışarı çıkıyor. Luke üç kilo iki yüz gram doğdu ki bu benim için büyüktü; kızların ikisi de iki kilo dokuz yüz gram doğmuştu. Sıcak küvetin içinde uzun zaman onunla birlikte oturdum ve sadece ona ve doğum mucizesinin muhteşemliğine şaşkınlıkla baktım. Ve şunu söylemek zorundayım ki, üçüncü seferinde her şey çok daha kolay oluyor; doğum da, emzirmek de. Yani, bu işleri nasıl yapman gerektiğini öğreniyorsun.”  </p>
			<p class="paragraf2">“Ve Marc da çok inanılmazdı; tüm süreç boyunca yanımda sağlam bir kaya gibiydi ve sahip olabileceğim en iyi doğum partneri oydu.” Judy Marc’a dönüp ona kocaman, sevgi dolu bir gülümsemeyle baktı.   </p>
			<p class="paragraf2">“Şey, onu bilemem” dedi Marc hafifçe kızararak. “O zaten kendi başına oldukça iyiydi. Ben de sadece orada olmak ve Judy ne diyorsa onu yapmak için pratiğimi kullandım ki açıkçası benden sadece fotoğraf çekmemi istedi; hatta bunu yapmam konusunda oldukça ısrarcı davrandı çünkü bundan önceki kızımız o kadar çabuk gelmişti ki fotoğraf çekecek vaktimiz olmamıştı. Doğum anında, geriye kalan her şeyin nasıl önemsizleştiğini görmek çok inanılmazdı.”  </p>
			<p class="paragraf2">“Bize deneyimlerinizi anlattığınız için teşekkür ederiz. Peki sizin deneyimleriniz nasıldı?” dedim Amanda ve David’e dönerek. “Doğum sizin için nasıldı?”  </p>
			<p class="paragraf2">“Şey, benim deneyimim Judy’ninkinden oldukça farklıydı” diyerek söze başladı Amanda. “Grubumuza gelen e-postalarda, onun doğum deneyimini okuyup işlerin giderek kolaylaştığını duymanın harika olduğunu düşündüğümü hatırlıyorum çünkü biz de kesinlikle bir bebek daha istiyoruz. Doğumum, hayal ettiğimden tamamen başka biçimde gerçekleşti ama ikimiz için de bu hiç sorun değildi. Evde otuz altı saat boyunca, bir başlayıp bir duran doğum sancısı çektim ve çok az uyudum. O süre boyunca beni merkezimde tutma, köklenmemi ve acı üzerinde çalışmamı sağlama konusunda farkındalık pratiğim çok işe yaradı. David gerçekten yanımdaydı ve doğum koçum da harikaydı. Bu iki kişinin sadece benim için orada olmasını çok sevdim. Bu benim için çok yeni bir deneyimdi, kendimi çok ilgi görmüş hissettim.”  </p>
			<p class="paragraf2">“Kasılmalar sonunda güçlenip düzenli hale geldiğinde hastaneye gittik ve beni muayene ettiklerinde sadece üç santim açılmıştım. Bu büyük bir duygusal terslikti; o kadar zamandan sonra sadece bu kadar yol almış olduğum için gerçekten hayal kırıklığına uğramıştım. Ama kendime, her nefesle birlikte ilerlemeyi hatırlatıp durdum ve bu bana çok yardımcı oldu. Judy gibi ben de nefeslerimi saymayı denedim ama bu benim için, nefesi karnımda hissetmek kadar çok işe yaramadı. Ayrıca, senin bize kasılmalar arasındaki zevk dalgalarını anlattığın akşam beyaz tahtaya çizdiğin dalga-kasılma diyagramını da gözümün önüne getirdim. Sanırım bu aralardaki anlarda kalabilmemi ve sürecin içindeki gerçek huzur anlarını deneyimleyebilmemi sağlayan şey oldu.”  </p>
			<p class="paragraf2">“Kasılmalar gerçekten çok güçlendiğinde kendi kendime tekrar tekrar, ‘dönüştürücü acı, dönüştürücü acı’ dedim. Derste sen dönüştürücü acı hakkında konuşurken bu kavramdan çok etkilendiğimi hatırlıyordum ve doğum başladığında, senin sözlerini duydum. Bu acının beni bir anne olarak yeni yaşamıma taşıdığını biliyordum.”  </p>
			<p class="paragraf2">“Bundan yaklaşık altı saat sonra, duşa girip çıkmış, ayakta durmuş, iki yana sallanmış, bir sandalyenin üzerine eğilmiş, yatakta Çocuk Duruşu’nu uygulamış, bir sürü ses çıkarmış, doğum koçu ve David tarafından masaj yapılmıştım ve açılma hâlâ sadece dört santim olmuştu. O noktada, doktor içeri geldi. Harika biriydi. Yatağın üstüne oturdu ve seçeneklerim üzerine konuştuk. Doktorum, bana yardımcı olması için biraz Pitocin’e ihtiyacım olduğunu düşünüyordu.”  </p>
			<p class="paragraf2">“O konuşmada FRAHŞ’ı kullanmayı ben hatırladım” diye söze girdi David. “Ve bu gerçekten ne istediğimize karar vermemize çok yardımcı oldu.”   </p>
			<p class="paragraf2">Sonra hikâyeyi tekrar Amada devraldı. “Çok yorulmuştum. Sınırıma ulaştığımı ve bir şeye ihtiyacım olduğunu biliyordum, bu yüzden epidurale razı oldum. Sınıfta öğrendiklerim uzun zaman doğuma dayanmam için gereken ve gerektiğinde net bir karar vermek için ihtiyacım olan gücü vermişti. Epidural yapıldıktan sonra bazı sorunlar çıktı; kan basıncım düştü ve kasılmalar sırasında bebeğin kalp atışları çok iyi görünmemeye başladı. Sonra kasılmalarım durdu ve doktorlar bana Pitocin vermeye korktu; sanırım bu en iyisiydi çünkü böylece birkaç saat uyuyabildim ve buna gerçekten çok ihtiyacım vardı. Bir süre sonra kasılmalar kendiliğinden yeniden başladı ve bundan beş saat sonra gerçekten çok güçlü bir itme güdüsü hissetmeye başladım. Ona bunun nasıl bir his olduğunu söylediğimde David çok komikti; ‘Yaşasın farkındalıkla kaka yapmak!’ diye bağırdı.”  </p>
			<p class="paragraf2">“Yaklaşık bir buçuk saat boyunca ittim ve hislerin içine doğru itme konusunda gerçekten pratiğimi kullandım. Epiduralle yapabileceğimi düşündüğümden daha fazla hareket ettim. Doğumun kendisi için, yoga dizisinde kullandığımız o yan yatış pozisyonunu kullandım. Doğum gerçekten muhteşemdi ve Stella hemen sonrasında karnıma geldi! Herkesin tahmininden daha iriydi; dört kilo yüz gram ağırlığındaydı.”  </p>
			<p class="paragraf2">“Pratiğini epey iyi kullanmışsın gibi görünüyor” dedim.   </p>
			<p class="paragraf2">“Kesinlikle” diye cevap verdi Amanda.” İşler bizim tercih ettiğimiz gibi ilerlememiş olsa da, o koşullar altında çok iyi gittiğimi hissettim. Bana yardımcı olan başka bir şey de, sınıf arkadaşlarıma ait, herkesin kendi deneyimlerini paylaştığı e-postalardı. Grupta birbirinden farklı bir sürü deneyim vardı ama herkesin, karşısına çıkan zorluk karşısında ayakta kaldığı, pratiğini kullandığı, işleri yönlendirdiği ve bebeklerinin doğmasını sağlamak için ellerinden gelen her şeyi yaptığı çok açıktı. Grubun yargılamayan desteği çok pozitif bir etkiye sahipti.”  </p>
			<p class="paragraf2">“Peki ya sen David? Doğum sırasında sen pratiğini kullandın mı?”  </p>
			<p class="paragraf2">“Kesinlikle. Tüm süreç boyunca o anda ve orada olmama yardım etti ve bu benim için çok güçlü bir deneyimdi. Sanırım oldukça sakin kalmayı başardım.” Amanda’ya doğru baktı, Amanda da ona onaylayan bir baş sallamayla karşılık verdi. “Doğum çok uzun sürüyormuş gibi görünmeye başladığında genel olarak nelerde sorun çıkabileceğine dair endişelere kendimi kaptırmadım ve bu, özellikle epidural yapıldıktan sonra bebek hakkında endişelenmeye başladıkları o karmaşık zaman diliminde çok faydalı oldu. Ayrıca, Stella’yı görür görmez hissetmeye başladığım ve gitgide daha da güçlenen inanılmaz sevginin de, pratiğimle ilgisi olup olmadığımı merak ediyorum.”  </p>
			<p class="paragraf2">“Olabilir” dedim gülümseyerek, “dikkatlerini kuru üzüm tanesine odakladıklarında bazı insanların kalplerinin nasıl açıldığını hatırlıyor musun? Odaklanmış dikkat gerçekten de çok inanılmaz şeyler yapabilir. Peki siz ikiniz, Stella doğduğundan beri pratiğinizi nasıl kullanıyorsunuz?”   </p>
			<p class="paragraf2">Bunu Amanda cevapladı. “Stella bizim her zaman anda olmamızı sağlıyor. O kesinlikle bizim farkındalık öğretmenimiz. Eskisi gibi kendi küçük problemlerimize saplanıp kalmıyoruz. Onun için orada olmamız gerekiyor.”  </p>
			<p class="paragraf2">“Bize serbest bırakma konusunda da çok şey öğretiyor. O sürekli değişiyor, o yüzden bizim de bunu yapmamız gerekiyor. İşlerin nasıl gitmesi gerektiğine dair fikrimize çok bağlanır ya da bir şeylerin olduğundan çok farklı olmasını istersek strese giriyoruz. Genellikle, esnek kalır ve olaylara dikkat edersek, kızımızın neye ihtiyacı olduğunu anlayabiliyoruz. Her zaman değil, ama genellikle. Kızımız oldukça kolay bir bebek.”  </p>
			<p class="paragraf2">“Hamileliğim boyunca onunla çok derin bir bağ kurdum; gün boyunca durup farkındalıkla bebeğimle paylaştığımı hissettiğim anlarda, küçük tekmelerini ve yuvarlanışlarını hissettiğimde, bunca zamandır içimde olan bu kişiyi görme konusunda çok heyecanlanıyordum. Artık bütün o tekme ve yuvarlanmaları vücudumun dışında görebilecek ve kızımın kim olduğunu daha yakından tanıyacaktım. Bu gerçekten çok inanılmazdı.”  </p>
			<p class="paragraf2">“Ben en çok Stella’nın ağlama sesleriyle pratik yapıyorum” dedi David. “Onun ağlama sesini duymak benim için gerçekten çok zor. Çoğu zaman onu anakucağına koyup onunla birlikte Yürüyüş Meditasyonu yapıyorum. Sanırım yavaş hareket etmem, onun nefesimi hissetmesi ve benim sakin olmam onu da sakinleştiriyor.”  </p>
			<p class="paragraf2">“Peki ya siz?” diyerek Judy ve Marc’a döndüm. “Luke doğduğundan beri siz pratiğinizi nasıl kullanıyorsunuz?”  </p>
			<p class="paragraf2">“Sanırım ikimiz için de pratiğin paha biçilemez bir değere sahip olduğunu söyleyebilirim. Şu an Luke’la, kızlar bebekken onlarla ilgilendiğim kadar ilgilenemiyorum çünkü kızlar da çok fazla ilgi istiyor. Luke’la baş başa kaldığımız o paha biçilmez anlarda, örneğin gecenin bir köründe, pratiğim olduğu için şükrediyorum. Üç çocuğun ihtiyaçlarını karşılamaya çalışmak için hokkabazlık yapmak bazen çok çılgınca bir iş olabiliyor.” Judy bunu söylediğinde, hem o hem Marc yüksek sesle güldü. “Ama her an tek bir çocukla ilgilenmeye, her an sadece o anı yaşamaya çalışıyoruz.”  </p>
			<p class="paragraf2">Saatin geç olduğunu gördüm ve bu ebeveynlerin artık eve gitmeleri gerektiğinin farkındaydım. Gece önlerinde uzanıyordu ve bu gece ne kadar çok ya da ne kadar az uyuyacaklarını kimse bilemezdi. Bebek bekleyen ebeveynlerin sorduğu son birkaç sorudan sonra konuklarımıza geldikleri için teşekkür ettim ve onları, isterlerse bizimle ufak bir atıştırma molasına katılmaya davet ettim. Ara başladığında etraflarında, onlara birkaç soru daha sormak ve gerçekten yeni doğmuş bebekleri görmek için hevesli bir kalabalık oluştu. Bu ziyaret kesinlikle, bu insanları bekleyen şeyi bir gerçeğe dönüştürmüştü.  </p>
			<p class="paragraf2">Bu mola sırasında, birlikte geçirdiğimiz vakti kapatmak için kullandığımız, yıllar içinde gelişmiş bir seremonide ihtiyaç duyacağımız objeleri bir araya getirdim. Dairenin ortasına birlikte geliştirdiğimiz farkındalık becerilerinin yansıtma özelliğini temsil etmesi için büyük, yuvarlak bir ayna koyduktan sonra ortasına yumuşak, siyah taşlardan oluşan bir yığın yerleştirdim. Bu taşlar, şu anda köklenmiş olmamızı ve pratiğimiz aracılığıyla kendi keskin kenarlarımızı yumuşatabilmemizi temsil eder. Ayrıca, kendi içimize bakma kapasitemizi güçlendirdikçe bize gelmeye başlayacak olan içgörüleri temsilen birkaç küçük mum da yerleştirdim.   </p>
			<p class="paragraf2">Bu akşam katılımcıların her biri, birlikte geçirdiğimiz dokuz haftada neler öğrendiği hakkında konuşacak ve elindeki küçük mumu bırakıp yerine aynanın merkezindeki taşlardan birini alacaktı. Taş, farkındalık pratiğinin ve birlikte geçirdiğimiz zamanın hatırlatıcısı olarak onlarda kalacaktı. Bu, onların diplomasıydı.  </p>
			<p class="paragraf2">Doğumdan önce son kez bir araya gelen bu grupla, akşama başladım. “Hiçbirimiz önümüzdeki haftalarda işlerin nasıl ilerleyeceğini bilmiyoruz” dedim, “ama hepimizin birbirimizi düşüncelerimizde ve kalplerimizde tutacağımızı biliyorum. Bugün bir döngüyü tamamlıyoruz ve ben hepinizi, sekiz hafta önce ilk kez içine baktığımız kuyuya rehberli bir ziyaret yapmaya davet ediyorum.”  </p>
			<p class="paragraf2">Bu bebek bekleyen ebeveynlerin artık ne kadar kolaylıkla sakinleşip sessizliğe gömüldüğünü fark ettim. Onlara bir kez daha bir kuyu hayal etmelerini söyledikten sonra şöyle dedim: “Şimdi yerden bir taş alıp onun şu sorulara dönüşmesine izin ver: ‘Ne öğrendim? Birlikte geçirdiğimiz zamandan, önümüzdeki günler, haftalar ve aylar boyunca anbean yaşarken yanıma neleri alacağım ve neler hatırlayacağım?’ Önce ilk cevabın gelmesine izin ver, sonra bekle. Bir kez daha, taş düşüp yerine ulaştıkça, daha derin bir yerden başka bir cevap gelip gelmediğine bak.”  </p>
			<p class="paragraf2">Benim taşım da derinlere doğru düşerken, ben de daha derin bir cevap bekledim. Daha önce bu çalışmayı çok kez yapmış olsam da her sınıfta yeni bir şey öğrenirim ve neyin ortaya çıkacağını hep merak ederim. Bu akşam yükselen cevap, “Şu anı diğer insanlarla paylaşmanın gücü ve hediyesi”ydi.  </p>
			<p class="paragraf2">Kısa süre sonra çanları çaldım ve herkes gözlerini açtı.   </p>
			<p class="paragraf2">“Şimdi hepinizi, bu süre boyunca içinizde uyanan şeyleri paylaşmaya çağırıyorum.”  </p>
			<p class="paragraf2"> Paylaşım seremonimiz yaklaşık kırk beş dakika sürdü. Çoğu kişi yavaşlamanın ve hayatta daha fazla o anda ve orada olmanın getirdiği keyiflerden bahsetti. Bazıları, pratiklerinin nasıl kendilerini eve gelmiş gibi hissetmesine sebep olduğunu anlattı. Diğerleri, keşfettikleri yeni içsel huzurdan ve günlük hayata daha fazla sükûnet getirmek için onu tekrar değerlendirmeye ihtiyaç duyduklarından bahsetti. Kelly şöyle dedi: “Pratiği öğrendiğim için çok müteşekkirim. Daha önce, endişe olmadan yaşamanın ne demek olduğunu bilmiyordum. Hayatım boyunca ilk kez kendimi normal hissediyorum.”  </p>
			<p class="paragraf2">Catherine, “Nasıl bir bebek sahibi olacağımı öğrenmeme gerek olmadığını öğrendim. Bunu bilmesem de, aslında biliyorum” diyordu. Birçok kişi gruba, böyle açık ve paylaşımcı bir topluluğa dönüştükleri için teşekkür etti ve birçok partner, kendileri için bu kadar çok şey öğrenecekleri konusunda hiçbir fikri olmadığını söyledi. Bazıları, artık partnerleriyle paylaştıkları ortak dil ve anlayışın onları ne kadar memnun ettiğini ifade etti. Jack gözlemlerini şöyle söze döktü; “İlişkimizin oldukça iyi olduğunu düşünüyordum; yedi yıldır birlikteyiz, ama pratik bizi yepyeni bir seviyeye taşıdı.”  </p>
			<p class="paragraf2">En son konuşan Will oldu. Basitçe şunları söyledi: “Sınıfa gelmeye başladığımdaki düşüncem, bunun kendim için başka şeyler de öğrenebileceğim bir doğum kursu olduğu yönündeydi. Ama sonuçta benim için, doğuma da yardımcı olacak, hayatımı ve perspektifimi değiştiren bir sınıf haline geldi. Şimdi bu kursu bitirirken, her şey tersine döndü. Artık mesele doğum değil. Pratik bize doğumda yardımcı olacak, ama mesele doğum değil. Mesele, bizim hayatımız.”   </p>
			<p class="paragraf2">Oda bir kez daha sessizliğe gömüldü. Söylenecek daha fazla bir şey kalmamış gibi görünüyordu. Ama saat ilerliyordu ve ben, uzun vedalar için zamana ihtiyacımız olacağını biliyordum. Bu yüzden şöyle dedim: “Her birinize, geçtiğimiz haftalardaki sıkı çalışmalarınız için teşekkür etmek istiyorum. Sizler kendinizi, birbirinizi ve farkındalık pratiğinizi geliştirmek yoluyla elde ettiğiniz bu oluş biçimini tanırken sizlerle birlikte olmak büyük bir zevkti. Gitgide daha az tepkiselleştikçe, hem kendimizle, hem de birbirimizle nasıl daha bilgece ilişki kurabileceğimizi öğreniriz. Sonuçta farkındalık pratiği nezaket, şefkat –özellikle kendine karşı şefkat– bilgelik ve huzurla ilgilidir. Son dokuz haftadaki pratiğiniz sayesinde, dünya birazcık daha huzurlu bir yer çünkü siz biraz daha huzurlusunuz. Hepinizin sağlıkla ve rahatça doğum yapmanızı, hem sizin hem de bebeklerinizin güvende olmanızı, korunmanızı, sağlıklı ve mutlu olmanızı tüm içtenliğimle diliyorum. Umarım şu andan doğum yaptığınız zamana kadar ve hayatınızın geri kalanında pratiğinize devam edersiniz. Umarım pratiğiniz hepinize çok iyi hizmet eder.”  </p>
			<p class="paragraf2">Ve sevgili okuyucum, senin için de dileklerim aynı. Bu yüzden seni, tam şu anda, burada olmaya ve okudukların üzerine düşüncelerini, kurstaki bebek bekleyen ebeveynler gibi paylaşmaya davet ediyorum. Kendine şunları sor: Bu kitaptan ne öğrendim? Ne kadar az ya da çok pratik yapmış olursam olayım, farkındalık pratiğinden ne öğrendim? Aralarından hangilerini hayatıma dahil edebilirim? Önümüzdeki anlar, günler, haftalar boyunca kendim, partnerim, bebeğim, ailem ve günlük hayatımda karşıma çıkan herkes için daha uyanık ve canlı olmama katkıda bulunabilecek neler yapabilirim?   </p>
			<p class="paragraf2">Ve bir süre, belki iki ya da üç dakika sessizce durduktan sonra gözlerini aç. Ve eğer bunları partnerinle birlikte öğreniyor ve pratik ediyorsan, düşüncelerini partnerinle paylaş.  </p>
			<p class="paragraf2">Sonra bu şiiri yüksek sesle birbirinize okuyabilirsiniz; bu genellikle FODE kursunu kapatmak için okuduğum bir şiirdir ve burada da onu, seni huzurla yoluna göndermek için kullanıyorum.  </p>
			<p class="paragraf3">  </p>
			<p class="arayazi">Çocuklar İçin  </p>
			<p class="arayazi">İstatistiklerin  </p>
			<p class="arayazi">yükselen tepeleri ve yamaçları  </p>
			<p class="arayazi">önümüzde uzanıyor.  </p>
			<p class="arayazi">Dimdik tırmanış,  </p>
			<p class="arayazi">her şey yukarı giderken  </p>
			<p class="arayazi">ve biz  </p>
			<p class="arayazi">aşağıya doğru.  </p>
			<p class="paragraf3">  </p>
			<p class="arayazi">Bir sonraki yüzyılda  </p>
			<p class="arayazi">ya da onun da ötesinde  </p>
			<p class="arayazi">derler ki,  </p>
			<p class="arayazi">vadiler ve çimenlikler var,  </p>
			<p class="arayazi">orada buluşabiliriz işte  </p>
			<p class="arayazi">ulaşabilirsek eğer.  </p>
			<p class="paragraf3">  </p>
			<p class="arayazi">Önündeki bu tepelere tırmanmak için  </p>
			<p class="arayazi">tek bir sözüm var,  </p>
			<p class="arayazi">sana ve çocuklarına:  </p>
			<p class="paragraf3">  </p>
			<p class="arayazi"><span class="charoverride7">birlikte durun  </span></p>
			<p class="arayazi"><span class="charoverride7">çiçekleri öğrenin  </span></p>
			<p class="arayazi"><span class="charoverride7">hafif olun</span>  </p>
			<p class="paragraf9"><span class="charoverride20" xml:lang="tr-TR"> -Gary Snyder, Kaplumbağa Adası  </span></p>
		</div>
	</body>
</html>