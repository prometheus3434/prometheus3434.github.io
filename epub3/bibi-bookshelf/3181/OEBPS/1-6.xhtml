<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-6</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-4" xml:lang="en-GB">4. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt3.jpeg"/></span>  </p>
			<p class="arabaslik_orta"><span class="charoverride6">Nefes: ömürlük bir dost</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Kalbin etrafta dolaşmaya başlarsa ya da dikkati dağılırsa onu  </span></p>
			<p class="ara"><span class="charoverride10" xml:lang="tr-TR">nazikçe eski yerine getir. Ve bir saat boyunca, o sürekli başka yerlere   </span></p>
			<p class="ara"><span class="charoverride10" xml:lang="tr-TR">gitmeye devam etse de onu her seferinde geri getirmeye uğraştıysan   </span></p>
			<p class="ara"><span class="charoverride10" xml:lang="tr-TR">bile, bu saati iyi geçirmişsin demektir.   </span></p>
			<p class="ara1">–Saint Francis de Sales  </p>
			<p class="paragraf3">  </p>
			<p class="paragraf2">Bir nefes alışla doğar, bir nefes verişle ölürüz. Meditasyon pratiği bize, genellikle fark edilmeyen ama bizi hayatta tutan, kesinlikle dikkate değer bu sürece, nefese daha derinden bakma fırsatını verir. Nefes, birbirini takip eden bir genişleme ve daralmalar bütünüdür. Nefes aldığında akciğerlerine oksijen dolar; burada minik, kanla dolu kılcal damarların vücudunun artık ihtiyaç duymadığı karbondioksit ile vücudun için hayati öneme sahip oksijenin değişimine olanak sağlar. Sürekli bir alma-verme süreci olan ve doğumla başlayıp ölene kadar durmadan devam eden nefes, bütün hücrelerine besin sağlar ve merdivenleri çıkmak, akşama ne pişireceğini düşünmek, bir arkadaşınla birlikte gülmek ve bebeğini bu dünyaya getirmek için ihtiyaç duyduğun enerjiyi üretmene yardım eder.  </p>
			<p class="paragraf2">Yeni oksijenle yüklenmiş kan akciğer toplardamarı aracılığıyla tekrar akciğerlere, oradan da bir başka genişleme ve daralma mucizesi olan kalbe doğru akar. Bu inanılmaz kas, kanı, dolaşım sistemindeki kilometrelerce uzunluğa sahip ana damarlar, damarlar ve kılcal damarlar boyunca pompalayarak vücudundaki tüm hücrelere ulaşmasını sağlar. Hamilelik döneminde, ana damarlarımız ve damarlarımızda taşıdığımız toplam kan miktarı neredeyse bir litre artar. Bebeğini büyütmenin yanı sıra hamile vücudun tamamen yeni bir organ, bebeğinin hayati öneme sahip karbondioksit-oksijen değişimini yapabilmesini sağlayan plasentayı da geliştirir. Hamilelikte, senin akciğerlerin gerçekten bebeğinin de akciğerleridir ve kalbin, amniyotik sıvının oluşturduğu iç denizde yaşayan bebeğine de oksijen ve besin pompalar.   </p>
			<p class="paragraf2">Nefes üzerine düşünmeye zaman ayırdığımızda, kuru üzüm meditasyonunda yaptığımız gibi, hayatın muhteşem yaşam ağıyla sahip olduğumuz karşılıklı bağlantıyı görebiliriz. Nefesle vücudumuza aldığımız oksijen etrafımızdaki ağaçlar ve bitkilerden gelir ve nefesimizle dışarı verdiğimiz karbondioksit mucizevi, semibiyotik bir süreçle onlara hayat verir. Hamile olsak da olmasak da veya bunun farkında olsak da olmasak da, her an yaşanan şey budur ama biz, genellikle nefes alma süreci üzerine çok az düşünürüz. Soğuk algınlığı, bronşit ya da astım gibi kronik bir nefes problemimiz yoksa nefesin hep orada olduğunu bilir ve ona çok dikkat etmeyiz.   </p>
			<p class="paragraf2">Meditasyon yapmaya başladığımız zamanlar dışında.  </p>
			<p class="arabaslik_sol">Meditasyon ve nefes  </p>
			<p class="paragraf2">İnsanlar farkındalığı yükseltmek ve zihni odaklamak için birçok yöntem keşfetmiş olsa da –bunların arasında bir dua ya da mantra, görsel simgeler (örneğin bir mandala) ya da hareket (yoga ya da tai chi’de uygulandığı gibi) de vardır– var olan en evrensel meditasyon pratiklerinden biri, dikkati nefes üzerine odaklamaktır. Bunun birçok sebebi vardır. Bunlardan önemli bir tanesi, nefesin hiçbir özelliğinin olmamasıdır; herkes nefes alır. Fakat nefes olmasaydı, hayatta olmazdık. Hayatımızın her anında nefes, hem tamamen sıradan, hem de bütünüyle olağanüstü bir şeydir. Aynı doğum yapmak gibi.  </p>
			<p class="paragraf2">Ayrıca nefes harika bir biçimde, taşınabilir bir şeydir ve bu çok elverişli bir durumdur. Nefes, gittiğin her yere seninle birlikte gelir. Öğlen yemeğinin ya da telefonunun aksine, evden çıkarken onu bırakamazsın. Nefese odaklanarak her zaman, şu ana geri dönmek için ihtiyaç duyduğumuz her şeye sahip oluruz.   </p>
			<p class="paragraf2">Ve nefes çok doğal bir olay olduğu için, meditasyonun odağı olarak kullanmak çok da pratiktir. Nefesine dikkat etmek için hiçbir şeye inanmana ya da herhangi bir dogmayı kabul etmene gerek yoktur. Sen sadece, nefesin anbean vücuduna girip çıkarken solunum sırasındaki hislerine elinden geldiğince dikkat edersin. Bu, aynı zamanda meditasyonun çok mahrem bir deneyim olmasına olanak sağlar. Kimsenin, nefesine dikkat ettiğini bilmesine gerek yoktur; bunu ofisteki bir toplantıda, süpermarkette sıra beklerken ya da partnerin veya çocuklarınla konuşurken yapabilirsin.   </p>
			<p class="paragraf2">Nefes bizi alıştığımız Yapma Hali’nden bambaşka bir var oluş biçimine, Olma Hali’ne geçirebilir. Yapma Hali’nde zihin sonu gelmez biçimde düşünür, analiz eder, bize geçmiş ya da gelecek hakkında hikâyeler anlatır, hedefler koyar ve sorunları çözmeye çalışır. Bunun yanlış bir tarafı yoktur; süpermarkete gitmeden önce bir alışveriş listesi yapmak ya da arabayla dişçi randevusuna gitmenin ne kadar süreceğini hesaplayabilmek hayatımızı kolaylaştırır, ama mesele şudur ki sadece Yapma Hali’nde yaşarsak, hayatın çok önemli bir boyutunu kaçırmış oluruz.   </p>
			<p class="paragraf2">Olma Hali, dünyayla farklı bir ilişki kurma biçimidir: düşüncelerini, duygularını ve bedenindeki hisleri doğrudan, oldukları gibi deneyimlersin. Olma Hali’nde mutluluk, rahatlık ve iyi olmak için dışsal koşullara bağımlı değilsindir. Olma Hali, dünyayı ve kendimizi karşılıklı bağlantı, bütünlük ve şefkat merceğinden görmemize yardım eder. Farkındalık pratiğimizi Olma Hali’nde geliştiririz ve nefes, tam şu anda, burada olmaya açılan kapımız olabilir.   </p>
			<p class="paragraf2">Nefes, her an farkındalığa geçiş yapmak için kullanabileceğimiz bir mihenk taşı olabilir: bu, zihnin her zaman bir yuvası, bir sığınağı, tekrar tekrar dönebileceği güvenli bir alanı olduğu anlamına gelir. Şu ana attığımız çapa olan nefes, düşünen zihinden çıkıp daha sakin, rahat; başkaları, kendimiz ve etrafımızdaki dünyayla bağlantıda olduğumuz bir yere ulaşmamız için bize bir yol sağlar. Nefesin tüm bu özellikleri onu hamilelik ve doğum için mükemmel bir uygulama haline getirir. Doğum yapmak için hastaneye yanında nefesin dışında hiçbir şey olmadan bile gitsen, işler yolunda gider. Ve eğer nefesine dikkat etmek üzerine biraz eğitim almışsan, her şey daha da iyi gider.   </p>
			<p class="arabaslik_sol">Nefes farkındalığı meditasyonu <span class="charoverride14"> </span>  </p>
			<p class="paragraf2">Dikkatinin odağına nefesini alarak deneyler yapmak istersen, ki bunu sana tüm kalbimle tavsiye ederim, burada birkaç basit talimat bulabilirsin. Eğer şu an bunu uygulayamayacak durumdaysan, daha sonra bu sayfaya dönmek için kendine söz ver. Bu meditasyonu, bir dakika için uygulayıp uygulayamayacağına bir bak, dikkatini nefesin üzerine odakladığın kısa bir deneyim bile, bu bölümü (ve aslında kitabın geri kalanını) anlaman için bir referans noktası oluşturacaktır.   </p>
			<p class="paragraf2">Vücudunu bir sandalyede ya da yerdeki bir yastığın üzerinde rahat bir pozisyona getir. Bir sandalyede oturuyorsan ve bu senin için rahat bir pozisyonsa, iki ayağını da yere bas. Bacaklarının arkasının ve kalçalarının, oturduğun yere temas eden noktalarını hisset.   </p>
			<p class="paragraf2">Nazikçe omurganın belinden başlayarak yukarı doğru uzamasına izin ver; omurgan düz ama gevşek olsun. Sandalyede oturuyorsan, omurganın daha dik durabilmesi için sandalyenin arkalığından uzaklaşarak oturmayı da deneyebilirsin. Başının üstündeki taç bölümünün tavana ve oradan da yukarı, gökyüzüne doğru bakmasına izin ver. Çeneni hafifçe aşağı ve göğsüne doğru indirip boynunun arkasında bir alan oluşturman, başının kendisini daha kolay dengelemesine yardımcı olabilir.   </p>
			<p class="paragraf2">Omuzlarının aşağıya doğru düşüp kulaklarından uzaklaşmasına izin ver ve kürek kemiklerini nazikçe sırtında aşağı doğru yuvarlayarak göğsünü aç. Kollarını serbest bırak ve ellerinin kucağında, kasıklarının ya da dizlerinin üstünde dinlenmek için bir yer bulmasına izin ver; avuç içlerini, kendi tercihine göre aşağı ya da yukarı doğru çevir. Hamileliğinin ileri bir aşamasındaysan pozisyonunu daha rahat hale getirmek için bu talimatlarda gerektiği gibi değişiklikler yapmaktan çekinme. Bunların arasında, yan olarak yatmak da olabilir. Rahatlığın, alacağın herhangi bir pozisyondan daha önemlidir. Pratiği gözlerin açık ya da kapalı uygulayabilirsin. Gözlerin açık yapacaksan, bakışlarının yumuşak olduğundan ve yerdeki ya da birkaç santim önündeki bir noktaya baktığından emin ol.   </p>
			<p class="paragraf2">Rahat bir pozisyona yerleştikten sonra dikkatini, nefesini vücudunda en canlı biçimde hissettiğin noktaya yönlendir: belki nefes alırken yükselip verirken alçalan karnında ya da hava içeri girip dışarı çıkarken burun deliklerinde; belki de göğüs kafesinin genişleyip rahatlamasını hissettiğin göğsünde. Nefes hissine vücudunun hangi bölümünde odaklanmaya karar verdiysen, dikkatinin anbean, elinden geldiğince o nokta üzerinde kalmasına izin ver. Nefesini hiçbir şekilde değiştirmene, herhangi bir şey yapmana ya da bir şeyleri düzeltmene gerek yoktur. Şu an nasıl nefes alıyorsan –yavaş ya da hızlı, sığ ya da derin– o haliyle iyidir. Şu an sadece bir yerde oturup olduğu haliyle nefesine dikkat ediyor, nefesin doğal biçimde, anbean gelip gitmesine izin veriyorsun.   </p>
			<p class="paragraf2">Bu pratiğin herhangi bir anında karnındaki bebeğin hareket ettiğini hissedersen dikkatinin bu hislere kaymasına izin ver ve aynı anda hem karnındaki bebeğin, hem de nefes alırken genişleyip nefes verirken rahatlayan karnının hareketlerini hisset. Pratiği uygularken ellerini karnının üstüne koymak istersen bunu yapabilirsin ve yaparsan, kendin ve bebeğin için nefes alırken karnına değen elinin ağırlığını ve belki de oradan karnına geçen sıcaklığı hisset.   </p>
			<p class="paragraf2">Ve zihninin nefesinden uzaklaştığını hissettiğin her seferde, ki bu kaçınılmaz olarak olacaktır, kendini düşüncelere kaptırdığında –yorumlar yaptığı ya da yargıladığı, planlar kurduğu ya da varsayımlar ürettiği ya da geçmişi hatırladığı zamanlarda– nazikçe o an aklından geçen düşünceyi fark et ve onun yumuşakça geçip gitmesine izin vererek dikkatini yeniden, nazik ve yumuşak bir tavırla nefesine, nefesinin karnında, burun deliklerinde ya da göğsünde, vücudunun hangi parçasında onu en canlı haliyle hissediyorsan orada yarattığı hislere yönelt. Sadece her nefesinle burada ol.   </p>
			<p class="paragraf2">Ve zihnin uzaklaştığını bir kez daha fark ettiğinde, yumuşak ve nazik bir tavırla dikkatini yeniden nefese yönelt... Sonra bunu bir daha yap.   </p>
			<p class="paragraf2">Yaklaşık bir dakika kadar sonra el ve ayak parmaklarını kıvır, biraz gerin ve eğer gözlerin kapalıysa, onların yavaşça açılmalarına izin ver.   </p>
			<p class="paragraf2">Bu meditasyon yapmanın bir yoludur ve zihni, şu anda olmak üzere eğitirsin.   </p>
			<p class="arabaslik_sol">Nefese sığınmak  </p>
			<p class="paragraf2">Doğum deneyiminden sonra FODE eğitimini almış annelere, öğrendikleri şeyler arasında doğum yapma konusunda onlara en çok yardımcı olan şeyin ne olduğunu sorarım. Diğerlerinden açık ara önde olan cevaplar “nefes” ve “o anda olmak”tır. İlginç biçimde partnerler de, doğum deneyimiyle baş etme konusunda <span class="charoverride7">onlara</span> en çok yardımcı olan şeyin “nefes” olduğunu söyler.   </p>
			<p class="paragraf2">Gina’nın yorumlarıyla çok karşılaşırım. “Gerçekten de sınıfta ve evde çalıştığımız her şeyi uyguladım. Nefes odaklanmış halde kalmama ve her kasılmayı birbirinden ayrı şeyler olarak deneyimlememe yardım etti. Kesinlikle acıyla baş etmeme ve kasılmalar arasında dinlenmeme de yardım etti. Ve ben şu andan uzaklaştığımda yanımda, bana nefesi ve öğrendiğimiz diğer araçları hatırlatan Tom vardı. Bu özellikle, devam edip edemeyeceğimden emin olamadığım, doğumun en yoğun kısmında bana çok yardımcı oldu. Sonra, şöyle düşünmeye başladım. ‘Her seferinde bir nefes’.”  </p>
			<p class="paragraf2">Nefesi şu ana atılmış bir çapa gibi kullanmayı öğrenen bu çift, bu yeteneklerini doğum deneyimlerinde uygulamıştı ve böylece, <span class="charoverride7">meditasyon pratikleriyle doğum deneyimleri arasında bir ayrım kalmamıştı.</span> Doğum süreci gerçekleşirken onunla anbean dinamik bir ilişki içinde kalmışlardı. Dansçının dansıyla bir olması gibi doğum deneyimleri, meditasyon pratikleriyle <span class="charoverride7">aynı şeye dönüşmüştü</span>. Ve tam da en çok ihtiyaç duydukları anda, nefes onların sığınağı olmuştu.   </p>
			<p class="arabaslik_sol">Gezinen zihin  </p>
			<p class="paragraf2">Meditasyon uygulaması için verdiğim bu talimatlar yeterince basit. Vücudunda nefes alma hissini canlı biçimde hissettiğin bir noktayı seçip sonra o hislere dikkat ediyorsun. Ve anbean, onlara elinden geldiğince dikkat etmeye devam ediyorsun. Zihnin nefesten uzaklaştığını fark ettiğinde, ki bu olacaktır, sadece dikkatini yeniden nazikçe nefesine yöneltiyorsun. Aslında hepsi bu.  </p>
			<p class="paragraf2">Fakat eğer Nefes Farkındalığı Meditasyonu’nu gerçekten uygulama davetimi kabul ettiysen, muhtemelen bu basit talimatları uygulamanın o kadar da kolay olmadığını fark etmişsindir. Zihninin uzaklaşmasını ve onu tekrar nefesine döndürme deneyimini yaşamış olabilirsin. Belki de bu başına birkaç kez geldi. Belki de bir düzine kez. Ya da pratiği ne kadar süreyle uyguladığına bağlı olarak, düzinelerce kez. Endişelenme. İnsanların meditasyon yapmaya başladıklarında keşfettikleri en temel farkındalıklardan biri, zihnin nasıl da kendine ait bir fikri varmış gibi göründüğüdür. Tenisha’nın bir akşam sınıfta söylediği gibi, “Daha önce zihnimin içinde ne kadar çok gevezeliğin sürekli devam ettiğini hiç fark etmemiştim. Bir türlü susmuyordu. Meditasyonun zihnimi boşaltması gerektiğini düşünüyordum –böylece düşünceleri durdurup biraz dinlenebilecektim. Ama şu noktada, düşüncelerimin daha önce hiç olmadığım kadar farkındayım.”   </p>
			<p class="paragraf2">Tenisha, meditasyon hakkındaki en büyük yanlış anlaşılmalardan birini dile getiriyordu: meditasyonun düşünceleri durdurup zihnin bomboş kalmasını sağlamaya yönelik bir pratik olduğu fikrini. Buna inanarak meditasyon yapmaya başlarsan, zihnine düşünceler geri gelmeye devam edip durdukça kendinin “şu meditasyon yapamayan insanlardan biri olduğunu” ya da “meditasyonun sende işe yaramadığını” düşünür ve sonuçta başarısız olursun. Bu yüzden bunu en baştan netleştirelim. <span class="charoverride7">Meditasyon yapmak, düşünceleri durdurmakla ilgili değildir; burada önemli olan, farkındalığımızı yükseltip düşüncelerimizi –ya da, bedenimizdeki hisler ve duygularımızı– gözlemleyebileceğimizi ve onlarla nazik ve yumuşak bir ilişki kurabileceğimizi anlamamızdır.</span>   </p>
			<p class="paragraf2">Unutma ki Nefes Farkındalığı talimatlarının bir parçası da dikkatinin artık nefesinin üstünde olmadığını fark ettiğinde, zihninin nereye gittiğini fark etmendir. Bu şekilde zihninin kendine has alışkanlıkları ya da kalıplarının neler olduğunu öğrenebilirsin; belki sürekli endişelenme alışkanlığını ya da gelecek için plan yapmaya duyduğun güçlü bir ihtiyacı ya da mutsuz bir anıyı durmadan tekrarlama alışkanlığını veya kendini ya da başkalarını acımasızca yargılayan bir zihne sahip olduğunu fark edebilirsin. Dostumuz olan zihin kendimizi daha iyi tanımamıza yardım eder ve belki de bu düşünceleri o kadar da ciddiye almamayı öğrenip bu sayede zihnimizle daha dostça ve kolay bir ilişki kurmamızı sağlayarak bu geveze zihinle barış imzalamamıza yardım eder.   </p>
			<p class="paragraf2">Kendi zihnimizi gitgide daha yakından tanıdıkça, onun diğer insanların zihninden o kadar da farklı olmadığını anlama noktasına gelebiliriz. Senin zihnin sürekli gevezelik ediyor, bir maymun gibi (gerçekten de zihinden bazen, “maymun zihin” olarak bahsedilir) ağaçtan ağaca atılıyorsa, diğer herkesin zihninin de benzer şeyler yaptığını tahmin edebilirsin. Bu bizi kötü insanlar haline getirmez. Bu sadece insan zihninin, özellikle de eğitimli değilse, yaptığı bir şeydir. Ve bunu oldukça fazla yapar.   </p>
			<p class="paragraf2">Burada önemli olan zihnimizdeki bu gevezeliğin <span class="charoverride7">farkında olmadığımızda</span>, istesek de istemesek de bunun, davranışlarımızın çoğunu şekillendirmeye başlamasıdır. Maymun zihin özellikle yirmi birinci yüzyılda, ADD<span class="dip"><a href="#footnote-225-4" id="footnote-225-4-backlink">4</a></span> ve ADHD<span class="dip"><a href="#footnote-225-5" id="footnote-225-5-backlink">5</a></span> dediğimiz biçimlerde çok güç kazanmıştır. Hayatımızı aşırı derecede doldurmamız ve aynı anda birçok farklı işle uğraşma alışkanlığımızla, farkında olmadan zihnin bu eğilimini destekleyerek kendimiz için büyük stresler yaratabiliriz.   </p>
			<p class="paragraf2">Örneğin zihninin, geleceği kontrol etmek için boşuna olduğu kesin bir çabayla planlar yapma konusunda güçlü bir alışkanlığı olduğunu keşfedersen, kendin için büyük miktarda acı kaynağı yarattığını görebilirsin. Geleceğin sana ne getireceğini bilmediğinde, her türlü olasılığa (genellikle olumsuz olasılıklara) takılıp kalabilirsin çünkü bu olasılıklar, düşünen zihnin ırmağında akan düşünceler kadar sonsuzdur. Michel de Montaigne, “Hayatım talihsizliklerle doluydu ve çoğu hiçbir zaman başıma gelmedi” dediğinde bunu kastediyordu.   </p>
			<p class="paragraf2">Nefesine dikkat ederek düşünen zihnini geleceği kontrol etmeye çalışmak gibi aslında imkânsız olan bir şeyi yapmak için kullanmaya çalışma alışkanlığını sekteye uğratabilirsin. Bunun yerine belirsizlik ve bilmeme haliyle barışabilirsin ki bu, şu anda nasıl daha rahat yaşayacağını öğrenmen anlamına gelir.   </p>
			<p class="arabaslik_sol">Bilinçli bir molanın gücü  </p>
			<p class="paragraf2">Zihni meditasyonla eğitmeye başladığımızda, önümüzde yeni olasılıklar belirir. Sadece zihnimizin kalıplarını daha iyi tanımaya başlamakla kalmayız, kendimizi onlardan özgürleştirebileceğimizi de keşfederiz. Düşünceler içinde kaybolduğumuzu fark ettiğimiz her an, farkındalık için, uyanmak için iyi bir andır. Ve o anda bir seçim yapabileceğimizi öğreniriz, <span class="charoverride7">dikkatimizi nereye yönelteceğimizi seçebiliriz. </span>Bir düşüncenin peşine takılıp eski, tanıdık bir ruh haline girmek yerine –tam şu anda– zihnin bir alışkanlığını değiştirebileceğimizi keşfederiz.   </p>
			<p class="paragraf2">Zaman içinde ve pratikle, uzun süren pratiklerle zihnin ortalamanın üstündeki kalıplarını da kırabilir ve günlük hayatımızda gitgide daha fazla seçim yapabildiğimiz an olduğunu görmeye başlarız. Daha sonra bu farkındalık yeni bir varoluş biçimine, hem içsel hem dışsal deneyimlerimizle ilişki kurmakta kullandığımız yeni bir yola dönüşür. Pratik yaptıkça hayatlarımız daha ilginç, canlı ve gerçek hale gelir. Ve genellikle daha mutlu oluruz.   </p>
			<p class="paragraf2">Ama hepsi bu değildir. Bilim insanları, farkındalığımız arttıkça beynimizde yeni sinir yolları yarattığımızı keşfetti. Elbette bu zaman, adanmışlık ve çaba gerektiren bir şey fakat araştırmacılar, meditasyon yaparken dikkatini bilinçli olarak nefesine odaklamayı seçerek, o anda gerçekten <span class="charoverride7">zihnini kullanarak beynini değiştirdiğini</span><span class="dip"><a href="#footnote-225-6" id="footnote-225-6-backlink">6</a></span><span class="charoverride15"> </span>söylüyor.   </p>
			<p class="paragraf2">Nöroplastisite adıyla bilinen bir olay sayesinde, sana faydası olmayan zihinsel kalıpları kırmak için farkındalığı kullandığında, beyninde gerçekten de yeni sinir yolları yaratırsın. Şöyle bir deyiş vardır: “Birlikte ateşlenen nöronlar, birbirlerine bağlanır.” Nöronların sıklıkla, kızgın olmak ya da kafası karışmış hissetmek gibi sana yardımcı olmayan kalıplar halinde birlikte ateşleniyorsa, öfke ya da kafa karışıklığı konusunda gerçekten başarılı biri haline gelirsin. Fakat başka bir şeye dikkat etmeyi seçerek, yeni ve daha pozitif nöron yolları yaratabilirsin. Meditasyon yapmaya devam ettikçe kendini daha farklı –daha istikrarlı, daha esnek ve hayatın kaçınılmaz iniş çıkışları karşısında daha az tepkisel– hissetmeye başlayacaksın çünkü <span class="charoverride7">sen</span> farklı biri olacaksın. Beynini değiştirmek için zihnini kullanmış olacaksın.   </p>
			<p class="arabaslik_sol">Yargılayan zihinle birlikte olmak  </p>
			<p class="paragraf2">Meditasyon pratiğinde senin için faydalı olabilecek şeylerden biri de, düşünen zihnin rüyasından uyandığın anın <span class="charoverride7">hemen ardından</span> beliren ilk düşüncenin ne olduğunu fark etmendir. Belki de bunu şimdiye kadar fark etmişsindir; düşündüğünü fark ettiğin anının hemen ardında, zihinde genellikle yargılayan bir düşünce –ya da bir sürü yargılayan düşünce– oluşur. “İşte, yine başladım. Düşünüyorum. Neden dikkatimi nefesimin üstünde tutamıyorum? Diğer herkes yapabiliyormuş gibi görünüyor ama ben bunu yapamıyorum. Sanırım bu konuda umutsuz vakayım.” Ve buna benzer şeyler. Elbette bu da düşünen zihnin, yeniden senin hakkında yargılayıcı bir hikâye üretme kalıbına düşmesidir. Bu kendini yargılama alışkanlığı, çok eski bir alışkanlık olabilir ve elbette acı verici olduğuna hiç şüphe yok. Bazen kendimizi yargılama biçimimiz, başka birini yargılayacağımızdan çok daha serttir.   </p>
			<p class="paragraf2">Bu yüzden meditasyon uygulaman ya da herhangi başka bir şey hakkında yargılayıcı düşüncelerin ortaya çıkarsa, talimat aynıdır: düşünceyi fark et ve dikkatini yeniden nefesine yönelt. Sadece fark ederek bile farkındalığın, canının yanmasına sebep olan acı verici düşünce dizisini kesintiye uğratır. Ve bu kesintinin sonucu, düşüncenin çözülüp uzaklaşmasıdır. Bir akıntının üzerinde senden uzaklaşan bir baloncuk gibi.   </p>
			<p class="paragraf2">Unutma ki meditasyondaki talimatlar, dikkatini nazikçe ve yumuşakça tekrar nefesine yönlendirmen ve orada dinlenmendir. O anlarda aslında kendimizle nasıl arkadaş olacağımızı öğreniriz. İçsel çalkantıların içinde bile huzur, nezaket ve özen bulabileceğimizi keşfederiz.   </p>
			<p class="paragraf2">Daha sonra bu alanı daha derinlemesine inceleyeceğiz ama şimdilik, bu acı verici kendini yargılama alışkanlığından kopmanın bir yolu olduğunu bilmek bile gerçekten özgürleştirici olabilir. O yargılayıcı düşünceler, bize ne kadar tanıdık gelirlerse gelsinler, aslında sadece zihnin birer alışkanlığıdır. Ve zihnin alışkanlıkları, çok uzun zamandır orada olanları bile, değiştirilebilir. Sen, düşüncelerin değilsin.   </p>
			<p class="paragraf3">  </p>
			<p class="arabold">“İyi” meditasyon diye bir şey yoktur,  </p>
			<p class="arabold">“Kötü” meditasyon diye de bir şey yoktur  </p>
			<p class="paragraf3">  </p>
			<p class="arayazi">Keyifli bir meditasyon deneyimi yaşadığında, bunun “iyi” bir meditasyon olduğunu ve sonunda “doğru yaptığını” düşünerek, bu deneyime bağlanma tuzağına düşmemeye, aynı deneyimi tekrar yaşamak için arzu duymaya başlamamaya dikkat et. Gerçekte iyi meditasyon diye bir şey yoktur. Oldukça odaklanmış olduğun, belli bir seviyede sükûnet ve iç huzuru deneyimlediğin bir meditasyon, zihninin oldukça tedirgin ya da bedeninin rahatsız olduğu bir meditasyondan daha iyi değildir. Elbette huzurlu bir meditasyonu (ve karmaşık olmayan bir doğumu) seçsen de bunu sadece anlaşılabilir biçimde rahatsızlığını azaltmak için yaparsın. Ama her defasında aynı keyfi deneyimlemeye çalışır ve bu sonucu alamadığında, doğru yapamadığını düşünmeye başlarsan, kendini acı çekmeye koşullamış ve meditasyon pratiğimizin amacı olan içsel gücünü geliştirip bilgelik ve şefkat sahibi olma fırsatını kaçırırsın.   </p>
			<p class="arayazi">Her meditasyon yaptığımızda deneyimimiz de farklı olacaktır, çünkü biz değişiriz. Biz, dünyayı sevdiklerim ve sevmediklerim, iyi ve kötü gibi ikiye ayıran düalist zihni geride bırakmayı ve bunun yerine ister meditasyon pratiği, ister doğum, isterse de hayatın başka bir meselesi olsun, herhangi bir anda her şeyi olduğu gibi görmeye çalıştığımız, koşullara bağlı olmayan bir gerçekliğe adım atmayı öğreniyoruz.   </p>
			<p class="arabaslik_sol3">Nefese izin vermek  </p>
			<p class="paragraf2">Bazılarımız için, en azından başlangıçta, nefesin doğal akışıyla içimize dolup boşalmasına izin vermek zor gelebilir. Bir şeyler için çabalamaya o kadar koşullanmışızdır ki, meditasyon yapmak için oturduğumuzda zihin, yapılacak bir şey olması gerektiğini düşünür. Bu sadece “birlikte olma” hali bize tanıdık olmadığı için meseleye, bir şeyi değiştirmemiz ya da iyileştirmemiz gerektiğini düşünerek yaklaşırız. Ama sadece nefesin yarattığı hisleri hissetmeyi, onları gözlemlemeyi ve nefes alıp verişimizi olduğu haliyle bırakmayı öğrenerek hayatımızın geri kalanında çok faydalı bir rol oynayabilecek olan sükûnet yeteneğimizi geliştiririz.   </p>
			<p class="paragraf2">Nefesle böyle, farkındalık içeren bir ilişki deneyimine sahip olduğunda, doğum esnasında da bu yolu seçme şansına sahip olursun. Kasılmanın yarattığı hislerin yükselip alçalmasına izin vererek onları aynı açık, izin veren farkındalıkla karşılarsın. Meditasyon yaparken nefesinin kendi bildiği gibi davranmasına izin vermen gibi, doğum kasılmalarının da kendi bildikleri gibi davranmalarına izin verebilirsin. Doğum sürecinin vücudundan geçişini gözlemlemeyi seçebilirsin çünkü nefes gibi, doğumun yarattığı hisler de sadece yükselir ve geçip gider. Bu belki de meditasyon pratiğimizin, doğum konusunda bize verebileceği en büyük hediyedir.   </p>
			<p class="arabaslik_sol">Nefes ve rahatlama arasındaki ilişki  </p>
			<p class="paragraf2">Nefes Farkındalığı’nı ilk kez uygulayan katılımcıların sıkça bahsettikleri bir deneyim de, meditasyon esnasında ya da sonrasında duydukları bir rahatlama hissidir. Hatta bunu sınıfta uyguladığımızda, en azından en başlarda, katılımcıların uykuya dalması da nadir görülen bir durum değildir. İnsanların zihin-bedeni rahatlatmak için eşsiz bir içsel kaynak keşfetmeleri harika olsa da mesele, nefesi herhangi bir şey <span class="charoverride7">yapmak</span>, hatta rahatlamak için bile kullanmak değildir. Rahatlama çok hoşumuza giden bir sonuç olsa da, pratiğimizin amacı değildir. Rahatlama pratiğimizin doğal bir yan ürünü, sakin, odaklanmış ve konsantre olmuş bir zihnin <span class="charoverride7">sonucudur</span>.   </p>
			<p class="paragraf2">Nefesin rahatlamayı öğrenmek için bir kaynak olduğunu keşfetmek, özellikle daha önceden nefes konusunda gerilimleri olan kişiler için çok faydalı olabilir. Örneğin Stephanie’nin bir astım geçmişi vardı ve kursun ilk gecesinde yaptığımız Nefes Farkındalığı Meditasyonu’nda dikkatini nefesinin üzerinde toplamanın, çocukluğunda nefes almakta zorlandığı zamanlara dair birçok endişe ve üzücü anıyı su yüzüne çıkardığını söyledi. Stephanie’nin doğum konusundaki en büyük endişelerinden biri, doğum esnasında bir astım krizi geçirmekti.   </p>
			<p class="paragraf2">Nefes konusundaki koşullanmış endişesi sebebiyle Stephanie’nin Nefes Farkındalığı Meditasyonu’nda kendine özel bir yumuşaklık, özen ve nezaketle yaklaşması gerekiyordu. Stephanie’yle birlikte Nefes Farkındalığı Meditasyonu’nu, bebek bekleyen diğer ebeveynlere verilen daha uzun sürelerle değil, günde sadece üç dakika uygulamaya başlamasına karar verdik. Zamanla endişesi azaldı ve meditasyonu uyguladığı süreyi artırdı. Sonunda, nefesiyle birlikte olduğu bu sükûnet ve sessizlik anlarından keyif almaya başladı. Kursun son akşamında, herkes neler öğrendiği hakkında konuşurken Stephanie nefes konusundaki duygularının ne kadar çok değiştiğini bizimle paylaştı. “Artık, doğum sırasında kullanabileceğim bir nefese sahip olduğum için gerçekten minnettarım” dedi.   </p>
			<p class="arabaslik_sol">Nefes, bedenlerimiz ve duygularımız  </p>
			<p class="paragraf2">Nefes vücut fonksiyonları arasında hem istemsiz olması, hem de istemli olarak yönlendirilebilmesiyle kendine özgü bir yere sahiptir. Örneğin istemli olarak derin bir nefes alıp onu tutabiliriz, ama belli bir noktanın ötesine geçersek, istemsiz tarafı kontrolü eline alır: bir an için bayılıp bilincimizi kaybederiz ve bu süre zarfında tekrar nefes almaya başlarız; bu, zihnimizin bir kararını yok sayan bedenimizin bilgeliğidir.   </p>
			<p class="paragraf2">Nefes, duygu durumlarımıza bağlı olarak da değişir. Rahat ve sakin olduğumuzda nefes derin ve düzenlidir; mesela uykumuzda. Endişeli ya da korku dolu, gergin ya da acı içinde olduğumuzda nefesimiz sığlaşır ve hızlanır. Bölüm 6’da nefesin sinir sistemiyle ilişkisi hakkında daha fazla bilgi edineceğiz.   </p>
			<p class="paragraf2">Hamilelik sırasında vücudun biçimi öylesine çok değişir ki, bunun nefes alışını etkilemesi bizi şaşırtmamalıdır. Döl yatağı büyüyerek iç organların kendilerini yeniden yerleştirmelerine sebep olur. Zaman içinde mide ve bağırsaklar yukarı, diyaframın altına ve arkaya, omurgaya doğru itilir. Bunun sonucu olarak diyafram, yani biz nefes alırken aşağı inen ve nefes verirken gevşek durumuna geri dönen, kaburgaların altındaki lifli kas örtüsü, hareket etmek için gözle görülür biçimde daha az alana sahip olur. Birçok kadın hamilelik sırasında nefesinin sığlaştığını, zorlaştığını, hatta çaba gerektiren bir şey haline geldiğini görür. Bebek genellikle son ay içinde pelvisin derinliklerine doğru inip kaburgaların altındaki diyaframa bir kez daha özgürce hareket edebilmesi için alan açtığında, yeniden tam ve derin nefesler alabilmek büyük bir rahatlamadır.   </p>
			<p class="paragraf2">Vücudun, kaburgaların altındaki diyaframın hareket alanının bu şekilde kısıtlanmasına nasıl adapte olduğunu görmek ilginçtir. Vücudun hamilelikten önceki oksijen ihtiyacı değişmez, hatta artık oksijenle temizlenmesi gereken daha fazla kanı olduğu için artar. Kaybedilen alanı telafi etmek için göğüs çevresi yanlara doğru genişler. Artık göğüs kafesine denk gelen çevresi daha geniş bir sutyene ihtiyaç duyduğunu fark etmiş olabilirsin. Evet, vücudun sadece karın bölgesinde değil, birçok noktada genişler!  </p>
			<p class="paragraf2">Hamilelik sırasında nefes konusundaki farkındalığın arttıkça kendine iyi bakma konusunda daha aktif rol alırsın. Kendini biraz endişeli ya da dağınık hissediyorsan, belki de bu sadece, anatomindeki değişimlerin bir sonucu olarak nefesinin sığlaşması yüzündendir. Durup birkaç derin nefes almak ya da göğsünü açmak için, Bölüm 8’deki yoga serisinde öğreneceğin birkaç esneme hareketini yapmak duygusal dengeni geri kazanmana yardımcı olabilir.   </p>
			<p class="arabaslik_sol4">Farkındalık pratiği  </p>
			<p class="paragraf2">fODE programında Nefes Farkındalığı’nı ilk buluşmamızda, Kuru Üzüm Tanesi Meditasyonu’nun hemen ardından uygularız. Artık farkındalığını yükseltmek için nefesin önemini anladığına göre, seni ona dikkat etmeye başlamaya davet ediyorum. Burada, meditasyon pratiğini yoluna koymakta kullanabileceğin birkaç öneri var:  </p>
			<p class="solkucuk1">Nefes farkındalığı: pratik 1  </p>
			<p class="paragraf2">Bu bölümde daha önce anlatılan Nefes Farkındalığı talimatlarını bir kez daha oku ve bir hafta boyunca her gün beş ila on beş dakika boyunca bunu uygulayacağına dair kendine bir söz ver ve içinden yapmak gelse de gelmese de, hatta her yaptığında uykuya dalsan bile yap. Burada amaç belli bir deneyime sahip olman değil, hayatına düzenli, günlük bir meditasyon pratiği eklemenin nasıl bir şey olduğunu görmendir.   </p>
			<p class="solkucuk1">Nefes farkındalığı: pratik 2   </p>
			<p class="paragraf2">Gün boyu aklına gelen her anda farkındalığını nefesine yönelt; dikkatini nefesini en canlı biçimde hissettiğin noktaya –belki karnına, burun deliklerine ya da göğsüne– odakla. Bunu bir iki nefes boyunca, mümkünse daha uzun süre yap. Bu farkındalık anlarında ne düşündüğünü ve ne hissettiğini yargısızca gözlemle. Elinden geldiğince uzun süre, dikkatinin nefesinle birlikte kalmasına izin ver.   </p>
			<p class="solkucuk1">Bebekle olma pratiği  </p>
			<p class="paragraf2">Gün boyunca bebeğinin hareketlerinin sana nefes için bir hatırlatıcı olmasına izin ver. Dikkatini karnındaki bebeğin üzerine odaklarken, aynı anda nefes aldığında yükselip nefes verdiğinde gevşeyen karnındaki nefesin de farkında olup olamadığına bak. Hem bebeğin hem de nefesinin hareketlerini daha kolay fark edebilmen için, elini karnının üstüne koymak isteyebilirsin. Zihnin uzaklaşmaya başladığında, onu tekrar nefesinin yarattığı hislere, karnının üstündeki elinin yarattığı duygulara ve bebeğin hareketlerine yönlendir. Çoğu kadın bebek hareket ettiğinde elini ya da ellerini neredeyse içgüdüsel olarak karnının üstüne koysa da, bu harekete farkındalık katıp katamayacağını araştır. Bunu uygularken ortaya çıkabilecek tüm duygu ve düşüncelere dikkat et.   </p>
			<p class="solkucuk2">Üç dakikalık nefes molası   </p>
			<p class="solkucukitalik">Birinci adım: farkına varmak  </p>
			<p class="paragraf2">Günün herhangi bir anında, kendini bilinçli olarak şu ana getir.<span class="dip"><a href="#footnote-225-7" id="footnote-225-7-backlink">7</a></span> Oturarak ya da ayakta, dik ve rahat bir duruşa geç. Mümkünse gözlerini kapat. Sonra farkındalığını içsel deneyimine yönelterek onu kabul et ve “Şu anki deneyimim ne?” diye sor.   </p>
			<p class="paragraf3">  </p>
			<ul class="calibre2">
				<li class="paragraf6">Zihninden hangi düşünceler geçiyor? Düşünceleri elinden geldiğince, zihinsel olaylar olarak görmeye çalış.   </li>
				<li class="paragraf6">Şu an hangi duyguları ya da hisleri duyuyorsun? Bunlar hoş duygu ve hislerse, kendine onları tamamen deneyimlemek ve keyfini çıkarmak için izin ver. Hoş değillerse, onları kabul et ve rahatsız edici, acı verici ya da istenmeyen şeyler olsalar da yüzünü onlara doğru dön.   </li>
				<li class="paragraf6">Şu an vücudunda nasıl hisler duyuyorsun? Belki de hızlı bir Vücut Taraması (bu pratiği bir sonraki bölümde öğreneceksin) yapıp vücudunda var olabilecek kasılma ve gerilim noktalarını fark eder ve onları hiçbir şekilde değiştirmeye çalışmadan kabul edersin.   <p class="paragraf7">Yaklaşık bir dakika boyunca bunu yap.   </p></li>
			</ul>
			<p class="solkucukitalik1">İkinci adım: dikkati toplamak ve odaklamak  </p>
			<p class="paragraf2">Hazır olduğunda dikkatini topla ve onu, nefesin fiziksel hislerine, özellikle de karnındaki fiziksel hislerin üzerine odakla. Nefes alırken karnındaki esneme ve genişleme hislerini, nefes verirken de karnının yumuşamasını ve gevşemesini fark et. Her nefesini, kendini şu anda tutmak için kullandığın bir çapaya dönüştür. Bebeğinin karnında hareket ettiğini hissedersen tam şu anda, burada vücudunun içinde başka bir insanın büyümekte olduğunu idrak ederek dikkatinin bu hislerin üzerinde dinlenmesine izin ver ve aynı anda nefesini hisset. Ve eğer zihnin uzaklaşırsa, dikkatini yeniden yumuşak ve nazikçe karnındaki nefese yönlendir. Pratiği yaptığın ortam uygun olduğu sürece nefesinle birlikte ol ve bilinçli farkındalığını bir dakika, mümkünse daha uzun süre sürdür.   </p>
			<p class="paragraf2">  </p>
			<p class="solkucukitalik1">Üçüncü adım: dikkati genişletmek  </p>
			<p class="paragraf2">Şimdi, nefesin etrafındaki farkındalık alanını, bedenini bir bütün olarak hissedeceğin biçimde genişlet: duruşun, yüz ifadelerin, canlı bir bütün olarak nefes alan bedenin içinde başka bir varlığı taşıyor. Herhangi bir rahatsızlık ya da gerginlik hissedersen, farkındalığını tam o gerilim noktasına yönlendirerek denemeler yap; nefesinin bu hissin etrafında ve içinde dolaşabildiğini hayal et. Bu şekilde, bu hislerden kaçınmaya ya da herhangi bir biçimde değiştirmeye çalışmadan onları araştırır, onlarla birlikte olur ve onlarla arkadaşlık kurarsın. Vücudunda dikkatini çağıran herhangi özel bir his yoksa sadece olduğun yerde, bütün vücudunun farkında olarak kal. Yaklaşık bir dakika sonra gözlerini açıp dikkatinin dışarı doğru genişlemesine izin vererek bu açık farkındalığı hayatının bundan sonraki anlarına da taşıyabilirsin.   </p>
			<p class="paragraf2">Bu meditasyon için, farkındalığını bir kum saati gibi düşünmen faydalı olabilir. Adım 1, kum saatinin en üstteki geniş yüzeyi gibidir; kendini şu andaki deneyimine açar ve bunu kabul edersin. Adım 2, kum saatinin daralan boynudur, burada dikkatini nefesin karnında yarattığı fiziksel hislere odaklayıp şu anda köklenirsin. Adım 3, farkındalığını kum saatinin alt tabanı gibi dışarı doğru genişletir. Kendini tüm benliğine açar ve olduğu haliyle hayata geri dönerek hayatının şu anının farkında olarak –tam da olduğun gibi, merkezinde, dik ve bir bütün olarak– nazikçe ama sağlamca adım atarsın.   </p>
			<p class="yildiz"><span><img alt="1.png" class="_idgenpageitem3" src="image/1_fmt5.jpeg"/></span>  </p>
			<p class="paragraf2">  </p>
			<p class="paragraf2">Nefes hem çok sıradan, hem de mucizevidir. Biz onun yanında olduğumuzda o da bizim yanımızdadır ve sadece onun farkına vararak her durumda sükûnet anları bulabiliriz. Elverişli, basit ve etkili olan nefes farkındalığı, hayatımıza daha fazla farkındalık getirmek için kullanabileceğimiz temel pratiklerden biridir.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-4-backlink" id="footnote-225-4">4</a><span class="charoverride11">.</span><span class="charoverride9" xml:lang="tr-TR"> Attention Deficit Disorder: Dikkat Eksikliği Bozukluğu. (ç.n.)</span></p>
				</div>
				<div class="basic-text-frame">
					<p class="dipnot"><a href="#footnote-225-5-backlink" id="footnote-225-5">5</a><span class="charoverride11">.</span><span class="charoverride9" xml:lang="tr-TR"> Attention Deficit and Hyperactivity Disorder: Dikkat Eksikliği ve Hiperaktivite Bozukluğu. (ç.n.)</span></p>
				</div>
				<div class="basic-text-frame">
					<p class="dipnot"><a href="#footnote-225-6-backlink" id="footnote-225-6">6</a><span class="charoverride11">.</span><span class="charoverride9" xml:lang="tr-TR"> Sharon Begley, </span><span class="charoverride12" xml:lang="tr-TR">Train Your Mind, Change Your Brain: How a New Science Reveals Our Extraordinary Potential to Transform Ourselves</span><span class="charoverride9" xml:lang="tr-TR"> (New York, Ballantine Books, 2007)</span></p>
				</div>
				<div class="basic-text-frame">
					<p class="dipnot"><a href="#footnote-225-7-backlink" id="footnote-225-7">7</a><span class="charoverride11">.</span><span class="charoverride9" xml:lang="tr-TR"> Üç Dakikalık Nefes Molası, ilk olarak Zindel V. Segal, J. Mark G. Williams ve John D. Teasdale tarafından “</span><span class="charoverride12" xml:lang="tr-TR">Depresyon İçin Farkındalık Odaklı Bilişsel Terapi: Nüksetmeyi Engellemek İçin Yeni Bir Yaklaşım</span><span class="charoverride9" xml:lang="tr-TR">” (New York; Guilford Press, 2002) programında geliştirildi. Aynı pratiği, J. Mark G. Williams, John D. Teasdale, Zindel V. Selgal ve Jon Kabat-Zinn tarafından yazılmış </span><span class="charoverride12" xml:lang="tr-TR">Depresyondan Çıkmak İçin Farkındalık Yolu: Kendini Kronik Mutsuzluktan Özgürleştirmek</span><span class="charoverride9" xml:lang="tr-TR"> (New York; Guilford Press, 2007) kitabında da bulabilirsin. Bu kitaptaki adaptasyon, Mark Williams ve Danny Penman’ın yazdığı </span><span class="charoverride12" xml:lang="tr-TR">Farkındalık: Çılgına Dönmüş Bir Dünyada Huzur Bulmak İçin Sekiz Haftalık Bir Plan</span><span class="charoverride9" xml:lang="tr-TR"> (New York; Rodale, 2011) kitabından alınmıştır. </span></p>
				</div>
			</div>
		</div>
	</body>
</html>