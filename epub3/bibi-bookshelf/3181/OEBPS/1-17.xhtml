<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-17</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-12" xml:lang="en-GB">12. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt11.jpeg"/></span>  </p>
			<p class="arabaslik_orta"><span class="charoverride6">Bir günlük farkındalık pratiği</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Kendinle birlikte olarak... Kendini günlük hayatının içinde   </span></p>
			<p class="ara"><span class="charoverride10" xml:lang="tr-TR">yargılamaktan çok anlamak niyetiyle, karşılaşabileceğin her şeyi   </span></p>
			<p class="ara"><span class="charoverride10" xml:lang="tr-TR">tamamen kabul ederek, uyanık bir dikkatle izleyerek derinlerdeki   </span></p>
			<p class="ara"><span class="charoverride10" xml:lang="tr-TR">şeylerin yüzeye çıkmasını ve tutsak enerjilerinin serbest kalmasıyla   </span></p>
			<p class="ara"><span class="charoverride10" xml:lang="tr-TR">hem hayatını hem de bilincini zenginleştirmesi için kendini   </span></p>
			<p class="ara"><span class="charoverride10" xml:lang="tr-TR">cesaretlendirmiş olursun. Zekâ, özgürlüğe açılan kapıdır ve  </span></p>
			<p class="ara"><span class="charoverride10" xml:lang="tr-TR">zekânın anası da, uyanık bir dikkattir.  </span></p>
			<p class="ara1">–Nisargadatta Maharaj  </p>
			<p class="paragraf3">  </p>
			<p class="paragraf2">Sınıfımızın altıncı toplanışıydı ve az önce bir şeyler atıştırdığımız bir moladan çıkmıştık. Bebek bekleyen ebeveynler birbirleriyle sohbet etmekten o kadar keyif alıyordu ki, tekrar düzene girme konusunda isteksizlerdi. Dersin bu bölümüne, o hafta sonu yapacağımız bir günlük farkındalık pratiği konusunda bilgiler paylaşarak başladım. Bu, FODE kursuna kayıt olduklarından beri, herkesin takviminde işaretlenmiş bir tarihti.   </p>
			<p class="paragraf2">“Bildiğiniz gibi bu cumartesi bir günlük farkındalık pratiğimiz olacak, bu yüzden şimdi sizinle, o günü birlikte nasıl geçireceğimiz hakkında biraz konuşmak istiyorum. Şu ana kadar, formal pratikleri her gün kısa süreyle uyguluyor ve farkındalığınızı, elinizden geldiğince günlük hayatınıza odaklıyordunuz. Bu cumartesi pratiğinizi derinleştirmek ve uzun bir süreyi içe bakmaya adayarak, doğumda yapacağın gibi, her anın yükselip geçmesine izin vererek geçirmek için bir fırsatınız olacak. Bu konuda en iyi deneyimi elde edebilmek için bu pratiği hep birlikte, neredeyse tam bir sessizlik içinde yapacağız.”  </p>
			<p class="paragraf2">Bu bilginin oturması için durakladım.  </p>
			<p class="paragraf2">Cathy şaşkına dönmüş halde atıldı: “Yani <span class="charoverride7">bütün gün</span> boyunca konuşmayacak mıyız?”  </p>
			<p class="paragraf2">“Evet.”  </p>
			<p class="paragraf2">“Dalga geçiyor olmalısın. Geveze Cathy bütün gün boyunca konuşmayacak mı?”  </p>
			<p class="paragraf2">“Kimse konuşmayacaksa, bütün gün boyunca ne yapacağımızı nereden bileceğiz?” diye sordu Carlos.   </p>
			<p class="paragraf2">“Bu iyi bir soru” dedim, “endişelenmeyin. <span class="charoverride7">Ben</span> epeyce konuşacağım. Size, şu ana kadar öğrendiğimiz bütün pratikler boyunca rehberlik edeceğim: Beden Taraması, yoga, Oturma Meditasyonu ve Farkındalıkla Yemek Yemek. Ayrıca, Yürüyüş Meditasyonu’nu –bu doğum sırasında size çok yardımcı olabilir– ve başka bir pratiği öğreneceğiz. Başka sorusu olan var mı?”  </p>
			<p class="paragraf2">Bekledim. Kimse konuşmadı.  </p>
			<p class="paragraf2">“Tamam” diye devam ettim, “lütfen yanınızda öğlen yemeğinizi ve hamileler için bazı atıştırmalıklar getirin. Bol, geniş giysiler giyin ve üst üste katlar halinde giyinin. Şu andan cumartesi gününe kadar ev ödevlerinizden biri, yaklaşan bugünle ilgili hangi düşüncelerin ortaya çıktığının farkında olmak. Endişeli düşüncelere sahip olup olmadığına ve bu pratiğe katılma konusunda direnç gösterip göstermediğine bak. Belki de o günün nasıl geçeceğini merak ediyor, hatta o günü iple çekiyorsundur. Tüm bu düşünce ve duygular pratik yapmak ve zihninin kalıplarını ve bilinmeyen gelecek üzerine nasıl hikâyeler üretebildiğini anlamak için fırsatlardır. Ve tabii ki bunlar, o hikâyeleri serbest bırakıp tekrar şu ana dönmek için de fırsatlardır; çünkü aslında, günün nasıl olacağı konusunda hiçbir fikriniz yok.”   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt17.jpeg"/></span>  </p>
			<p class="paragraf2">  </p>
			<p class="paragraf2">Cumartesi aydınlık ve net bir gündü. Ünlü San Francisco sisi o gün bize uğramadığı ve dışarıda pratik yaparken sıcak güneşe sahip olacağımız için mutluydum. Kursa eğitiminin bir parçası olarak katılan ebelik öğrencisi Maddy, Osher Center’ın önünde benimle buluştu. Çiftler yanlarındaki ekipmanlarıyla birlikte –sevdikleri bir sırt yastığı, meditasyon için bir şal ve gün boyunca yiyecekleri şeylerle dolu büyük alışveriş torbaları– gelmeye başladıklarında biz, sandalyeleri bir çember oluşturacak biçimde organize etmekle meşguldük.   </p>
			<p class="paragraf2">Eileen’le selamlaşmak için ona sarıldığımda, hâlâ sabah aldığı duş yüzünden ıslak olan saçlarının yanağımda soğuk bir his yaratışını hissettim. Carlos, elindeki sıcak kahve bardağını benden uzaklaştırarak bana tek koluyla sarıldı. Sarılmak için kocaman göbeğinin üstünden (ikizleri olacak) ona doğru eğildiğimde Sharon derin bir nefes aldı. “Üçünüze de günaydın demek için sarılıyorum” dedim ve ikimiz de güldük.  </p>
			<p class="paragraf2">İkisi de ebe camiasından olan ve bu sabah Bay Bridge’e gelmek için aynı arabayı paylaşan Veronica ve Ruth’a selam verdim. FODE kursuna katılma sebebi, bir yandan kendileri için farkındalık pratiklerini öğrenmek istemeleri, bir yandan da farkındalık pratiklerinin müşterileri üzerindeki pozitif etkilerini görmüş olmaları ve bu konuda daha fazla şey öğrenmek istemeleriydi. Ben onlara katılımcı gözlemci diyordum; onlar da çiftler gibi gün içinde uygulanan tüm pratikleri kendi hayatlarında uyguluyordu. Ruth bir FODE eğitmeni olmak için eğitim almayı düşünüyordu.  </p>
			<p class="paragraf2">Çiftler gelmeye ve birbirlerini sıcakkanlılıkla selamlamaya devam ediyordu. Ben meditasyon çanlarımı, birkaç notumu ve günün farklı anlarında okuyacağım şiirleri toparlarken, ortam sohbet ve gülüşme sesleriyle doluydu. Yerime oturdum ve çanları çaldım. Oda sessizleşti.  </p>
			<p class="paragraf2">“Şimdi, hepimizin tam olarak bu ana gelmesine yardımcı olması için, birkaç dakika oturarak başlayalım” dedim.  </p>
			<p class="paragraf2">Böylece hep birlikte, sessizlik meditasyonu yapacağımız güne başlamış olduk.   </p>
			<p class="paragraf2">Yaklaşık on dakika boyunca oturmanın ardından, ben zilleri çaldım ve herkes gerinerek gözlerini açtı. Sonra, günün kolayca akmasına yardımcı olacak bazı prensipleri paylaşmaya başladım.   </p>
			<p class="paragraf2">“Bunun, kendimizi belli bir şekilde, örneğin huzurlu, sakin ya da gevşemiş hissetmeye çalışmadığımız bir gün olduğunu bilmeniz önemli. Hatta burada olduğumuz ya da hissettiğimiz şeyi deneyimlemekten başka hiçbir şey yapmamaya çalışıyor olacağız. Doğum yaptığın gün gibi bu da, kendi kendine ilerleyen bir gün olacak. Bugün pratik yaparken içinde can sıkıntısı, endişe, bunalma, üzüntü ya da korku duyguları yükselirse, onlara sırtımızı dönmeyeceğiz. Hoş olmayan duygularla birlikte olma konusunda da, fiziksel rahatsızlıkla birlikte olma konusunda öğrendiğimiz yaklaşımı uygulayacağız: onlara yakından bakacak, onları inceleyecek ve duygularımız ve düşüncelerimizle kurdukları ilişki açısından elimizden geldiğince gözlemleyecek ve onlarla birlikte olacağız çünkü hayat, şu andadır. Ve onların değişmesini izleyeceğiz. Huzur, sükûnet, neşe, merak ya da rahatlama anları yaşarsak, onları da tam olarak deneyimleyeceğiz. Ve <span class="charoverride7">onların</span> da değişmesini izleyeceğiz.”  </p>
			<p class="paragraf2">O gün için uygulayabilecekleri bir prensip önerdim: “Konuşmamanın yanı sıra bugün, göz teması da kurmayarak birbirimizin farkındalık pratiğini destekleyeceğiz. Konuşmanın bizi doğrudan deneyimden uzaklaştırabilmesi gibi, göz teması da kendi içimize bakıp şu anın deneyimine yakın kalmaktansa diğer insanlarla iletişime geçmeye yönlendirebilir. Göz kontağı kurmamaya bazen, ‘göz inzivası’ da denir. Bazılarınız için bu, günün zorlayıcı prensiplerinden olabilir; bazılarınızsa, bağlantı kurma konusunda genellikle üstümüzde hissettiğimiz baskı olmadan insanlarla yan yana olmayı rahatlatıcı bulabilir. Bugün, kendimizle bağlantıya geçmeye odaklanacağız. Bu, hep birlikte olmanın tamamen bambaşka bir yolu.”  </p>
			<p class="paragraf2">Sonra herkesi, cep telefonlarını kapatıp saatlerini çıkarmaya davet ettim. “Bugün hakkında kesinlikle garanti verebileceğim tek şey şu” dedim, “Dünya Güneş’in etrafında dönmeye devam edecek ve bugün geçecek. Benim saatim var ve zamandan haberdar olacağım. En azından bugün için, bunu takip etmeyi bırakabilirsiniz.”  </p>
			<p class="paragraf2">“Ayrıca” diye ekledim, “bugün molamız yok, çünkü ne yapmaya mola vereceğiz ki? Sonsuz şimdide, dinlenme molaları yoktur. Yani, banyoyu kullanmaya ihtiyacınız olduğunda, oraya gittiğini seçtiğin anın ve kararından sonra, harekete geçmeden önceki anların farkına varıp varamadığına bak. Sonra, harekete geçtiğinde, bunu farkındalıkla yap. Farkındalıkla ayağa kalk, farkındalıkla banyoya doğru yürü ve içerideyken yaptığın her şeyin farkında ol.”  </p>
			<p class="paragraf2">Son bir prensip önerdim. “Hamile olanlar, gün boyu istedikleri zaman atıştırabilirler, çünkü sizin acıkmanız demek, bebeğinizin acıkması demektir. Hamile olmayanlarımız, vücutta beliren açlık hissiyle birlikte olma pratiği yapabilirler. Kısa bir süre için açlığın yarattığı rahatsızlığı tamamen deneyimlemek bize, şefkate açılan çok önemli bir kapı olabilir. Kısa süre sonra hayatınız başka bir insanın, bebeğinizin bedenindeki açlık hissinin etrafına kurulacak. Vücudumuzdaki mide kazınma hislerinin rahatsızlığını gerçekten hissetmek, acıktığı için çok mutsuz olabilen bu küçük insana karşı (dehşet ya da öfke duymak yerine) empati geliştirmemizi sağlayabilir. Sonra, bebeğimizin açlığını yok etmek için daha büyük bir şefkatle eyleme geçebiliriz.”  </p>
			<p class="paragraf2">“Bugün açlığı deneyimlemek, ayrıca, dünyada şu anda, yeteri kadar beslenemediği için vücudunda aynı rahatsızlığı deneyimleyen bir sürü insan olduğunu hatırlamamıza da yardımcı olabilir. Kendi açlığımızı hissederek, öncelikle yiyecek yemeğimiz olduğu için şükür hissimizi ve başkalarının bu konuda çektiği acıları, yapabildiğimiz yer ve zamanlarda yapmaya karşı bir arzu geliştirebilir.”  </p>
			<p class="paragraf2">“Sorunuz var mı?” Duraksadım. Kimse konuşmadı.   </p>
			<p class="paragraf2">“Çok güzel. O halde girişlerimizi yapalım.”  </p>
			<p class="paragraf2">Herkes tek tek, sırayla o an kendisini nasıl hissettiğini tarif edip o gün hakkında beklentisinden söz etti. Bu, “odanın ısısını ölçme” işleri her zaman çok nefes kesicidir. Tavırlar birbirinden çok farklıdır ve her zaman, şu an nerede olurlarsa olsunlar, günün sonunda orada olmayacaklarını bilirim.   </p>
			<p class="paragraf2">Jeanette başladı. “Bugün, burada olmak dışında hiçbir şey yapmayacağım için çok memnunum. Geçtiğimiz hafta etrafta koşturmakla o kadar meşguldüm ki çok yorgunum. Gerçekten de durabileceğim bugünü iple çekiyordum.”  </p>
			<p class="paragraf2">Kocası Joe onu takip etti. “Bugün kimseyle konuşmama gerek olmayacağı için çok memnunum. Ve sonra herkesle, neler olduğu hakkında konuşmak çok eğlenceli olacak.”  </p>
			<p class="paragraf2">Sonra Samir konuştu. “Hafta boyunca bugün hakkında düşünmedim ve bu sabah uyanıp buraya geldik. Bu konuda bir beklentim olduğunu sanmıyorum. Neler olacağını göreceğiz.”  </p>
			<p class="paragraf2">Sarah şöyle dedi; “Bu sabah Doğu Yakası’ndan, üvey babamın ölmek üzere olduğuna dair bir telefon aldım. Dün gece komaya girmiş.” Sesi titredi. “Bu yüzden benim için bugünün nasıl olacağını bilmiyorum ama burada olduğuma memnunum.”  </p>
			<p class="paragraf2">“Bunu duyduğuma çok üzüldüm, Sarah” dedim. “Bugün cep telefonunu açık tutman gerekiyorsa –belki titreşime alabilirsin– lütfen bunu yap. Ve kendini bunalmış hissettiğin anlarda ya da benimle konuşmak istediğinde, bana haber ver. Kimseyi rahatsız etmeyeceğimiz uzak bir yere gidip biraz konuşabiliriz.”  </p>
			<p class="paragraf2">“Teşekkür ederim” diye cevap verdi Sarah. “Bunu bir süredir bekliyorduk, o yüzden büyük bir sürpriz olmadı. Ben iyiyim. Pratik zaten son birkaç haftadır bununla baş etmeme yardım ediyor. Bu, bugünü geçirmek için çok iyi bir yol.”  </p>
			<p class="paragraf2">Sırada Sharon vardı. “Sen bize göz teması da kurmayacağımızı söyleyene kadar bugün konusunda bir sorunum yoktu. Şimdi biraz endişelendim.”  </p>
			<p class="paragraf2">“Sadece bu endişe hissinin vücudunun neresinde olduğuna odaklan” diyerek cevap verdim. “Düşüncelerinin neler olduğunu fark et. Şaşırabilir ve kendin hakkında bir şey öğrenebilirsin” dedim.  </p>
			<p class="paragraf2">Herkes konuştuktan sonra, sıra bendeydi. “Buradaki herkesle birlikte, bir günlük pratik için burada olduğuma çok memnunum. Çoğunuz gibi ben de çok yoğun bir hafta geçirdim ve sadece var olacağım bir gün geçireceğim için gerçekten çok mutluyum.”  </p>
			<p class="paragraf2">Odanın içinde çok fazla farklı zihin durumu vardı. Bugünü nasıl yaşayacağımıza dair birçok farklı bakış açısı vardı. Ve hepimiz, olduğumuz gibi mükemmeldik.  </p>
			<p class="paragraf2">Neredeyse bir saati, yönlendirmeleri belirleyerek geçirdik. “Tuvalet ihtiyacı olanlar için, şu an iyi bir zaman. Geri kalanlarımız birkaç dakikamızı ayakta durup esnemekle geçirebiliriz.”   </p>
			<p class="paragraf2">Kısa süre sonra tekrar düzene girmiş, sessizlik içinde oturuyorduk. Grubu Oturma Meditasyonu’nun talimatlarıyla yönlendirdikten sonra, Tercihsiz Farkındalık’la bitirdim. Sonra ben de sessizce kendi pratiğime çekilip düşüncelerimi gözlemlemeye, vücudumda yükselip geçen duygu ve hisleri fark etmeye başladım. Oturma pratiğinin sonunda, Mevlana’dan bir şiir okudum.  </p>
			<p class="solkucukitalik2"><span class="charoverride11">Konuk Evi</span>  </p>
			<p class="paragraf2"><span class="charoverride18" xml:lang="tr-TR">Bu insanoğlu bir konuk evidir.  </span></p>
			<p class="paragraf2"><span class="charoverride18" xml:lang="tr-TR">Her sabah yeni biri gelir.  </span></p>
			<p class="paragraf3">  </p>
			<p class="paragraf2"><span class="charoverride18" xml:lang="tr-TR">Bir sevinç, bir bunalım, bir rezillik,  </span></p>
			<p class="paragraf2"><span class="charoverride18" xml:lang="tr-TR">bazen bir an süren farkında olmak gelir  </span></p>
			<p class="paragraf2"><span class="charoverride18" xml:lang="tr-TR">bir konuk gibi beklenmedik.  </span></p>
			<p class="paragraf3">  </p>
			<p class="paragraf2"><span class="charoverride18" xml:lang="tr-TR">Onların hepsini karşılayın ve ağırlayın.  </span></p>
			<p class="paragraf2"><span class="charoverride18" xml:lang="tr-TR">Bir kalabalığı olsalar bile kederlerin,  </span></p>
			<p class="paragraf2"><span class="charoverride18" xml:lang="tr-TR">evinizi şiddetle süpüren  </span></p>
			<p class="paragraf2"><span class="charoverride18" xml:lang="tr-TR">onu boşaltan döşemelerinden,  </span></p>
			<p class="paragraf2"><span class="charoverride18" xml:lang="tr-TR">gene de, her konuğa şerefle davranın.  </span></p>
			<p class="paragraf3">  </p>
			<p class="paragraf2"><span class="charoverride18" xml:lang="tr-TR">O sizi boşaltıyor olabilir  </span></p>
			<p class="paragraf2"><span class="charoverride18" xml:lang="tr-TR">birtakım yeni lezzetler için.  </span></p>
			<p class="paragraf3">  </p>
			<p class="paragraf2"><span class="charoverride18" xml:lang="tr-TR">Karanlık düşünce, utanç, hainlik,  </span></p>
			<p class="paragraf2"><span class="charoverride18" xml:lang="tr-TR">kapıda karşılayın onları gülerek,  </span></p>
			<p class="paragraf2"><span class="charoverride18" xml:lang="tr-TR">ve içeriye davet edin.  </span></p>
			<p class="paragraf2"><span class="charoverride18" xml:lang="tr-TR">Minnet duyun kim gelirse gelsin,</span><span class="charoverride18" xml:lang="tr-TR">  </span></p>
			<p class="paragraf3">  </p>
			<p class="paragraf2"><span class="charoverride18" xml:lang="tr-TR">çünkü onların her biri gönderilmiştir  </span></p>
			<p class="paragraf2"><span class="charoverride18" xml:lang="tr-TR">bir kılavuz olarak  </span></p>
			<p class="paragraf2"><span class="charoverride18" xml:lang="tr-TR">öteden.</span><span class="dip"><a href="#footnote-225-21" id="footnote-225-21-backlink">21</a></span><span class="charoverride18" xml:lang="tr-TR">  </span></p>
			<p class="paragraf3">  </p>
			<p class="paragraf2">“Şimdi de biraz yogaya geçelim” dedim. “Yoga matlarının durduğu rafa doğru giderken, farkındalığını şu anın üzerinde tutup tutamadığına bir bak. Matı almak için uzanırken kolundaki esnemeyi hisset. Matını nereye koyacağına dair bir seçim yaparken zihninin neler yaptığını izle. Açılan matın sesini fark et. Dağ Duruşu’yla başlayacağız.”  </p>
			<p class="paragraf2">Kısa süre sonra hepimiz, yere yayılmış yoga matlarımızın üzerinde ayakta duruyorduk. Pratiğe çabasızlık tavrıyla yaklaşmak, kendi sınırlarımıza kadar ilerleyip oraları keşfetmek fakat sınırları çok fazla zorlamamak, bedene ve değişen hislerine saygılı bir tavırla yaklaşmak üzerine yaptığım bir uyarıdan sonra yavaş ve farkındalıkla bir yoga serisinin içinde hareket etmeye başladık. Yoga pratiğimizi, partnerler ve biz sırtüstü, hamile kadınlar yan olacak şekilde, yerde yatarak tamamladık.   </p>
			<p class="paragraf2">Hepimize bir Beden Taraması çalışması boyunca rehberlik ettim. Bunu, farkındalığımızı bedeni bir bütün olarak algılayan bir hisse doğru genişletip sonra tekrar nefese dönerek bitirdik. Meditasyonumuzun bittiğini bildiren zilleri çaldım.  </p>
			<p class="paragraf2">“Hiç acele etmeden, zaten yan yatmıyorsan yan yatma pozisyonuna gel, sonra bir oturma duruşuna geçerek nefesine dön.”  </p>
			<p class="paragraf2">Sonra Bölüm 10’da okuduğun Yürüyüş Meditasyonu’nun talimatlarını verdim ve pratiği gösterdim. Hepimiz kendimize bir yürüyüş yolu bulduk –bazılarımız ana salonda, bazılarımız koridorlarda, bazılarımız da kliniğin bekleme alanında– ve sonraki otuz dakika boyunca sessizce Yürüyüş Meditasyonu’na odaklandık. Bedenler yavaşça hareket ediyordu; zihinler odaklanmış, dikkat içeri çevrilmişti: yirmi sekiz çift bebek bekleyen ebeveyn bebeklerinin doğumuna hazırlanmak için sessizce ileri geri, ileri geri yürüyüp dönerken üç ebe ve bir müstakbel ebe de pratiği onlarla birlikte yapıyordu.   </p>
			<p class="paragraf2">Yürüme süresi sona erdi, ben çanları bir kez daha çaldım, hepimiz sessizce sandalyelerimizi bir daire şeklinde dizip tekrar Oturma Meditasyonu’na başladık. Öğlen yemeği vakti yaklaşıyordu ve hamile kadınların çoğu bir öğlen yemeği kutusu ya da çantalarından birkaç atıştırmalık çıkarmıştı. Bir çikolata kâğıdının yırtılma sesi, bir mandalinanın, başka hiçbir şeyle karıştırılamayacak kokusu ve bir elmanın dişler arasında ezilme sesleri bu oturma meditasyonunun ilk dakikalarının parçalarıydı. Sonra tekrar, ortama tam bir sessizlik hâkim oldu.  </p>
			<p class="paragraf2">Oturumu bitirmek için Pema Chödron’dan bir alıntıyı yüksek sesle okudum:  </p>
			<p class="paragraf3">  </p>
			<p class="paragraf2">En önemli talimat şudur; Kalmak... kal... sadece kal... Yani ne zaman gezintiye çıksak, kendimizi nazikçe “kalmak” ve sakinleşmek için cesaretlendiririz. Huzursuzluk mu deneyimliyoruz? Orada kal! Tutarsız bir zihnimiz mi var? Orada kal! Korku ve iğrenme kontrolden mi çıktı? Orada kal! Dizlerinde ağrı, sırtında sızlama mı var? Orada kal! Öğlen yemeğinde ne var? Orada kal! Burada ne işim var? Orada kal! Buna bir dakika daha dayanamayacağım! Orada kal! Sabrımızı böyle geliştiririz.<span class="dip"><a href="#footnote-225-22" id="footnote-225-22-backlink">22</a></span>  </p>
			<p class="paragraf2">“Tahmin ediyorum ki bedeniniz size öğlen yemeği vaktinin geldiğini söylüyor ve gerçekten de geldi” dedim. “Öğlen yemeğimizi, sokağın karşısındaki bahçede yiyeceğiz fakat bunu yapmadan önce, farkındalıkla yemek yeme talimatlarının bir kez daha üstünden geçmek istiyorum. Yemek yemek istediğin yeri bulduğunda, yiyeceğini önüne koymanı öneriyorum. Yiyeceğine, onun şekillerine, renklerine, dokularına gerçekten bakmak için zaman ayır. Yemeğini kokla ve birkaç an için, bu yiyeceğin nasıl yetiştiğini, onu kimin hazırladığını ve buraya, seni, partnerini ve bebeğinizi beslemek için nasıl geldiğini düşün. Belki de bir an için, yemek için bu yiyeceğe sahip olmanı sağlayan iyi talihine minnet duyarsın. Bir çatal ya da kaşık kullanıyorsan çiğneme, tadına bakma ve yutma işlerine tamamen odaklanabilmen için, çiğnerken onu yere bırak. Bir ısırık daha alma ve susuzlukla birlikte bir şey içme arzusunun yükseldiği ana farkındalıkla yaklaşıp yaklaşamadığına bak ve midende, açlıktan tokluğa doğru değişen hisleri fark et. Acelen yok. Öğlen yemeğini ne kadar zamanda istersen yiyebilirsin. Ne yapabileceğini öğren.”  </p>
			<p class="paragraf2">“Dışarıda olma konusunda da bir şey söylemek istiyorum” diye devam ettim. “Farkındalığın bir lens gibi olduğunu hatırla. Bazen lensin genişliğini, birkaç hafta önceki Kuru Üzüm Meditasyonu’nda odağımızı konsantre hale getirerek yaptığımız gibi çok daraltırız. Bazense farkındalığımızı genişletip zihnin çok geniş, açık bir bakış açısına sahip olmasına izin veririz. Dışarıda, bahçede olmak bize, farkındalığın bu iki biçimi arasında nasıl geçişler yapabileceğimizi idrak etmemiz için harika bir fırsat sunar. Bazı anlarda oldukça yoğun biçimde yiyeceğimize odaklanırken, diğer anlarda daha açık ve geniş bir bakışa sahip olabiliriz. Belki gökyüzüne bakarız. En son ne zaman gerçekten gökyüzüne baktınız? Belki de en son doğa yürüyüşü ya da kampa gittiğinizden beri bakmadınız. Belki çocukluğunuzdan beri bakmadınız. Kendine, her zaman üstümüzde olan bu muhteşem enginliği görme izni ver.”  </p>
			<p class="paragraf2">“Dikkatini, elementlerle ilişki kuran duyularına odakla. Teninin üzerindeki güneşin ısısını ve yüzüne değen hafif esintiyi hisset; burun deliklerinin içine dolan havanın ısısını hisset; nefes alırken kokuları nasıl içine çektiğinin ve sesleri nasıl algıladığının –orada yaprak hışırtıları ya da ağaçlarda şarkı söyleyen kuşlar olabilir– farkında ol. Geçen arabaların seslerini de duyabileceğini düşünüyorum. Sadece dinle.”  </p>
			<p class="paragraf2">Ayrıca herkesi, birbirlerinin içsel çalışmalarını desteklemek için göz teması kurmama konusundaki sözlerini de ellerinden geldiğince tutmaları konusunda cesaretlendirdim. “Bu biraz zor olabilir çünkü muhtemelen öğlen yemeğinizi sessizlik içinde bölmek ve paylaşmak zorunda kalacaksınız. Unutur ya da yanlışlıkla göz teması kurarsanız endişelenmeyin. Sadece birbirinize gülümseyin, o anın tadını çıkarın ve tekrar başlayın.”  </p>
			<p class="paragraf2">“Şimdi öğlen yemeklerimizi alalım, ayakkabı ve ceketlerimizi giyelim ve asansörlerin önünde toplanalım. Herkes hazır olduğunda, bahçeye doğru bir grup halinde, normal bir hızla ve sessizlik içinde ilerleyeceğiz.”  </p>
			<p class="paragraf2">Hava sıcaktı ve geçmemiz gereken bulvardaki arabaların sesleri bugün daha yüksekmiş gibi geliyordu. Duyularımız daha açık, sinir sistemlerimiz daha sakin ve daha duyarlıydı. Bahçe tamamen çiçek açmıştı; güneşin altında pembe güller ve sarı hercai menekşeler, gölgede küpe çiçekleri ve beyaz japongülleri. Çeşmeden gelen su sesleri, içeri girerken bizi selamladı. Her çift sandalyelerde, banklarda ya da çeşmenin etrafındaki alçak duvarın üzerinde kendilerine oturacak bir yer buldu. Böylece sessizlik içinde, farkındalıkla yemeğimizi yedik. Herkes talimatları takip ediyordu ve hepsi yaptığı işe kendisini tamamen vermişti. Yemekten sonra bazıları gözlerini kapattı; bedenleri, toprağın sıcak bir parçası üzerinde güneşlenen kediler gibi güneş ışığını içiyordu.   </p>
			<p class="paragraf2">Herkesin yemeğini bitirdiğini gördüğümde, çanları bir kez daha çaldım. “Şimdi bahçenin içinde küçük bir Yürüyüş Meditasyonu yapalım. Her bitkinin önünden geçerken onları görmek için gözlerinizi gerçekten kullanın. Ayağınızın altındaki zemini hissedin, her adımda çakıltaşlarının çıkardığı gıcırtıyı duyun; güneşten gölgeye doğru yürürken değişen ısıyı hissedin.” Bu kez tek başımıza, yavaşça ilerleyen yılanlar gibi bahçenin etrafında ve içinde yürüdük.   </p>
			<p class="paragraf2">Yürüyüş Meditasyonumuz bitti, tekrar sokağın karşısına geçtik ve merkezdeki meditasyon alanımıza döndük.   </p>
			<p class="paragraf2">“Bu sabah birçoğunuz ne kadar yorgun olduğunuzu söylediniz. Bu yüzden hepinizi, raflardan bir yoga matı, bir battaniye ve bir ya da birkaç yastık alıp isterseniz biraz kestirmeye davet ediyorum. Ya da oturma pratiği yapmaya devam edebilirsiniz.” Bu davetten sonra birçok yüz şaşkın gülümsemelerle aydınlandı.   </p>
			<p class="paragraf2">Birkaç dakika içinde sınıfımızın zemini gri, yünlü battaniyelerin altındaki bedenlerden oluşan bir denize dönüştü. Bazı çiftlerin nasıl birbirlerine sokulduklarını, bir omuz başına yerleştirilmiş bir başı, bir partnerin göğsünün üstünde nazikçe dinlenen bir eli görmek çok hoştu. Bu anın mahremiyeti bana bir kez daha, biz insanların kendimizi güvende ve korunmuş hissettiğimizde, nasıl kalplerimizi de açtığımızı hatırlattı.  </p>
			<p class="paragraf2">Uyku vakti sona erdiğinde sıra, Bölüm 6’da tarif edilen Konuşma ve Dinleme Araştırması’na gelmişti. “Bazılarınız belki de benim, biraz da espriyle, bir bebek sahibi olmak için yapmamız gereken tek şeyin acı ve korkuyla çalışabilmek olduğunu söylediğimi duymuşsunuzdur” diyerek söze başladım. “Ve fiziksel acı üzerine çalışma konusunda birçok farkındalık pratiği öğrenerek epey vakit geçirdik. Şimdi dikkatimizi, korku denen o kasılma benzeri duyguya ve onun dengeleyicisi, pozitif duygusu olan mutluluğa çevirmenin vakti geldi. Şimdilik, sadece bu araştırma pratiği için, sessizlik ve göz teması kurmama prensiplerimizi askıya alacağız.”  </p>
			<p class="paragraf2">Korku ve mutluluk araştırması bir saatten biraz daha uzun sürdü ve bitirdiğimizde, odanın içinde epeyce kahkaha mevcuttu. Her çift birlikte, sessizce bazı korkularını isimlendirip inceledi; bazıları bazı korkuların ortak olduğunu fark etti ve halihazırdakiler, farkında olmadıkları korkuları ortaya çıkardı. Bazı korkuların onları eyleme geçmeye, araştırmaya ya da şu anda bir şeyi değiştirmeye yönelttiğini, bazı başka korkularınsa varlıklarını kabul edip arada bir başlarını okşaman dışında hiçbir şey yapmanı gerektirmediğini ve belki de, bilinmez olanın, belirsizlik âleminin içinde zarafetle yaşamayı öğrenmeyi gerektirdiğini keşfettiler.   </p>
			<p class="paragraf2">Yine Yürüyüş Meditasyonu yapma vakti gelmişti. Ben, kendime koridorda bir yer buldum –kaldır, ilerle, yerleştir, kaydır; kaldır, ilerle, yerleştir, kaydır– dönmeden önce durup zihnimin nerede olduğunu fark edip önce nefesime, sonra yerdeki ayaklarıma –dön, dön, dön– odaklanarak tekrar, geriye doğru yürüdüm.   </p>
			<p class="paragraf2">Çanları çaldığımda herkese, bugün için son pratiğimizi birlikte deneyimlediğimizi duyurdum. Çoğu bu haberi duyduğuna oldukça şaşırdı –gerçekten de bütün bir günü meditasyon yaparak mı geçirmişlerdi? Onları, bize daha tanıdık olan bir ilişki kurma biçimine, etraflarındaki odaya ve birbirlerine bakarak tekrar bağlantı kurmaya davet ettim. Göz teması tekrar kurulduğunda, yüzler canlandı.  </p>
			<p class="paragraf2">“Şimdi üç ya da dört kişilik gruplara ayrılalım ve bugün deneyimlediğimiz şeyleri birbirimizle paylaşalım. Aranızda henüz konuşmaya hazır olmayanlar varsa, lütfen grubuna sessiz kalmak istediğini belirsin. Önümüzdeki hafta derste, bugünün herkes için nasıl geçtiğiyle ilgili daha fazla konuşacağız.”   </p>
			<p class="paragraf2">Oda canlı seslerle doldu; herkesin paylaşmak istediği bir şeyler vardı. Kahkahalar sık sık duyuluyordu ve keyif de hiç uzakta değildi. Her şey yolundaydı.   </p>
			<p class="paragraf2">Tekrar büyük dairede toplandık ve birkaç kişi deneyimlerini paylaşmayı teklif etti. Daniel şöyle dedi, “Başkalarının yanında yalnız kalmaktan ne kadar hoşlandığımı gördüğümde çok şaşırdım.” Liana şunu ekledi, “Herkes bugün konusunda ne kadar endişeli olduğumu biliyordu; ne kadar hoşuma gittiğini görünce çok şaşırdım.” Buz kırılmıştı ve diğerleri de yorumlarıyla söz almaya başladı. “Yürüyüş Meditasyonu’na bayıldım. Yürüyüşünü gerçekten dengelemen gerekiyor!”, “Ve gerçekten de tuhaf görünüyor.”, “Ne kadar az yemek yediğime biraz şaşırdım. Yemeğin yarısına doğru kendimi tamamen tok hissettim ve daha fazla yemeye ihtiyaç duymadım.”, “Grup olarak uyumak gerçekten çok hoşuma gitti. Kocaman bir pijama partisi gibiydi.”  </p>
			<p class="paragraf2">Herkesi günlük hayatlarına döndüklerinde, geçirdikleri bugünün etkilerini tam olarak fark edemeyecekleri konusunda uyardım. Bir günlük sessizlik pratiğinin ardından, fark ettiğimizden çok daha açık ve duyarlı halde olabiliriz. Geri döneceğimiz dünyanın çok hızlı ve uyaranlarla dolu olduğunu düşünürsek, kendimize karşı nazik olmayı ve az önce yaşadığımız deneyime saygı göstermeyi hatırlamamız gerekir. Eve dönerken kalabalık bir süpermarkete uğramak ya da en son çıkan aksiyon filmini izlemek iyi bir fikir olmayabilir. Ayrıca hamile kadınlar, doğumdan hemen sonraki dönemde de buna benzer bir duygusal açlık, duyarlık ve sessizlik ihtiyacı gibi deneyimler yaşayabilir. O zaman, o hassas zamana saygı göstermek de çok faydalıdır.   </p>
			<p class="paragraf2">Pratik günümüzü resmi olarak sonlandırmanın zamanı gelmişti. Birlikte ayakta durarak, gözlerimiz ve gülümsemelerimizle birbirimizi selamladık ve birbirimize teşekkür ettik. Bugün gerçekten hepimiz için bir hediyeydi. Hepimiz, her birimizi, birlikte deneyimlediğimiz şeylerden örülmüş bu daha büyük, birbiriyle bağlantılı bütünün içinde bir bütün olarak görebiliyorduk.   </p>
			<p class="paragraf2">Odadaki katılımcılara baktım ve onlara, Bölüm 14’te öğreneceğin Şefkat Meditasyonu’ndan sözcükler söyledim. “Bugün burada, birlikte yaptığımız çalışmanın, kendimize, bebeklerimize, partnerlerimize, doğmakta olan yeni aileye ve her yerdeki tüm varlıklara faydalı olmasını diliyorum. Umarım ki hepiniz, tekrar buluşuncaya dek güvende, sağlıklı, mutlu ve rahat olursunuz.”  </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-21-backlink" id="footnote-225-21">21</a><span class="charoverride11">.</span><span class="charoverride9" xml:lang="tr-TR"> Çeviren: Vehbi Taşar. (ç.n.)</span></p>
				</div>
				<div class="basic-text-frame">
					<p class="dipnot"><a href="#footnote-225-22-backlink" id="footnote-225-22">22</a><span class="charoverride11">.</span><span class="charoverride9" xml:lang="tr-TR"> Pema Chödrön, </span><span class="charoverride12" xml:lang="tr-TR">The Place That Scare You: A Guide to Fearlessness in Difficult Times</span><span class="charoverride9" xml:lang="tr-TR"> (Boston: Shambala, 2001), 36.</span></p>
				</div>
			</div>
		</div>
	</body>
</html>