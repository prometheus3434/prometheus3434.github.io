<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-28</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta"><span class="charoverride6">Sonsöz</span><span class="charoverride11">  </span></p>
			<p class="paragraf2">  </p>
			<p class="paragraf2">Saat sabahın altı buçuğu ve dışarıdaki sabah sisi de evin sessizliğine katkıda bulunuyormuş gibi görünüyor. İki yaşındaki torunum Ry’la birlikte halimizden memnun halde yere oturmuş, bir çiftlik yapbozunun son parçasını yerine yerleştiriyoruz. Diğer herkes yani oğlum Ted, gelinim Naomi ve Ry’ın ağabeyi Niko henüz uyuyor. Ry’la bu özel anı birlikte geçirebildiğimiz ve Ted ve Naomi bu sabah uyuyabildiği için memnunum; bu fazladan dinlenmeye kesinlikle ihtiyaçları var. Ry’ın ruh hali neşeli, enerjik. Bir ineğin kafasını tamamlayan yapbozun son parçasını yerine yerleştirdiğinde, kollarını havaya doğru savurup büyük bir tatmin duygusuyla, “Bitti! Ben yaptım!” diye ilan ediyor.  </p>
			<p class="paragraf2">“Yaşasın!” diye cevap veriyorum. “Evet, sen yaptın!”  </p>
			<p class="paragraf2">“Acıktım” diye belirtiyor Ry aniden.  </p>
			<p class="paragraf2">“Kahvaltı etmek ister misin?” diye soruyorum.  </p>
			<p class="paragraf2">“Evet” deyip yüksek sandalyesine doğru dört ayak üzerinde ilerliyor ve sonra onun tepesine tırmanıyor. Bu sabah ne tip kahvaltı gevreği istediğine dair kısa bir konuşmadan sonra –bu sabahın kahvaltısı Cheerios ve granola karışımı– memnuniyetle kendini besleme işini yapmaya koyuluyor. Birkaç dakika içinde, “Büyükanne, ben portakal suyu istiyorum” diyor.  </p>
			<p class="paragraf2">Normal koşullar altında bu oldukça basit bir istek, ama bu, bugün için geçerli değil. Dün gece Ry ishal olduğu için uyku vakti geldiğinde bezi poposunu tahriş etmişti. Hasta olmadığı çok belli olduğu için, ailece bunun sebebinin muhtemelen, gün içinde tükettiği çok miktarda meyve olduğunu düşünmüştük. Bugünün “çiğ meyve ve sebze” içermeyen bir gün olmasına karar vermiştik. (Ve bu listeye kesinlikle süt de dahildi.) Bu yüzden, şu an karşıma çıkan ikilem şuydu: Büyükanne Nancy, torununun portakal suyu talebi karşısında nasıl davranacaktı?   </p>
			<p class="paragraf2">Derin bir nefes alıp şöyle dedim: “Ry, dün ne kadar çok kaka yaptığını hatırlıyor musun? Ve poponun ne kadar acıdığını? Poponun bugün de yara olmasını istemiyoruz, o yüzden portakal suyu içemezsin. Sana biraz su verebilirim...” Bunları söylerken öncelikle suyun, taze sıkılmış portakal suyu karşısında oldukça yetersiz bir teklif olduğunun ve Ry’a portakal suyu vermeyi reddedişimin ardındaki sebebin –portakal suyu, kaka yapmak ve dünkü, acıyan poposu arasındaki bağlantı– iki yaşındaki zihni için hiçbir şey ifade etmediğinin farkındaydım. İşini iyi bilen herhangi bir sinir bilimci sana, prefrontal korteksinin henüz, benim ne söylediğimi anlayabilecek kadar çok miyelin maddesine sahip olmadığını söyleyecektir. Ry’ın bildiği şey susamış olduğu, kendini susuzluk denen bu hoş olmayan bedensel histen, arzu ettiği, hoş bir deneyimle (lezzetli bir portakal suyuyla) kurtarmak istediği ve benim, yani güvenilir büyükannesi ve arzusunu tatmin etmesinin potansiyel sağlayıcısının onunla işbirliği yapmadığıydı.   </p>
			<p class="paragraf2">Ry hemen ağlamaya başladı.  </p>
			<p class="paragraf2">Yüksek sesle, “Portakal suyu istiyorum!” diye bağırıyordu.  </p>
			<p class="paragraf2">Kendi kendime bunun, tamamen insani bir tepki olduğunu düşündüm. Arzu yükseliyor, arzu engelleniyor; mutsuzluk yükseliyor.  </p>
			<p class="paragraf2">Sonra çığlık atmaya başladı; “Annemi istiyorum!” Torunum ne kadar da zekiydi! Arzusu büyükannesi tarafından reddedilmişti ve o da arzusunu tatmin etmek için başka bir seçeneği, deneyimlerine dayanarak sadece üzüntüsünü geçirmekle kalmayıp ona gerçekten portakal suyu verebileceğini bildiği annesini deniyordu.   </p>
			<p class="paragraf2">Torunumun ağlamasına tepki olarak karnımda büyüyen bir gerilim ve göğsümdeki daralma hissinin farkına vardım. Sorunu çözmenin yollarından birinin, ona portakal suyu vermek olduğunu biliyordum. Bunun ağlamasını sonlandıracağına şüphe yoktu ve böylece, Ry gibi ben de, bedenimdeki hiç de hoş olmayan bir histen kurtulmuş olurdum. Ama burada yetişkin olması gereken kişi bendim ve hissettiğim tahrik, rahatsızlık ve mutsuzluğa rağmen sağlığı konusunda neyin doğru olduğunu unutmamalıydım.   </p>
			<p class="paragraf2">Hızla hareket eden zihnimi izlerken dikkatimi nefesim üzerinde yoğunlaştırdım. Hayır, diye düşündüm; koşarak Ted ve Naomi’nin odasına girip onları uyandırmasını istemiyorum. Onların uyuyabilmelerini istiyorum! Ayrıca, durumla başa çıkamayan bir büyükanne olmak istemiyorum! Ry’ın ağlaması yükselirken düşüncelerim de artıyordu: Belki de birazcık portakal suyunun zararı olmazdı.   </p>
			<p class="paragraf2">“Annemi istiyorum!” Yakınma devam ediyordu. Bir nefes aldım.  </p>
			<p class="paragraf2">“Suyun içine biraz portakal suyu karıştırmama ne dersin?” diye teklif ettim, en azından kendimce, iyi bir orta yol bulmuş olmama sevinerek. Plastik bardağını yarısına kadar suyla doldurdum ve içine, rengini hafifçe portakal rengine döndürecek kadar az portakal suyu ekledim.   </p>
			<p class="paragraf2">“Hayır!”diye sızlandı Ry. “Suya karıştırılmış portakal suyu istemiyorum! Portakal suyu istiyorum!”  </p>
			<p class="paragraf2">Şaşırtıcı derecede bol gözyaşı, yanaklarından aşağı akıyordu. İstediği şeye büyük bir tutkuyla bağlanmış olduğu için tamamen acının içine gömülmüştü. Kalbim, onu hissedebiliyordu. Çoğunlukla karnımda yoğunlaşan gerginlik artık daha keskindi. Ben gerçekten bir kasılma yaşıyordum, o gerçekten portakal suyu içemiyordu ve ben gerçekten Ted ve Naomi’nin uyanmasını istemiyordum!   </p>
			<p class="paragraf2">Onun sandalyesinin yanına bir sandalye çekip oturdum. Yaşlarla dolu gözlerine yumuşak bir ifadeyle ve doğrudan bakarak konuşmaya başladım. Ne söyleyeceğime dair hiçbir fikrim yoktu ama sözcükler ağzımdan dökülmeye başladı.   </p>
			<p class="paragraf2">“Ry, sana portakal suyu veremediğim için ve bu seni bu kadar üzdüğü için çok üzgünüm. Bu beni de üzüyor. Şu anda sen, arzuna saplanıp kaldın; portakal suyunun sana getireceği hoş deneyime yapıştın ve onu elde etmek istiyorsun.” Orada oturmuş, iki yaşındaki bir çocuğa farkındalık anlattığıma inanamıyordum ama gerçekleşen şey buydu. Başka ne yapacağımı bilmiyordum.  </p>
			<p class="paragraf2">“Bazen ben de, bir şeyi gerçekten çok fazla isteyip elde edemediğimde aynı senin şu an hissettiğin gibi hissediyorum. Ama sonra, bu arzumu ve bağlılığımı serbest bırakmak için farkındalık pratiğim kullanıyorum. Ama şu da var” diye devam ettim, “sen yalnızca iki yaşındasın ve beyninin serbest bırakma yeteneği henüz tam olarak gelişmedi. Keşke sana, nefesine dikkat etmeni, üzüntünle birlikte kalmanı ve bunun eninde sonunda geçeceğini bilmeni söyleyebilseydim, ama şu an bu pek bir işe yaramaz. Gerçekten çok susadın ve umutsuzca susuzluğunu dindirmeye çalışıyorsun. Bu susuzluğun çözümlerinden biri şu anda, bu bardağın içinde duruyor; içine portakal suyu karıştırılmış su; (bardağı işaret ettim) ama sen bunu göremiyorsun. Portakal suyunun tek çözüm olduğu düşüncesine öylesine yapıştın ki bunu serbest bırakamıyorsun. Zihnin; şu anda istediğin ve elde edemediğin şeye duyduğun bağımlılık, acı çekmene sebep oluyor.” Ry ağlamaya devam etti ama artık beni dikkatle izliyordu. Dinlediği çok belliydi.   </p>
			<p class="paragraf2">“Bu aynı, maymun ve muz öyküsüne benziyor.” Kesinlikle bir ivme yakaladığımı düşünüyordum. Bunun nerede biteceğini merak ediyordum.   </p>
			<p class="paragraf2">“Maymun ve muz öyküsünü biliyor musun? Maymun yakalamak isteyen avcılar, bir hindistancevizinin içine bir muz yerleştirip, onu bir ağaca bağlarlar. Hindistancevizinin üstünde, maymunun elini içeri sokabileceği kadar büyük, ama ancak muzu bıraktığında geri çıkarabileceği kadar küçük bir delik vardır. Muzu tuttuğunda, eli delikten geçemeyecek kadar büyümüş olur. Maymun kaçmak istediğinde, yapması gereken tek şey muzu bırakıp koşmaktır. Ama maymun muza, onu serbest bırakamayacak kadar bağımlıdır. Bu yüzden yakalanır. Kapana kısılır. Aynı, senin şu anda olduğun gibi. Portakal suyunu ne kadar çok istediğini ve ne kadar acı çektiğini görüyorum ve çok üzgünüm.”   </p>
			<p class="paragraf2">Sözlerimi bitirdikten sonra onu nazikçe mama sandalyesinden kaldırdım. Bu duygusal fırtına geçene kadar daha fazla kahvaltı gevreği yenmeyecekti. Onu kanepeye doğru taşıdım ve gerçekten çok şanslıydım, çünkü en sevdiği battaniyesi orada duruyordu. Ry aynı anda hem battaniyesine uzandı, hem de başparmağını emmeye başladı. Neyse ki ağlaması ve benim karnımdaki gerilim yavaşlayarak geçti. Onu kucağımda tuttum ve birlikte sessizce oturduk. Sıcak vücudunun, benimkine doğru rahatladığını hissedebiliyordum. Önceki gece şampuanladığım saçlarının tatlı kokusunu içime çektim. Adına sadece sevgi diyebileceğim bir duygu bütün vücudumda aktı. Bu duyguyu daha yakından gözlemlediğimde, kaynağının göğsümün derinliklerinde bir yer olduğunu gördüm. Kalbim civarında.   </p>
			<p class="paragraf2">“Sana bir hikâye okumamı ister misin?” diye sorarak, yatağın üzerinde duran <span class="charoverride7">Hands, Hands, Fingers, Thumbs</span> (Eller, Eller, Parmaklar, Başparmaklar; Amerika’da çok ünlü, eğitici bir çocuk kitabı) kitabına yöneldim. Ry başını salladı, ben okumaya başladım.   </p>
			<p class="paragraf3">  </p>
			<p class="arayazi">Eller, eller, parmaklar, başparmaklar,  </p>
			<p class="arayazi">Bir başparmak, davulun üstüne vuruyor...  </p>
			<p class="paragraf3">  </p>
			<p class="paragraf2">Kitabı bir kez baştan sona okuduktan sonra, Ry bir kez daha “Acıktım” dedi.   </p>
			<p class="paragraf2">“Dönüp kahvaltı gevreğini yemek ister misin?” diye sordum.   </p>
			<p class="paragraf2">“Evet” diye cevap verdi.   </p>
			<p class="paragraf2">“Tamam” dedim.  </p>
			<p class="paragraf2">“Ve içine biraz portakal suyu konmuş su istiyorum” diye ekledi.   </p>
			<p class="paragraf2">“Tamam. Onu sana seve seve veririm” dedim sessiz bir hayranlıkla.   </p>
			<p class="paragraf2">Kendi kendime bunun inanılmayacak derecede muhteşem olduğunu düşündüm. Bırakmayı başarmıştı. Bu zor bir işti ama oraya ulaşmıştı. O anda, Ry özgürdü. Ve çok şükür ki, ben de öyleydim.  </p>
		</div>
	</body>
</html>