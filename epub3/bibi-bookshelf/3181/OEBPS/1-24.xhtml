<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-24</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-18" xml:lang="en-GB">18. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt17.jpeg"/></span>  </p>
			<p class="arabaslik_orta"><span class="charoverride6">Emzirme Bir bağlantı dansı</span>  </p>
			<p class="ara"><span class="charoverride10" xml:lang="tr-TR">Katılıyorum... Bizler, birbirimize karşı sevgi duymak için  </span></p>
			<p class="ara"><span class="charoverride10" xml:lang="tr-TR">doğduk ve bu genlerimizde var... Topluluklar bizim ve   </span></p>
			<p class="ara"><span class="charoverride10" xml:lang="tr-TR">bağlantılarımızın  seslerini boğan, gürültülü şeylerdir.  </span></p>
			<p class="ara"><span class="charoverride10" xml:lang="tr-TR">Duymakta zorlandığımızda, savaşa gireriz.  </span></p>
			<p class="ara1">–Lewis Thomas  </p>
			<p class="paragraf3">  </p>
			<p class="paragraf2"> Bir kadının bebeğini emzirdiğini ilk kez 1962 yazında Guatemala, Patzicia’da gördüm. Patzicia, Guatemala City’e birkaç saat uzaklıkta küçük bir ticaret kasabasıydı ve ben yanımdaki diğer on bir Amerikalıyla birlikte orada yaşıyor, yöre insanının yaşama biçimlerini öğrenirken bir yandan da İspanyolcamı geliştiriyordum. O yaz yaptığımız iş, cinsiyet odaklıydı. Grubumuzdaki genç erkekler her sabah yerli erkeklerle birlikte bir okul yapmak için tuğlalar ürettikleri işlerine giderken biz kadınlar köyde kalıyor, pazardan yiyecek satın alıyor, yerel yemekleri pişirmeyi öğreniyor ve kadın ve çocuklarla elimizden geldiğince arkadaş olmaya çalışıyorduk. On dokuz yaşındaydım ve sütün, kadının göğüslerinden geldiğini bilmiyordum.   </p>
			<p class="paragraf2">O sabah büyük sazdan sepeti kapının arkasındaki çengelden alıp pazara doğru biraz yürüdüm. Etraftaki kasabalardan gelen çiftçiler erkenden otobüsle gelmişlerdi ve ben oraya vardığımda merkezdeki alan satıcılarla dolmuş, malları önlerindeki dokuma örtülerin üzerinde sergileniyordu. Yığınlar dolusu meyve ve sebzenin ardında oturan bir kadına yaklaştım. Saçları ortadan ikiye ayrılmış ve karmaşık örgülerle örülmüştü ve o da kasabadaki diğer kadınlar gibi geleneksel, ustalıkla işlenmiş, <span class="charoverride7">quipiel</span> adı verilen bir bluz giymişti. Göğsüne çaprazlamasına asılmış parlak yeşil, mavi ve fuşya renklerinde çizgili bir eşarp, içinde bir bebeğin yattığını açıkça belirtecek biçimde kabarmıştı.   </p>
			<p class="paragraf2">Birkaç portakalın üzerine pazarlık ettikten sonra, anne onları saymak için öne doğu eğildi. O anda bebek görünür hale geldi. Annesinin memesini, Amerikalı bir bebeğin biberonunu tutacağı biçimde tutmuş olan bebek, bir yandan annesinin yumuşak göğüs ucunu ağzında tutarken, neler olduğunu görmek için de başını yukarı kaldırıyordu. Parlak, siyah gözleri benimkilere kilitlendi ve ben hem şaşkınlık, hem de büyük bir keyifle ona gülümsedim. Yaklaşık yedi aylık olan bebek, ikimizin arasındaki iletişimden haberdar olmayan annesi portakalları sepetime yerleştirirken emmeye ve bir yandan da bana bakmaya devam etti.   </p>
			<p class="paragraf2">Her şey tamamen doğal görünüyordu ama bu, İkinci Dünya Savaşı’nın ardından bebekleri beslemenin modern yolunun, onları katı bir saat düzenine bağlı olarak, biberonlara doldurulmuş hazır mamalarla beslemek olduğu düşünülen Los Angeles’ın banliyölerinde yetişmiş olan bu Amerikalı kız için görülmeye değer bir andı. Yıllar sonra, Guatemala’daki bebeklerin beslenme sıklığı üzerine okuduğum bir şeyde, bunun günde yaklaşık altmış dört kez olduğunu öğrendim! Yazarlar, insan bebeklerinin de tüm diğer memeliler gibi göğse sınırsız ulaşımları olduğunda sürekli emiciler olarak düşünülmesi gerektiğini söylemeye çalışıyordu.   </p>
			<p class="paragraf2">Şimdi hızla ileri giderek bundan elli yıl sonraki, FODE sınıfımızın emzirme üzerine olan sekizinci buluşmasına geliyoruz. Kursun bu aşamasında, odadaki tüm kadınların emzirmeye niyet ettiğini biliyordum; ayrıca bebeğini beslemek için çok temel bir memeli davranışı olan bu eylemin bazen gerçekten büyük zorluklar yaratabileceğini de.   </p>
			<p class="paragraf2">“Emzirme, çok geniş bir konudur” diyerek başladım. “Bunu tek bir derste anlatmak imkânsızdır; bu yüzden bu gece burada, bir zihin-beden perspektifiyle bakarak emzirmenin fizyolojik yanına ve farkındalık pratiğinin doğum konusunda yaptığımız gibi, emzirmenin de normal fizyolojisine nasıl katkıda bulunabileceğine odaklanacağız. Ayrıca, emzirme ilişkinizin en baştan iyi başlamasına yardımcı olacağını umduğum birkaç şey daha paylaşacağım. Sizce bu iyi bir plan mı?”  </p>
			<p class="paragraf2">Herkes ışıl ışıldı; devam ettim. “Peki, şu an emzirme hakkında neler biliyorsunuz? Bu konuda neler duydunuz ya da okudunuz?”  </p>
			<p class="paragraf2">“Şey, anne sütüyle büyüyen bebeklerin daha sağlıklı olduğunu duydum” dedi Marissa. “Diğerleri kadar çok hastalanmıyor, hastanelik olmuyor ve ayrıca, anne sütüyle beslenmemiş bebeklere göre daha az alerjileri oluyor. Ayrıca IQ’larının da daha yüksek olduğunu duydum.”  </p>
			<p class="paragraf2">“Bunların hepsi doğru” diye cevap verdim. “Ve o listeye, şeker hastalığı, astım, SIDS (ani bebek ölümü sendromu), obezite ve birçok başka sorunda risk azaltıcı bir faktör olduğunu da ekleyin. American Academy of Pediatrics (AAP) bebeğinin hayatının ilk altı ayında onu sadece anne sütüyle beslemeni, sonrasında da bir yıl ya da daha uzun süre emzirmeye devam etmeni öneriyor. Anne sütü, bir bebek için çok sağlıklı bir ilk gıdadır.”  </p>
			<p class="resim"><span><img alt="8.jpg" class="_idgenpageitem12" src="image/8_fmt.jpeg"/></span>  </p>
			<p class="paragraf2">“Emzirmenin anneler için de çok iyi olduğunu duydum” dedi Louise. “Doğumdan sonra dölyatağının eski boyutuna dönmesine ve kilo vermekte yardımcı oluyormuş.”  </p>
			<p class="paragraf2">“Evet” diyerek katıldı Patricia. “Bir arkadaşım, oturarak kalori yakmak için yapabileceğin tek şeyin bu olduğunu söylüyor.” Bunu gülüşmeler takip etti.  </p>
			<p class="paragraf2">“Ve emziren annelerde de meme kanseri, eklem iltihabı, kalp hastalığı, şeker hastalığı ve doğum sonrası depresyonu riskleri düşüyor” diye ekledim.  </p>
			<p class="paragraf2">“Emzirmenin çok daha ucuz olduğunu duydum” diye ekledi Jason. “Ve anne sütünün her zaman doğru ısıda olduğunu. Bence bu tamamen harika.”  </p>
			<p class="paragraf2">“Bu konudaki tavrını duyduğuma sevindim Jason, çünkü araştırmalar, emzirme kararı partnerleri tarafından desteklenen kadınların, desteklenmeyenlere göre emzirme konusunda çok daha başarılı olduğunu açıkça gösteriyor.”  </p>
			<p class="paragraf2">“Ayrıca, bebeğinle bağ kurmana da yardımcı olduğunu duydum. Bu duygusal ilişkin için de iyi” dedi Anna.  </p>
			<p class="paragraf2">“Evet, bu da doğru. Oksitoksinin hayati rol oynadığı sükûnet ve bağlantı sistemimizi hatırlıyor musun? Konu emzirme olduğunda da, oksitoksin sahnedeki en önemli oyunculardan biridir. Süt üretiminin oluşmasına ve sütünün akmasına sebep olan da odur ve tabii, aynı zamanda seninle bebeğin arasında sevgi, sükûnet ve bağlantı gibi duygulara katkıda bulunur.”  </p>
			<p class="paragraf2">“Ama bu konuda dikkatli olmamız gerekir” diye devam ettim. “Emzirmenin yapabileceğin en sağlıklı seçim olduğu çok açık olsa da, bebeğinle senin birbirinize âşık olmanız ve onu emziremesen bile muhteşem ve özenli bir anne olman mümkündür. Dokunma, ten teması ve bilinçli farkındalık mucizeler yaratabilir. Sonuçta önemli olan şeyler bağlantıda, uyumlu ve besleyici olmaktır ve bu emzirme olmasa da gerçekleşebilir.”  </p>
			<p class="paragraf2">“Hayatta kalmamızı sağlayan bu sürece bir zihin-beden perspektifinden baktığımızda birçok şey öğrenebiliriz. Buna başlamak için en mantıklı yer senin ve bebeğinin evi, yani bedenindir ve özellikle bu durumda, memeli bezleri ya da göğüsler denen organlara odaklanabiliriz. Göğüslerimiz ve beynimiz emzirme sırasında, doğum sırasında beynimizle rahmimizin bağlantılı olduğu kadar yakından bağlantılıdır.”  </p>
			<p class="paragraf2">Bu noktada, sınıftaki teknoloji konusunda bilgili kişileri çok eğlendirerek, üzerinde tepegöz olan bir masayı ortaya çektim ve onu boş olarak duvara yansıttım. Tepegöze birkaç şeffaf kâğıt koyarken açık kalplilikle “Bir gün bunları nasıl PowerPoint’e aktaracağımı öğreneceğime eminim” dedim ve “ama henüz o günün gelmediği çok açık. Ne kadar eski moda olurlarsa olsunlar, tepegözler ve şeffaf kâğıtların hâlâ işe yaradığı çok açık. Aynı, göğüsler gibi” diye ekledim.  </p>
			<p class="arabaslik_sol">Emzirmenin anatomisi ve fizyolojisi  </p>
			<p class="paragraf2">Şekil F’ye baktığında, göğüs anatomisini görebilirsin. Kaburgaları, kaburgalar arasındaki kasları, göğüs duvarının kaslarını ve sonra o kaslara bağlı göğsü görebilirsin. Bütün memeli dişileri bebeklerini besleyebilme yeteneğiyle doğar ve sen de böyle doğdun; göğüslerindeki emzirmek için gerekli olan yapı, daha sen annenin karnındayken gelişti. Eğer kızın olursa ve çocuk sahibi olmaya karar verirse, onun bir gün çocuklarını (ya da senin torunlarını) beslemesini sağlayacak yapılar da şu anda büyüyor.   </p>
			<p class="paragraf2">Ergenlik sırasında göğüslerinin içindeki bu yapılar östrojen ve progesteronun etkisiyle gelişir, fakat şu andaki gibi, bu hormonların seviyeleri büyük ölçüde yükselmedikçe (bunlar senin hamile kalmanı sağlayan hormonlardır) emzirme yapıları tamamıyla olgunlaşmaz. Hamile kaldığından beri göğüslerinin büyümesinin sebebi bu ve doğum yaptığında, göğüslerin süt üretmeye hazır olacak. Aslında göğüslerin, hamileliğinin yirminci haftasında emzirmeye hazır hale gelir. Emzirme konusundaki muhteşem şeylerden biri de, örneğin otuz dördüncü haftada bile doğum yapsan, göğüslerinin, otuz dört haftalık bebeğini mükemmel biçimde besleyecek bileşenlere sahip anne sütünü üretecek olmasıdır.   </p>
			<p class="paragraf2">Göğüslerinin büyüklüğünün, süt üretebilme becerinle hiçbir ilgisinin olmadığını bilmek sana yardımcı olabilir. Şekil F’de gördüğün gibi göğsünün büyüklüğü, göğsündeki lopçukların sayısıyla ilgilidir ve bu genetik olarak belirlenen bir konudur; sütü üreten, göğsündeki başka yapılardır. Doğum yaptığında, ki yapacaksın, göğüslerin süt üretir. Nokta. Elbette, sürecin tamamen işlemesi için bebeğinin uçlarını emerek göğüslerini uyarması ve göğüslerin süt üretmeye devam etmesi için sık sık emmesi gerekir ama bu konuya birazdan geleceğiz.   </p>
			<p class="paragraf2">Üretildikten sonra küçük ırmaklar halinde tüpçük adı verilen kanallardan akan süt, onu göğüs ucundaki daha koyu renkli alanın, yani areolanın arkasındaki toplayıcı sinüslere doğru götüren yolu bulur. Göğüs ucunun uç kısmındaki uyarılabilir doku, bebeğinin onu ağzıyla kavrayabilmesi için sertleşir. Sonra bebeğinin dilinin yaptığı karmaşık bir hareket, sütün göğsünden “dökülmesine” sebep olur ve bu, sütün süt üreten alveollerden sıkılıp aşağı inmesi, küçük gölcüklerde toplanması, göğüs ucundaki on ya da on iki delikten dışarı bir yağmur gibi bebeğinin ağzına boşalması anlamına gelir. Buna boşalma refleksi denir ve bir emzirme boyunca birçok kez gerçekleşir.   </p>
			<p class="paragraf2">Şimdi, areola ve göğüs ucuna biraz daha yakından bakalım. Muhtemelen, areolanın yüzeyindeki küçük tepecikleri fark etmişsindir. Montgomery bezleri denen bu tepecikler, göğüs uçlarını yumuşak ve esnek tutan yağları salgılayan inanılmaz, küçük yapılardır. Guatemala’daki bebeğin, aniden bana bakmak için döndüğünde bile göğüs ucunu ağzında tutabilmesini sağlayan şey de budur. Bu yağın ayrıca antibakteriyel özellikleri de vardır; bu da bakterilerin göğüs ucu gözeneklerinden geçip göğüs gölcüklerine girmesini engellemeye yardımcı olarak meme iltihabı riskini düşürür. Yine de emzirirken hijyen konusunda çok dikkatli olmak, tuvaleti kullandıktan ya da bebeğin altını değiştirdikten sonra elleri yıkamak çok önemlidir.   </p>
			<p class="paragraf2">Bebeğinin aç olduğunu ya da emzirme vaktinin geldiğini biliyorsan, onu göğsüne almak için uzun süre beklememeye çalış; yoksa bebeğinin duyduğu açlık hissi onu emmek yerine ağlamaya başlayacak kadar çılgına çevirebilir. Ağlamak aslında açlığın geç ortaya çıkan belirtilerindendir; daha erken belirtiler homurdanma sesleri çıkarmak, yumruklarını emmek ve göğsü aramak için başını iki yana çevirmektir.   </p>
			<p class="paragraf2">Doğum yaptıktan sonraki üç hafta içinde inanılmaz bedenin yirmi dört saatte bir yaklaşık bir litre süt üretir ve bu da, bebek doğduktan sonra da gerçekten iyi beslenmeye devam etmen gerektiği anlamına gelir. Aslında bir bebeği emzirirken, onu karnında büyütürken ihtiyaç duyduğun zamana göre günde 500 fazladan kaloriye ihtiyaç duyarsın.   </p>
			<p class="paragraf2">Bir önceki bölümde konuştuğumuz gibi, bebeğin doğduktan sonraki birkaç hafta boyunca dinlendiğin, toparlandığın, büyüdüğün ve iyileştiğin sükûnet ve bağlantı sisteminde kalmak iyi bir plandır. Telefon kullanımını en aza indir. E-postalarınla hiç uğraşma. Yiyecek alışverişi ve ev temizliğini unut. Stres seviyeni aşağıda tut. Etrafında, seni destekleyecek yardımcılar bul. Bebeğini elinden geldiğince sık emzir ve sık sık ten temasının tadını çıkar; bunları yaparsan çok miktarda oksitoksin ve süt üretme ihtimalin çok yüksektir. Doğum sonrası dönemde benimsemek için bir mantra mı arıyorsun? Yemek ye. Uyu. Emzir. Sev.  </p>
			<p class="arabaslik_sol">Farkındalık ve emzirme  </p>
			<p class="paragraf2"> Şimdi bir zihin-beden perspektifiyle, emzirmeye biraz daha yakından bakalım. Şekil G bu bağlantıyı daha iyi anlamamıza yardımcı olabilir.   </p>
			<p class="resim"><span><img alt="9.jpg" class="_idgenpageitem13" src="image/9_fmt.jpeg"/></span>  </p>
			<p class="paragraf2">Emzirmenin iki temel alanı vardır: süt üretimi ve sütün salınması (boşalma refleksi). Her ikisi için de, doğum sürecinde tanışmış olduğumuz eski dostlarımız, hipotalamus ve hipofiz bezine dönmemiz gerekir. Temelde, hipotalamusun prolaktin ve oksitoksin –süt üretim için prolaktin ve sütün boşalması için oksitoksin– hormonlarını salgılamak üzere bir mesaj alması ve kan dolaşımına karışabilmeleri için bu hormonları hipofiz bezine (oksitoksin hipofiz bezinin arka kısmına, prolaktin de ön kısmına gider) göndermesi gerekir. Tamam. Peki, hipotalamus bu mesajı nasıl alır? İster inan, ister inanma, bebek sayesinde. İşler şu şekilde ilerler:   </p>
			<p class="paragraf2">Fiziksel ve duygusal olarak kurulan karşılıklı bağlantının en basit örneği olarak bebeğin göğüs ucunu emdiğinde, dördüncü interkostal sinir, yani göğüs ucuna ulaşan ana sinir hipotalamusuna oksitoksin üretmesi için bir mesaj gönderir. Oksitoksin, bütün üretim sürecini başlatan ve devam etmesini sağlayan prolaktinin üretilmesini sağlar. Ayrıca, sütün dışarı boşaltılması konusunda da çok önemlidir. Yani, emzirme konusunda en önemli ve eve giderken yanında götürmen gereken mesaj şudur: <span class="charoverride7">Bebeğinin emmesi, süt üretir.</span> Bebeğin göğüs ucunu ne kadar emerse, dördüncü interkostal sinir o kadar uyarılır, hipotalamusa oksitoksin üretmesi için daha çok mesaj gider ve daha fazla prolaktin üretirsin. Ne kadar çok prolaktin üretirsen, o kadar çok sütün olur. Sen ve bebeğin, basit ama zarif bir sistemle birbirinize bağlısınızdır ve bu, <span class="charoverride7">sen bebeğin emmesini engellemediğin sürece devam eder.</span>   </p>
			<p class="paragraf2">Bunu bir düşün. Bir anne kedi, yavrularını bir programa göre beslemez ya da bebeklerini günde kaç kez emzirdiğinin hesabını tutmaz. Bunu bir kutup ayısı, bir sincap ya da yıllar önce Patzicia’da gördüğüm o anne de yapmaz. Bebeğini sık sık göğsüne koyup onun uzunca bir süre –bu, süt stoğunu geliştirdiğin ilk dönemlerde yirmi ya da otuz dakika kadar uzun sürebilir– emmesine izin verirsen, bir sürü süt üretirsin. Genellikle. Tabii bu, bir sürü farklı sebep yüzünden yeterli süt üretemeyen çok nadir kadınlardan biri değilsen geçerlidir.   </p>
			<p class="paragraf2"><span class="charoverride17">Doğumda olduğu gibi burada da, örneğin içinde bulunduğun psikoloji, yaşadığın doğum deneyimi (buna doğumda ilaç kullanıp kullanmadığın da dahildir), bebeğinin doğumdaki ağırlığı, başlangıçta ne kadar süte ihtiyacı olacağı, bebeğinin ağzının ve dilinin yapısı ve genel stres seviyen, yani genel zihinsel durumun gibi, birçok faktör söz konusudur. İkiniz kendi doğum deneyiminizin içinden geçtikten sonra, birbirleriyle bağlantılı hangi sebepler ve koşullara sahip olacağınızı bilmiyoruz.   </span></p>
			<p class="paragraf2">İşte, üretim kısmında bunlar olur. Emzirmenin ikinci kısmı olan sütü göğsünden çıkarıp bebeğin ağzına ulaştırma sürecinde de beyin çok önemli bir rol oynar. Şekil H’de küçük, üzüm benzeri bir yapı olan bir beze taneciğini görebilirsin. İçlerinde, <span class="charoverride7">salgılayıcı alveol epitelyum</span> adlı özel süt üreten hücreler bulunan alveoller, prolaktin tarafından uyarıldıktan sonra sütün üretildiği yerlerdir.   </p>
			<p class="paragraf2">Şekilde <span class="charoverride7">miyoepitelyal</span> <span class="charoverride7">hücreler</span> denen hücrelerin, alveoller etrafında küçük sepetçikler dokuduğunu görebilirsin. İşte bu kısmını gerçekten çok seviyorum. Miyoepitelyal hücrelerin başka nerede olduğunu biliyor musun? Rahminde! Peki hem rahmindeki, hem de göğsünün etrafındaki bu miyoepitelyal hücreler neye duyarlıdır? Elbette ki oksitoksine.  </p>
			<p class="resim"><span><img alt="12.jpg" class="_idgenpageitem14" src="image/12_fmt.jpeg"/></span>  </p>
			<p class="paragraf2">Şekil H’ye yakından bakarsan, her alveolün etrafında başka bir ağ daha olduğunu görürsün. Bunlar, içinde prolaktin ve oksitoksin olan kanı hipofiz bezinden sütü üreten hücrelere <span class="charoverride7">ve</span> sıkışıp sütün dışarı çıkmasını sağlayan alveol çevresindeki miyoepitelyal hücrelere taşıyan beze taneciği kılcal damarlarıdır. Süt deponun oluşmasının ardından, bebeğin emmeye başladıktan on-on beş saniye sonra göğüslerinde bir çekilme ya da karıncalanma hissedebilirsin. Bu tüm o küçük alveollerin kasılmasının yarattığı histir.   </p>
			<p class="paragraf2">Bu kasılmayla süt, salgılayıcı alveol epitelyumlardan sağılır, süt gölcüklerine, oradan daha büyük süt havzalarına ilerler ve areolanın ardındaki toplayıcı sinüslere ulaşır; böylece bebek göğüs ucunun üstünde dilini ve damağını hareket ettirmeye başladığında, olay başlar! Bebeğinin ağzına süt dökülür! Genişleme ve kasılmalar; bu sana tanıdık geliyor mu? Bu kez de göğsünün sütle dolması için genişlemeler, bebeğini beslemek içinse kasılmalar yaşarsın.   </p>
			<p class="resim"><span><img alt="13.jpg" class="_idgenpageitem15" src="image/13_fmt.jpeg"/></span>  </p>
			<p class="paragraf2">Peki, farkındalık bunun neresindedir? Şekil I’de, emzirmenin çok önemli bir kısmının sakin ve rahat olmakla çok ilgili olduğunu göreceksin.   </p>
			<p class="paragraf2">Emzirirken, özellikle de en baştaki öğrenme döneminde stres altındaysan, zihnin gelecek hakkında endişe verici düşünceler ya da geçmiş hakkında mutsuz düşüncelerle doluysa, emzirme konusunda kaygılıysan ya da canın yanıyorsa (az sonra bu konudan bahsedeceğiz) kaç ya da savaş sistemi devreye girer. Aynı doğumdaki gibi, oksitoksin üretimi kan dolaşımını azaltır ve değiştirir. Ama bu kez değişiklik, kanın göğüslerden çekilip kaç ya da savaş refleksine hizmet eden daha büyük kas gruplarına yönlendirilmesi şeklindedir. Bir kez daha sinirlerini geren düşünceler normal fizyolojinin aksine işler ve bu kez, emzirmeye engel oluşturur. Sonuçta daha az süt üretilir ve daha az süt dışarı verilir.   </p>
			<p class="paragraf2">Fakat emzirmeyi bir farkındalık pratiğine dönüştürürsek, durum bu olmayabilir. Çapamızı şu ana atmayı hatırlar ve yeni farkındalık öğretmenimiz olan bebeğimize dikkat etmeye karar verirsek stresi azaltabilir ve doğumda olduğu gibi, emzirme sırasında da derin zevk anları keşfedebiliriz. Emzirme sırasında, oksitoksinin desteklediği sükûnet ve bağlantının sessiz anlarında biz insanların sahip olabileceği en hoş duygulardan bazılarını deneyimleyebiliriz: neşe, hayranlık, şükran, saadet, tatmin, rahatlık, huzur, bağlantıda olma, açık bir yürek ve sevgi.   </p>
			<p class="paragraf2">İkinci bebekleri Elise’in doğumundan önce FODE kursuna kocası Thomas’la birlikte katılan Katrina, emzirmenin onun için nasıl bir farkındalık pratiğine dönüştüğünü tasvir ediyordu. “Elise’le, Nick’le olduğundan çok daha uyum içindeydim. Nick doğmadan önce bir farkındalık kursuna katılmamıştık ve benim dikkatim o kadar dağınıktı ki onun verdiği ipuçlarına dikkat etmiyordum. Emzirirken ona bakıp bir anda, ‘Şu işe bak, uyudu’ diyordum. Ama Elise’le her şey çok farklıydı. Emzirme, onunla birlikte olduğum zamandı. Sık sık onu yatak odama götürüp kapıyı kapatıp onunla yatağa uzanıyor, ona onu ne kadar çok sevdiğimi söylüyor, bazen ufak bir meditasyon –Beden Taraması ya da biraz Nefes Farkındalığı– yapıyor ve o beslenirken onunla birlikte oluyorum. Bu çok huzurlu ve özel bir zaman; ikimiz için de besleyici.”  </p>
			<p class="arabaslik_sol">Acı ve emzirme konusundaki diğer zorluklar  </p>
			<p class="paragraf2">Söz konusu farkındalık olduğunda, her şeyi olduğu gibi söylemek çok önemlidir ve emzirme konusu da bir istisna değildir. Emzirmeyle ilgili ne tüm bedensel hisler ne de duygular pozitiftir. Bazen, özellikle de başlangıç safhasında, emzirmek çok acı vericidir.   </p>
			<p class="paragraf2">Emzirmenin başlangıç safhasındaki deneyimin acıysa ya da herhangi başka zorluklarla karşılaşıyorsan, farkındalık pratiğin, duygusal bir hız trenine benzeyen geçişler sırasında kendine hâkim olmana yardımcı olabilir. Kendini tamamen bebeğini emzirmeye adamış olduğunda (daha önce bahsettiğimiz tüm sebeplerden dolayı) işlerin istediğin gibi gitmemesi güçlü bir histir. Emzirirken acı duyman, göğüs uçlarının hassaslaşıp acıması, meme ucundaki bir şişkinlik, sütünün çok az ya da çok fazla olması, göğsündeyken rahatsız görünen ya da emmekte zorluk yaşayan veya kilo alamayan bir bebek ve bunlar gibi birçok başka durum, kolaylıkla acı çekmene sebep olacak düşünce ve duyguları tetikleyebilir. Zihin burada, inanılmaz derecede haşin, kendini yargılayan düşünceler üretebilir; gelecek hakkında korkular yaratarak bir anne olarak özgüvenimizi ciddi biçimde yaralayabilir. Emzirme konusundaki potansiyel problemler, doğum konusundaki potansiyel problemler kadar sonsuzdur ama hepsi farkındalık pratiğiyle bir noktaya kadar iyileştirilebilir.   </p>
			<p class="paragraf2">Yani doğumdan sonra emzirmekte zorluklarla karşılaşırsan, takip edebileceğin iki yol vardır: sorun odaklı bir başa çıkma stratejisi ve duygu odaklı bir başa çıkma stratejisi. Sorun odaklı başa çıkma stratejisiyle, hızlıca sonuç alırsın. Bunun için etrafındaki bir sürü bilgiye, iyi eğitimli emzirme danışmanlarına, harika La Leche League liderlerine ve emzirme gruplarına başvurabilirsin. Fakat anbean yaşadığın stres konusunda sana yardımcı olacak olan, farkındalık pratiğini kullandığın duygu odaklı başa çıkma stratejisidir. Doğumda olduğu gibi burada da içsel paraşütünü dokumuşsundur ve artık onu kullanmanın zamanı gelmiştir. Fiziksel ya da duygusal acıyla birlikte nefes al, acı çekmene sebep olan düşünce ve duyguları gözlemle ve şu ana geri dön. O an zor, hatta çok zor olabilir ama bunun değişeceğini biliyorsun. Doğum yapmak bunu zaten sana öğretti. Her şeyi tek bir nefes, tek bir emme ve tek bir emzirme boyunca yaşa.   </p>
			<p class="paragraf2">Ve lütfen kendine karşı nazik ol. Öğreniyorsun. Elinden gelenin en iyisini yapıyorsun. Ve bebeğin de bunları yapıyor. Şefkat pratiğini hatırla. Kendine ve bebeğine tekrar tekrar, defalarca Şefkat gönder. Durum ne kadar inanılamayacak derecede zor görünürse görünsün, şu an olan şey budur. Pema Chödrön’un dediği gibi, “Şu anı, sanki onu sen davet etmişsin gibi karşıla. Sahip olduğumuz tek şey odur, bu yüzden ona karşı durmak yerine onunla birlikte çalışmayı seçmemiz hoş olur. Hatta onu, düşmanımız haline getirmektense dostumuz ve arkadaşımıza dönüştürebiliriz.”  </p>
			<p class="arabaslik_sol">Kim kimi emziriyor?  </p>
			<p class="paragraf2">O sabah Guatemala’da portakal aldığım günün üzerinden elli yıl geçti ve o zamandan beri bir sürü çok akıllı, kendini işine adamış ve özenli insan –araştırmacı bilim insanları, doktorlar, hemşireler, ebeler, emzirme danışmanları, La Leche Leauge topluluğu gibi– emzirme sürecine çok dikkat ediyor ve anneleri, hem kendilerinin hem de bebeklerinin, hem şu anki hem de gelecekteki sağlığı için emzirme konusunda cesaretlendirip destekliyor.   </p>
			<p class="paragraf2">Fakat yeni bir anne ve bebeğini kurdukları emzirme ilişkisinde destekleyen bizler için burada hâlâ bir gizem var: Hayat için, insanın bebeğini beslemesi kadar hayati bir şey, neden zaman zaman çok zor ve acı verici bir işe dönüşebiliyor? Mekanik olarak sebepler genellikle “kilitlenme” noktasına, annenin göğsü ile bebeğin ağzı arasındaki gerçek birleşme noktasına odaklanıyor. Bunu, insani bağlantıların bu kadar kafa karıştırıcı olduğu bir toplumun metaforik bir anlatımı olarak görmemek oldukça zor.   </p>
			<p class="paragraf2">Fakat emziren anneler ve bebekleriyle birlikte çalışan kişilerin düşünme biçiminde göz alıcı bir evrim gerçekleşiyor. Bu insanlar, emzirmenin bir emzirme uzmanı tarafından yeni bir anneye “öğretilmesi” gereken bir beceri olduğu (annenin “doğru emzirme açısını” bulması ya da bebeğini belli bir pozisyonda tutması gerekmesi) fikrinden gitgide uzaklaşıyor çünkü bu, emzirmenin doğru ya da yanlış yolları olabileceğini ima ediyor.   </p>
			<p class="paragraf2">Otuz beş yıllık klinik deneyime sahip olan İngiliz ebe Suzanne Colson’ın araştırmalarına dayanan bu yeni bakış açısına göre <span class="charoverride7">emzirme, bir anne ve bebek arasında kurulan, tamamen onlara özel bir ilişki olarak görülüyor.</span> Biyolojik Besleme olarak adlandırılan bu kavram, emzirmeye bütüncül bir bakışla bakmanın bir yoludur. Bu yaklaşım, hem annenin hem de yeni doğmuş bebeklerin, koşulların farklı biçimlerde bir araya gelmesiyle ortaya çıkan birtakım doğuştan gelen anlayışlara sahip olduğunu kabul eder. Bunlar doğumdan hemen sonra ve bunu takip eden birkaç gün boyunca ten teması, hem anneyi hem de bebeği rahatlatan, yerçekimiyle işbirliği yapan ve birbirinin vücut biçimi ve tercihleriyle uyum içinde olan emzirme pozisyonları ve anne içgüdüsel olarak, gerektiği gibi bebeğine yardımcı olurken, bebeğin doğduğu an sahip olduğu, göğüs ucunu “bulma” refleksine izin vermektir. Biyolojik Besleme, “anne bebek arasındaki duruşsal iletişimlerin yirmiye yakın doğum sonrası refleksini aktive ettiğini ve annelik içgüdüsüne dair kalıpların oluşmasına yardımcı olduğunu” savunur.  </p>
			<p class="yildiz"><span><img alt="1.png" class="_idgenpageitem3" src="image/1_fmt21.jpeg"/></span>  </p>
			<p class="paragraf2">  </p>
			<p class="paragraf2">Betsy, oğlu Milo’yu emzirirken sürekli acı hissediyordu. Bir sürü uzmana danışıp hiçbir sonuç alamayınca, sonunda bu durumdaki en uzman iki kişiye hiç danışmadığını fark etti: kendisi ve bebeği. “Sonunda, bir kişi daha bana işe yaramayan bir teori ve öneriyle geldiğinde, pes ettim. Dışarıda, bir uzmandan diğerine koşmayı, dışarıdan birinin işleri düzeltmesini sağlamaya çalışmayı bıraktım. Sadece Milo’yu eve götürdüm, kapıyı kapattım ve onunla birlikte bu işi çözebileceğimize ya da çözemeyeceğimize inandım. Hatta kendime, sonuçta onu emziremesem bile bunun dünyadaki en büyük felaket olmayacağını söyledim. Sanırım <span class="charoverride7">gerçekten</span> her şeyi serbest bıraktım.”  </p>
			<p class="paragraf2">“Bundan sonra olan şey gerçekten çok ilginçti. İki ya da üç gün boyunca göğsüme koyduğumda ona gerçekten çok dikkat ederek, onu izleyerek, acıyla birlikte nefes alarak ve bir sürü başka şey deneyerek –bana yardım etmeye çalışan insanlardan kesinlikle bir sürü şey öğrendim– vakit geçirdikten sonra, bir şey yerine oturdu ve göğüs ucumdaki acı geçti! Aslında bu işin en zor kısmı göğüs ucundaki acı değil, kendi kendime anlattığım o korkunç hikâyelerdi; berbat bir anneydim, oğlumla bu muhteşem deneyimi yaşama şansını kaçıracaktım, oğlum hayatı boyunca bunun yara izini taşıyacaktı ve bağışıklık sistemi sonsuza dek mahvolacaktı. Sonuçta her şeyin benim farkındalık pratiğime –dikkatimi odaklayabilmeme– ve hem kendime hem de oğluma güvenebilmeme dayanıyordu.”  </p>
		</div>
	</body>
</html>