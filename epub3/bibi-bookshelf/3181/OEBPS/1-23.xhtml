<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-23</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-17" xml:lang="en-GB">17. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt16.jpeg"/></span>  </p>
			<p class="arabaslik_orta"><span class="charoverride6">Bebeğin, farkındalık öğretmenindir</span><span class="charoverride7">  </span></p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Sadece bir bebek diye bir şey yoktur; yani bir bebeği tarif etmeye   </span></p>
			<p class="ara"><span class="charoverride10" xml:lang="tr-TR">çalıştığında, hem bir bebeği, hem de herkesten farklı bir  </span></p>
			<p class="ara"><span class="charoverride10" xml:lang="tr-TR">kişiyi tarif ettiğini fark edersin..  </span></p>
			<p class="ara1">–Donald Winnicott  </p>
			<p class="paragraf3">  </p>
			<p class="paragraf2">Çiftler toplanmış sohbet ediyor, gülüyor ve atıştırmalıklardan yiyordu. Önümüzde daha iki sınıf toplantısı olsa da ortama, hayatlarının çok düzenli bir parçası haline gelmiş olan bu haftalık toplantıların yakında sona ereceğine dair bir his yayılmıştı. Bu noktada herkes formal farkındalık pratiklerini öğrenmiş ve farkındalığın, hayatlarındaki stres seviyesini düşürüp doğumun normal fizyolojisini desteklemek konusundaki önemini anlamıştı. Zorlayıcı doğum hisleriyle ve ortaya çıkabilecek korku ya da başka duygularla nasıl çalışacaklarını, hatta onları nasıl kabul edeceklerini öğrenmişlerdi. Değişimin sürekli olduğunu, hayatta, doğum ya da herhangi başka bir konuda hiçbir garantinin olmadığını, tepki vermek ile cevap vermek arasında bir fark olduğunu ve farkındalık pratiğiyle, doğum süreciyle ve hayatımızdaki diğer her şeyle nasıl bir ilişki kuracağımıza dair bir seçim şansına sahip olduğumuzu deneyimsel bir seviyede öğrenmişlerdi.   </p>
			<p class="paragraf2">Bu akşam, hem sınıfta hem de bu kitapta ilerliyoruz. Doğumdan sonra yaşam hakkında konuşmanın vakti geldi. Çünkü ne olursa olsun, hem bu çiftler hem de senin için, doğum anının hisleri gelip geçecek. Ve sonra, hayatının geri kalan anlarını yaşayacaksın. Bilge bir meditasyon hocası olan Jack Cornfield kitaplarından birine, <span class="charoverride7">Sevincin Ardından Çamaşırları Yıkamak </span>ismini vermişti; bizim durumumuzda bunu, “doğumdan sonra çamaşırları yıkamak” olarak düşünebiliriz.   </p>
			<p class="paragraf2">Bu yüzden şimdi dikkatimizi doğumla değişen yeni yaşamında daha rahat yaşayabilmen için farkındalık pratiğini nasıl kullanabileceğine yoğunlaştıracağız. Belki de artık sana, doğumdan sonraki farkındalık talimatlarının da, doğumdan öncekilerden çok farklı olmadığını görmek o kadar da şaşırtıcı gelmez: elinden geldiğince uyanık ve şu anda olmaya çalışmak, öğrenmek, büyümek ve anbean değişmek.  </p>
			<p class="paragraf2">“Peki, bebeğiniz olduktan sonraki hayatla ilgili neler duydunuz?” diye sordum toplanmış gruba.  </p>
			<p class="paragraf2">Maya elini kaldırdı. “Çok yorucu olduğunu duydum. Hiç uyuyamadığını.”  </p>
			<p class="paragraf2">“Şey” diye yanıtladım, “uykunun bölüneceği, bitkinliğin sık görüldüğü ve yorgun hissetmenin kesinlikle hoş olmayan bir durum olduğu doğru. Ve yeterince uyuyamamaktan endişelenen, bebek bekleyen ebeveynlerin şaşırarak, bu durumla beklediklerinden çok daha iyi başa çıktıklarını gördüm. Yeni doğmuş bir bebeğe bakmanın fiziksel eylemleri oldukça yoğundur ve her bebeğin, aynı senin gibi, kendine has bir uyku düzeni vardır; bu yüzden işlerin nasıl gideceğini kendin görmen gerekir. Ebeveynlik işi büyük ölçüde, bebeğinin kim olduğu ve nelere ihtiyaç duyduğuyla ilgilidir.”  </p>
			<p class="paragraf2">“Genel olarak geçerli olan kural” diyerek devam ettim, “yeni annenin, yani senin, bebekle birlikte uyumandır. Kısa uykulara alışık değilsen bu senin için biraz zorlayıcı olabilir ve Beden Taraması ya da biraz Nefes Farkındalığı uygulaması sana çok yardımcı olabilir. Bebek uyuduğunda kendini, onunla kestirmek yerine tekrar Yapma Hali’ne geçirmiş bulabilirsin. İlk haftalarda takınılacak daha sağlıklı ve akıllıca tavır muhtemelen senin ve bebeğinin hâlâ Tabiat Takvimi’nde yaşadığınızı fark etmektir. Bu zaman dilimi doğum yaralarının iyileştiği, senin ve partnerinin büyüyerek birer ebeveyne dönüştüğü zaman dilimidir. Kendine iyi bakmak, ki bu kısa uykuları da içerir, acil olarak yapman gerektiğini hissettiğin diğer tüm işlerden daha önemlidir.”  </p>
			<p class="paragraf2">“Bazen bazı kadınların, ‘Kimse bana, iyileşmenin ve vücudumu geri almanın ne kadar uzun zaman alacağını söylemedi’ dediğini duyarım. Bu yüzden şimdi buna bir bakalım. Bedeninin içinde bebeğini büyütmesi ve sonra doğum yapması neredeyse bir yıl sürdü ve bazen bu süreci fiziksel olarak atlatması, altı ila sekiz hafta kadar hatta daha uzun sürebilir. Bu tamamen yaşına, genel sağlık durumuna, doğum deneyiminin ne kadar zorlayıcı, emzirmeye başlamanın ne kadar kolay ya da stresli olduğuna, senin ya da bebeğinin doğumdan sonra beklenmedik bir sağlık sorunu yaşayıp yaşamadığına, bebek doğduktan sonraki duruma ayak uydurma sürecinde senin ve partnerinin ne kadar ilgi ve desteğe sahip olduğuna, bebeğin huyuna ve genel sağlık durumuna bağlıdır. Doğum gibi burada da gelecek hakkında birçok bilinmeyen söz konusudur ve bunların hepsini anbean karşılaman gerekir.”  </p>
			<p class="paragraf2">“Peki, başka neler duydunuz?” diye sordum.   </p>
			<p class="paragraf2">“Bazen kendini çok yalnız hissedebildiğini duydum” dedi Heather. “Bir arkadaşım bana, kocası tekrar çalışmaya başladıktan sonra bazen bütün gün boyunca evde tek başına kaldığını söylemişti. Bazı günler pijamalarını üstünden çıkarmıyor ya da duş bile almıyormuş! Ve sonra, günün sonunda geriye baktığında, ‘Bütün gün nereye gitti? Hiçbir şey yapamadım’ diye düşünüyormuş.”  </p>
			<p class="paragraf2">“Arkadaşın, yargısızlık ve Olma Hali’nden çok faydalanabilirmiş gibi görünüyor. Belki de bu yeni hayatımıza uyum sağlamamız konusunda, bir günlük sessizlik meditasyonumuzdan çıkarabileceğimiz dersler vardır. Belki de sadece bebeğinle birlikte olmanın, Yapma Hali’ni serbest bırakmanın ve günün sen ve bebeğin için anbean kendisini ortaya koymasına izin vermenin bir yolu vardır. Doğumdan sonra, Bebek Zamanı denen mevsimde yaşadığını bilmek sana yardımcı olabilir. Ve tüm mevsimler gibi bu da, belki de büyük bir hızla, geçip gidecektir.”  </p>
			<p class="paragraf2">“Bebek Zamanı’nda” diye devam ettim, “hâlâ kasılmalar yaşamaya devam edeceksin; örneğin bebek ağlamaya başlayacak ve sen, gerçekten zorlu bir gecenin ardından, dinlenmeden başladığın bir günde çok yorgunken, onu rahatlatmayı başaramayacaksın. Ama zor bir günün ortasında bile farkındalık pratiğini hatırlayarak bebeğini besler ya da onun yanında dinlenirken çok huzurlu, sakin, yeni bebeğinle sevgi bağı kurduğun birçok an yakalayabilirsin. Bebeğinle ilgilendiğin bir günü, bütün gün farkındalık pratiği yaptığın bir gün olarak yaşarsan, deneyimin çok farklı bir özellik kazanabilir. Sonuçta bebeğini hayatta tutmak, sevmek ve onunla ilgilenmek <span class="charoverride7">gerçekten</span> hiçbir şey yapmamak mıdır?” diye sordum.   </p>
			<p class="paragraf2">“Şey, böyle söylediğinde, sanırım öyle değil.”  </p>
			<p class="paragraf2">“Kültürümüzde, bebek ve çocuklarla ilgilenmenin önemli bir iş olmadığına dair bir algıya sahibiz, oysa bu ilk yılların, zihinsel ve fiziksel sağlık ve iyilik konusundaki temelleri atmak için ne kadar önemli olduğunu da biliyoruz. Sen ve bebeğin arasındaki ve bebeğinle, çevresindeki yakın insanlar arasındaki bu uyumlu bağlantı kurma anları onun, güçlü sosyal bağlar kurma kapasitesini geliştirecek nörolojik yollarının oluşmasını sağlar ve bebeğine, insanların güvenilir olduğunu ve dünyanın güvenli –ve oldukça ilginç– bir yer olduğunu öğretir. Bu tüm hayatlarını yaşayacakları temel ruh hallerinden birinin zeminini oluşturur. Bu bana ‘hiçbir şey yapmamak’ gibi gelmiyor.”  </p>
			<p class="paragraf2">“Başka ne duydunuz?”  </p>
			<p class="paragraf2">Sam söz aldı. “Kızları doğduğundan beri ne kadar eğlendiklerine inanamadıklarını söyleyen arkadaşlarımız var. Bize sabah onun uyanmasını görmek için sabırsızlandıklarını, birini bu kadar sevebileceklerini asla hayal bile etmediklerini söylüyorlar!”  </p>
			<p class="paragraf2">“Koşullar doğru olduğunda, kesinlikle bebeklerimize sırılsıklam âşık oluruz. Ve bebekler de, bize gülümseyerek ve son derece şirin olarak üzerlerine düşen rolü oynarlar! Kocam Kenji’nin dediği gibi, ‘Şirin olmak onların işi’ ve bebekler bu konuda gerçekten de çok iyidir. Ve olmak zorundadırlar. Hayatta kalmaları, bizim onlara âşık olmamıza bağlıdır. Bu sürece yardımcı olmanızın bir yolu, o anda olmaya vakit ayırmak ve özellikle doğumdan hemen sonraki günler, haftalar, aylar ve yıllarda, bebeğinin kim olduğuna ve sana neler söylemeye çalıştığına dikkat etmektir.”  </p>
			<p class="arabaslik_sol">Bebek denilen bu yavrucak kimdir ve nelere ihtiyacı vardır?  </p>
			<p class="paragraf2">Geçtiğimiz otuz yıl boyunca her türlü uzman –çocuk doktorları, psikologlar, sinirbilimciler, çocuk gelişimi araştırmacıları ve hatta antropologlar– sağlıklı ve mutlu insanlar yetiştirmek için gerekli olan ortalama ihtiyaçların neler olduğunu bulmaya çalışıyor. Artık bebekler ve nelere ihtiyaçları olduğu konusunda birçok bilgiye sahip olsak da, yeni ebeveynlerin çoğu hâlâ normal bebeklerin zaman içinde nasıl geliştiğine dair epeyce az bilgiye sahip. Yeni ebeveynler bebeklerine ellerinden geldiğince iyi bakmaya kendilerini ne kadar adamış olurlarsa olsunlar, büyük çoğunluğumuz hâlâ, hayatımızın orta yerine fırlatılan bu göz alıcı derecede sevimli fakat zor anlaşılan canlılar karşısında oldukça sersemlemiş halde oluruz.   </p>
			<p class="paragraf2">Jeremy bu algılama anını, oğlu Tobias doğduktan kısa süre sonra FODE sınıfına yazdığı bir e-postada şöyle anlatıyordu: “Doğum bu kadar kolay olduğu ve hem Toby hem de Laura çok sağlıklı ve iyi olduğu için kendimizi çok şanslı hissediyorduk! Toby’yi beceriksizce ilk kez araba koltuğuna oturtmaya çalıştığımız o anı hatırlıyorum. Hemşire bize yardım ediyordu ve bir anda bizi bu bebekle, <span class="charoverride7">bizim</span> bebeğimizle <span class="charoverride7">yalnız başımıza</span> kalmak üzere eve gönderdiklerini fark ettim. Bizim ona bakabileceğimizi varsayıyorlardı ama ben, bu konuda hiçbir fikrimiz olmadığını biliyordum! Yani, bir sürü kitap ve başka şey okumuştuk ve hastanede bize bazı şeyler öğretmişlerdi ama gerçekten, tamamen kendi başımıza kalmak üzereydik. Aynı anda hem gerçekten çok heyecanlıydık, hem de çok korkuyorduk.”  </p>
			<p class="paragraf2">“Sonra Nancy’nin, ‘Farkındalık hocanızı doğuruyorsunuz’ dediğini hatırladım ve yapmamız gereken tek şeyin ona dikkat etmek olduğunu fark ettim; Toby bize ihtiyacı olan her şeyi gösterecekti. Bunun için şükrediyoruz. Buna güvendik ve eve döndüğümüzden beri büyük ölçüde bunu yapıyoruz; farkındalık hocamıza dikkat ediyoruz. Ve her şeyin oldukça sakin ilerlediğini size söylemekten çok memnunuz! Çoğu kez, özellikle de Toby ağladığında, nefese dönmemiz gerekiyor ve çoğu zaman ‘Bilmiyorum Zihni’nde yaşıyoruz çünkü her gün birbirinden farklı. Sadece anbean neler olduğunu anlıyoruz ve artık, çoğu zaman neye ihtiyacı olduğunu fark edebiliyoruz. Ve bunu hallettiğimizde, oğlumuzun keyfi gayet yerinde oluyor. Farkındalık pratiği harika!”  </p>
			<p class="paragraf2">Boston Çocuk Hastanesi’ndeki ünlü Brazelton Enstitüsü’nün yöneticisi olan Doktor Kevin Nugent, tüm yeni ebeveynlere şiddetle tavsiye ettiğim <span class="charoverride7">Your Baby Is Speaking to You </span>(Bebeğiniz Sizinle Konuşuyor) adlı harika kitabının giriş bölümünde şöyle diyor: “Ebeveynler ve bebekle ilgilenen diğer kişiler sık sık zor yoldan elde ettikleri bir espri anlayışıyla, bebeklerin bir kullanma kılavuzuyla gönderilmediğinden yakınırlar. Ama aslında bebeğin, davranışlarına gömülmüş bir bakım talimatnamesiyle gelir ve bu, onun hayatta kalmak ve gelişmek için nelere ihtiyacı olduğunu sana anlatır. Fakat bu talimatların şifrelerinin çözülmesi gerekir. Ve her bebek, diğerlerinden farklı eğilimlere ve hassasiyetlere sahip olduğu için birbirinden farklıdır ve her birinin talimatları kendine özgüdür. Bebeğinin davranışlarının şifresini çözmeyi öğrendikçe, onun tercihleri, ihtiyaçları ve beklentileri yani kim olduğu hakkında sana paha biçilemeyecek bilgiler vermeye başlar!”<span class="dip"><a href="#footnote-225-44" id="footnote-225-44-backlink">44</a></span>  </p>
			<p class="paragraf2">Bebeğinin şifresini her zaman çözmeyi başaramasan da –bunu hiçbir ebeveyn yapamaz– farkındalık pratiğin bebeğinin davranışlarının göz kamaştırıcı ve anbean değişen farklılıklarını görmene ve onların keyfini çıkarmana, ayrıca hayatındaki bu çok küçük yeni insanın şifresini çözmene, onunla uyumlu hale gelmene ve nezaketle ilgilenebilmene yardımcı olur.   </p>
			<p class="paragraf2">Yeni bebeğinle ilgilenme konusunda karşılaşacağın zorlukların bir kısmı, sürekli yükselen ve geçen durumlar içinde ilerleyen bu küçük insanla nasıl bir ilişki kuracağını ve onun ihtiyaçlarına nasıl uygun biçimde cevap vereceğini öğrenmendir. Otomatik pilota geçip bez değiştirmenin sadece fiziksel hareketlerinin içinden geçersen, gözlerinin önündeki kızın ya da oğlunun sana verdiği mesajları kaçırabilirsin. Fakat farkındalık pratiğin sayesinde bez değiştirdiğin <span class="charoverride7">şu anın</span>, bebeğini emzirdiğin <span class="charoverride7">şu anın</span>, bebeğine sarıldığın ya da onu salladığın <span class="charoverride7">şu anın </span>ve yorgunluk, hayal kırıklığı ya da kafa karışıklığı dolu <span class="charoverride7">şu anın </span>içinde kendinin ve bebeğinin daha sık farkına vararak şu ana ve buraya dönebilirsin.   </p>
			<p class="paragraf2">Yeni doğan bir bebeğe uygulanması gereken nazik bakım, sözsüz iletişim konusunda yoğunlaştırılmış bir eğitim gerektirir ve farkındalık pratiğini bebeğinin çıkardığı seslere, ağlayışlarına, yüz ifadelerine ve beden diline; aynı zamanda ebeveynlik denen bu göz kamaştırıcı, bazen de stresli yeni işini yaparken kendi vücudundaki hislere, düşüncelerine ve duygularına dikkat etmek için kullanabilirsin. Geçiciliği, her şeyin değiştiğine dair kaçınılmaz hakikati hatırlamak, zor zamanlarda perspektifini korumana ve ebeveynliğin neşe dolu anlarını tamamen yaşamana yardımcı olabilir. Çok yorgun olduğunda ya da kafan karıştığında kendine, içinde zorlu anlar bulunsa da bu benzersiz günlerin hızla geçeceğini hatırlatabilirsin. Bebeklik kısa bir süredir. Çocukluk da kısadır. Hayat kısadır. Onu kaçırma.  </p>
			<p class="paragraf2">FODE kursuna katılmış babalardan biri olan Jeff, bunu gülerek şöyle ifade etmişti: “Bebekler farkındalık pratiğinde, özellikle de yargılamadan gözlemleme konusunda gerçek bir sınav olabiliyor. Kira yorgun ve huysuzsa, sadece yorgun ve huysuzdur. Beni sinirlendirmeye çalışmıyor. Sadece, bebekler bazen böyle oluyor. Benim görevim bunu kişisel olarak algılamamak, tepkiselliğimi, alışkanlıklarımı, olan şeye direnç kalıplarımı fark etmek için farkındalık pratiğimi kullanmak ve her koşulda bir ebeveyn gibi davranmak. Onu yürüyüşe çıkarmak, kucağımda sallamak, bezini değiştirmeme ihtiyacı olup olmadığını ya da acıkıp acıkmadığını kontrol etmek. Hatta bazen, eğer ihtiyacı olan buysa, onu arabayla bir gezintiye bile çıkarıyorum. Bu, olan şeyleri olduğu gibi kabul etmek. Olan şeyle çok savaşmam, hem kızım hem de benim için daha stresli hale geliyor!”  </p>
			<p class="arabaslik_sol"><span class="charoverride6">Yenidoğanların varoluş halleri</span>  </p>
			<p class="paragraf2">Bizlerin gün boyunca varoluş durumları arasında –uyanıklık ve uyku, açlık ve rahatlama, yüksek ya da düşük enerji, merak ya da can sıkıntısı– dönmemiz gibi yeni doğan bebeğin de varoluş durumları arasında yer değiştirip durur. Bu döngünün kalıpları, bir yetişkinin döngüsünden çok farklıdır ve onlar hakkında bilgi sahibi olmak sana yardımcı olabilir. En temel durumlar şunlardır: Derin uyku, aktif uyku, sessiz dikkat, aktif dikkat, huysuzlanma ve ağlama.<span class="dip"><a href="#footnote-225-45" id="footnote-225-45-backlink">45</a></span>  </p>
			<p class="paragraf2">Her durumun kendine özgü karakteristik özellikleri vardır ve bebeğin onların içinden geçerek yaşarken elinden geldiğince onun sana verdiği ipuçlarını okur, bu sürekli değişen bakım dansındaki tepkilerin konusunda anbean değişiklikler yaparsın. Bu durumların herhangi bir doğru sıralanışı yoktur ve bazen bebeğin birini, hatta ikisini atlayarak, aktif dikkatten, hiç huysuzlanmadan derin uykuya geçebilir. Doğumun aşamalarını bilmek gibi, yeni doğan bebeğinden, buna bağlanmadan ya da olması gerekenin bu olduğunu düşünmeden neler bekleyebileceğini bilmek de Bebek Zamanı içinde yaşamanı kolaylaştırabilir.   </p>
			<p class="paragraf2">  </p>
			<p class="solkucukitalik1">Derin uyku  </p>
			<p class="paragraf2">Yeni doğmuş bir bebek her yerde, günün on altı ila yirmi saati arasında uyur ama en azından başlangıçta bu, nadiren dört ya da dört buçuk saatlik bloklardan daha uzun sürer. Anne sütü emen bir bebeğin uyku modeli genellikle iki ya da üç saatlik döngüler halindedir. İki tip uyku durumu vardır: derin uyku ve hafif uyku. Derin uyku dinlenmemizi sağlayan kısımdır; daha az oksijen tüketimi gerçekleşir ve büyüme hormonu salgılanır. Bebeğinin sesi filtreleme yeteneği vardır; yani derin uyku durumunda, onu uyandırmak çok zordur.   </p>
			<p class="paragraf2">Bu derin uyku halini sık sık, bebeğini besledikten hemen sonra göreceksin. Anne sütündeki prolaktin ve oksitoksin, bir nevi uyku ilacı gibidir; ama bu durumu yaratan esas şey, bebeğin beslenmesi ve sindirime başlamasıdır, bu yüzden bebeğin mamayla da beslense bunu görebilirsin. Ben genellikle emzirme sonrasındaki döneme “sarhoşluk keyfi” derim. Bebeğinin bu durumda olup olmadığını anlamak için, kolunu tutup hafifçe kaldır ve onu serbest bırak. Kolu, bir irkilme bile olmadan, doğrudan gevşekçe yere düşüyorsa, bebeğin bu durumda demektir: sarhoşluk keyfi.   </p>
			<p class="solkucukitalik1">Aktif uyku  </p>
			<p class="paragraf2">Aktif uyku yani REM uykusu uyku döngüsünde, gözlerin hızla hareket ettiği bölümüdür. Bebeğinin aktif uykuda olduğunu birçok yoldan anlayabilirsin. Gözleri gözkapaklarının altında kımıldar; gözlerini gerer ve sıkıca yumar ya da sanki emiyormuş gibi ağzı ve dilini oynatır. Bebeklerin gerçekten rüya görüp görmediğini tam olarak bilmiyorsak da, ben bu duruma “Anneyi düşleme durumu” derim. Bebeğin, uyuduğu zamanların yaklaşık yarısında uyku döngüsünün bu kısmındadır. Bebeklerde uyku konusunda çalışan çoğu kişi aktif uykunun beynin uyarılması ve bilgilerin işlenip depolanmasıyla bağlantılı olduğunu düşünür.   </p>
			<p class="paragraf2">Bu aktif uyku aşamasının bir noktasında, bebek uyanır. Bu, uyku sersemliğinden ayılmaya doğru ilerleyen, adım adım bir süreç olabileceği gibi, bebeğin bedeninde duyduğu açlık hissi yüzünden uyandıysa huysuzlanabilir ya da gerildiği için ağlayabilir. Bedeni, hayatta kalmak için yemek yemesi gerektiğini bilir ve bir bebek için, açlığın amacı gereği rahatsız edici olan hisleri, tüketici ve streslidir. Vücudumuzda parasempatik sinirlerin en yoğun olduğu yer ağzımızın etrafıdır ve bebeğini beslemek onun sempatik sinir sisteminin stres tepkisinin yarattığı gerilimden kurtulup bir kez daha oksitoksin sayesinde sükûnet ve bağlantı sistemine dönerek dengelenmesini sağlar. Bebeğini uyandıktan hemen sonra beslersen bebek genellikle tamamen uyanık ve yaptığı işe odaklanmış durumdadır.   </p>
			<p class="paragraf2">  </p>
			<p class="solkucukitalik1">Sessiz dikkat   </p>
			<p class="paragraf2">Sessiz dikkat durumu, bebeğinin rahat, şu anda ve gevşek olduğu, kesinlikle büyülü bir sükûnet ve bağlantı anıdır. Bu durum genellikle bebek beslendikten ve iyice dinlendikten sonra, sıcak, kuru ve herhangi bir içsel rahatsızlıktan uzakta olduğunda ortaya çıkar. Sessiz dikkat durumu bebeğinin dünyayı anladığı, öğrendiği ve hem seninle hem de hayatındaki diğer önemli insanlarla iletişim kurduğu zamandır. Bebeğinin hayatının ilk haftası ile üçüncü ya da dördüncü haftası arasında beliren ilk gülümsemesini de muhtemelen, bu sessiz dikkat durumunda göreceksin. Bu gülümseme, REM uykusu sırasında gördüğün uçucu gülümsemeden ve bebeğin bir ya da iki aylıkken göreceğin, gerçek ve sosyal bir gülümsemeden farklıdır fakat yine de bir keyif gülüşüdür. Bu bebeğinin <span class="charoverride7">seni</span> ilk kez tanımasıdır.   </p>
			<p class="paragraf2">Yeni doğan bebeklerin bazıları için bu sessiz dikkat süresi ancak beş dakika kadarken, bazıları için yirmi dakikaya kadar uzayabilir. Bu durum ne kadar sürerse sürsün, bebeğinle birlikte olmak, onun gözlerinin içine bakmak, sessizce onunla konuşmak ya da ona şarkı söylemek ve sadece birlikte yaşadığınız bu özel anların keyfini çıkarmak için harika bir zaman dilimidir. Eğer emziriyorsan, beyninin salgıladığı prolaktin ve oksitoksin bu huzurlu iletişim ve bağlantı anlarının keyfini senin için yükseltebilir. Bebeğe, hem sen hem de onun için harika bir farkındalık pratiği olabilecek bebek masajı uygulamayı planlıyorsan, bunun için en doğru zaman, bu zaman dilimidir.  </p>
			<p class="paragraf2">  </p>
			<p class="solkucukitalik1">Aktif dikkat  </p>
			<p class="paragraf2">Er ya da geç bebeğin, sessiz dikkat durumundan aktif dikkat durumuna geçer. Ben aktif dikkat dönemini, “bebeğin yoga zamanı” olarak düşünmeyi seviyorum. Vücudundaki tüm kasları güçlendirmek için bebeğinin çok çalışması gerekir. Toplam ağırlığının üçte birini oluşturan başını kaldırıp hareket ettirebilmesi için boyun kaslarını güçlendirmelidir; yuvarlanmak ve sonunda dik oturmak için sırt kaslarını, uzanıp bir şeyleri tutabilmek için kol ve el kaslarını ve sırasıyla yuvarlanmak, emeklemek, ayakta durmak ve yürümek için bacak kaslarını güçlendirmelidir. Ve tüm bunları, bir ila bir buçuk yıl içinde yapar. Bu, bu kadar kısa sürede yapmak için oldukça fazla iştir! Akıl almaz olan şey, bebeğinin bedeninin bunu kolayca yapmasıdır. Nasıl kimse senin bedenine doğum yapmayı öğretmediyse, senin de bebeğine yuvarlanmayı, oturmayı, sürünmeyi, ayakta durmayı ya da yürümeyi öğretmene gerek yoktur. Fakat bu sürece karşı geliştireceğin sevecen dikkat ve takdir, kesinlikle hem bebeğinin neşesini hem de senin ebeveynlik deneyiminin keyfini artırabilir.   </p>
			<p class="paragraf2">Aktif dikkatte her türlü hızlı hareketi görebilirsin; bebeğin kollarını sallar, tekmeler atar ve sen onu kucağında tutarken bacaklarını kaldırıp indirerek zıplar. Bebeğin ayrıca ses çıkarma ve sana seslenme çalışmaları da yapacaktır. Sonra, zaman geçtikçe, yorulmaya başlar. Ya da tekrar acıkır. Ya da ikisi aynı anda olur. Şimdi bir an için dur ve gerçekten çok çalıştığın, hem yorgun hem de aç olduğunda kendini nasıl <span class="charoverride7">hissettiğini</span> düşün; işte standart, ortalama, her evde bulabileceğin huysuz, mızırdanan bir bebek bu haldedir.   </p>
			<p class="paragraf2">  </p>
			<p class="solkucukitalik1">Huysuzluk  </p>
			<p class="paragraf2">Sebebi ne olursa olsun –açlık, yorgunluk ya da rahatsızlık veren başka hisler– bebeğin varoluşunun bir sonraki durumu olan huysuzlanmaya geçmiştir. Az önce gördüğümüz gibi, aktif dikkatteyken yaptığı fiziksel çalışmalardan yorgun düşmüş, acıkmış ya da ikisi birdendir. Belki de rahatsız bir pozisyonda kalmıştır ve kucağa alınmaya ya da altının değiştirilmesine ihtiyacı vardır. Belki de sadece kendini yalnız hissetmiştir ve senin ona sarılmana ihtiyacı vardır. Belki de ortamda onun için çok fazla uyaran olduğu için sinirleri biraz gerilmiştir ya da sıkılmıştır ve kısa süre için daha ilginç bir şeyler yapmaya ihtiyacı vardır.   </p>
			<p class="paragraf2">Ne olursa olsun, bu tip anlarda senin görevin, bu küçük ve sana bağımlı kişiye huzur verecek ve onu rahatlatacak şeyleri deşifre etmeye çalışmaktır. Yaklaşık bir saat önce uyanmış olan bebeğin, bir sürü aktivite yaptı. Yemek yedi, belki gazı çıkarıldı ve kesinlikle bezi veya bütün giysileri değiştirildi; hatta belki de, saçlarının şampuanlandığı bir banyo yaptı veya ona masaj yapıldı. Belki de anakucağında biraz vakit geçirdi ya da açık havaya çıktı. Bedenini çok sıkı çalıştırdı ve bütün duyularına, dış dünyadan çok çeşitli uyaranlar ulaştı; yani açıkçası, pili bitti. Yeterince uyanık kaldı. Şu anda ihtiyacı olan geçiş, muhtemelen aktif dikkat, huysuzluk ya da ağlamadan geçerek uyku durumudur. İşte bu noktada sezgilerin, yaratıcılığın ve bebeğinin verdiği ipuçlarını fark edebilme kapasiten çok faydalı olacaktır.   </p>
			<p class="paragraf2">  </p>
			<p class="solkucukitalik1">Ağlama  </p>
			<p class="paragraf2">Ebeveynliğin, özellikle de ilk dönemlerinin zorlukları arasında belki de en gerilim yaratıcı olanı ağlamadır. Doğum sürecinin bize öğrettiği gibi, geçiş aşamaları zor olabilir. Bazı bebekler durumlar arasındaki geçişleri, diğerlerine göre daha kolay yaparlar ve bazı bebekler ve ebeveynleri için bu, günün ya da gecenin daha zorlayıcı anları arasında olabilir. Bu da farkındalık pratiğinizin hayat kurtarıcı olabileceği noktalardan biridir.   </p>
			<p class="paragraf2">Bir bebek gerildiğinde ağlamak üzere programlanmıştır ve yetişkinler olarak bizler de, bir bebeğin, özellikle de kendi bebeğimizin ağladığını duyduğumuzda gerilim hissetmeye programlanmışızdır. Farkındalık bakış açısıyla bakarsak ağlamak, bebeğinin içsel ya da dışsal ortamında dengesizlik yaratan bir şeyin sonucudur. Bebeğinin ağlaması, onu duyabilen herkese, kendisini sıkıntıda hissettiğini göstermesinin bir yoludur.   </p>
			<p class="paragraf2">Bir bebeğin ağlamasını duymaya programlı olsak da, buna nasıl tepki vereceğimiz hatta tepki verip vermeyeceğimiz bile büyük ölçüde kültür tarafından belirlenir. Batılı, endüstriyel toplumlarda bebeğin ağlamasını tepkisel, yargılayıcı bakış açısıyla görmek yaygın bir tutumdur. Kolayca sakinleştirilebilen ya da uyumlu bir kişiliğe sahip bir bebek “iyi” bir bebek olarak tanımlanırken, daha hassas bir sinir sistemine sahip, sükûnet ve rahatlığı bulabilmek için daha fazla özen ve ilgiye ihtiyaç duyan bir bebek “zor” bir bebek olarak tanımlanır. Bebeği kolayca sakinleştirilemeyen ebeveynlerde, her türlü hoş olmayan duygu yani endişe, kafa karışıklığı, bitkinlik, öfke, şaşkınlık ve çaresizlik tetiklenebilir. Negatif düşünceler de bu paketin bir parçası olabilir: “Ben kötü bir ebeveynim; bebeğim beni sevmiyor; kendimi nasıl bir işe bulaştırdım?”  </p>
			<p class="paragraf2">Ağlama uzun zaman devam ederse, stres bir ebeveynin sükûnetini kaybetmesine sebep olabilir. Bir bebeğin beyninin zarar göreceği kadar sarsılması sonucu oluşan ve sarsılmış bebek sendromu olarak bilinen durumun öncesinde, neredeyse her zaman uzun süreli bir ağlama nöbeti olduğu belgelenmiştir. Kendi tepkiselliğini düzenleyecek içsel yeteneklere sahip olmayan bir ebeveyn, kendini kapana kısılmış hissedip bebeğine kalıcı zarar verebilir.   </p>
			<p class="paragraf2">Hem yeni doğmuş bebeğinin, hem de senin hayatının tam da bu noktasında, yani bebeğin ağlarken, farkındalık pratiğinle elde ettiğin beceriler, özellikle de sabır ve nezaket hayati öneme sahip olabilir. Kendimizi düzenleme ve hangi hoş olmayan duygusal durumda olursak olalım onunla kalabilme, bir duygusal kasılma dalgasını kendimiz ve bebeğimize karşı nezaketle karşılama yeteneğimiz çok büyük bir fark yaratabilir.   </p>
			<p class="paragraf2">Aklıma, uzun yıllar önce karısı Geneen’le birlikte FODE kursuna katılmış olan Mark geliyor. Canlı, esprili ve sevgi dolu bir partner olan Mark, farkındalık pratiğini büyük bir adanmışlıkla yapıyordu ve baba olmak için de çok sabırsızlanıyordu. Geneen ve Mark, kızları Stacia’yla birlikte sınıfın tekrar buluşmasına geldiklerinde ona çok âşık oldukları çok belliydi. Tekrar buluşmalarda hep yaptığımız gibi, daire boyunca sırayla, nelerin keyifli, nelerin zorlayıcı olduğunu paylaşıyorduk. Konuşma sırası Mark’a geldiğinde şöyle dedi: “Bebeklerin ağladığını biliyordum ama bunu duymanın benim için bu kadar zor olacağını bilmiyordum. Bazen Stacia’nın ağlamasını durduramadığımda kendimi o kadar çaresiz hissediyorum ki, gerçekten çok kızıyorum. Bir keresinde, durduramadığım bir öfke tarafından ele geçirildim. Neyse ki tam o anda, nefesi hatırladım. Bir an için onu takip ettim, sonra Geneen’e şöyle dedim: ‘Sanırım onu alsan iyi olacak.’ Şu an bile, neler olabileceğini düşünmek beni üzüyor. Hayatımda ilk kez çocuklara kötü muamele yapmanın ne olduğunu anlayabiliyorum. Söyleyebileceğim tek şey, ‘Tanrı’ya şükür ki farkındalık pratiğine sahibim!’”  </p>
			<p class="resim"><span><img alt="7.jpg" class="_idgenpageitem11" src="image/7_fmt.jpeg"/></span>  </p>
			<p class="paragraf2">Bir anlık bir duraksama oldu; sanki herkes, Mark’ın derinlemesine dürüst sözlerinden sonra hep birlikte derin bir nefes aldı. Bu hikâyeyi duyduğumda şöyle düşündüm: “Bazen bir ebeveyn olmak çok zor. Ve bazen, bir bebek olmak da gerçekten çok zor.” Ebeveynlik, elinden geleni yaptığın bu işte kendine ve kim olduğuna bağlı olarak, elinden geleni yapan bebeğine karşı, öylesine sürekli bir Şefkat pratiği ki... Hayatın hangi aşamasında olursak olalım, bu insan olma işi oldukça yoğun bir işe dönüşebiliyor.   </p>
			<p class="arabaslik_sol">Daire oyununda turlar atmak  </p>
			<p class="paragraf2"> FODE kursundaki bebek bekleyen ebeveynlere bu erken bebeklik durumlarını anlatmak için şekil E’de gördüğün daireyi kullanırım. Sonra elime tahta kalemini alıp ilkiyle hafifçe örtüşen bir daire daha çizerim.   </p>
			<p class="paragraf2">Sonra bir tane daha, bir tane daha ve bir tane daha... Sekiz, dokuz, on, on bir, on iki daire. Emzirme yoluyla beslenen bir bebeğin tipik uyku –uyanıklık döngüsü düşünüldüğünde sen, bebeğin ve partnerin 24 saatlik bir zaman dilimi içinde sekiz ila on iki kez bu uyku– uyanıklık döngüsünün içinden geçeceksiniz. Ve hem senin, hem de bebeğinin hayatının bir gün ve gecesinde, anbean yaşayacaksın: onu besleyecek, gazını çıkaracak, altını değiştirecek, oyun oynayacak, iletişim kuracak, konuşacak, şarkı söyleyecek, yanında olacak, sallayacak, sakinleştirecek, kucaklayacak, kollarında ya da anakucağında ağlayan bir bebekle yürüyecek, sakinleştirecek, besleyecek, gazını çıkaracak, altını değiştirecek, tekrar uykuya geçmesine yardımcı olacak; neşe, sevgi, yorgunluk, tedirginlik, hayranlık, can sıkıntısı, kafa karışıklığı, korku, etkilenme, sükûnet, bağlantı, gerilim, rahatlık ve merak dolu anlar hissedeceksin. Ve bazen bir şekilde, bu döngülerden bazılarının içinde duş almaya, yemek yemeye, su içmeye, biraz kestirmeye, mahallede küçük bir yürüyüşe çıkmaya, çocuk doktoruna telefon etmeye ya da telefonundan e-postalarını kontrol etmeyi düşünüp ona bir göz atmaya –ama bunu hiç yapamamaya– çalışırsın. Ve işte bu şekilde, geceler ve gündüzler boyunca, defalarca bu döngünün etrafında döner ve bir yandan da, farkındalık pratiğini yaşayarak büyümekte olan ve sürekli değişen bebeğinle anbean ilgilenirsin.  </p>
			<p class="paragraf2">Bu gerçekten de meselenin kalbidir ve birçok açıdan, farkındalık becerilerini öğrenmenin asıl sebebinin de bu olduğu söylenebilir. Çünkü yaptığın ebeveynliğin kalitesini, bu anbean iletişimlere yönelttiğin dikkatin ve uyumlu bakımın kalitesi belirler. Bebeğinle geçirdiğin bu anlar bebeğinin beyninde dayanıklılık, mutluluk ve sağlık konularında gerçek sinir yollarının temellerini atmaya başlar. İnsan bebeği denen ve tamamen sana bağımlı olan bu yaratık, annesi ya da onunla ilgilenen diğer kişilerin sükûnet ve bağlantı sistemiyle çevrelendiğinde bebeğin yavaş yavaş büyür ve gelişmek ve serpilmek için kendi iç kaynaklarını geliştirir. Tekrarlanan sevecen dikkat içeren iletişimler sayesinde bilinçli ebeveynliğin, bebeğinin büyümesine ve mutlu ve sağlıklı bir zihin ve beden için gereken içsel temelleri geliştirmesine katkıda bulunabilir.   </p>
			<p class="arabaslik_sol">Üç bebeğin doğumu  </p>
			<p class="paragraf2">Bebeğinin bu dünyaya geldiği anlarda üç bebek birden doğar: iki bebek ebeveyn ve bir bebek de oğul ya da kız. İkinci, üçüncü ya da daha sonraki bir çocuğunu doğuruyor bile olsan, yine de daha büyük bir ailenin içinde ilgilenmen gereken kendine özgü, yeni bir hayatı doğuruyor olursun. Yeni doğan bebeğinin beslenmesi, özenle ilgilenilmesi ve korunma gereksinimi gibi, yeni doğmuş ailenin de aynı şeylere ihtiyacı vardır. Doğumdan ilerisini, sonraki dönemi düşündüğünde, sen ve partnerinin sorusu şuna dönüşür; bu beslenme ve koruyucu bakım için yardım isteyebileceğin kim var? Bebek doğduktan sonraki bu hassas ve incinebilir olduğun dönemde, sen doğum yapmanın yoğun fiziksel ve duygusal deneyimlerini iyileştirirken ve elbette, emzirmek ve yeni doğmuş bebeğinle ilgilenmek için çok hızlı bir öğrenme sürecinden geçerken kendini en çok kimin yanında rahat hissedersin?  </p>
			<p class="paragraf2">Bizler hamilelik ve doğumu genellikle genişleme ve büyüme bağlamında düşünsek de, bu dönemin aynı zamanda bir son, doğum yapmakla tamamlanan eski bir düzenin tamamen çözülmesi olduğunu bilmek de bize yardımcı olabilir. Doğumdan sonraki bu ilk dönemde (bazen dördüncü üç aylık dönem olarak da adlandırılır) partnerinle birlikte yavaş yavaş hayatınızın parçalarını, yeni bir düzen içinde bir araya getirirsiniz. Olduğunu düşündüğün kişi, derin bir dönüşüm sürecinden geçer. Bebeğin yanı sıra, biri daha doğmuştur.  </p>
			<p class="paragraf8">İkinizin de bu yeni ve küçük insanı tanımak ve bu bebeğin ebeveynlerine dönüşmenizi sağlayacak hisleri geliştirmek için zamana ve boşluğa ihtiyacınız vardır. Hamile olmanın ve doğum yapmanın doğrudan fiziksel deneyimine sahip olmayan partnerlerin, kendini bu durumla bağlantılı hissetmek için daha fazla zamana ihtiyacı olabilir. Partnerleri, her zaman, bebek doğduktan sonra ellerinden geldiğince uzun süre evde kalmaları ve doğumdan sonraki bu yeniden yapılandırma ve düzenleme sürecinin bir parçası olmak için zaman ayırmaları konusunda cesaretlendiririm. İşten iki hafta izin almak iyidir: bir ay ya da daha uzun süreyse, daha da iyidir.   </p>
			<p class="paragraf2">İkinizin de, yeni doğmuş bebeğinizle birlikte, Bebek Zamanı’nda olmanız en tercih edilen durum olduğu için, etrafınızda size yardım edebilecek insanlar olması harikadır. Hepimizin birbirimize ihtiyacı olduğu gerçeğini kabul etmektense, kişisel bağımsızlığı çok fazla vurgulayan bir tavra sahip olduğumuz için doğum sonrası dönemde yardım istemek ve bunu kabul etmek bile başlı başına bir farkındalık pratiği olabilir; bu hem zorlayıcı, hem de kalp açıcı bir deneyimdir. Aile ve arkadaşlarından yardım istemenin ve bu yardımı kabul etmenin bir zamanı varsa, bu dönem o zamandır.   </p>
			<p class="paragraf2">Aslında ihtiyacın olan şey oldukça basittir: besleyici yiyecekler, evini mantık çerçevesinde temiz tutma konusunda yardım ve birkaç grup çamaşır yıkamak ya da marketten birkaç parça alışveriş yapmak gibi basit işleri yapacak biri. Senin ya da partnerinin ebeveynleri yardıma geliyorsa, elbette onlarla sahip olduğun ilişkiye bağlı olarak, şanslı sayılırsın. Bu, ihtiyaçlarını ve beklentilerini net biçimde ortaya koyman gereken bir zamandır; onlara istediğin şeyin genel olarak yemek ve temizlik yapmaları ve senin ve partnerinin dikkatinizi yeni bebeğinizle nasıl ilgileneceğinizi öğrenmeye odaklayabilmeniz için sizinle ilgilenmeleri olduğunu belirtin.   </p>
			<p class="paragraf2">Senin ya da partnerinin ebeveynlerinin, emzirme konusundaki sahip olduğu bilgi seviyesiyle bu konudaki tavırlarını da değerlendirmek sana yardımcı olabilir. Yeni beceriler edinmeye çalıştığın bu dönemde, kendi bebeğini emzirmemiş bir anne ya da kayınvalidenin bu konuda şüpheci bir tavırla söylenmesi ya da etrafta yüksek sesle, yeterince sütün olup olmadığını ya da bebeği çok sık besleyip beslemediğini merak ettiğini söylemesi pek de destekleyici ve güven verici değildir.   </p>
			<p class="paragraf2">İyi beslenmek çok önemlidir ve bebek hediye partileri bebeğin doğduktan sonra sana yemek getirmeleri için arkadaşlarını organize edebileceğin harika fırsatlardır. Yaşadığım mahallede, birinin doğumu yaklaştığında içinde bir yemek listesi olan bir e-postayı kendi aramızda göndererek, bebek doğduğunda en az bir ay boyunca haftada en az birkaç kez o eve yemek gitmesini sağladığımızdan emin oluyoruz. Her komşu hazırladığı yiyecekleri yeni ebeveynlerin evine akşam saat beş-altı arasında götürüyor ve onu, bir soğutucunun içinde verandaya ya da kapı eşiğine bırakıyor.   </p>
			<p class="paragraf2">Doğumdan sonra alacağın destek konusunda en önemli şey, seninle ilgilenmesi için kimleri çağırabileceğini, kim olduğuna bağlı olarak yeni doğmuş ailen için en iyi olacak şeyleri, sana kimlerin yardım etmeyi önerdiğini ve kendini onların yanında nasıl hissettiğini net biçimde değerlendirmendir. Kendini gergin hissediyor ve yargılanacağından ya da eski aile kalıplarının tüm mutsuzluklarıyla tekrar belireceğinden endişeleniyorsan belki de doğum sonrasında bir arkadaşının ya da bir doğum koçunun desteğini almak ve bebeğinle ilgilenme konusunda kendine güvenini biraz geliştirdikten sonra ailenin yapacağı bir ziyarete razı olmak daha akıllıca bir seçimdir. Diğer yandan bir bebeğin doğumu, özellikle de bu doğan ilk torunsa, sana akıl almaz bir büyüme ve iyileşme fırsatı da sağlayabilir. Herkes hayatının yeni bir dönemine girdiği ve yeni roller üstlendiği için, yeni bir bebek aile dinamiklerinde kökten bir değişim getirebilir.   </p>
			<p class="paragraf2">Sınıfımızın öğrencilerinden biri olan Leslie bebek doğar doğmaz annesinin onu ziyaret etmesi konusunda karışık hislere sahipti. Annesiyle ilişkisi o an için yolunda olsa da, geçmişte gerilimler yaşamışlardı ve Leslie herhangi bir sorun çıkma ihtimalini göze almak istemiyordu. “Sanırım bebek doğar doğmaz annemin orada olmasını istemiyorum” dedi sınıfa. “Kendi çocuklarının hiçbirini emzirmedi ve annemin birçok konuda çok sağlam fikirleri vardır. Bu yüzden Dave’le birlikte onun bizi ziyaret etmesini, doğumdan altı hafta sonrasına, bizim artık ne yaptığımızı biraz daha iyi bildiğimiz bir zamana denk gelecek biçimde ayarladık.”  </p>
			<p class="paragraf2">En azından planları buydu. Ama Leslie’nin annesinin bu konuda farklı fikirleri vardı ve herkesi şaşırtarak, bebek doğduktan hemen sonra geldi. Leslie uzun ve zorlu bir doğum geçirmişti ve emzirmek de başlangıçta zor olmuştu. Sınıf tekrar buluştuğunda Leslie şunları söyledi: “Annem geldiğinde, buna inanamadım. Dave’le birlikte, bebekle kendimiz ilgilenmeyi planlamıştık ama doğrusunu söylemek gerekirse oldukça endişeliydik. Ve sonuçta annemin, bize bakmak ve bebek konusunda bize yardımcı olmakta çok iyi olduğu ortaya çıktı. Yemek yaptı ve benim bebeği beslemekle ilgili sorunlar yaşadığım ve Dave’in ertesi gün işe gidebilmek için uyumak zorunda olduğu gecelerde bana destek oldu. Ve Miriam’a karşı da çok tatlıydı. Bu annem ve benim için çok özel bir zaman dilimiydi ve ilişkimizde birçok şeyin değiştiğini hissettim. Artık mesele o ya da ben değildik. Artık Miriam’ı paylaşıyorduk ve bunun sonucu olarak kendimizi birbirimize çok daha yakın hissettik. Hiçbir zaman emin olamazsın, değil mi?”  </p>
			<p class="arabaslik_sol">Doğum sonrası depresyonu: yargılayan zihnin serbest kalması  </p>
			<p class="paragraf2">Bazen doğum yapmak bize dengemizi o kadar kaybettirir ki kendimizi aşağı doğru inen duygusal bir spiralin içinde buluruz. Çoğunlukla doğum sonrası depresyonu olarak bilinen bu durum, yargılayan zihnin özgür kalmasına ortam hazırlayabilir. Doğum sonrasındaki depresyon temelde herhangi bir majör depresyonla aynı şeydir; sadece doğum yaptıktan sonra başına gelmiştir. (Depresyon bazen hamilelik sırasında başlar.) Bu bir annenin kendini mutlu hissetme, kendisiyle ilgilenme ve bebeğiyle ya da herhangi başka biriyle bağ kurma becerisini etkileyen, çok kısıtlayıcı bir durumdur. Kadınların yüzde on ila on beşi doğumdan sonraki bir yıl içinde depresyona yakalanır ve bunun, bebeğin sağlıklı duygusal gelişimi ve bir annenin kendisi hakkındaki duyguları üzerinde çok ciddi, uzun dönemli sonuçları olabilir.   </p>
			<p class="paragraf2">Uzmanlar doğum sonrası dönemde depresyon konusunda birçok risk faktörünü belirlemiş olsa da, hangi kadının depresyona gireceğini belirlemek çok zordur. Daha önce bir depresyon geçmişi olan, zor ya da travmatik bir doğum deneyimi yaşayan, sosyal destek eksiği olan ya da hamilelik sırasında ve sonrasında yoğun stres yaşayan kadınların doğum sonrası dönemde depresyon geliştirme risklerinin daha yüksek olduğunu biliyoruz. Bu erkeklerde biraz farklıymış gibi görünse de, bebek doğduktan sonra şaşırtıcı sayıda yeni baba da bundan etkilenir.   </p>
			<p class="paragraf2">Neyse ki doğum sonrası depresyonu kolaylıkla tedavi edilebilen bir şeydir ve çoğu zaman kendini üzgün ya da amaçsız hissediyorsan ya da artık eskiden zevk aldığın şeyleri yapmaktan (onları yapmaya vaktin olduğunda!) artık zevk almıyorsan veya kendini bebeğinle bağlantın kopmuş gibi hissediyorsan ve bunlar iki haftadan uzun sürerse, profesyonel yardım alman gerekir. Farkındalık pratiğinin de bu durumda sana yardımcı bir rol oynayabileceğini bilmen de faydalı olacaktır. Farkındalık Odaklı Stres Azaltma kursunun başka bir adaptasyonu olarak, Doktor Zindel Segal, John Teasdale ve Mark Williams, hayatlarının daha önceki dönemlerinde bir dizi depresif dönem geçirmiş insanların depresyonlarının tekrarlamasını engellemek için farkındalık becerileri öğreten çok başarılı, sekiz haftalık bir Farkındalık Odaklı Bilişsel Terapi kursu tasarlamıştır. Bu FOBT kursu şu an İngiliz Ulusal Sağlık Sistemi’nde depresyonun tekrarlamasını engellemek için seçilebilecek tedavi yöntemlerinden biridir ve depresyonu tedavi etmek için kullanılan ilaçlar kadar etkili olduğu kanıtlanmıştır.<span class="dip"><a href="#footnote-225-46" id="footnote-225-46-backlink">46</a></span>  </p>
			<p class="paragraf2">Colorado Üniversitesi’ndeki Doktor Sona Dimidjian ve Emory Üniversitesi’ndeki Doktor Sherrly Goodman da, FOBT kursunu (içinde, FODE kursundan bazı uygulamaları da barındıracak biçimde) genişletip özellikle doğum sonrası depresyonu riski altındaki kadınlarda bunun engellenmesine yönelik yenilikçi bir program geliştirmektedir. Yaklaşımları şimdiden umut vaat edici sonuçlar vermeye başlamıştır. Farkındalık becerileri eğitimi, çok da uzak olmayan bir gelecekte doğum sonrası depresyonu konusunda önemli bir önleyici uygulama haline gelerek doğum sonrası dönemdeki depresyona ilaçlar ya da klasik, bire bir terapi yanında önemli bir alternatif oluşturabilir.<span class="dip"><a href="#footnote-225-47" id="footnote-225-47-backlink">47</a></span> Şu anda farkındalık pratiğini öğrenerek, aslında doğum sonrası dönemde ve ondan da sonrasında, depresyonu engelleyici ve zihin sağlığını ve iyiliğini koruyucu bir şey yapıyor olabilirsin.  </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-44-backlink" id="footnote-225-44">44</a><span class="charoverride11">.</span><span class="charoverride9" xml:lang="tr-TR"> Kevin Nugent, Your Baby Is Speaking to You (New York: Houghton Mifflin Harcourt, 2011), xv.</span></p>
				</div>
				<div class="basic-text-frame">
					<p class="dipnot"><a href="#footnote-225-45-backlink" id="footnote-225-45">45</a><span class="charoverride11">.</span><span class="charoverride9" xml:lang="tr-TR"> Marshall Klaus ve Phyllis Klaus, </span><span class="charoverride12" xml:lang="tr-TR">Your Amazing Newborn</span><span class="charoverride9" xml:lang="tr-TR"> (New York: Perseus Books, 1998).</span></p>
				</div>
				<div class="basic-text-frame">
					<p class="dipnot"><a href="#footnote-225-46-backlink" id="footnote-225-46">46</a><span class="charoverride11">.</span><span class="charoverride9" xml:lang="tr-TR"> Zindel V. Segal, J. Mark G. Wililams ve John T. Teasdale, </span><span class="charoverride12" xml:lang="tr-TR">Mindfulness-Based Cognitive Therapy for Depression: A New Approach to Preventing Relapse</span><span class="charoverride9" xml:lang="tr-TR"> (New York: Guilford Press, 2002), FOBT kursunun depresyonun engellenmesi ve tedavisi üzerindeki etkileri konusunda bkz. W. Kuyken ve ekibi, “Mindfulness Based Cognitive Therapy to Prevent Relapse in Recurrent Depression”, </span><span class="charoverride12" xml:lang="tr-TR">Journal of Consulting and Clinic Psychology</span><span class="charoverride9" xml:lang="tr-TR"> 76 (2008): 966-78 ve Z. Segal ve ekibi, “Antidepressant Monotherapy Versus Sequential Pharmacoteraphy and Mindfulness-Based Cognitive Therapy, or Placebo, for Relapse Prophylaxis in Recurrent Depression”, </span><span class="charoverride12" xml:lang="tr-TR">Archives of General Psychiatry</span><span class="charoverride9" xml:lang="tr-TR"> 67 (2010): 1256-64</span></p>
				</div>
				<div class="basic-text-frame">
					<p class="dipnot"><a href="#footnote-225-47-backlink" id="footnote-225-47">47</a><span class="charoverride11">.</span><span class="charoverride9" xml:lang="tr-TR"> Doğum sonrası depresyonu riski altındaki kadınlar için özel olarak adapte edilmiş FOBT programı konusunda daha geniş bilgi almak için, Sona Dimidjian (sona.dimidjian@colorado.edu) ya da Sherryl Goodman’la (psysg@emory.edu) iletişime geçin.</span></p>
				</div>
			</div>
		</div>
	</body>
</html>