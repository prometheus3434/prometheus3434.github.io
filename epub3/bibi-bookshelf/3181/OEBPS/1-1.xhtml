<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-1</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta"><span class="charoverride6">Önsöz</span>  </p>
			<p class="paragraf2">Nadiren de olsa, spesifik bir amaç için çok faydalı olan ama aynı zamanda bu amaç doğrultusunda kullanıldığında sana yeni bir amaç kazandıran ve hem hayatını hem de dünyayı görme, yaşama ve anlama biçimini dönüştüren bir kitap yazılır. <span class="charoverride7">Farkındalıkla Doğum</span>, bu tip kitaplardan biri.   </p>
			<p class="paragraf2">Şüphesiz ki bir okuyucu olarak bu kitaba başvurmanızın sebebi bilgi, uzman tavsiyesi ve perspektif arayışıyla birlikte hamilelik ve yeni bebeğinizi arzularınız ve beklentilerinizle en uyumlu olacak şekilde bu dünyaya getirme sürecinde güncel ve kanıta dayalı bir alışma sürecine sahip olmak. Bu konuda, doğru yere geldiniz. Fakat Farkındalık Odaklı Doğum ve Ebeveynlik (FODE) programı, isminden de anlaşılabileceği gibi, temellerini bilinç ve farkındalıktan aldığı için aynı zamanda size –ister yalnız, ister partnerinizle birlikte olun– ne kadar faydalı olursa olsun sadece bilgi vermekten çok daha fazlasını sunuyor. Farkındalıkla doğum, bu maceranın hammaddesi ve takip edilecek programı olarak hamilelik, doğum ve ardından gelen dönemi, yani bizim hayatlarımız ilerlerken onlardan yeni bir hayat doğmasının gizemini kullanarak, kendinle ve kendi deneyiminle genişletilmiş bir ilişki içinde olmanın pratik ve sistematik bir yolunu sunuyor.   </p>
			<p class="paragraf2">Kendinizi daha iyi ellere teslim edemezdiniz. Eğer her birimizin bu dünyada özel ve kendine özgü bir dehası ve görevi varsa –ki ben olduğuna inanıyorum– Nancy Bardacke’inki kesinlikle farkındalıkla doğum. Geliştirdiği ve yıllar içinde binin üzerinde bebek bekleyen ebeveynle uyguladığı FODE programı bu deha ve görevin damıtılmış hali. Dünya bu biçimiyle FODE’ye sahip olduğu için çok şanslı ve ben bunun, hamile kadınlar ve yeni ebeveynler için güçlü bir destek aracı olarak kültürümüzde mümkün olduğunca yayılmasını umuyorum.   </p>
			<p class="paragraf2">Bu kitapla, FODE programı ve düzenli pratik yoluyla geliştirmeniz için sizi cesaretlendirdiği farkındalık becerileri artık, Nancy’nin sınıflarına katılıyormuşsunuz gibi size de ulaşabiliyor. Nancy’nin nasıl gerçek bir ebe olduğunu siz de görüp anlayacaksınız. Hatta, bütün kalbinizle size tanıttığı ve uygulama konusunda rehberlik ettiği, dikkatle tasarlanmış birçok pratiği içeren programı uygulamayı seçerseniz, size de hayatınızın çok önemli bir döneminde ebelik yapacak. Tüm programı bu şekilde uygulamadığınız takdirde, buradaki diğer çiftlerin hikâyelerinde okuyacağınız faydalar büyük olasılıkla bir soyutlama ya da sadece umut ettiğiniz şeyler olacak kalacaktır. Niyetiniz bu yaklaşımın faydalarını fark etmekse, bunun Nancy’nin “sınıfına katılmak” ve kendinizi, size önerdiği şeylerin kucağına atmak ve elbette onun tavsiyelerini uygulamak dışında bir yolu yok. Ama daha da önemlisi, önerdiği ve size ev ödevi olarak verdiği tüm farkındalık çalışmalarını uygulamalısınız. Bundan sonra da hayatın, anbean gerçek öğretmeniniz olmasına izin vermelisiniz. Çünkü bu hoşumuza gitse de gitmese de, zaten hayat en büyük öğretmenimizdir. Nancy bu konuda çok ikna edici ve göreceğiniz gibi, bunu büyük bir başarıyla yapıyor.   </p>
			<p class="paragraf2">Bir bebek sahibi olmak, farkındalığı öğrenmek ve hayatınızın bu özel döneminde karşılaşacağınız mücadeleler karşısında sistematik biçimde farkındalık ve kalbinizi açma çalışmaları yapmanın ne kadar derin, iyileştirici, dönüştürücü ve doğrudan faydalı olduğunu deneyimlemeniz için çok özel bir fırsattır. Nancy’nin sesi bilge ve şefkat dolu ama aynı zamanda sert ve kesinlikle romantik değil. Kitap biraz, yanında bir de eğitim programı veren, kullanıcı dostu ve cesaretlendirici bir “Vahşi doğada nasıl hayatta kalırsın?” kılavuzuna benziyor. Ama bu kitap, bilinmeyen şeyler karşısında nasıl gelişebileceğiniz hakkında: bir hastanede doğum yapacaksanız hastane kültürü, epiduralin ve diğer tıbbi teknolojilerin riskleri ve faydaları, kendi korkularınız, partnerler arasındaki meseleler, hem dış, hem de iç stresle baş etmek için stratejiler, metaforik ve gerçek kasılmalar (bu kitap boyunca hâkim olan bir tema), acı ve diğer yoğun hisler ve güçlü duygular; hepsi de çok daha büyük bir çerçeveye sahip olan, içsel bilgeliğin ve bedenin ve yaşamın içsel bilgeliği daha büyük bir perspektiften anlatılıyor. Programın, biraz göz korkutucu olma potansiyeline sahip olan tüm elementleri, Nancy’nin alaycı espri anlayışıyla mayalanıyor.   </p>
			<p class="paragraf2">Elbette, en sonunda en önemli olan şey, hazırlıklı olmak. Bu kitap –ve sizi uygulamaya davet ettiği program– tüm hazırlıkları içinde barındırıyor ve doğru zeminde, duygusal olarak inceleyerek ve gerçeklere dayalı biçimde en doğru noktalara temas ediyor. Aynı zamanda, her şeyi çok daha derinleştirerek herkesin –sizin ve sınıf katılımcılarının– belirsizlikle arkadaş olmanıza ve onu tam bir farkındalık, netlik ve partnerinizle bütünlük içinde karşılamanıza olanak sağlayan bir zemin oluşturuyor. Böylesine önemli bir mücadeleyi bilgece taşıyabilmek için tüm sürecin, nezaket ve kendine karşı şefkatle bütünleşmiş ve bunları temel almış olması gerekiyor. Ve gerçekten de, bu kitap nezaket ve özenle, ayrıca hem kendinize, hem bebeğinize, hem de partnerinize karşı daha büyük bir nezaket ve şefkat geliştirmenin yollarıyla dolu.   </p>
			<p class="paragraf2">Bu kitabın üstün yanlarından biri de, Nancy ve grup katılımcıları arasındaki canlı etkileşimler, yaptıkları yorumlar, sordukları sorular ve Nancy’nin yanıtları sayesinde, Nancy güvendiğiniz bir arkadaşınızmış gibi, onunla sürekli bir danışma sürecinin içine giriyorsunuz. Kitabın bu özelliği, hem bilgi hem de bakış açısı anlamında size büyük faydalar sağlayabilir. Ama Nancy’nin asıl mesajı şu: Aslında en güvenilir arkadaşınız, gerçekliğin ta kendisi ve tüm hamilelik, doğum ve ötesindeki süreç boyunca sistematik olarak edindiğiniz farkındalık tarafından beslenen, derinleşen ve gelişen, gerçeklikle sahip olduğunuz ilişkidir. Bu konuda bir baba şöyle diyor:   </p>
			<p class="paragraf3">  </p>
			<p class="arayazi">Sınıfa katıldığımdaki ilk düşüncem, bunun içinde başka şeyler de öğreneceğim bir doğum eğitimi olduğu yönündeydi. Sonunda aldığım şey, doğum sürecinde de bize yardım edecek, hayata bakış açımı değiştiren bir ders oldu. Şimdi dersi bitirirken, her şey tersine döndü. Artık mesele doğum değil. Bize doğum sürecinde yardımcı olacak, ama mesele doğum değil. Mesele, hayatlarımız.  </p>
			<p class="paragraf3">  </p>
			<p class="paragraf2">Nancy’nin kadın bedenine, hamilelik ve doğum mucizesine ve bu sürecin altında yatan ince ve karmaşık biyolojik düzene karşı duyduğu sevgi, kitabı okurken zaman zaman hayretle gülümsemenize, bazen de dokunaklılığıyla gözlerinizin dolmasına sebep olacak. Birçok yerde bana her ikisini de yaptı. Doğumun muhteşemliği asla eskimiyor ve hiçbir zaman bizden çok uzakta değil; çünkü hepimiz, bedenli varlıklar olarak annelerimizden doğduk ve şu an da muhtemelen müstakbel ebeveynler, ebeveynler hatta belki bazılarımız için büyük ebeveynler olmaya hazırlanıyoruz. Bu konuda en önemli olan şey, kendimize tamamen şu anda ve burada olma izni vermemiz. Nancy size bunu nasıl yapacağınızı anlatmak için burada. Hepinize durmadan gelişen ve süren hayat macerasında en iyi dileklerimi gönderiyorum.  </p>
			<p class="paragraf3">  </p>
			<p class="paragraf4">Jon Kabat-Zinn  </p>
			<p class="paragraf4">Lexington, Massachusetts  </p>
			<p class="paragraf4">16 Ocak 2012  </p>
		</div>
	</body>
</html>