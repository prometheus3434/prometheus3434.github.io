<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-4</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-2" xml:lang="en-GB">2. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt1.jpeg"/></span>  </p>
			<p class="arabaslik_orta"><span class="charoverride6">Doğum ve ötesi için içsel hazırlıklar</span>  </p>
			<p class="ara"><span class="charoverride10" xml:lang="tr-TR">Sadece beynimizle değil, sıcak kalbimizle de araştırmalıyız.  </span></p>
			<p class="ara1">–Shunyru Suzuk  </p>
			<p class="yildiz"><span><img alt="1.png" class="_idgenpageitem3" src="image/1_fmt2.jpeg"/></span>  </p>
			<p class="paragraf2">FODE kursunun ikinci dersinde o akşam birbirimiz hakkında biraz daha fazla bilgi edinecek ve farkındalık pratiği konusunda derinleşecektik. Herkes rahatça yerine yerleştiğinde, başladım.  </p>
			<p class="paragraf2">“Hepinizi, benimle birlikte rehberli bir düşünce dizisini izlemeye davet ediyorum. Rahat ediyorsan, gözlerinin kapanmasına izin ver ve nefes alıp verişini hisset. Şimdi bir an durup bir kuyunun yanında, ayakta durduğunu hayal et. Bu kuyunun etrafındaki yeryüzü şekillerini, havayı ve etrafın ısısını fark et. Yere, ayaklarının etrafına bak ve bir taşı eline al. Taşın ağırlığını, avucunun içine değen yüzeyinin dokusunu hisset. Şimdi taşı kuyunun açık ağzının üstünde tut ve onun bir soruya dönüşmesine izin ver. Soracağın soru: ‘Neden buradayım?’” Bir süre duraksayıp sorunun sözcüklerinin iyice yerleşmesine izin verdim.   </p>
			<p class="paragraf2">“Taşın, kuyunun içine düşmesine izin ver ve taş suya çarptığı ilk anda oluşan su sıçramasıyla bir cevabın gelip gelmediğini fark et. Ve sadece bekle. Taşın, kuyunun içinde daha derinlere inmesini bekle. Taşın bütün kuyu boyunca ilerleyip zemine ulaştığını ve orada yerine yerleştiğini hayal et. Eğer yüzeye çıkmaya hazır bir cevap varsa, onun yüzeye yükselmesine izin ver. Burada doğru cevap yoktur ve hiçbir cevap gelmemesi de bir çeşit cevaptır.”  </p>
			<p class="paragraf2">Sınıf sessizdi. Bir süre sonra zili çaldım ve herkes gözlerini açtı. Deneyimlerimizi paylaşarak her birimizin kim olduğunu ve bizi şu an, bu odada neyin bir araya getirdiğini daha iyi anladık. Her birimizi genişletilmiş bir bağlamda görmüştük ve artık bunu, farkındalık pratiğimizde de yapabilirdik.   </p>
			<p class="arabaslik_sol">Farkındalık pratiğinin temel tavırları  </p>
			<p class="paragraf2"> Bazı zihinsel tavırlar geliştirmek farkındalık eğitiminin bir parçasıdır ve senin, sorular ya da engeller ortaya çıktığında başvurabileceğin bazı temas noktaları sağlayarak meditasyon pratiğinden mümkün olduğunca fazla yararlanmana yardımcı olabilir. Bu tavırlar zihnin başlangıç seviyesidir ve şunlardan oluşur: yargılayıcı olmamak, sabır, çabasızlık, güven, kabul etmek, akışına bırakmak ve nazik olmak. Tüm bu tavırlar birbirine bağlıdır, bu nedenle biri üzerinde çalışman hepsini geliştirir. Farkındalık pratiğini bir bahçeye bakmak gibi düşünebilirsin. Bu bahçe belli koşullar sağlandığında yeşerir: bereketli bir toprak, bolca güneş ve yeterli su. Bu sekiz tavrı aklında tutarak onlar üzerine düşünmek ve onlara sahip olmaya çalışmak pratiğini ve hayatının her anında daha da uyanık ve farkında olma kapasiteni besler, destekler ve güçlendirir.   </p>
			<p class="solkucuk">Yeni başlayanların zihni  </p>
			<p class="paragraf2">Dünyayı çoğu zaman, geçmiş deneyimlerimiz, soyut kavramlar ve geleceğe dair beklentilerimiz üzerine kurulmuş, önyargılı fikirlerin merceğinden bakarak görürüz. Ancak, bir işe yeni başlayan birinin zihnine sahip olmak, yaşadığımız anlara karşı daha taze, önyargısız ve açık bir bakış açısı geliştirmemize yardım eder. Yeni başlayan birinin zihnine sahip olmak, her anı aslında olduğu gibi yaşamamıza yardım eder: yeni, eşsiz ve geçici; bir daha asla yeniden yaşanmayacak bir an.  </p>
			<p class="paragraf2">Yeni başlayanların zihninde, merakımızı o an yaşadığımız şeye doğru yönlendirerek gelecek hakkında korku dolu ya da geçmiş hakkında üzücü düşüncelerle daha az dolu bir zihne sahip oluruz. Hamilelik sırasında, yeni başlayanların zihnini güçlendirerek bu merak duygusunu, doğum sürecinde de koruyabildiğini fark edebilirsin. İki nefesin birbiriyle aynı olmadığını ve iki meditasyon deneyiminin birbiriyle aynı olmadığını deneyimleme noktasına geldiğinde, doğum sırasındaki iki kasılmanın da aynı olmadığını ve her doğum deneyiminin eşsiz olduğunu anlama noktasına gelebilirsin. Doğum hakkındaki –sana ya da başkalarına ait– önceden edindiğin, önyargılı fikirlerden vazgeçerek doğum yapmanın ne olduğunu kendin keşfetmek konusunda özgürleşirsin.   </p>
			<p class="paragraf2">Doğumun bazı kısımları herkes için aynı olsa da, senin doğum deneyimin annenin, kız kardeşinin ya da arkadaşının deneyiminden farklı, sadece sana ait bir deneyim olacak. Daha önce doğum yaptıysan bile bu, o doğum ya da doğumlarından da farklı olacak. Bu konuda bir kitapta okuduğun, televizyonda izlediğin ya da bir kamera kaydında gördüğün her şeyden farklı olacak. Hamileliğin de, şu an senin olduğun kadar kendine özgü olacak ve meditasyonda, yeni başlayanların zihnini geliştirmen bunu gerçekten anlamana yardımcı olabilir.   </p>
			<p class="paragraf2">Yeni başlayanların zihninin bir de yakın kuzeni vardır; ‘bilmiyorum’ zihni. Hamilelik sırasında genellikle beklenmedik şeylerle karşılaşırız; örneğin kansızlık ya da daha ciddi bir problemin göstergesi olabilecek bir test sonucu ya da bebeğin ters pozisyonda durması ve bunun, bebeğinin nasıl doğacağına dair hiç beklemediğin soruları ortaya çıkarması gibi. Doğum yapma sürecinde sürprizler kaçınılmazdır; su kesenin patladığı an, ilk kez itme ihtiyacı hissettiğin an ve bebeğinin bedeninden çıktığı an; hepsi birer sürprizdir. Şu anın bilinebilecek tek şey olduğunu anlayıp şu anı “bilmiyorum” zihniyle deneyimlersen, gelecek hakkındaki bütün beklentilerin, fikirlerin ve hayallerin yok olur ve sen şu anı, <span class="charoverride7">olana</span> açık bir zihinle deneyimlersin. Onlara sertçe tutunmadan umutlarımız ve beklentilerimizin farkında olabildiğimiz bir hal “bilmiyorum” zihni, hem doğumda, hem de hayatta işimize yarayacak zihinsel bir dayanıklılık geliştirmemize yardımcı olur.   </p>
			<p class="paragraf2">Bir akşam Amy şöyle dedi: “Bu akşam meditasyon sırasında gerçekten çok endişelenmeye başladım.” Ona endişelenmeye başlamadan önce ne düşündüğünü sorduğumda, yanıtı şu oldu: “Şey, bunun ne kadar süreceğini merak ettim. Sonra zihnimde, ‘bilmiyorum’ kelimesi belirdi ve yeniden nefese döndüm. Sonra zihnim tekrar, meditasyonun ne kadar ne kadar süreceği hakkında endişelenmeye başladı. Ve bir kez daha, ‘bilmiyorum’ diye düşündüm ve yeniden nefese döndüm. Bütün meditasyon boyunca bunu yapmaya devam ettim. Ve işe yaradı. Endişe hâlâ oradaydı ama ben kendimi onun içinde kapana kısılmış hissetmiyordum. Zihnimin beni nasıl endişelendirebildiğini görmek ve bunu engellemenin bir yolu olduğunu bilmek inanılmazdı. Bunun doğum sırasında ne kadar işe yarayabileceğini kesinlikle anlıyorum!”  </p>
			<p class="paragraf2">Yeni başlayanların zihni ve “bilmiyorum” zihni, daha önce doğum yaptıysan ve özellikle de bu seni zorlayan ya da ummadığın gibi giden bir doğum olduysa çok faydalıdır. Bu çok açıkmış gibi görünse de, bir kez daha belirtmekte yarar var: <span class="charoverride7">aynı doğum deneyimini ikinci kez yaşamak kesinlikle imkânsızdır. </span>Zihni, her hatıralara dalışında, yeniden şu ana dönecek şekilde eğiterek, yeni başlayanların zihnini daha önceki bir doğumdaki sorunları tekrar yaşama korkumuzdan özgürleşmek için kullanabiliriz. Bu çok kolay değildir ve kesinlikle pratik gerektirir ama kesinlikle mümkündür.   </p>
			<p class="paragraf2">Kimberly ve Tyrone ilk çocuklarının doğumunu mümkün olan en az tıbbi müdahaleyle yapmayı planlıyordu. Fakat Kimberly’nin suyunun boşalmasının hemen ardından bebeğin kalp atışlarındaki beklenmedik bir düşüş, bambaşka bir senaryo yaratmıştı. Kısa süre içinde birçok müdahale denenmiş, bunlardan bir sonuç alınamadığındaysa Kimberly aceleyle, bebek Ryan’ın acil bir sezaryenle dünyaya geldiği doğum odasına götürülmüştü. Doğumdan sonra hem Ryan hem de kendisi fiziksel olarak sağlıklı olsa da, Kimberly doğum sırasında deneyimlediği korkuyu hiçbir zaman tam olarak üzerinden atamamıştı.   </p>
			<p class="paragraf2">Yeniden hamile kaldığında, bir sezaryenden sonra normal doğum yapmasını destekleyecek bir doktor ve hastane aramaya başladı. Doktoru ona ilk doğumunda yaşadığı şeylerin tekrarlanmasının çok düşük bir olasılık olduğunu söylese de, Kimberly sık sık kendini Ryan’ın doğumunun korkutucu anılarını ziyaret ederken buluyordu. FODE kursuna yazıldığında bana, ona yardımcı olabilecek duygusal araçlar aradığını söylemişti. “Ryan’ın doğumundan önce ya da doğum sırasında korkmuyordum; korku, beni aceleyle ameliyathaneye aldıklarında başladı. Şimdi, yine öyle bir şey olmasından endişeleniyorum. Bu doğuma hazırlanmak için bazı duygusal çalışmalar yapmam gerektiğini biliyorum ve farkındalık pratiğinin bana yardımcı olabileceğini düşünüyorum.” Ryan’ın doğumunda kendisi de oldukça korkmuş olan Tyrone, bu konuda onunla aynı fikirdeydi.   </p>
			<p class="paragraf2">Kimberly ve Tyrone şu anda daha çok vakit geçirmeyi öğrendikçe ikisi de daha az korku hissettiklerini söylemeye başladı. “Bunu açıklayabileceğimden emin değilim” diyordu Kimberly, “ama artık kendimi, bu doğumla ve aslında her şeyle ilgili olarak çok daha rahat hissediyorum.” Kurs bittikten sonra sınıf yeniden toplandığında Kimberly şöyle diyordu: “Ne kadar korktuğumu hatırlıyor musunuz? Bu hamileliğimde de su kesem, Ryan’ın doğumuyla tam olarak aynı anda patladı ve ben, korkmaya başladığımı hissedebiliyordum. Gerçek bir melek olan hemşireye, ‘Korkmaya başladığımı hissediyorum çünkü geçen sefer de kötü şeyler tam bu anda olmaya başlamıştı ama zihnimin neler yaptığını görebiliyorum ve oraya gitmeyeceğim’ dedim. Hemşire gülümseyip, ‘Bu iyi bir fikir. Şu anda, benim yanımda kal’ dedi.”   </p>
			<p class="paragraf2">“Bunu söylediğine inanamadım!” diye devam etti Kimberly. “Kursta öğrendiğim şeyin tam olarak bu olduğunu düşündüm! Bu çok inanılmazdı. Korku dolu düşünce geldi; onu gördüm, hissettim ve bırakmayı seçtim. Sadece nefesim ve bedenimdeki hislerle o anda kaldım ve ne yapmam gerekiyorsa onu yaptım. İtme hissi oldukça etkileyiciydi; biliyorsunuz bir önceki sefer o kısmı kaçırmıştım. Ava’nın başının pelvik kemiklerimin arasından dışarı çıkışını, içeriden hissettim. Duyduğum hisler dışında hiçbir şey düşünemiyordum. Çok yoğun hislerdi ama onlarla kesinlikle başa çıkabiliyordum. Bunu dünyada kaçırmazdım!”  </p>
			<p class="solkucuk">Yargılamama  </p>
			<p class="paragraf2">Biz farkında olsak da olmasak da, zihin sürekli düşünce üretir. Düşünen zihin, evrimsel gelişim anlamında beynimizin en son gelişen parçası, tam da bunun için gelişmiştir; düşünmek! O sürekli bir analist, sorun çözücü, tek bir işaretle her şeyi tamir etmeye başlayabilecek bir uzmandır ve oluşturduğu hikâyeler ve bağımlı hale geldiği fanteziler konusunda oldukça yaratıcı olabilse de, mesele hakikati algılamak olduğunda inanamayacağın kadar kusurlu olabilir.   </p>
			<p class="paragraf2">Düşüncelerimiz genellikle o anki deneyimimize verdiğimiz tepkilerdir. Bir şeyi, onları zevkli ya da acı verici bulmamıza göre, iyi ya da kötü olduklarına dair yargılama konusunda çok hızlı davranabiliriz. Çoğumuz için bu çok güçlü bir alışkanlıktır ve hikâyelerimizde, sevdiğimiz ve sevmediğimiz şeyler konusunda çabucak kendimizi tanımlamamızı sağlar.   </p>
			<p class="paragraf2">Farkındalık pratiğiyle zihninin birçok farklı düşünce kalıplarını daha iyi tanırsın. Bu kalıplardan, çoğumuzda en sık rastlananlardan biri de kendini yargılamaktır. Farkındalık, hikâyelerimizden uzaklaşmak için bir adım geri çekilebilmemizi sağladığı için (psikologlar buna merkezsizleşme der) kendimizi, kendimiz ya da başkaları hakkında acı dolu yargıların sonsuz döngüsüne kaptırma ihtimalimiz daha düşüktür. Bilinçli farkındalık düşünceleri, hatta kendimizi yargıladığımız düşüncelerimizi bile, gökyüzündeki bulutlar gibi ortaya çıkıp kaybolan zihinsel olaylar olarak görmemizi sağlamaya yardımcı olur. Bu bizim düşüncelerden meydana gelmediğimizi anlamamızı mümkün kılar ve bu son derece özgürleştirici bir içgörüdür!   </p>
			<p class="paragraf2">Farkındalık pratiğiyle, zihninin içinde oluşan bütün o acı verici ve yargılayıcı düşüncelere <span class="charoverride7">inanmak</span> zorunda olmadığını öğrenirsin. Ve yargılayıcı düşüncelerinin farkına varmaya başladığında, “Ah, işte yine yargılıyorum” gibi hiç de nazik olmayan bir düşünce katmanı daha eklemene hiç gerek yoktur. Kendine, “Ben yargılayıcı bir insanım” gibi bir hikâye uydurmana da gerek yoktur çünkü bu da daha fazla yargılayıcı bir düşüncedir. Bunun yerine düşüncelerini yargılamadan, onların içinde kaybolmadan nasıl izleyeceğini öğrenebilirsin. Tekrar tekrar, nazik ve yumuşak bir tavırla nefese dönerek, yargısız kalacağımız bir yerde nasıl var olabileceğimizi öğreniriz.   </p>
			<p class="paragraf2">Lisa hayatı boyunca fazla kilolarıyla mücadele etmişti ve hamile kaldığında normal kilosunda olsa da, hamilelik sırasında aldığı kilolar onda aşırı kilolu olmakla ilgili eski düşünce kalıplarını yeniden uyandırmıştı. Farkındalık pratiği sayesinde Lisa, yargılayıcı düşüncelerinin özellikle doğum öncesi yoga sınıfına gittiğinde sertleştiğinin farkına varmıştı. Odadaki diğer kadınların vücuduna baktığında kendini, kendi vücudunu aşağılayacak biçimde onlarınkiyle kıyaslarken bulmuştu.   </p>
			<p class="paragraf2">“Kendi kendime şişman ve çirkin olduğumu, hamile kalmadan önce kilo vermek için yaptığım her şeyin boşa gittiğini, bir ev kadar büyük olduğumu ve hep öyle kalacağımı söyleyip duruyordum. Yargılayıcı düşüncelerim o kadar kötüleşti ki, bana kendimi o kadar iyi hissettirmesini çok sevsem de yoga sınıfını bırakmayı düşünmeye başlamıştım.”  </p>
			<p class="paragraf2">Bir gün yoga sınıfında Lisa’nın başına bir şey geldi. “Kalça açıcı duruşları çalışıyorduk ve yargılayıcı düşüncelerimin sesi o kadar yüksekti ki hocanın sesini zorlukla duyuyordum. Sonra bir anda, kendimi farkındalık pratiğime yönlendirebileceğimi fark ettim. Böylece, yargılayıcı bir düşüncemin farkına vardığımda, onu serbest bırakıp bedenimdeki hislere dönmeye başladım. Bu kolay değildi ama ben bunu tekrar tekrar yapmaya devam ettim. Ve bir süre sonra, düşünceler artık o kadar yüksek sesli değildi. Ve eskisi kadar sık gelmiyorlardı. Dersin sonunda hâlâ sinir bozuculardı ama güçlerinin büyük kısmını kaybetmişlerdi. O anda ve bedenimin içinde kalabildiğim sürece, yargılayıcı zihnimle başa çıkabildiğimi keşfetmiştim! Ve artık, nasıl yoga sınıfına gidip kendim hakkında böyle kötü şeyler hissetmeyeceğimi biliyorum. Bu sadece pratik yapmak için başka bir fırsattı!”  </p>
			<p class="paragraf2">Doğum deneyimimizin nasıl olmasını istediğimize dair güçlü bir bağlılığımız varsa ve gerçek, o umutlar ve düşlerden çok uzaktaysa, yargılayıcı zihne gerçekten de gün doğabilir. Doğumumuzu, sanki geçemediğimiz bir sınavmış gibi yargılayabilir ya da kendimizi bir öfke ve suçlama döngüsüne kaptırıp bizi destekleyen ekibi ve sağlık görevlilerimizi yargılayabiliriz. Öfke ve hayal kırıklığı anlaşılabilir olsa da –sonuçta hepimiz insanız– bunlar sadece daha çok acı çekmemize sebep olur. Farkındalık bize başka bir seçenek sunar.  </p>
			<p class="paragraf2">Yargılayan zihin, özellikle daha önceden bir depresyon geçmişi olan kadınlardaki doğum sonrası depresyonunda da önemli bir rol oynayabilir. Yargılayan zihnin panzehirlerinden biri, kendimize ve diğer insanlara karşı sevecen olmamızdır ve bu özelliği, şefkat meditasyonu adı verilen bir pratiği uygulayarak elde edebiliriz. Kendimize ve diğer insanlara karşı sevecen olma becerisi kazanmak o kadar önemlidir ki, Bölüm 14’ün tamamı bu konuya adanmıştır.   </p>
			<p class="solkucuk">Sabır  </p>
			<p class="paragraf2">Sabır, olayların senin seçtiğin bir zaman çizelgesine göre değil, kendi zamanlamalarına göre gerçekleştiğini anlamaktır. Hamilelik ve doğum, bu dersi alabileceğimiz muhteşem öğretmenlerdir. Bir sürü farklı sebepten ötürü her şeyin belirlenmiş bir çizelgeye göre ilerlemesini isteyebilir ya da en azından istediğimizi düşünebiliriz. Modern hayat bizi hemen sonuç almayı beklemeye koşullar ve bir düğmeyi çevirdiğimizde (ya da bilgisayarın faresine tıkladığımızda) hemen tatmin elde edemezsek, keyifsizleşir ya da kızarız. Konu meditasyon pratiği olduğunda da hemen sonuç elde etmek isteyebiliriz. Şu an bulunduğumuz yerden başka bir yere ulaşmak için duyduğumuz aciliyet hissi, sadece zihnin mutsuzluk yaratma yollarından biridir.   </p>
			<p class="paragraf2">Farkındalık pratiği, sabrı öğrenmemize yardımcı olur. Özenle ve sebat ederek meditasyon pratiğini sürdürürsen, zaman içinde yavaş yavaş, sadece etrafındaki her şeyin sürekli değiştiğini değil, senin de değiştiğini fark edebilirsin. Açıklayamıyormuşsun gibi görünen nedenlerden ötürü, eskiden seni tetikleyen şeyler artık seni eskisi kadar çok etkilemiyormuş gibi görünmeye başlar. Ve bununla birlikte çoğunlukla, her şeyin olduğu haliyle iyi olduğuna dair içsel bir his oluşur.   </p>
			<p class="paragraf2">Olayların kendi zamanlamasıyla gerçekleşmesine izin vermek özellikle, sonuçta sadece ortalamalara bakılarak yapılan bir tahmin olan, doğum yapacağın tarih söz konusu olduğunda çok önemlidir. Tahmini doğum tarihin gelip geçerse, sabır özelliğini geliştirdiğine çok memnun olabilirsin.   </p>
			<p class="paragraf2">Senin sabrın, seninle ilgilenen sağlık görevlilerinin de daha sabırlı olmasına yardımcı olabilir. Şu an kadın doğum alanında bir geçiş yaşanmakta olsa da, hamile kadınlara hizmet veren sağlık personellerinin çoğu, en azından ABD’de, çok hızlı bir hayatın içinde, Endüstriyel Zaman’da yaşamaktadır. Zamanı bu şekilde ölçmek genellikle Tabiat Takvimi’ne<span class="dip"><a href="#footnote-225-3" id="footnote-225-3-backlink">3</a></span> göre ilerleyen biyolojik süreçlerin hızıyla çelişir. (Endüstriyel Zaman ve Tabiat Takvimi hakkında, Bölüm 6’da çok daha fazla şey öğreneceğiz.)  </p>
			<p class="paragraf2">Seni ya da seninle ilgilenen sağlık personellerinden birini eyleme yönlendiren şey sabırsızlık olduğunda bunu fark etmemiz, hamilelik ve doğum sırasında bilgece seçimler yapmamıza yardım edebilir. Elbette, sabır zekâyla uyum içinde olmalıdır. Ebeler bazen sabırlı olmayı “tetikte bir bekleme hali” ya da “hiçbir şey yapma sanatı” olarak tanımlar. Her iki ifade de, akıllı ve olmak ile yapmak arasında uygun bir denge kurmuş hastalar için kullanılır.  </p>
			<p class="paragraf2">Sabrın, sevginin en yüksek biçimi olduğunu ilk kim söylediyse, bunu söylerken ebeveynlik hakkında düşünüyor olabilir. Tabağındaki böreğin kareler halinde değil üçgenler halinde kesilmesi gerektiği konusunda ısrar eden iki yaşındaki çocuğun ya da sana göre şu anda ne yapılması gerektiğini göremeyen partnerin karşısında sakinliğini kaybetmek üzere olduğunda, sabrın bilgeliğini uygulamaya geçirmek için nefesini kullanabilirsin. Ve tabii, sabırsızlığa eşlik eden sevimsiz duyguları tanıman, çocuğun huzursuzlanıp kendi sabırsızlığının krizlerine yakalandığında şefkatli bir ebeveyn olmana da yardımcı olabilir.   </p>
			<p class="solkucuk">Çabasızlık  </p>
			<p class="paragraf2">Çabalamak denemenin, bir şeyi başarmak ya da bir hedefe ulaşmak için “efor sarf etmenin” bir parçasıdır. Farkındalık pratiğinde başarılacak ve elde edilecek hiçbir şey, gidilecek hiçbir yer yoktur. Bunun yerine, başka bir varoluş biçimini öğrenirsin; bu, tam şu anda, o an acı dolu olsa ya da o andan hoşlanmasan bile, nerede ve nasıl olduğunun tam olarak farkında olmaktır çünkü o an, senin hakikatindir. Çabasızlık tavrı, doğum deneyimi sırasında özellikle çok faydalı olabilir. İleride göreceğin gibi, hamilelik esnasında her şeyin tam olarak olduğu gibi gerçekleşmesine izin vermen, aslında vücudunun açılmak, değişmek ve doğum yapmak için ihtiyaç duyduğu beden-zihin bağlantısını kurar.   </p>
			<p class="paragraf2">Ve daha sonra detaylı olarak üzerine konuşacağımız gibi, bunun tersi de doğrudur: doğum sürecine direnen, olayların olduğundan başka biçimde olmasını isteyen zihin, doğum esnasında istenenin altında bir beden-zihin bağlantısının kurulmasına sebep olabilecek koşulların ortaya çıkmasına neden olabilir. Çelişkili biçimde, hamilelik sırasında çabasızlık bizi, tam olarak gitmek istediğimiz yere yaklaştırır.   </p>
			<p class="paragraf2">Doğumun iki aşaması vardır. İlk aşama <span class="charoverride7">izin verme</span> aşamasıdır; bu aşamada rahim boynu tüm kapasitesiyle genişler. İkinci aşama, <span class="charoverride7">ortaya çıkarma</span> aşamasıdır; bu aşamada, güç kullanma ve bebeğini dışarı itme güdüsü seni ele geçirir. İzin verme aşamasında, ne kadar çok anın içinde kalıp doğum enerjisinin varoluşumuz üzerinden akmasına izin verirsek, süreç o kadar kolaylaşır. Ortaya çıkarma aşamasında, bir çaba sarf ediyormuş gibi görünsek de aslında sadece, yapmayı bildiği bir işi yaparken vücudumuzla işbirliği yaparız.   </p>
			<p class="paragraf2">Hamileliğin herhangi bir aşamasında, zihnin şu anın hakikatine direnerek, o anda olduğun yerden başka bir yere gitmek için çabalıyorsa, enerji dağılır ya da kaybolur. Bebeğin konusunda sana en çok yardımcı olacak şey, çabasız ve bedenin o anki çabasıyla işbirliği içinde, odaklanmış bir zihindir.   </p>
			<p class="solkucuk">Güven (kendine yetme)  </p>
			<p class="paragraf2"> Kendimizi dinlemeyi öğrenmek de farkındalık pratiğinin çok önemli parçalarından biridir. Kendi deneyimin konusunda en büyük otorite her zaman sensin ve içsel bilgeliğine yönelmeyi öğrenmek doğum, ebeveynlik ve hayatının genel akışında, senin için en iyi olan şeylere giden yoldur. Farkındalık pratiğine devam ettikçe kendine güvenme yeteneğin güçlenir ve kuvvet, kendine güven ve kendine yetebilme becerisi ortaya çıkar. Bu da, seçimlerin ve eylemlerin konusunda tüm sorumluluğu üstlenebilmene yardım eder.   </p>
			<p class="paragraf2">Bu tip bir güvenin, dışsal hiçbir şeyle ilgisi yoktur. Mesele “doğum sürecine güvenmek” ya da “bedenine güvenmek” değildir; çünkü bu yöntemi benimsersen ve doğumun istediğin ya da beklediğin gibi gitmezse, kendini yargılayan zihnin acısına balıklama atlamış halde bulabilirsin. Farkındalık pratiği sana daha farklı bir güven önerir: Güven; <span class="charoverride7">hamilelik, doğum deneyimi ya da bebeğin konusunda, ne kadar zorlayıcı, acı verici, korkutucu ya da olmasını beklediğinden ne kadar uzak olursa olsun başına gelebilecek her şeyle, baş edebileceğine inanmandır. </span>Simone’un doğum deneyiminden sonra söylediği gibi, “Doğum kesinlikle bizim beklediğimiz gibi gerçekleşmedi ve biz, gerçekleştiği haliyle ondan tamamen memnunduk.” Farkındalık, her şeyle baş edebilir. Hiçbir şey dışarıda bırakılmaz.   </p>
			<p class="solkucuk">Kabul etmek (kabullenmeye doğru bir adım)  </p>
			<p class="paragraf2">Meditasyon pratiği sırasında farkındalığımızı, hiçbir şeyi değiştirmeye, hiçbir şeyden kaçmaya ya da hiçbir şeyi reddetmeye çalışmadan, anbean deneyimlerimiz üzerinde odakladığımızda, <span class="charoverride7">her şeyi olduğu gibi kabul etmeyi</span> öğreniriz. Bu, olan her şeyin <span class="charoverride7">hoşumuza gitmesi</span> gerektiği anlamına gelmez. Bunun yerine kabul etmek bizim için, bir durumu net biçimde, olduğu gibi görmemiz için bir başlangıç noktası olur. Zihnimiz tepkisel duygu ya da yargılarla sislenmemiş olduğu için net olarak görebilmeye başladığımızda, önümüzde çok daha fazla olasılık belirir. Zaman içinde biz gerçek olanla çalışmaya devam ettikçe, çok acı verici duygu ve durumları bile kabul etmeye başlayabiliriz. Ve bu kabul hissiyle birlikte, bir nevi iç huzuruna kavuşuruz.   </p>
			<p class="paragraf2">Hamile kalmadan birkaç yıl önce Grace ciddi bir trafik kazası geçirmişti. Omzundan birçok ameliyat olması gerekmiş, sol kalçasının yerine de yapay parça takılmıştı. Grace, tıbbi müdahaleler konusunda payına düşenden çok fazlasını halihazırda yaşamış olduğunu düşünüyor ve herhangi bir tıbbi müdahale olmadan doğum yapmak istiyordu. Grace’in sevdiği ve güvendiği kadın doğum uzmanı, kalçasındaki hareket kısıtı yüzünden biraz endişelense de Grace’in normal doğum yapması konusunda umutluydu. Sonra, otuz ikinci haftada doktoru, bebeğin doğum için ters pozisyonda olduğunu keşfetti ve Grace’in kalçasındaki sorun yüzünden normal doğumu deneme konusunda endişelendi. Grace’e, bebek kendi başına dönmezse ya da otuz ikinci hafta civarında doktor onu eliyle döndüremezse, doğumu sezaryenle yapması gerekeceğini söyledi.   </p>
			<p class="paragraf2">Tahmin ettiğin gibi çok üzülen Grace, hemen harekete geçti. İnternette araştırmalar yaptı. Kocasıyla ve arkadaşlarıyla konuştu. Yoga hocasının, bebeğin dönmesine yardımcı olabileceğini söylediği bir duruşu çalıştı. Bir akupunktur uzmanı ve bir kayropraktistle görüştü. Bebeğin döndüğünü hayal etti, onunla konuştu ve bebekten, başını aşağı çevirmesini istedi. Grace, durumu çözmek için kendini tüketti.   </p>
			<p class="paragraf2">Grace bu süre boyunca meditasyon yapmaya da devam etti. Meditasyona her oturduğunda, zihnindeki ve bedenindeki kasılmaları gözlemledi ve olayların şu anki haline ne kadar çok direnç gösterdiğini fark etti. Düşünceler, genellikle de başka bir ameliyat geçirme konusunda endişeler ve geçmiş ameliyatından kalma anılar zihninin içinde hızla dolanırken düşüncelerini izledi. Deneyimlediği gerçek duyguları, karnındaki korkuyu ve göğsündeki hayal kırıklığını, reddetmeye ya da bastırmaya çalışmadı.   </p>
			<p class="paragraf2">Otuz altıncı haftada Grace’in doktoru bebeği döndürmeyi denedi fakat başarılı olamadı. Hâlâ olayların gelişme biçimine direnen Grace, kendini umutsuzluğa teslim etti. Ama <span class="charoverride7">gerçekten</span> sezaryenle doğum yapmak istemiyor, meditasyon yapmaya hâlâ devam ediyordu. Bir sabah meditasyon için oturduğunda, içinden “her şey, olduğu gibi” kelimelerinin ona ulaştığını hissetti. Grace kelimeleri serbest bıraktı, ama onlar geri geldi. Sonra bir daha geri geldiler.   </p>
			<p class="paragraf2">“Nasıl olduğunu bilmiyorum ama bir anda anlamıştım. O sözcüklerin ne anlama geldiğini gerçekten <span class="charoverride7">hissettim</span>. Yani, onları vücudumun içinde hissettim. Ayrıca, bu doğumun sadece benimle ilgili olmadığını, bebek için de en iyisinin olması gerektiğini anladım. Doktorum, ikimiz için de en iyisini bulmaya çalışıyordu. Bundan sonra inanılmaz bir huzur hissi deneyimledim. Demek istediğim, durumdan memnun olduğum ya da aniden sezaryen doğum yapmak istemeye başladığım değil. Ama bir şey değişti. Daha büyük resmi gördüm ve normal doğuma karşı geliştirdiğim ateşli bağlılıktan vazgeçtim. Hepsi bir anda olmadı. Bu bir süreçti. Ama durumun ve duygularımın gerçekliğini kabul ederek, olayları olduğu gibi kabul edebildim. Bu çok büyük bir rahatlamaydı!”  </p>
			<p class="paragraf2">Grace’in hikâyesi bize, her şeyi olduğu gibi kabul etmenin, onları değiştirmek için hiçbir şey yapmayacağımız anlamına gelmediğini gösteriyor. Hatta durum bundan çok uzak. Kabul etmek ve olanı olduğu şekilde görmek, değişim için akıllıca bir <span class="charoverride7">başlangıç noktasıdır</span>. Bir durumu net olarak, olduğu biçimde göremezsek –örneğin bunun yerine, işlerin nasıl yürümesini <span class="charoverride7">istediğimize</span> dair bir bağımlılık geliştirdiysek ya da olanlara direniyorsak– değişim için gereken, beceri isteyen stratejileri bulmak ve sonrasında, değişimin gerektirdiği zorlu ve anbean yapılması gereken işleri yapmak için kullanacağımız net görüşümüz ve yaratıcı enerjimiz azalır.   </p>
			<p class="solkucuk">Akışına bırakmak  </p>
			<p class="paragraf2">Kabul etmenin ve zaman içinde olayların olduğu halleriyle barışmanın önemli noktalarından biri, akışına bırakmaktır. Bir şeyi çok fazla istediğimizde, bir şeye çok bağlandığımızda –bu bir kişi, bir obje, bir fikir ya da bir hayal olabilir– ona tutunuruz ve genellikle de sıkıca tutunuruz. İşlerin nasıl ilerlemesini istediğimize karşı geliştirdiğimiz bu bağımlılık bizi, hayatın en büyük güçlüklerinden bazılarıyla karşı karşıya bırakabilir.   </p>
			<p class="paragraf2">Hoş olmayan durumlardan kaçınmak için genellikle onları reddeder, onlardan kaçar ya da onlarla savaşırız. Hatta bütün hayatımız, hoşlanmadığımız şeylerden kaçınmak ve hoşlandığımız şeylere tutunmak üzerine kurulu olabilir. Bunun yanlış bir tarafı yoktur. Bu tamamen insancadır. Fakat ne yazık ki bu, aynı zamanda acı çekmenin garantili bir yoludur. Her şeyi kontrol edemeyiz ve dışsal koşulların, hoşumuza gitmeyen bazı şeyleri bize getirmesini engellemenin hiçbir yolu yoktur. Fakat bilinçli farkındalığımızı yükseltmek bize farklı bir yol sunar. Farkındalık yoluyla yüzümüzü zor ya da istenmeyen duruma dönüp Grace’in yaptığı gibi onu akışına bırakmanın bir yolunu bulabiliriz.   </p>
			<p class="paragraf2">Olayların oluş biçimine ne kadar direnirsek, kendimize o kadar çok acı yarattığımızı keşfetmek çok ilginçtir. Bu, “direndiğin şey var olmaya devam eder” sözünde özetlenen bir paradokstur. Olaylar istemediğimiz biçimde gelişse ya da acı verici bile olsa, onları oldukları biçimde kabul etmek bize, hayattaki mücadelelerle baş etmek için yepyeni bir yol gösterir. Zaten bu, doğumdaki acı ve korkuyla çalışmak için yaptığımız farkındalık pratiğimizin de özüdür.   </p>
			<p class="paragraf2">Doğuma bu bakış açısıyla yaklaşmak, tercihlerin olmaması gerektiği ya da bilgeliğinden kuşku duyuyorsan, sana teklif edilen bakımı pasifçe kabul etmen gerektiği anlamına gelmez. Hatta tam tersidir. Bu, istediğini elde etmek için kendine en büyük şansı sağlaman, istemediğin şeyler üzerinde çalışman ve olayları, oldukları biçimde kabul etmen için gereken yeteneklere sahip olman anlamına gelir. Bu imkânsız gibi görünse de, gerçekleştiğini tekrar tekrar gördüğüm bir şey (Doğumun bu kısmını Bölüm 16’da geniş olarak inceleyeceğiz).  </p>
			<p class="solkucuk">Nazik olmak  </p>
			<p class="paragraf2">Sınıfta sık sık, farkındalık pratiğinin son noktada hep nazik olmakla ilgili olduğunu söylerim; kendimize ve oldukları haliyle, bu hayatta karşılaştığımız diğer her şeye nazik olmak. Aslında, meditasyon öğrenirken aldığımız nefese dair ilk talimatlarda nazik olma özelliğimizi geliştirmeye başlarız. Senden öncelikle farkındalığını, nefesi en canlı biçimde bedeninin neresinde –karnında, burun deliklerinde ya da göğsünde– hissediyorsan oraya odaklaman istenir. Sonra, dikkatini burada tutarken içini dolduran ve boşalan nefesini hissedersin. Kaçınılmaz olarak zihnin nefesinden uzaklaştığında, zihninin nereye gittiğini fark eder ve o düşüncelerin geçip gitmesine izin vererek <span class="charoverride7">yumuşak</span> ve <span class="charoverride7">nazik</span> bir tavırla dikkatini yeniden nefesine yöneltirsin.   </p>
			<p class="paragraf2">Farkındalık pratiğinin bir parçası olan bu nazik olma özelliği, biz insanların deneyimlemeye çok meyilli olduğu zorlu zihin durumlarına –korku, öfke, kıskançlık, açgözlülük, yargılama ve bu duyguların bütün biçimleri– bir panzehir olarak geliştirilir. Nazik olma yeteneğimizi tekrar tekrar geliştirerek, daha büyük bir şefkat ve kabullenme haline doğru yol alırız. Düşünen zihni ve onun, kendimize ve diğer insanlara karşı üretebildiği tüm nazik olmayan düşünceleri gözlemler ve bu döngüyü kırarız. Hoş olmayan bir düşünceyi kabul eder ve <span class="charoverride7">nazikçe</span> dikkatimizi yeniden nefesimize yönlendiririz. Tekrar tekrar. Zihnimiz beş dakika içinde elli kez gezintiye çıkıyorsa, kendimize karşı nezaket geliştirmek için elli şansımız var demektir. Bu beş dakikayı geçirmek için harika bir yoldur!   </p>
			<p class="paragraf2">Bir ebeveyn olmak, bu gezegendeki en talepkâr işlerden biridir. Hatta bazen, doğum yapmak ebeveynliğin en kolay kısımlarından biridir. Doğumu, ebeveynlik için gerekli olan yetenekleri geliştirmek üzere bir fırsat olarak düşünmüyor olsak da, aslında hamilelik sırasında farkındalık pratikleri öğrenerek tam da bunu yaparız. Kendimize ve diğer insanlara karşı nazik olma becerisi geliştirmek, doğum <span class="charoverride7">ve</span> ebeveynlik konusunda bilgece kararlar vermemiz için güçlü bir temel oluşturur.   </p>
			<p class="paragraf2">Yeni ebeveynlerin, hastanenin bu konuda ne yapacaklarına dair hiçbir fikirleri olmadığını bilmesine rağmen, onları bakmaları gereken bir bebekle birlikte evlerine göndermesine inanamadıklarını söylediğini bir kereden fazla duydum. Bebekler yanlarında kullanma kılavuzlarıyla gelmezler; ebeveynlik anbean yaşanan ve yaparken öğrenilen bir iştir. Özellikle de yeni bir ebeveyn olmanın oldukça dik öğrenme eğrisini tırmanırken, kendine karşı nasıl nazik olacağını bilmek sana çok yardımcı olabilir.   </p>
			<p class="paragraf2">Biz insanlar hassas yaratıklarız ve hepimizin fazlasıyla nezakete ihtiyacı var. Hangi yöne gideceğimiz konusunda korktuğumuzda ya da kafamız karıştığında, bazen yolumuzu kendimize, “Şu an ben ve bebeğim için en nazik hareket ne olurdu?” sorusunu sorarak buluruz.  </p>
			<p class="paragraf2">Chris’in hikâyesi, farkındalık pratiği aracılığıyla ortaya çıkan nazik olma yetisinin çok iyi bir örneğini gözler önüne seriyor. Dikkatini dişlerini fırçalamak ya da bulaşıkları yıkamak gibi, günlük hayatın basit ve rutin aktivitelerinden biri üzerinde toplamak ev ödevi olarak verildiğinde, Chris bunun için sabah kalkar kalkmaz yaptığı, on altı aylık Kyle’ın altını değiştirmeyi seçmişti. “Kyle her sabah uyandığında, beşiğinden çıkmak için çığlık atmaya başlıyor. Her sabah yaptığım ilk iş, kalkıp onu yatağından almak oluyor. Bezi her zaman sırılsıklam oluyor, ben de hemen altını değiştiriyorum ve o bundan nefret ediyor. Bağırıyor, çığlıklar atıyor; her sabah ayrı bir savaş ve onu sabit tutmak için mücadele etmem gerekiyor. Neden sürekli bunu yaptığını, neden bu düzene bir türlü alışmadığını anlayamıyordum.”  </p>
			<p class="paragraf2">Chris sınıfa, “Ama bu hafta farklı bir şey oldu” dedi. “Kyle’ın ağladığını duyduğumda, odasına gittim ve her zamanki gibi onu yatağından aldım ve bir anda, istediği tek şeyin ona sarılmam olduğunu anladım. Bunu nasıl anladığımı bilmiyorum –belki daha farkında olduğum içindi– ama biliyordum. Ben de kendi kendime, ‘Biraz daha ıslak bezle kalsa ne olur ki?’ dedim. Ona sadece sarıldım. Sonra Kyle, Teresa’yı çağırmaya başladı. Ona da sarılmak istiyordu. Bir kez daha programımı bir kenara bırakıp onu odamıza götürdüm. O Teresa’ya sarılırken gidip biberonunu getirdim ve o karnını doyururken bezini değiştirdim. Kyle tamamen rahat ve mutluydu; tabii ben de öyle. Bu kadar basitti! Aramızda korkunç bir savaş olmadı. Ve bunun tek sebebi, benim dikkat ediyor olmamdı!”  </p>
			<p class="paragraf2">Sonra Chris, bir şeyi daha fark etmişti. “Kyle’ın altını değiştirmeyi bu kadar önemsememin sebebi şu: ben büyürken bu, benim işimdi. Ben sekiz kardeşin en büyüğüyüm ve sabahları herkesin kalkıp giyinmesini, okula gitmeye hazır hale gelmesini sağlamak için ortamdaki büyük kaosu düzenlemek benim görevimdi. Bu yüzden sabahları Kyle’ın altını değiştirirken de her zaman yaptığım şeyi yaptım: emirleri uygulatmak. Tamamen otomatik pilotta, zihnimin o anki halinden tamamen habersizdim. Ama artık başka, daha nazik bir yol olduğunu görüyorum.”  </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt3.jpeg"/></span>  </p>
			<p class="paragraf2">  </p>
			<p class="paragraf2">Artık farkındalık pratiği için gereken sekiz temel tavrı incelediğimize göre, ilerleyip pratiğin kendisini deneyimleyebiliriz. FODE kursunda öğretmeyi en çok sevdiğim anlardan biri de, Üzüm Tanesi Meditasyonu’dur ve sen, bir sonraki bölümde bunu deneyimleme fırsatına sahip olacaksın.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-3-backlink" id="footnote-225-3">3</a><span class="charoverride11">.</span><span class="charoverride9" xml:lang="tr-TR"> Tabiat Takvimi kavramını ilk kez Oxford Farkındalık Merkezi’nin yöneticisi Profesör Mark Williams’tan duydum. Profesör Williams, bu kavramın kaynağı olarak, Yeniden Doğuş Manastırı’ndan Rahibe Rosemary’i gösteriyor. </span></p>
				</div>
			</div>
		</div>
	</body>
</html>