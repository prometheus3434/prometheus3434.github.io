<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-16</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-11" xml:lang="en-GB">11. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt10.jpeg"/></span>  </p>
			<p class="arabaslik_orta"><span class="charoverride6">Günlük hayatta farkındalık</span>  </p>
			<p class="ara"><span class="charoverride10" xml:lang="tr-TR">Farkındalık ne zor ne de kolaydır;  </span></p>
			<p class="ara"><span class="charoverride10" xml:lang="tr-TR">farkında olmayı hatırlamak büyük bir mücadeledir.   </span></p>
			<p class="ara1">–Christina Feldman  </p>
			<p class="paragraf3">  </p>
			<p class="paragraf2">“Peki bu hafta pratiğiniz nasıl gitti?” diye sordum toplanmış bebek bekleyen ebeveynlere. “Sizi ne zorladı? Ne öğrendiniz? Sorularınız var mı?”  </p>
			<p class="paragraf2">Kristin kendini zor tutuyordu. “Biliyor musun, sanırım ben bu hafta çok önemli bir şey öğrendim. Geçen hafta, ‘Farkındalık, iyi bir meditasyon uygulayıcısı olmak demek değildir. Hayatında daha uyanık olmandır’ gibi bir şey söylemiştin. Her nasılsa, farkındalık ve meditasyon uygulamasının günlük hayatımdan ayrı bir şey olduğuna, onları ‘orada bir yerde’ yaptığımda, burada sihirli bir şeylerin olacağına dair bir fikrim vardı.”  </p>
			<p class="paragraf2">“Geçen hafta banyoda lavabomun önünde durup farkındalıkla diş fırçalama egzersizimi yaparken aklıma bir anda şu düşünce geldi: ‘Tanrım, Nancy bizim, <span class="charoverride7">her anın</span> farkında olmamızı istiyor!’ Bu düşünce neredeyse beynimi patlatıyordu. Peter’la bütün hafta boyunca bunu tartıştık. O yüzden sana sormak istiyorum, bu doğru mu? Bizim, <span class="charoverride7">her anın </span>farkında olmamızı mı istiyorsun?”  </p>
			<p class="paragraf2">Kristin’in sesindeki şüpheyi duyabiliyordum. Ve aynı soruyu, uzun zaman önce meditasyon hocalarımdan birine sorduğumu da hatırlıyordum.  </p>
			<p class="paragraf2">“Sen ne düşünüyorsun?” diye cevap verdim.  </p>
			<p class="paragraf2">“Şey, yemeklerin tadı kesinlikle daha iyi ve köpeğimizi yürüyüşe çıkardığımda çiçekleri daha çok fark ettim, ayrıca bu hafta kesinlikle daha sakindim ve sanki Peter’la birlikte daha çok güldük. Belki de gerçekten her anın farkında olmamızı istiyorsundur.”  </p>
			<p class="paragraf2">“Hmm” dedim, “endişelenme, acele etmene gerek yok. Uyanmak, bütün hayatı kapsayan bir iştir.”  </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt14.jpeg"/></span>  </p>
			<p class="paragraf2">  </p>
			<p class="paragraf2">Günümüzü dolduran birçok rutin aktiviteye büyük bir dikkatle yaklaşmak, informal meditasyon olarak bilinir ve hem doğum hem ebeveynliğe hazırlanmak için en az formal meditasyon kadar önemlidir. Doğum vakti geldiğinde bilgiye, acı pratiklerine ve şu ana dönüp nasıl ilerlerse ilerlesin doğum süreciyle birlikte çalışmanı sağlayacak iletişim becerilerine sahip olacaksın. Ve bebek doğduğunda, en azından bir süre için, informal pratik hayatında daha öne çıkabilir. Yeni farkındalık öğretmenin –yoldaki ufaklık– seni informal pratikle epeyce meşgul edecektir. Emzirmek, mama yedirmek, gaz çıkarmak, bez değiştirmek, banyo yaptırmak ve oyun oynamak, rahatlatmak, sallamak ve ipuçlarından bir şeyler anlamak; bunların hepsi ebeveynliğin informal meditasyon pratikleridir. İşte bu yüzden, informal pratik sadece doğum için değil, aynı zamanda ebeveynlik için de çok iyi bir hazırlıktır.   </p>
			<p class="paragraf2">Peki informal pratiğine nasıl başlayacaksın? Başlangıçta günlük hayatından bir ya da iki aktivite seç ve onları yaparken tamamen orada ve o anda ol. Bu, dişlerini fırçalamak, sabah kahveni ya da çayını yapmak, arabayla işe gitmek, bir iş arkadaşına selam vermek, bilgisayarını açmak, telefona cevap vermek, sebzeleri doğramak ya da akşam yemeğinden sonra bulaşıkları yıkamak olabilir. Bu anlar, hem informal meditasyon pratiğinin birer parçası, hem de yaşamakta olduğun hayatın çok gerçek parçalarıdır.   </p>
			<p class="paragraf2">Burada, günlük hayatında daha fazla farkındalıkla ve daha uyanık yaşaman için bazı temel prensipleri bulabilirsin:  </p>
			<p class="paragraf2"><span class="charoverride7">1. Yapabildiğinde, sadece tek bir şey yap. Sonra bir sonraki şeyi yap. Sonra, bir sonrakini. Farkındalıkla.  </span></p>
			<p class="paragraf2">Modern hayatın inanılmaz stresinin sebebinin bir parçası, her gün ne kadar çok şey yapmamız gerektiğini düşünmemizdir. Bunun sonucunda, kendimizi neredeyse her an bir şeyler yaparken bulabiliriz. Aynı anda birden çok şey yapmak, günümüzün düzeni haline geldi. Fakat aynı anda tek bir şeye dikkat etmeyi, sonra dikkatimizi bir sonraki ve bir sonraki şeye yöneltmeyi uygulamaya başladığımızda, daha az stres altında olduğumuzu fark edebiliriz. İronik biçimde, kendimizi odakladığımız şeyin kalitesinin yükseldiğini ve aslında, daha büyük bir neşeyle, daha fazla iş bitirdiğimizi fark edebiliriz.   </p>
			<p class="paragraf2">Aslında, aynı anda birden çok şey yapmak diye bir şey yoktur. Araştırmalar, beynin bir anda ancak tek bir şeye dikkat edebileceğini gösteriyor. Dikkatimizi hızla birden çok şey arasında hareket ettirebiliriz ve bu da bizi, birden fazla şey yaptığımız yanılgısına götürür ama bu doğru değildir; yaptığımız sadece çok hızlı biçimde aşırı algılama yapmaktır. Kendimizi aynı anda birden fazla şeyle uğraşmaya zorladığımızda beynimizden, yapmak için tasarlanmadığı bir şeyi yapmasını istemiş oluruz. Bunu yapabiliriz, ama bu çok büyük bir enerji harcamamıza sebep olur ve kendimizden, iyi yapabileceğimizden fazlasını istemekte olduğumuz kesindir. Ve sonuç? Kendimizi engellenmiş, asabi, bunalmış, kafası karışmış ve çok yorgun hissederiz. Tek kelimeyle, stresli.   </p>
			<p class="paragraf2">Bugünlerde teknoloji, ne kadar iyi bir şey olsa da, günlük hayatlarımıza çok büyük bir karmaşıklık yükü ekledi; hatta bilim insanları o kadar saat internette, mesaj yazarak, tweet atarak, sanal ortamda sohbet ederek ve Skype’ta vakit geçirerek beynimize ne yaptığımızı araştırmaya başladı. Ama bir şey değişmedi: çocuklarımızın hâlâ, bizim bölünmemiş dikkatimize ihtiyacı var ve bu, insanı aşırı uyaran bir dünyada gitgide daha da zorlaşıyor. İşte ebeveynlik için yaptığın hazırlıkların bir parçası olarak, mümkün olan her anda tek bir şeye dikkat etmek bu yüzden önemlidir.   </p>
			<p class="paragraf2"><span class="charoverride7">2. Gün içinde, aklına geldikçe, farkındalığını nefesine yönelt.   </span></p>
			<p class="paragraf2">Bölüm 6’da öğrendiğimiz gibi, endişeli, korkmuş, kızgın, acele ederken ya da kaygılı hissettiğimizde, stres hormonlarımızın kaç ya da savaş tepkisini tetikler ve bedenimiz değişir; hem nefes alış, hem kalp atış sayımız, hem de kan basıncımız yükselir. Kendimizi rahat ve gevşemiş hissettiğimizde sükûnet ve bağlantı sistemiyle kendimizi tekrar dengeleriz; nefes, kalp atışları ve kan basıncı düşer. Gün boyunca nefese dönmeyi hatırlayabildiğinde, iç dünyan hakkında da fikir sahibi olursun; nefesin hislerine geri dönerek, vücudunun sakinleşmesine ve yeniden dengelenmesine bilinçli olarak yardım edersin. Üç Dakikalık Nefes Molası, günlük hayatının içine gömebileceğin harika bir pratik olabilir.   </p>
			<p class="paragraf2"><span class="charoverride7">3. Günlük hayatını yaşarken, farkındalığını anbean vücudundaki hislere (dokunmak, duymak, görmek, koklamak, tat almak), düşüncelerine ve duygularına odakla.   </span></p>
			<p class="paragraf2">Günlük aktivitelerine farkındalık katmak demek, yaptığın şey her neyse, onu yaptığını <span class="charoverride7">bilmen</span> demektir. Fiziksel hisler, düşünceler ve duygular, farkındalığa ve şu ana açılan kapılardır.   </p>
			<p class="paragraf2"><span class="charoverride7">4. Bebekle Birlikte Olma pratiği yap.  </span></p>
			<p class="paragraf2">Bölüm 4’te öğrendiğin gibi, bebeğin hareketleriyle oluşan hislerin gün boyunca seni şu ana çekmesine izin ver. Ortamın müsaitse, yaptığın şeye ara ver ve bölünmemiş dikkatini doğrudan vücudunun içinde yarattığı hislere yönlendir; küçük itmeler, yuvarlanma hareketleri, bebek hıçkırıklarından gelen ritmik, nabız gibi atışlar. O anlarda bu hisleri fark et ve onları hissettiğini <span class="charoverride7">bil</span>.  </p>
			<p class="paragraf2"><span class="charoverride7">5. Her gün doğal dünyayı fark etmek için zaman ayır.   </span></p>
			<p class="paragraf2">Bahçeyle uğraşmak, parkta yürümek ya da bir doğa yürüyüşüne çıkmak gibi, yapısı olan aktivitelerin bizi doğayla doğrudan bağlantıya geçirmesi besleyici olsa da, doğal dünya fark etmeyi seçtiğimiz her an oradadır. Bunun, hafta sonu ya da “zamanımız olduğunda” yapmak üzere ayırdığımız bir şey olması gerekmez. Bir binanın dışında olduğumuz her anda doğal dünyayla ilişki içinde olma fırsatımız vardır. Hatta günün büyük kısmını duvarların ardında geçirdiğimiz, yağmurlu veya karlı bir günde bile pencereden dışarı bakan gözlerimizi doğayla bir ilişki kurmak için kullanabiliriz. Aynı şey şehir ortamında da geçerlidir: her zaman, bir an için duraksayıp gökyüzüne bakabilirsin. Gökyüzünün rengini ve bulut olup olmadığını fark et. Üzerindeki gökyüzünün sonsuz genişliğinin farkındalığını, o an takılmış olduğun, zihnini geçici olarak meşgul eden insani sorunların ötesine genişletmesine izin ver.   </p>
			<p class="paragraf2">Hamileyken doğada vakit geçirdiğinde Tabiat Takvimi’nin –dünyanın doğal ritimleri, başlangıçları ve sonlarıyla döngüleri, mevsimleri ve geceyle gündüz arasında değişen dengesi– daha çok farkına vararak büyümekte olan bebeğine ve vücudunda gerçekleşen hayat verici sürece daha çok bağlanmış hissetmeye başlayabilirsin. Bu, senin de doğanın bütününe ne kadar dahil olduğuna dair bir içgörü kazanmanı sağlar.   </p>
			<p class="paragraf2"><span class="charoverride7">6. Normalde egzersiz yapmak olarak gördüğün yürümek, koşmak, yüzmek ya da spor salonunda çalışmak gibi bir aktiviteyi yaparken, bunu farkındalıkla yap.  </span></p>
			<p class="paragraf2">Uzun yıllar önce hemşirelik okulunda okuduğum en akılda kalıcı makalelerden biri, belirli süreler boyunca yatakta kalmanın vücuttaki her organa verdiği zararları belgeleyen “Yatakta Tedavinin Zararları”ydı. Yatağın sırta yaptığı baskı yüzünden akciğerler tam olarak şişemez, böbrekler filtreleme işlemini, vücut dik dururken yaptığı kadar iyi yapamaz, kaslar kullanılmamaktan zayıflar. Benim bundan çıkardığım ders, vücudumuzun en iyi biçimde, biz <span class="charoverride7">aktif</span> olduğumuzda çalıştığıydı. Vücudumuz, hareket etmek için evrimleşmiştir.   </p>
			<p class="paragraf2">Hayatımızı birçok açıdan daha kolay ve elverişli hale getirmekte başarılı olsak da, bu kolaylık, gün içinde vücudumuzu hareket ettirdiğimiz zamanı kısalttı; bu da genel sağlığımız üzerinde belirgin negatif etkiler yarattı. Daha sakin bir benliğe sahip olmak için egzersiz yapmaya vakit ayırmalıyız. Ama egzersiz yaparken bile genellikle tam olarak bedenimizde olmayız. Tam olarak olduğumuz yerde olmak, yürüyen bant üzerinde adım atan ayaklarımızı ya da biz bir makineyi hareket ettirir veya ağırlık kaldırırken kollarımızda kasılıp gevşeyen kasları hissetmek yerine, daha çok bir televizyon ekranına, egzersiz makinesinin üstündeki bilgilere, bir kitap ya da dergi okumaya odaklanır, bu sebeple de varoluşumuzu bütünüyle ortaya koymak yerine zihin ve beden arasındaki mesafeyi <span class="charoverride7">artırırız</span>. Bu yüzden, fiziksel bir şey yaparken (ki bu her zaman anlamına gelir, çünkü canlıyız) vücuda dikkat et. Karşılığını fazlasıyla alırsın.  </p>
			<p class="paragraf2"><span class="charoverride7">7. Gözlerine ve kulaklarına gelen uyaranları azalt ve sessizlik konusunda farkındalığını artır.   </span></p>
			<p class="paragraf2">Günümüzde sık sık hiç düşünmeden televizyonu ya da müziğin sesini açıyor ve sabah uyandığımız ilk andan uykuya daldığımız ana kadar gözlerimizi ve kulaklarımızı sürekli bir görüntü ve ses bombardımanına maruz bırakıyoruz. Peki müzik dinlemeyi, televizyon izlemeyi, bilgisayarın başına oturmayı ya da dikkatimizi akıllı telefonlarımıza yöneltmeyi seçtiğimizde, içimize ne boyutta, neleri alıyoruz? Gerçekten dinliyor muyuz yoksa elektronik gürültü makinelerimizi sadece alışkanlıktan ya da yalnız kalma korkusu yüzünden mi açıyoruz?   </p>
			<p class="paragraf2">Sinir sistemimiz, bugün çoğumuzun içinde yaşadığı şehir ortamından çok daha sessiz bir dünyada evrimleşmiştir. Hâlâ sessizlikle arkadaş olmadıysan, harika bir şeyi kaçırıyorsun. Hayatında yeterince sessizlik yoksa, buna yer aç. Farkındalık pratiği bizi sessizliğin basit ama derin zevkleriyle bağlantıya geçirebilir. Huzuru bulabileceğimiz yer burasıdır.   </p>
			<p class="yildiz"><span><img alt="1.png" class="_idgenpageitem3" src="image/1_fmt15.jpeg"/></span>  </p>
			<p class="solkucuk">Günlük hayatta farkındalık pratikleri  </p>
			<p class="paragraf2">Aşağıda, günlük hayatında daha fazla farkındalıkla yaklaşabileceğin aktivitelerin bazı var.   </p>
			<p class="paragraf2">1. Sabah uyandığında, nefesinin farkına var. Nefes aldığın ve bedeninin içinde çok küçük bir varlığın da senin nefesin tarafından beslendiği gerçeğinin keyfini çıkarmak için biraz zaman ayır. Zamanı belli planların ve görevlerin olsa da günün gerçekten nasıl ilerleyeceği konusunda hiçbir fikrin olmadığını kabul et. Hayatının bu yeni gününe başlarken bir an için ona merak ve hayretle bakmayı dene.   </p>
			<p class="paragraf2">2. Dişlerini fırçalarken, diş fırçasını elinde nasıl tuttuğunu ve ağzının içinde nasıl hareket ettirdiğini hisset. Diş fırçasının, dişlerine ve diş etlerine değen kıllarının yarattığı hisleri duy. Alışkanlık olarak fırçalamadığın bazı alanlar var mı? Diş macununun tadını al. Akıyorsa, suya bak. Bu mucizevi olayı, lavabonda akan temiz suyu algılamak için bir an dur. Akan suyun sesini duy. Bu senin için uygunsa, su kullanımının farkında ol ve dişlerini fırçalarken suyu kapat. Dişlerini fırçalamayı bitirdiğine karar verdiğin anı fark et. Diş fırçanı temizleyip suyu kapattıktan sonra oluşabilecek olan sessizliği dinle.   </p>
			<p class="paragraf2">3. Duş alırken, vücuduna düşen suyu fark et. Suyun ısını ve vücudunu sabunlarken ya da giysilerini yıkarken parmaklarında oluşan hisleri fark et. Sabunlanmak ve durulanmak için eğilip dönen vücudunu fark et. Duş alırken zihninin nerelerde dolaştığını fark et. Ofiste yapacağın bir toplantının üzerinden mi geçiyorsun? Bir konuşmayı, telefon görüşmesini ya da yazacağın bir e-postayı mı kurguluyorsun? Duşta, yanında –yani zihninde– yanında kaç kişi var? Bunları fark edip yumuşak ve nazik bir tavırla tekrar duş yapan bedenine dön. Kurulanırken tenine değen havluyu hisset; yüzüne ya da vücuduna sürdüğün bir krem ya da losyonun yarattığı hisleri fark et.   </p>
			<p class="paragraf2">4. Erkeksen ve tıraş oluyorsan, tıraş olmaya hazırlanırken yüzünü ıslattığın suyu hisset. Elindeki tıraş kremiyle, onu yüzüne süren elin arasında oluşan teması bütünüyle fark et. Kokuyu fark et. Jiletin yarattığı hisleri ve onu yüzün boyunca ilerletirken çıkardığı sesleri fark et. Suyu gör; suyu hisset ve tıraş kremini durularken ısısını hisset.   </p>
			<p class="paragraf2">5. Giyinirken vücudunu hisset; kolların uzanıyor, bedenin eğiliyor, pantolonunu giyerken tek ayak üzerinde dengede duruyor ya da ayakkabılarını giymek için yere oturuyorsun. Bu aktiviteyi, giyinme yogası olarak düşün.  </p>
			<p class="paragraf2">6. Bir yemeği farkındalıkla ye. Yemeğine, şekline ve kokusuna dikkatle bak. Onu kokla. Bu yiyeceğin nereden geldiğini düşünmek için bir an dur; güneş, dünya, yağmur, toprak ve eylemleriyle bu yemeğin önündeki masaya gelmesini mümkün kılan tüm o insanları düşün. Elindeki çatal, kaşık ya da Çin çubuklarının farkında ol; kolun yemeğe doğru uzanıp onu ağzına getiriyor. Çiğnerken, yemeğin tadı ve dokusuyla birlikte ol. Ne zaman ve nasıl yuttuğunu fark et. Bir sonraki lokmaya geçmek için bu lokmayı çiğnerken acele edip etmediğini fark et. Açlık hissinin nasıl yavaş yavaş kaybolduğunu fark et. Şu an hangi düşünce ve duygulara sahipsin? Ruh halin nasıl? Nefes alıp verişin nasıl?   </p>
			<p class="paragraf2">7. Gün içinde başlayıp biten bütün rutin aktivitelerine farkındalıkla yaklaş: sabah kahvesi ya da çayı yapmak, kahvaltı hazırlamak ve yemek, bulaşıkları yıkamak (ya da lavabonun içinde kalmalarına karar vermek!), öğlen yemeğini paketlemek. Akşam da, bir kez daha dikkatini dişlerini fırçalamaya, giysilerini çıkarmaya, pijamalarını giymeye, yatağa uzanmaya, alarmı kurmaya ve ışığı kapatmak için uzanmaya yönlendir. Bedeninin, örtülerin altında partnerinin bedeniyle nasıl buluştuğunu ve birlikte ürettiğiniz ısıyı hisset. Bu sırada partnerinle Bebekle Birlikte Olma pratiğini uygulayabilirsiniz. Uyumadan önce biraz şükran pratiği de yapabilirsin. Hayatında olduğu için şükran duyduğun üç şey düşün. İstersen onları partnerinle paylaş. Partnerin yanında değilse ya da bir partnerin yoksa, şükran duygunu bebeğinle paylaş.   </p>
			<p class="paragraf2">8. Evin içindeki birçok rutin iş, informal farkındalık pratiği için sana birçok fırsat sunar. Yemek yaparken ya da bulaşıkları yıkarken farkında olmaya ek olarak bunu, çamaşırları katlarken, yatağını toplarken, çöpü dışarı çıkarırken, tuvaleti ovarken, yerleri süpürür ya da silerken, toz alırken, ocağı ya da buzdolabını temizlerken ya da bitkilerini sularken yapabilirsin. Bu, tüm bunların yanında yerden oyuncakları toplaman, bir mama sandalyesinin altındaki yiyecekleri temizlemen, bir bez çantası hazırlaman ve bunun dışında daha birçok şey daha yapman gereken ve yakında başlayacak hayatın için çok iyi bir pratiktir.   </p>
			<p class="paragraf2">9. Alışverişe giderken, niyetinin farkında ol. Ne satın almayı planlıyorsun? Dükkâna girdiğinde, dikkatinin orada burada gördüğün şeyler tarafından nasıl çekildiğini fark et. İçinde kafa karışıklığı ya da bunalma gibi bir hissin olup olmadığını fark et. Bir şeyler satın alma arzusunu fark et. Durup kendine, buna gerçekten ihtiyacın olup olmadığını sorabiliyor musun?   </p>
			<p class="paragraf2">10. Mutfak alışverişi yaparken sana çekici gelen yiyeceklere dikkat et. Bir şeyi satın almadan önce kendine, senin ve bebeğinin bundan gerçekten faydalanıp faydalanmayacağını sor. Ünlü yazar Michael Pollan’ın basit prensiplerini takip et. Yiyecek ye, çoğunlukla da bitki. Çok fazla yeme. Mümkün olduğu zamanlarda, işlenmemiş yiyecekler ya da içinde beş ya da daha az malzeme olan yiyecekler ye.<span class="dip"><a href="#footnote-225-20" id="footnote-225-20-backlink">20</a></span>   </p>
			<p class="paragraf2">11. Araba kullanırken, bunun farkında ol. Arabaya bindiğinde Oturma Meditasyonu’na hazırlanırken yaptığın gibi, duruşunu fark et. Araba koltuğunun vücuduna uyguladığı baskıyı hisset. Kontağı çevirdiğinde motorun sesini duy; ellerinin altındaki direksiyonu hisset ve gaz ve fren pedallarına basıp onları serbest bırakırken ayağın ve bacağınla yaptığın hareketlerin farkında ol. Vücudunda gergin ya da gevşek olan parçalar varsa, onları fark et. Araba kullanırken, radyoyu ya da CD çaları açmayarak sessizliği deneyimle. Gideceğin yolu planlayan zihninin farkında ol. Alışkanlık hipnozundan uyan ve tanıdık bir yere gitmek için farklı bir rota kullanmayı dene. Aynı yere çıkan birçok yol vardır.   </p>
			<p class="paragraf2">Araba yolculuğun boyunca nefesinle kal. Kırmızı ışıkta durduğunda, nefesine dön. Gökyüzünü, ağaçları, insanları, diğer arabaları fark et. Trafik yüzünden gecikmekten endişeleniyorsan ya da gerildiysen, bunu fark et. Tekrar nefese dön. Strese girmek, seni gitmek istediğin yere daha hızlı götürmez. Sağ şeritten gitmekle denemeler yap. Saatte 90 kilometre hızla ilerle. Saatte 80 kilometre hızla git. Gülümse. Şarkı söyle. Yolculuğun tadını çıkar.   </p>
			<p class="paragraf2">Her türlü ulaşım aktivitesi –otobüse, trene, metroya ya da bisiklete binmek veya yürümek– informal farkındalık pratiği için fırsatlar sunabilir. Ben özellikle hava yoluyla seyahat ederken farkındalık pratiği yapmayı çok faydalı buluyorum. Havaalanları, beklenmedik şeylerin sık sık ortaya çıktığı yerlerdir: güvenlik kontrolü sırası beklediğinden daha uzundur, bir uçuş mekanik bir sorun ya da hava yüzünden rötar yapar ya da iptal edilir, bir uçuş bağlantısı kaçırılır, bir çanta kaybolur, kitabını, bilgisayarını ya da cüzdanını güvenlik kontrolünde unutursun, seyahat kıyafetinin üstüne portakal suyu dökersin, şu an oldukları yerde olmaktan çok, ulaşmak istedikleri yere gitmek isteyen bir sürü insanla karşılaşırsın. Her türlü yolculuk, doğuma hazırlık için mükemmel bir ortam ve metafordur. Edindiğin tüm becerileri –“bilmiyorum” zihni, sabır, nezaket ve serbest bırakmak gibi– seyahat maceranın her anında kullan. Bunu dene. Hayal kırıklığına uğramayacaksın.   </p>
			<p class="paragraf2">12. İşyerinde bir iş arkadaşına selam verirken onun gözlerinin içine bak ve gülümse.   </p>
			<p class="paragraf2">13. Masa başında çalışıyorsan, sandalyende oturmanın nasıl bir his olduğuna dikkat et. Çalışma ortamın ergonomik olarak vücuduna uygun mu, yoksa zaman içinde tekrara dayalı bir stres hasarına sebep olabilecek sinyalleri görmezden mi geliyorsun? Eğer öyleyse, bunu değiştirmek için eyleme geç.  </p>
			<p class="paragraf2">14. Özellikle de hamileyken, bir saat arayla sandalyenden kalkıp biraz dolaşman çok daha önemlidir. Kollarını başının üstüne kaldır ve birkaç derin nefes al. Biraz omuzlarını yuvarla ve kalçanı ısıt. Kanın ve vücut sıvılarının, bacaklarının alt kısmına ve ayak bileklerine toplanmasını azaltmak için masanda otururken ayaklarını yukarı kaldırabilmenin bir yolu var mı? İşyerinde, beş ya da on dakikalığına Nefes Farkındalığı uygulayabilmen için, kapını kapatman ya da sessiz bir yer bulman mümkün mü? Ya da sadece Üç Dakikalık Nefes Molası nasıl bir fikir?  </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt16.jpeg"/></span>  </p>
			<p class="paragraf2">  </p>
			<p class="paragraf2">Günlük hayatına farkındalık getirme olasılıkları, her gün yaşadığın anlar kadar sonsuzdur.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-20-backlink" id="footnote-225-20">20</a><span class="charoverride11">.</span><span class="charoverride9" xml:lang="tr-TR"> Michael Pollan, </span><span class="charoverride12" xml:lang="tr-TR">Food Rules</span><span class="charoverride9" xml:lang="tr-TR">: </span><span class="charoverride12" xml:lang="tr-TR">An Eater’s Manual</span><span class="charoverride9" xml:lang="tr-TR"> (New York: Penguin Books, 2009).</span></p>
				</div>
			</div>
		</div>
	</body>
</html>