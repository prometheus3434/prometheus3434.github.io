<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-29</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-22" xml:lang="en-GB">EK A  </p>
			<p class="arabaslik_orta"><span class="charoverride6">Farkındalık odaklı doğum ve ebeveynlik (</span><span class="charoverride21">fode</span><span class="charoverride6">) ve bütünleyici tıp  </span></p>
			<p class="arabaslik_sol2">Biraz daha fazla bilgi  </p>
			<p class="paragraf2">2006 yılının ilkbaharında Çin restoranlarında bulabileceğin, bütün bir ailenin oturup yemeğin keyfini çıkaracakları tipte kocaman, yuvarlak bir yemek masasında oturuyordum. Massachusetts Üniversitesi Tıp Merkezi’nin Farkındalık Merkezi’nin düzenlediği Dördüncü Yıllık Bilimsel Konferansı’nın gerçekleştiği Worchester, Massachusetts’teki Crown Plaza Hotel’de bir öğlen yemeği vaktiydi. Konferansın adı, “Tıp, Sağlıklı Kalma ve Toplum Konularında Farkındalık Pratiği Araştırma ve Uygulamaları”ydı. Çok hoş bir gülümsemesi ve benimkiler gibi kısa, gri saçları olan bir kadın masada hemen yanımda oturuyordu.  </p>
			<p class="paragraf2">Birkaç dakika içinde kendimizi hararetle çocuklarımız (onun da, benim de dörder çocuğumuz vardı) ve torunlarımız (onun altı, benim iki torunum vardı) hakkında konuşurken bulduk ve kısa süre sonra, kendi çocukları olan, yetişkin çocuklara ebeveynlik yapmanın güçlükleri ve keyifleri hakkında fikirlerimizi paylaşırken kahkahalardan iki büklüm haldeydik. “Ebeveynlik işi hiçbir zaman bitmiyor, kaç yaşına gelirlerse gelsinler” dedi yeni arkadaşım, bir yandan gülüp bir yandan başını iki yana sallarken. “Ya da <span class="charoverride7">biz</span> ne kadar yaşlanırsak yaşlanalım!” diye yanıt verdim.   </p>
			<p class="paragraf2">Yemeğimizin sonunda açılış konuşmasını dinlemek için (Açılış konuşmasını onun <span class="charoverride7">yapacağını</span> keşfetmek üzereydim) ana salona doğru ilerlerken bana, “Söylesene, sen ne iş yapıyorsun?” dedi.   </p>
			<p class="paragraf2">“Bebek bekleyen ebeveynler için tasarlanmış, Farkındalık Odaklı Doğum ve Ebeveynlik kursu veriyorum. Bu, geleneksel FOSA’nın bir adaptasyonu” diye cevap verdim basitçe.  </p>
			<p class="paragraf2">“Ah, böyle bir şey ilgimizi çekebilir. Eve döndüğünde, benimle iletişime geçmeye ne dersin?” Bundan sonra bana bir kartvizit uzatıp ekledi; “Ben Doktor Susan Folkman, San Francisco Tıp Merkezi’ndeki Osher Bütünleştirici Tıp Merkezi’nin direktörüyüm.”  </p>
			<p class="paragraf2">Ve FODE’nin yolculuğunda yeni ve oldukça önemli bir dönem başlamış oldu. Bir hafta kadar sonra Susan’la iletişime geçtiğimde onun, akademisyenler dünyasında, stres ve stresle başa çıkma yolları üzerine çalışan önde gelen teorisyen ve araştırmacılardan biri olduğunu öğrendim. Beni, çok yetenekli bir aile doktoru ve Osher Merkezi’nin yeni kurulduğu yıllarda FOSA programını başlatan bütünleştirici tıp uzmanı olan Doktor Kevin Barrows’la iletişime geçirdi. Artık Osher Merkezi’nin Klinik Direktörü ve Grup Programları Başkanı olan Doktor Barrows, FODE programının salonumdan çıkıp bir sınıfın ötesine geçerek, profesyonel bir eğitim ve araştırmaya dönüşeceği bir ortama taşınması için mükemmel ebenin kendisi olduğunu kanıtladı.   </p>
			<p class="paragraf2">Bir yıl içinde Osher Merkezi’nin eğitimci kadrosuna katılmış, FODE kursunu orada vermeye başlamıştım ve bu merkezi, ülkede bebek bekleyen ebeveynlerin sağlığını ve iyiliğini hedef alan ilk bütünleştirici tıp merkezi haline getirmişti. Bundan birkaç ay sonra çalışma arkadaşım ve dostum, çok özenli bir kalbe ve olağandışı düzeyde eğitimli bir zihne sahip bir gelişimsel psikolog olan Doktor Larissa Duncan da Osher Merkezi’nde çalışmaya başlayarak bana katıldı. Larissa’nın işi farkındalık pratiğinin, hayatlarının bu dönüştürücü dönemindeki ailelerin sağlığı ve iyiliği üzerindeki etkisini araştırmaya adanmış bir araştırma programı oluşturmaktı. Bundan bir buçuk yıl sonra, 2009’da, perinatal tıp alanında çalışan ve FODE eğitmeni olmak isteyen ya da hayatlarına ve hizmet verdikleri çiftlerin ve ailelerin hayatlarına bir şekilde farkındalık becerileri katmak isteyenler için Farkındalık Odaklı Doğum ve Ebeveynlik Profesyonel Gelişim ve Eğitmenlik Eğitim Programı’nı başlattım.   </p>
			<p class="paragraf2"> Benim için Oshler Merkezi’nde ders vermek, bir nevi eve dönmek gibiydi. Otuz yıldan daha uzun süre önce, çalıştığım Alternatif Tıp Merkezi’nde doğum yapan kadınlara ve ailelerine ilk yardım vermeye başladığım hastanenin karşı sokağında yer alan Osher Merkezi, benim için bir anlamda bir çemberi tamamlıyordu. Burada klinik bir görevli olduğum günlerden bu yana, tıp dünyasında pratiğin bütün çerçevesini etkileyen çok önemli değişiklikler olmuştu. Doğumun ilk aşamasındaki doğum yapan kadınları partnerleriyle birlikte yürüyüşe gönderdiğim çıplak, beton avlu; pembe güller, canlı yeşillikler ve ileri uzanan ağaçlar arasından çakıl taşı döşeli bir yol, yerleştirilmiş banklarla ziyaretçilerini sıcak güneşin altında oturmaya ya da gölgede sessizce öğlen yemeğini yemeye davet eden huzurlu bir bahçeye dönüştürülmüştü. Bu alan, hastalıklar tarafından zorlanan hastaların tur atabilecekleri, oturabilecekleri, düşünebilecekleri, bedenin doğal iyileşme sürecini destekleyen ve hastane çalışanlarının da koşturmalı bir işgününde birkaç anlık huzur bulabilecekleri bir yere dönüştürülmüştü. Bu bahçenin var olması bile bana, belki de tıbbi bakımın, kaynağını zihnin, bedenin ve kalbin doğal olarak sahip oldukları bilgelikten alarak, kişiyi bir bütün olarak destekleyebileceğini (hatta desteklemesi gerektiğini) anlamaya başladığınıza dair umut verdi.   </p>
			<p class="arabaslik_sol2">Bütünleştirici tıp  </p>
			<p class="paragraf2">Son yıllarda birçok farklı isimle tanınan –zihin-beden tıbbı, tamamlayıcı ve alternatif tıp, davranışsal tıp, bütünleyici tıp– bütünleştirici tıp, neler düşündüğümüz, hissettiğimiz ve nasıl davrandığımızın hem fiziksel hem de zihinsel sağlığımız ve iyiliğimiz üzerinde büyük etkileri olduğunu gösteren araştırmalara dayalı, yeni bir tıp alanıdır. Son yirmi yılda bu alan gözle görülür biçimde büyümüştür ve artık, içinde Amerika Birleşik Devletleri ve Kanada’daki kırkın üstündeki üniversitenin tıp fakültelerinden de temsilciler bulunan Bütünleştirici Tıp üzerine bir akademik konsorsiyum da bulunmaktadır. Bu kurumların çoğu, hastalarına akupunkturdan masaja, ayurvedik ilaçlardan yoga sınıfları, tai chi ve çigong’a kadar değişebilen, birkaç onyıl önce böylesine büyük tıp merkezlerinde var olacağını düşünmemize bile imkân olmayan bütünleştirici tıp hizmetleri sunan merkezlere sahiptir. Farkındalık meditasyonunun özellikle de Farkındalık Odaklı Stres Azaltma programlarının iyi belgelenmiş faydaları sayesinde, FOSA programları artık bütün önemli bütünleştirici tıp merkezlerinin en temel kurslarından biri haline gelmiştir.   </p>
			<p class="paragraf2">Bütünleştirici tıbbın günümüzde var olması bile, güncel ana akım tıp dünyasında büyük bir değişimin varlığını göstermektedir. Klasik Batı tıbbı büyük ölçüde, beden ve zihni ayrı şeyler olarak gören birkaç yüzyıllık bir paradigma üzerine kurulmuştur. Vücuda, tamir edilmesi gereken bir varlık ya da hasta bir bedene ele geçirilmesi ya da öldürülmesi gereken bir şey olarak yaklaşan bu geleneksel bakış açısı insanları iyileştirmek için geniş bir ilaçlar yelpazesine, müdahalelere, makinelere ve ameliyatlara güvenir.   </p>
			<p class="paragraf2">Bu tamir etme yaklaşımı, değişen bir vücut parçası ya da bir enfeksiyonu yok eden veya zihni yeniden dengeye getiren bir ilaç sayesinde iyileşmiş olanlarımıza göz kamaştırıcı, hatta mucizevi bir şeymiş gibi görünebilir. Kadın doğum alanında bu yaklaşım özellikle, kısırlık tedavisi görme şansını yakalayan, ileri seviye şeker hastalığı gibi önemli sağlık sorunları olmasına rağmen sağlıklı bebekler dünyaya getirmeyi başaran, bebeği vajinal yolla doğmak için çok büyük olduğu için bir sezaryen doğum yapan, doğum sonrası kanaması ilaçlar ya da ameliyat ya da her ikisi birden kullanılarak durdurulan ya da bebeği zamanından çok önce doğmuş olsa da mutlu ve sağlıklı olan kişilere tamamen mucizevi görünebilir. Aralarında birçok kadın ve çocuk da bulunan ve bundan elli yıl önce olsa hayatta kalamayacak olan birçok insanın, bu tamir etme yaklaşımı sayesinde şu an yaşamakta olduğuna şüphe yoktur.   </p>
			<p class="paragraf2">Fakat bu tamir etme yaklaşımının çok belirgin sınırlamaları olduğu da kesindir. Bu geleneksel Batı paradigmasının, sağlık ve iyilik konusunda işe yaramadığı birçok alan vardır ve bunun sebebi öncelikli olarak, bugün mustarip olduğumuz hastalıkların büyük bir kısmının öncelikli olarak beslenme, egzersiz ve stresle başa çıkmayı başarıp başaramamamız konusunda yaptığımız hayat tarzı seçimlerinden kaynaklanmasıdır. Bu nedenle, sağlıklı bir kadın, sağlıklı görünen bir bebeğe hamile kaldığında da Batı tıbbının yaklaşımı bize çok yardımcı olmaz.  </p>
			<p class="paragraf2">Bütünleştirici tıp yaklaşımı, tamir etme paradigmasının karşısında ondan farklı ve onu tamamlayan bir yaklaşım sunar; bu yaklaşım hastayı <span class="charoverride7">kendi sağlığı ve iyiliği konusunda inanılmaz bir içsel kaynağa sahip, sağlık görevlisiyle kurduğu karşılıklı saygı ve güvene dayanan bir ortaklık sayesinde kendi sağlık bakım sürecinde aktif rol oynayabilecek ve aslında oynaması gereken, bütün bir varlık olarak görür.</span> Bu yaklaşım hastaları, sorunları için çözüm aramaya başladıklarından daha iyi hale getirmekte zorlanan, hatta bazen daha beter hale getiren geleneksel tıp paradigmasının çok ihtiyaç duyduğu dengeyi sağlar. Bütünleştirici bir tıbbi yaklaşım, hastalıkları engelleme ve hayat boyu sağlığı destekleme özelliklerini de içinde barındırır.   </p>
			<p class="arabaslik_sol2">Bütünleştirici tıp, hamilelik, doğum ve ebeveynliğe geçiş  </p>
			<p class="paragraf2">Bütünleştirici Tıp alanı, Farkındalık Odaklı Doğum ve Ebeveynlik programı için harika bir yuva sağlar. Hamileliğin, kadın bedeninin temelde normal ve sağlıklı bir durumu olduğu düşünüldüğünde ve farkındalık eğitimi bize, tüm hayat döngüsü boyunca kullanabileceğimiz paha biçilemez yetenekler kazandırdığı için bu normal, sağlıklı hayat geçişini yaşayan ailelerin bütünleştirici bir yaklaşım kullanması çok mantıklıdır. İngiltere’deki meslektaşlarımın Ulusal Sağlık Servisi için yazdıkları bir araştırmada belirttikleri gibi: “Her çocuğa hayata en iyi şekilde başlama şansını vermek, hayat boyunca karşılaşılan sağlık eşitsizliklerini azaltma konusunda hayatidir. İnsan gelişiminin her açıdan –fiziksel, entelektüel ve duygusal– temelleri, erken çocukluk döneminde atılır. [Anne karnından başlayarak]. Bu ilk yıllarda olan her şey kişinin sağlığı ve iyiliği üzerinde, obeziteden kalp hastalığına, zihinsel sağlığa, eğitim başarısı ve hatta ekonomik statüye kadar birçok konuda hayat boyu sürecek etkilere sahiptir.”<span class="dip"><a href="#footnote-225-48" id="footnote-225-48-backlink">48</a></span>  </p>
			<p class="paragraf2">Aile hayatının oluştuğu bu aşamada hem ebeveynlerin, hem de doğmamış bebeklerinin sağlığına ve iyiliğine pozitif katkı sağlayabilecek farkındalık becerileri öğrenebileceğin bir yere sahip olmak, sağlık hizmetlerinin yeniden dengelenmeye kesinlikle ihtiyacı olan bir alanında özellikle olumlu bir şeydir. Sezaryen doğumlardaki büyük artışı bir örnek olarak kullanarak, anne ve bebeklerin büyük bir kısmı için genellikle çok basit olan bir süreci, herkes için korkunç derecede karmaşık bir şey haline getirip getirmediğimizi kendimize sormalıyız. Üremek ve kendi türümüzü doğurmak aslında oldukça basittir –tabii, her şey yolunda gittiğinde ve genellikle de gider– ve benimseyebileceğin bütünleştirici bir tıp yaklaşımı, bu sağlıklı durumun devamını sağlamana yardımcı olabilir.   </p>
			<p class="paragraf2">Farkındalık bu bağlamda bize, bedenimiz ve zihnimizin doğal olarak sahip oldukları içsel kaynakları desteklemek ve güçlendirmemiz, yediğimiz yiyecekler, yaptığımız egzersizler, stresi azaltma ihtiyacımız ve elimizden geldiğince dengeli bir zihin-beden dengesinde yaşamamız için gerekli olan yaşam tarzı seçimlerimizi yapmamıza yardımcı olacak olan, hayat boyu kullanacağımız farkındalık becerilerimizi geliştirmemizle ilgili olarak yardımcı olur. Ve tüm bunlar, bebeğimizi ve çocuğumuz ya da çocuklarımızın içinde yaşaması için yarattığımız çevreyi etkiler.   </p>
			<p class="paragraf2">Fakat doğası gereği sahip olduğu bilinmezliklerle hamilelik ve doğum bazen korkunç derecede karmaşık ve korkutucu hale gelebilir. Üreme ve yavrularımızı doğurma sürecinde bir paradoksla uğraşırız: doğayla birlikte çalışmamız gerekir ve doğa, bizim o pek insani arzularımızın merceğinden bakıldığında her zaman mükemmel değildir. Farkındalık pratiğimize <span class="charoverride7">ve</span> tamir etme paradigması içinde doğum alanında hizmet veren kişilerin yeteneklerine de en çok o zamanlarda ihtiyaç duyarız. Bu durum, ya onu ya diğerini değil, ikisini birden kullanacağımız ve hangi yaklaşımın ne zaman uygulanabilir ve duruma uygun olduğuna karar verecek bilgeliğe sahip olmamız gereken bir durumdur.   </p>
			<p class="paragraf2">Doğum öncesi tıbbı konusunda bu iki paradigmayı birleştirmenin tohumları hamilelik, doğum ve erken ebeveynlik süreçlerini kapsar ve uzun zamandır vardır. Geleneksel tıp sistemi içindeki birçok ebe, hemşire ve birçok başka sağlık çalışanı –doğum koçlarından emzirme danışmanlarına, doğum eğitmenlerinden bebek masajı eğitmenlerine kadar birçok alanda– zaten bütünleştirici tıp uygulayıcılarıdır. Hizmet verdikleri insanları içinde bulundukları toplum ve ailede yaşayan fiziksel, psikolojik, sosyal ve spritüel varlıklar olarak gördükleri için doğum öncesi dönemde bütünleştirici bir yaklaşım onlar için en doğal şeylerden biridir. Bu profesyonellere her gün sayıları gittikçe artan, pratiklerine tamamlayıcı modelleri dahil eden doktorlar, bir ya da daha fazla tamamlayıcı modelde uzmanlaşmış şifacılar ve müşterilerinin zihinsel ve fiziksel sağlığı ve iyiliği için, farkındalık pratiğinin derinlemesine faydalarını anlamaya başlayan zihin sağlığı profesyonelleri ve psikologlar da ekleniyor.   </p>
			<p class="paragraf2">Anne-çocuk sağlığı alanında Amerika Birleşik Devletleri’nden çok daha iyi durumda olan birçok ülkede, perinatal dönemde normal, sağlıklı hamile kadınlar, yeni doğan bebekleri ve aileleriyle çoğunlukla ebeler ve hemşireler ilgilenir. Birleşik Devletler’in birçok yerinde gerçekleşen pozitif gelişmelerden biri, kadın doğum uzmanı iş arkadaşlarıyla birlikte çalışarak sağlıklı hamile kadınlar, bebekler ve ailelerle birlikte çalışmak için daha birçok ebe ve hemşirenin yetiştirilmeye başlamasıdır. Elbette, sağlık görevlilerinin –hemşireler, ebeler ve doktorlar– aldıkları <span class="charoverride7">her türlü </span>eğitimde kendi stresleriyle başa çıkabilmeleri için farkındalık becerilerini öğrenmenin temel bir eğilim haline gelmesini sağlamak, sadece ailelerin değil, bir bütün olarak toplumun sağlığına ve iyiliğine de katkıda bulunacaktır.   </p>
			<p class="arabaslik_sol2">Bir araştırma programı  </p>
			<p class="paragraf2">Farkındalık Odaklı Doğum ve Ebeveynlik programını Osher Merkezi’ne taşımanın getirdiği en büyük keyiflerden biri, hayatlarının çok dönüştürücü bir döneminde farkındalık becerileri öğrenen bebek bekleyen ebeveynlerin yıllar boyunca sınıfta yaşadıklarını gözlemlediğim şeylerin sistematik olarak araştırılma fırsatına kavuşmasıydı. Gerçekten çok iyi anlaştığım Doktor Larissa Duncan, Pennsylvania’da ergenler ve ebeveynleri için düzenlediği bir programda farkındalık becerileri öğretip bunun öğrenciler üzerindeki etkileri üzerine bir araştırma yaptı. Bu çalışmada Larissa, ebeveynlerin tekrar tekrar, farkındalık becerilerini daha önce öğrenmedikleri ve çocuklarının hayatının ilk on ya da daha fazla yılında onların daha çok yanında olmadıkları için hissettikleri pişmanlığı ifade ettiklerini duydu. Larissa’nın kendi farkındalık pratiği ve ailelerin hayatlarındaki acıyı azaltmaya duyduğu tutku düşünüldüğünde, yaptığı iş konusunda daha erken bir döneme yönelmesi kaçınılmazdı. Yönelebileceği en erken dönem, ebeveynlere bebekleri doğmadan önce farkındalık becerilerini öğretmek olduğu için Osher Merkezi’nde birlikte çalışmamız için bir kapı açıldığında, cesurca bu kapıdan içeri girdi.   </p>
			<p class="paragraf2">2010 yılında yayınlanan ve Bölüm 6’da kısaca değindiğim ilk deneme araştırmamız umut verici sonuçlar verdi. Çalışmamız şu anda, “Acıyla Birlikte Kalmak İçin Farkındalık Pratikleri” adlı Bölüm 7’deki egzersizleri kullanarak, farkındalık eğitiminin doğum esnasındaki acı algısı üzerinde ne kadar etkili olduğunu araştırmaya doğru ilerliyor. Ayrıca, doğuma hazırlanma yolu olarak FODE programına katılmayı seçmiş ebeveynlerin çocukları üzerinde, FODE kursunun etkilerini keşfetmeyi amaçladığımız bir gözlem çalışması da yürütüyoruz. Bu araştırma, farkındalık becerilerinin çocukların duygusal düzenleri, anneler ve partnerlerin ebeveyn olmaya uyum sağlama seviyeleri ve aile oluşturmanın bu erken döneminde birbirleriyle olan ilişkilerindeki değişimler gibi şeyler üzerindeki etkisini anlamaya başlamamıza da yardımcı olacak.   </p>
			<p class="paragraf2">FODE araştırma programımızda gurur duyduğumuz noktalardan biri de, Farkındalık Becerileriyle Hamileliği Merkeze Alma araştırmamız. Centering Sağlık Bakım Enstitüsü’yle yaptığımız bir işbirliği kapsamında FODE programındaki farkındalık becerilerini Centering Hamilelik Bakım Modeli içindeki on doğum öncesi oturumunun içine entegre ediyoruz. Böylece, aramızda en incinebilir ve en yüksek stres seviyesine sahip kişilerden –düşük gelirli hamile kadınlar ve onların aileleri– bazıları farkındalık pratiğinin faydalarını kendi hayatlarına taşıyabiliyorlar.  </p>
			<p class="paragraf2">Ayrıca, Oxford Üniversitesi’ndeki Oxford Farkındalık Merkezi’ndeki (OFM) meslektaşlarımla da ortak bir çalışma yürütüyoruz. OFM’yi yöneten Profesör Mark Williams’ın inanılmaz liderliğiyle, İngiltere’de bebek bekleyen ebeveynlere FODE programını sunan bir proje başladı. Bu proje, hem İngiltere’deki ebelerin ilgilendikleri hamile kadınlar ve partnerlerine FODE programını önerebilecekleri bir eğitim almalarına, hem de depresyon ve anksiyete riski altındaki ebeveynler üzerinde FODE’nin faydalarını incelemeye odaklanıyor.  </p>
			<p class="paragraf2">Yapılan bu araştırmaların birikip belli bir noktaya ulaşması ve bizim kesin olarak, hamilelik sırasında farkındalık pratiği uygulamanın daha sağlıklı hamileliklere, daha pozitif doğum deneyimlerine, çiftler arasında daha sağlıklı ilişkilere, daha uyumlu bir ebeveynliğe ve bunların bir uzantısı olarak daha mutlu, sağlıklı ve sakin bebekler, çocuklar ve ailelerin oluşmasına katkıda bulunduğunu söyleyebilmemiz için zaman, sabır ve birçok insanın emeği gerekecek. Fakat bir gün bu tip şeyleri büyük bir kendine güvenle söyleyebileceğimize yürekten inanıyorum.   </p>
			<p class="paragraf2">Şimdilik, hamilelik sırasında daha az stresli, daha sakin ve daha mutlu bir hayat yaşamanın, hem bizler hem de bebeklerimizin zihinsel ve fiziksel sağlığı ve iyiliğine katkıda bulunduğu doğruymuş gibi görünüyor. Farkındalık pratiği ve onun aracılığıyla elde ettiğimiz içsel beceriler bize, bir sonraki nesli büyütür ve beslerken, kendimizi de besleyip büyütmemiz konusunda büyük bir potansiyel sunuyor.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-48-backlink" id="footnote-225-48">48</a><span class="charoverride11">.</span><span class="charoverride9" xml:lang="tr-TR"> Michael Marmot ve ICL Sağlık Eşitliği Enstitüsü, Fair Society, Healthy Lives: Strategic Review of Health Inequalities in England Post 2010 (London: Marmot Review, 2010), 23, http://www.ucl.ac.uk/marmotreview</span></p>
				</div>
			</div>
		</div>
	</body>
</html>