<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-3</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-1" xml:lang="en-GB">1. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt.jpeg"/></span>  </p>
			<p class="arabaslik_orta"><span class="charoverride6">Her şey değişiyor!</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Her şey geçicidir: mutluluk, üzüntü, harika bir yemek, güçlü bir   </span></p>
			<p class="ara"><span class="charoverride10" xml:lang="tr-TR">imparatorluk, hissettiğimiz şeyler, etrafımızdaki insanlar, biz.   </span></p>
			<p class="ara"><span class="charoverride10" xml:lang="tr-TR">Meditasyon bize, belki de insan varlığının en temel hakikati olan bu   </span></p>
			<p class="ara"><span class="charoverride10" xml:lang="tr-TR">gerçeği kavramamız için yardım eder.  </span></p>
			<p class="ara">–Sharon Salzberg  </p>
			<p class="paragraf3">  </p>
			<p class="paragraf2">Ön kapımın üstündeki tabelada şöyle yazıyordu: “Hoş geldin. Kapı açık. Lütfen hemen içeri gir.” Farkındalık Odaklı Doğum ve Ebeveynlik kursunu ilk kez veriyordum ve oturma odam bir sınıfa dönüştürülmüştü: sandalyeler bir daire oluşturuyor; bilgisayarım, katılımcı listesi ve akşam eğitimde kullanılacak malzemeler, sandalyemin yanındaki küçük bir masada duruyordu. Çay için su ısıtıcısı doldurulmuştu; mola atıştırması olarak krakerler, peynir, fıstık ezmesi ve elmalar mutfakta hazırdı; banyoya temiz havlular asılmıştı.   </p>
			<p class="paragraf2">Bu geceyi hep iple çekmiştim. O ana kadar, tüm hamile kadınlar ve partnerleriyle bazen epey uzun konuşmalarla iletişim kurmuştum. Bana biraz kendilerinden bahsetmiş, kursu nasıl bulduklarını ve onları katılmaya iten şeyin ne olduğunu anlatmışlardı. Hamilelikleri konusunda –tahmini doğum tarihleri, nerede doğum yapmak istedikleri (evde, doğum merkezinde ya da hastanede) ve onlarla ilgilenen sağlık görevlisinin kim olduğu gibi– bazı bilgilere sahiptim. Ayrıca kaç yaşında olduklarını, ne iş yaptıklarını ve hamilelik, doğum ya da bebeklerinin sağlığı hakkında özel bir endişeleri olup olmadığını da biliyordum.   </p>
			<p class="paragraf2">Ben herkese, bunun alışıldık doğum eğitimi kurslarından farklı olduğunu, önümüzdeki dokuz hafta boyunca yapacağımız şeyin kalbinde, farkındalık meditasyonu öğrenmek ve uygulamak olduğunu anlatmak için büyük bir özen gösteriyordum. Zihnin, hamileliğin fizyolojisini nasıl doğrudan etkilediğini ve anda kalma kapasitesinin doğum yaparken ne kadar önemli bir beceri olabileceğini öğrenecektik. Doğum sırasında acıyla birlikte çalışmanın yollarını öğrenecektik çünkü doğum esnasında ağrı kesici kullansa da kullanmasa da birçok kadın, bizim genellikle acı dediğimiz çok güçlü ve yoğun fiziksel hisler yaşar. Ayrıca, hamilelik ve doğum esnasında yardımcı pozisyonları, hamile kadına hamilelik süreci boyunca destek olmak için gereken partnerlik becerilerini ve ailenin doğum sonrası fiziksel ve duygusal ihtiyaçlarını da keşfedecektik. Sonunda partnerler, bu farkındalık becerilerine kendileri de ihtiyaç duyabileceğini, çünkü kendilerinin de bir doğum deneyimi yaşadığını ve bir ebeveyne dönüştüğünü anlama noktasına gelebilirdi.   </p>
			<p class="paragraf2">Zaman zaman bir telefon konuşmasında bir kadın, “doğal doğum” istediğine dair bir şeyler söyler. Böyle bir şey söylendiğinde ona nazikçe, farkındalık bakışıyla baktığında, her doğumun doğal olduğunu anlatırım. Bir bebeğin annesinin bedeninin içinde büyümesi de, bebeğin doğması da, insanların bu sürece yardımcı olmak istemesi de doğaldır. Bunu söylesem de, eğer bir kadının niyeti, minimum tıbbi müdahaleyle ya da hiçbir tıbbi müdahale olmadan doğum yapmaksa, burada bunun için gerekli olacak becerileri öğreneceği kesindi. Bunun yanı sıra, insanların yardım etme konusunda biraz fazla istekli olabildiği bir hastane ortamında doğum yapmak ve doğum nasıl bir yönde ilerlerse ilerlesin bununla baş etmek için gerekli olan becerileri de edinecekti çünkü geleceği tahmin etmenin hiçbir yolu yoktur.  </p>
			<p class="paragraf2">İlk gelenler Vicki ve Matt olmuştu. Kıvırcık, koyu renk saçları, yuvarlak göbeğini zorlukla kaplayabilen mavi, dar bluzu ve kısa boyuyla Vicki hayat doluydu. Matt’in, Vicki’nin hayat dolu enerjisini dengelemek istermiş gibi sağlam ve sessiz bir varlığı vardı. Telefon konuşmamızdan yeni evli ve yaşadıkları hamilelik için çok mutlu olduklarını biliyordum.  </p>
			<p class="paragraf2">Ayrıca bu dönemin onlar için stresli bir zaman olduğunu da biliyordum. Vicki’nin hamile olduğunu öğrenmelerinin hemen ardından, Matt’in çalıştığı şirket onu beklenmedik biçimde Doğu Yakası’ndan San Francisco Körfezi’ne göndermişti. Şimdi, hiç arkadaşları ya da aile üyeleri olmayan yeni bir şehirdeki küçük bir evi devren kiralamışlardı ve Matt yeni işinde geç saatlere kadar çalışıyordu. Çok sevdiği ikinci sınıf öğretmenliği işinden ayrılmış olan Vicki, yakın bağlara sahip olduğu ailesini, özellikle de annesini çok özlüyordu. Matt’in nadiren görülen migren atakları sıklaşmıştı. İkisinin de ne kadar çok şeyle baş etmeye çalıştığını bildiğim için, kursa katılmaya karar vermelerine çok sevinmiştim.  </p>
			<p class="paragraf2">Onlardan hemen sonra, kocası Peter’la birlikte gelen Kristin’le aramda hemen oluşan bir bağ hissettim. Yerel devlet hastanesinde bir doğum uzmanı olan Kristin, bana kendi hastane günlerimi ve gecelerimi hatırlatan tanıdık, yeşil ameliyathane giysileri giymişti. Yorgun görünüyordu. Kristin telefonda, yolunda gitmeyebilecek her şeyi bilen biri olarak, doğum yapmak konusunda endişeli olduğunu ve acıyla baş etmek konusunda korktuğunu bana itiraf etmişti. “Sadece korkularım konusunda bir şeyler yapmam gerektiğini biliyorum. Duygusal olarak hazırlanmalı, bir nevi, zihnimi olanlar hakkında daha sağlıklı düşünebilecek biçimde değiştirmeliyim.”  </p>
			<p class="paragraf2">Kristin’in kocası Peter, kendi stresiyle başa çıkabilmenin yollarını arıyordu. Gecenin ilerleyen saatlerinde, açıklığıyla herkesi şaşırtarak şunları söyledi: “Şu an işyerinde çok büyük bir baskı altındayım ve tam bebeğin doğacağı tarihlerde teslim etmem gereken çok büyük bir iş var. Kristin’le eskisinden daha çok kavga ediyoruz ve bu ikimizi de gerçekten çok mutsuz ediyor. Bunun sebebinin stres olduğunu biliyorum ve bu kursun, sakinleşmemize yardımcı olabileceğini umuyorum.”  </p>
			<p class="paragraf2">Ben Peter ve Kristin’e yaka kartlarını verip tuvaletin yerini tarif ederken ön kapı yeniden açıldı. Ufak tefek ve sarışın olan Elizabeth utangaç görünüyordu ve kocası Doug onun yanında bir dağ gibi yükseliyordu. Dokuz yıldır evlilerdi ve çok daha erken çocuk sahibi olmayı planlamışlardı fakat beklenmedik bir kısırlık dönemi bu planları engellemişti. Elizabeth’le telefonda konuştuğumda, Doug’la birlikte bu bebeğe mucize bebek dediklerini söylemişti. İlaçsız doğum yapmayı tercih edecek olsa da, Elizabeth hamile kalabilmek için aldığı ilaçlar ve tabi tutulduğu tüm işlemlerden sonra, vücudunun doğum yapabileceğine dair inancının biraz sarsıldığını itiraf etmişti. “Doğuma, vücudumun hamile kalmak konusunda zorluklar yaşamış olsa da hâlâ bir bebeği nasıl doğuracağını bildiğine inanarak girmek istiyorum. Bu kursun, bunu yapmama yardımcı olabileceğini düşünüyorum.”  </p>
			<p class="paragraf2">Alışılagelmiş sebeplerin yanı sıra Doug’un kursu iple çekmesinin bir sebebi de, lisede futbol oynadığı günlerden kalma bir sırt incinmesinin tekrarlayıp ona kronik ağrılar olarak geri dönmüş olmasıydı. Telefonda bana, “Yerlerde yuvarlanarak çocuğumla oyun oynayabilmek istiyorum” demişti “ve bu kadar çok ağrı kesici almak istemiyorum. Bu kursun ağrı ve acılar konusunda da yardımcı olabileceğini duydum.”  </p>
			<p class="paragraf2">Saat yediye yaklaştıkça ön kapı daha sık açılmaya başladı ve ben de çiftleri selamlamakla meşgul oldum. Monica FODE kursuna farkındalık pratiğinin, hamileliğinin duygusal iniş çıkışlarıyla başa çıkması için ona yardımcı olabileceğini düşünen kadın doğum uzmanı tarafından gönderilmişti. “Ben oldukça endişeli biriyim” diye itiraf etmişti telefon konuşmamızda, “ve hamilelik bana gerçekten de endişelenebileceğim bir şey verdi. Sakinleşmenin yollarını öğrenmek istiyorum.” Monica’nın partneri Kathy, bu konuda kesinlikle onun yanındaydı.   </p>
			<p class="paragraf2">Emily ve Hameed’in ailevi zorlukları vardı. Uzun bir değerlendirme sürecinden sonra doğumu evde, bir ebeyle yapmaya karar vermişlerdi. Bu karar Emily’nin ailesinde, özellikle de bir doktor olan babası için büyük bir kargaşaya sebep olmuştu. Emily, evde sakinleştirici ya da epidural seçeneğinin olmadığını bildiği için, doğum esnasında acıyla baş etmek konusunda geliştireceğimiz becerileri öğrenmekle çok ilgileniyordu.   </p>
			<p class="paragraf2">Cara ve Luis geldiğinde çok mutlu oldum. Çocukluk arkadaşım Deborah’nın kızı olan Cara, otuz iki yıl önce ellerime doğmuştu ve arkadaşımı ilk kez babaanne yapacak bu olayda, “benim bebeklerimden” birinin doğum yapmasına yardımcı olacağım için çok mutluydum.   </p>
			<p class="paragraf2">Onlardan sonra Stephanie ve Eric geldi. Yılın başında Stephanie zor bir düşük yapmıştı. Bu kez sağlıklı olarak hamileliğinin ikinci yarısına ulaşmış olsa da, bebeğini yine kaybetme korkusunun hiç de uzak olmadığını itiraf ediyordu. Bana ayrıca, düşük ağrılarıyla başa çıkmakta çok başarılı olamadığını ve Eric’in onu o kadar çok acı içinde görmekte zorlandığını da söylemişti. “Farkındalık pratiğinin, ikimizin zihnini de biraz huzura kavuşturacağını umuyorum. İkimiz de hamilelik döneminin keyfini çıkarmak istiyoruz ama ikimiz de oldukça endişeliyiz.”  </p>
			<p class="paragraf2">Son gelenler Tomiko ve Greg’di. İkinci çocuğuna hamile olan Tomiko, üç yıl önce oğulları Kai doğarken yaşadıkları hastane deneyimi konusunda hem kendisinin hem de Greg’in çok mutsuz olduğunu anlattı. “Uzun ve yorucu bir hamilelikti ve sonunda, bütün o ilaçlar, tüpler ve makinelerin arasında kendimi neredeyse orada değilmişim gibi hissetmiştim. Ayrıca, farkındalığı, üç yaşında enerjik bir çocuğa ebeveynlik etmek için nasıl kullanabileceğimiz hakkında birkaç şey öğrenmemiz de harika olurdu.”  </p>
			<p class="paragraf2">Salonun girişinde ayakta durarak herkesin yerleşmesini bekledim, sonra çemberdeki yerimi aldım. Oda sessizliğe gömüldü.   </p>
			<p class="paragraf2">“Merhaba ve hoş geldiniz. Bu akşam burada olduğunuz için çok mutluyum. Geldiğiniz için teşekkür ederim.”  </p>
			<p class="paragraf2">Nasıl bu öğretmen koltuğunda oturmaya başladığıma dair kısa bir giriş yaptıktan sonra devam ettim.  </p>
			<p class="paragraf2">“Her birinizle yaptığımız telefon konuşmalarında, meditasyon yapmaya dair bir söz verdiğinizi konuştuk. Hepinizin ne kadar meşgul olduğunu biliyorum ve gerçek bir meditasyon alışkanlığı oluşturmanın zorlayıcı bir şey olabileceğine şüphe yok. Bu yüzden, bu sözü verdiğiniz için size saygılarımı sunmak istiyorum. Bu konudaki iyi haber, bu mücadeleyi hep birlikte üstleniyor olmamız; bu sayede birbirimize destek olabileceğiz. Ama sonuçta, hepimiz kendi pratiğimizden sorumluyuz. Sizin ‘farkındalık ebeniz’ olabilirim –size rehberlik edebilir, sizi destekleyebilir, size inanabilir, cesaretlendirebilir, hatta sizi sevebilirim– ama sizin için meditasyon yapamam ve bebeğinizi sizin için doğuramam. O kısım, sizin işiniz. Size garantisini verebileceğim tek şey, birlikte geçirdiğimiz zamana ne kadar çok kendinizi verirseniz, karşılığını o kadar çok alacağınızdır. Ve hayatınızın geri kalanında hep kullanabileceğiniz beceriler öğrendiğinizi unutmayın.”  </p>
			<p class="arabaslik_sol">O halde, farkındalık nedir?  </p>
			<p class="paragraf2"> Giriş bölümünde kısaca farkındalığın ne olduğunu incelemiştik ama gel, buna daha yakından bakalım. Farkındalık tam olarak nedir ve sen şimdi, hamileliğin sırasında neden bunu öğrenmek için zaman ayırmak isteyesin? Farkındalık, gördüğümüz üzere, şu ana yargılamadan, bir amaç doğrultusunda, dikkatle odaklanmaktan doğan bir bilinç halidir. Farkındalığa, Asya’da geliştirilmiş ve yaklaşık iki bin beş yüz yıldır tüm bu coğrafyada uygulanmakta olan kadim meditasyon pratikleri aracılığıyla ulaşılabilir. Öğreneceğiniz pratiklerin kökleri Budist geleneklere dayansa da farkındalık, insan zihninin evrensel bir kabiliyeti ve herhangi bir dini, spritüel ya da kültürel gelenekten bağımsız olarak öğrenilebilecek bir beceridir. Farkındalık meditasyonunun faydalarından yararlanabilmek için kişinin Budist olmasına gerek yoktur. Yapman gereken tek şey uygulamaktır; o zaman farkındalığın artar. Bu, her zaman bu kadar kolay olmasa da, bu kadar basittir.  </p>
			<p class="paragraf2">Bunu daha iyi anlamak için farkındalığı, “farkında olmamakla” karşılaştıralım. Farkında olmadığımızda genellikle otomatik pilotta, hayatta bir uyurgezermişiz gibi ilerleriz. Hiç otobanda bir çıkışı kaçırdığın ya da bir odadan diğerine geçip oraya neden geldiğini unuttuğun olur mu? Bu bir otomatik pilot deneyimi, yaşadığın deneyimin tam olarak içinde olmadığının bir göstergesidir.   </p>
			<p class="paragraf2">Gerçekten dikkat etmeye başlarsan, kısa süre sonra zihninin çoğu zaman geçmiş ya da gelecek üzerine düşünmekle meşgul olduğunu keşfedersin. Partnerinin geçen hafta yaptığı ya da ailende yıllar önce olmuş bir şeyi hatırlayabilir ya da önünde uzanan olaylar hakkında planlar yapıp hayaller kuruyor olabilirsin. Bu düşünceler içinde kaybolduğumuzda, tam olarak hayatın içinde, o anda olamayız. Bunun yanlış bir tarafı yoktur. Elbette bebeğin dünyaya gelme yolundayken, gelecek üzerine çok düşünürsün. Ama hayatın gerçek anlamda şu anda var olur; öğrenmek, büyümek ve tam olarak canlı olmak için sahip olduğun tek zaman budur. Zihninde sürekli geleceğin provasını yapar ya da geçmişi tekrarlarsan, hayatındaki şu anı kaçırırsın ki bu da, aslında sahip olduğun tek andır.   </p>
			<p class="paragraf2">Tamamen şu anda ve burada olmayı öğrenmek bir beceridir ve pratik gerektirir. Bazen şu an, bulunmak için çok da hoş bir zaman değildir; örneğin bir bebeğin doğumunda. Bu yüzden de, o an nasıl olursa olsun, hatta zorlayıcı olduğu zamanlarda bile, anda kalmayı öğrenmek için meditasyon yaparız. Ve şu anda ne kadar çok vakit geçirirsen hayatın daha zengin, daha ilginç ve kesinlikle daha stressiz hale geldiğini keşfedersin. Hamile olmak ve doğum yapmak anbean yaşanması gereken deneyimlerdir; bebekler ve çocuklar kesinlikle şu anda yaşarlar ve ebeveynlik de kesinlikle şu anda yapılır. Bu yüzden şu anda, burada olma becerisini öğrenmek ve uygulamak anlamlı olabilir.   </p>
			<p class="paragraf2">Zihni bu yolla eğitmeyi öğreten bizler, bazen farkındalık pratiğinin bir paraşüt yapmaya benzediğini söyleriz; paraşütü yapıp ortaya çıkarabilmek için gece gündüz çalışırız, böylece atlama zamanı geldiğinde paraşüt gerçekten de bizi tutabilir. Doğum deneyimini bir uçaktan atlamakla karşılaştırmak çok da uçuk bir fikir değildir. Şimdi, hamilelik sırasında farkındalık pratiği yaparak bu atlayış sırasında neşe dolu anlar bulmamıza ve belki de yumuşak bir iniş yapmamıza yardım edecek bazı becerileri öğreniriz.   </p>
			<p class="paragraf3">  </p>
			<p class="arayazi1"><span class="charoverride11">Farkındalık meditasyonunun faydaları  </span></p>
			<p class="paragraf3">  </p>
			<p class="arayazi">Meditasyon öğrenmek sadece iyi bir fikir değildir. Araştırmalar tekrar tekrar bunun, fiziksel ve zihinsel sağlığımız için inanılmaz faydaları olduğunu kanıtlıyor.   </p>
			<p class="arayazi">Sayısız psikolojik araştırma, düzenli meditasyon yapan insanların ortalamadan daha mutlu ve tatminli olduğunu gösteriyor. Bunlar sadece başlı başına önemli sonuçlar olmakla kalmaz, ayrıca çok büyük bir tıbbi öneme de sahiptir çünkü bu tip olumlu duygular daha uzun ve sağlıklı bir yaşam sürmenle bağlantılıdır.   </p>
			<p class="arayazi">Düzenli meditasyon uygulamasıyla endişe, depresyon ve hassasiyetler azalır. Ayrıca hafıza iyileşir, tepki verme süreleri hızlanır ve hem zihinsel, hem de fiziksel dayanıklılık artar.   </p>
			<p class="arayazi">Düzenli meditasyon yapanlar daha iyi ve daha tatminkâr ilişkilerin keyfini sürer.   </p>
			<p class="arayazi">Dünya çapında yapılan araştırmalar, meditasyonun, yüksek tansiyon da dahil olmak üzere kronik stresin en önemli göstergelerini azalttığını bulmuştur.  </p>
			<p class="arayazi">Meditasyonun kronik ağrı ve kanser gibi çok daha ciddi sorunların etkisini azaltmada etkili olduğu ve hatta, uyuşturucu ve alkol bağımlılığından kurtulmaya da yardımcı olabildiği ortaya çıkmıştır.   </p>
			<p class="arayazi">Artık meditasyonun, bağışıklık sistemini güçlendirdiği ve böylece soğuk algınlığı, grip ve başka hastalıklarla<span class="dip1"><a href="#footnote-225-2" id="footnote-225-2-backlink">2</a></span> savaşmamıza yardım ettiği de kanıtlanmıştır.  </p>
			<p class="paragraf3">  </p>
			<p class="paragraf2">Evimde toplanmış olan sınıfa dönecek olursak, hamileliğin bu çiftlerin hayatlarında yarattığı tüm değişiklikler üzerine sohbet etmeye başladık. İlk konuşan Vicki oldu ve bize, bedenindeki tüm değişiklikler karşısında ne kadar etkilenmiş olduğunu söyledi. Her zaman zayıflığıyla gurur duymuşken, hayatında ilk kez bir sutyen almak zorunda kalmıştı. “Artık gerçekten göğüslerim var!” dediğinde, bütün oda kahkahalarla doldu. Diğerleri, bedenlerinin nasıl onlardan yavaşlamalarını istediğini anlattı ve bebeklerinin karınlarında kıpırdadığını hissetmenin muhteşemliğini ya da artık nasıl, sürekli hareket halinde olmak yerine, evde gitgide daha çok vakit geçirmeyi arzuladıklarını paylaştılar.   </p>
			<p class="paragraf2">Döllenme anında çok temel, biyolojik bir süreç başlar. Elbette bedenimiz her zaman değişir, ama hamile olduğumuzda bu değişiklikler öylesine hızlı ve büyüktür ki, değişimin doğasına daha derinden bakmak için bir fırsat elde etmiş oluruz. Hamilelik, kelimenin gerçek anlamıyla akışkan bir süreçtir; kan hacmin artar ve sen karnında amniyotik sıvıdan bir okyanus yaratırken, bazı duygu sellerinin altında kalabilirsin. Gözyaşların, beklenmedik biçimde ve daha sık akmaya başlayabilir. Akşam haberlerinde karşına çıkan üzücü bir hikâye, hatta neşeli bir televizyon reklamı bile ağlamana sebep olabilir çünkü hamilelik döneminin radikal hormonal değişiklikleri devrededir.   </p>
			<p class="paragraf2">Jessica sandalyesinde öne doğru eğildi ve bize şunları söyledi: “Yediğim şeyleri tamamen değiştirdim. Eskiden bayıldığım yiyecekleri yemeyi bıraktım ve daha önce yiyeceğimi hayal bile etmeyeceğim yiyeceklere aşeriyorum.” Hameed, Emily’e karşı duyduğu yeni, koruyucu duyguları anlattı ve babasıyla, baba olmanın ne demek olduğu hakkında oldukça fazla konuştuğunu söyledi.   </p>
			<p class="paragraf2">Hamilelik, ona zaman ayırmanı da talep eder. Diğer her şeye ek olarak artık bir de, planlaman gereken doğum öncesi muayeneleri ve yaptırman gereken testler ve bir puset ya da araba koltuğu gibi, olmazsa olmaz eşyalar için yapman gereken araştırma ve alışverişler vardır. Yatağın yanındaki sehpanın üzerinde, hamilelik ve ebeveynlik kitapları yığılmaya başlar ama senin onları doğru düzgün okumaya pek vaktin yoktur. Düzenli egzersiz yapmak, zaten hayat tarzının bir parçası değilse, artık daha ileri bir tarihe erteleyebileceğin bir şey değildir.   </p>
			<p class="paragraf2">Bir de yaşam alanınızda yapılması gereken değişiklikler vardır. Bez değiştirme masasını, bebek bezlerini, bebek giysilerini ve cömert arkadaşlarından ve heyecanlı büyük ebeveynlerden gelmeye başlayan tüm o oyuncakları nereye koyacağını bulman gerekir. Birdenbire, ev ofisin ya da misafir odası olarak kullandığın odanın bir bebek odasına dönüşmesi gerekir ve elbette bu, odanın boyanmasını gerektirir ve kendini internette, hamilelikte boya kokusunun sağlık üzerindeki etkilerini araştırırken bulursun. Ya da kendini, “Gerçekten yeterli alanımız var mı?” diye düşünürken bulursun. Belki de taşınmanın ya da evde tadilat yaptırmanın vakti gelmiştir.   </p>
			<p class="paragraf2">Tüm bu devasa değişiklikler, kesinlikle çok mutluluk verici bir şey için yapılıyor olsa da, hepsinin aynı anda gerçekleşiyor olması stres yaratabilir. Ve bu stres, sürekli ilerleyen zaman yüzünden daha da çoğalabilir: “Bebek gelmeden önce” sözcükleri, üzerindeki zaman baskısının sürekli bir hatırlatıcısı haline gelir.   </p>
			<p class="paragraf2">Bir sürü yeni soru dikkatini çekmek için birbiriyle yarışır. Şimdi gerçekten nerede ve nasıl yaşamak istiyorsun? Ebeveynlere ve aileye daha yakın olmak istiyor musun? Bunu istiyorsan, kimin ailesiyle yakın yaşamak istiyorsun? Partnerin ne istiyor? Birlikte nasıl bir yuva yaratmak istiyorsunuz? Çocuğunuzu ya da çocuklarınızı nasıl bir topluluğun içinde yetiştirmek istiyorsunuz?   </p>
			<p class="paragraf2">Peki ya maddi durum? Partnerinle birlikte, iki kişinin geliriyle yaşamaya alışık –ya da bu parayla ancak geçiniyor –olabilirsiniz; birinizin bebeğinizle ilgilenmek için işten ayrılmasının yaratacağı etkiyi ya da çocuk bakımıyla ilgilenmesi için birini tutmanın sebep olacağı yeni gideri düşünmeniz gerekecektir.   </p>
			<p class="paragraf2">Stresli mi? Bundan emin olabilirsin.  </p>
			<p class="paragraf2">İş ve kariyer meseleleri de önemli bir konuya dönüşebilir. Projeleri, sınıfları ya da sınavları tamamlamanın ya da sen doğum iznindeyken yerine bakacak kişiyi eğitmenin baskısı üzerindedir. İş konusunun açılması, Kristin’i konuşmaya sevk etti. “Hastanedeki işimi seviyorum” dedi, “dört ay kadar doğum izni kullanacağım ama işe döndüğümde emzirmeyi sürdürmeyi nasıl başaracağımı hayal bile edemiyorum. Ben tam süt sağarken, biri <span class="charoverride7">kendi</span> bebeğini doğurmaya başlarsa ne olacak?”   </p>
			<p class="paragraf2">Hamilelik genellikle bizi, bize nasıl bir ebeveynlik yapıldığı ve nasıl bir ailede yetiştiğimiz üzerine daha derin düşünmeye sevk eder. Farkındalık pratiğinin ailelerdeki nesiller arası davranış kalıplarını değiştirme gücüne de sahip olduğundan bahsettiğimde, o ana kadar sessiz olan Emily sandalyesinde dikleşti. Elini koyu renk saçlarının arasından geçirip net bir sesle, “Benim buraya gelme sebebim bu. Doğum yapmaktan hiç korkmuyorum ama bir parçam anne olmaktan epeyce korkuyor. Annem gibi bir anne olmayı o kadar istemiyorum ki! Farkındalık pratiğinin bana bu konuda yardımcı olabileceğini düşünüyorum” dedi.   </p>
			<p class="paragraf2">Bazen hem erkeklerin hem de kadınların, bebekleri olunca ilişkilerinin nasıl değişeceğinden korktuklarını söylediklerini duyarım. Doug bu endişeyi dile getirip, “Zamanımızı nasıl geçireceğimize kendimiz karar vermeye çok alışığız. Artık bu böyle olmayacak” dedi.  </p>
			<p class="paragraf2">İlişkinin temelleri eşitlik ve adalet, yemek pişirme ve ev işlerini paylaşmak, hatta yaklaşık aynı miktarda para kazanmak üzerine kurulmuş olabilir. Ama artık yeni bir gerçeklik var: aranızdan biri ayakkabılarını bile zor giyiyor, çünkü bedeninin içinde bir bebek büyüyor. Genellikle bebekle ilgilenme sorumluluğunun büyük bir kısmı, en azından başlangıçta anneye düşer. Para kazanma sorumluluğu, en azından geçici olarak, partnerin görevidir. Çok şaşırtıcı –hatta bazen can sıkıcı– biçimde, her iki partner için de geleneksel roller ortaya çıkar. Farkındalık pratiği, bir aile kurmanın parçalarından olan yeni gerçeklikleri anlamaya başladığımızda, uyum sağlamamıza yardımcı olabilir. Ayrıca, yeni bir ortak alan ararken şu anda olmamıza, dikkatli dinlememize ve birbirimizin ihtiyaçlarını daha net görmemize de yardımcı olabilir.   </p>
			<p class="paragraf2">Hamileliğin ebeveynlerinle, kardeşlerinle ve partnerinin ebeveynleriyle ilişkini nasıl değiştirdiğini fark etmiş olabilirsin. Bir anda ebeveynler daha sık arayıp senin ve bebeğin sağlığının nasıl olduğunu sormaya başlarlar. Sen sadece kendi çocuğunu doğurmazsın; aynı zamanda birilerinin torununu, yeğenini, kuzenini ya da kardeşini doğurursun. İlişkiler zaten olumluysa, hamilelik ailedeki yakınlığı artırabilir, fakat aynı zamanda eski, çözülmemiş meseleleri de gün yüzüne çıkarabilir. Neyse ki bir çocuğun doğumu, büyümek, değişmek ve uzun süredir tıkanıp kalmış ilişkileri iyileştirmek için bir fırsattır. Bu yeni başlangıcın gelişiyle, herkesin dünyası değişir.   </p>
			<p class="paragraf2">İlgi alanların değiştikçe, arkadaşlarınla ilişkilerinde de değişiklikler olduğunu fark edebilirsin. Stephanie bunu, yolda karşılaştığı bir çatal olarak tanımlıyordu. “Arkadaş grubumuz içinde bebek sahibi olacak ilk çift biziz. Arkadaşlarımız, artık Eric’le birlikte neden gece geç vakit içki içmeye ya da film izlemeye gitmek istemediğimizi anlamıyor. Sanki onlar, bizim gitgide daha az ilgimizi çeken, başka türlü bir hayat yaşıyorlar.”  </p>
			<p class="paragraf2">Sadece hamileliğin kendisi bile, üzerinde fazladan stres yaratabilir. Hamileliklerin çok büyük bir kısmı sağlıklı olsa da, bazen senin ya da bebeğinin sağlığı konusunda endişeler yaratabilecek koşullar oluşabilir. Beklenmedik bir test sonucu uykusuz gecelere sebep olur. Bir rahim sıkışması krizi ya da görüntülemelerde beklenmedik bir kitleye rastlanması, seni yavaşlamaya, hatta beklediğinden önce işten ayrılmaya zorlayarak hayatını hemen ve büyük ölçüde değiştirmene sebep olabilir. Normal, sağlıklı ve olaysız bir hamilelik süreci geçirecek kadar şanslıysan bile, hamile bir bedenin alışıldık rahatsızlıkları –mide ekşimesi atakları, bacak krampları, bacakların ve ayakların şişmesi– tam olarak engelleyici olmasalar da kesinlikle stres kaynağı olabilirler.   </p>
			<p class="paragraf2">Tabii bir de, doğum yapmanın fiziksel ve duygusal zorluklarının artık hiç de uzakta olmadığının, giderek büyüyen farkındalığı vardır. Hâlâ, bundan kırk yıl önce, ben yaklaşık otuz haftalık hamileyken gerçekle yüzleştiğim o anı hatırlıyorum. “Bir dakika” diye düşünmüştüm, “bu bebeğin dünyaya gelebilmesi için, <span class="charoverride7">oradan</span> geçmesi gerekiyor!” Evet, çıkışa ulaşmanın tek yolu, süreci yaşamak. Ve doğum yapmak, dikkate değer ve neşeli bir olay olabileceği kadar, oldukça stresli bir durum da olabilir.  </p>
			<p class="paragraf2">Farkındalık, yani bu dönüştürücü hayat süreci ilerlerken her ana dikkat etmek, hamilelikteki bu tamamen normal ama çok büyük değişiklikleri daha büyük bir sükûnetle karşılamak ve doğum ve ebeveynlik konusundaki endişelerini hafifletmek için bildiğin en iyi araç. Farkındalık kapasiteni artırdıkça değişiklikler karşısında daha esnek olmak, bedeninin içinde gerçekleşen bu mucize karşısındaki heyecan ve merakını artırmak ve bu dünyaya yeni bir hayat getirirken neşeni çoğaltmak için yeni bir yol bulabilirsin.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt1.jpeg"/></span>  </p>
			<p class="paragraf2">  </p>
			<p class="paragraf2"> Değişimler, stres, hamilelik, doğum ve farkındalık pratiğinin faydaları üzerine sınıfta yaptığımız konuşma bir saati geçti. Artık etrafımda gördüğüm yüzler daha açık, bedenler daha rahattı. Birbirlerinde kendi yansımalarını gören bu yabancılardan oluşan grup, ortak noktaları olan hamilelik ve ebeveyn olma sürecinde onlara yardımcı olması için meditasyon yapmayı öğrenmek ve uygulamak için verdikleri kararla birbirleriyle bağ kurmuş ve birbirleriyle bağlantılı bir bütün olarak dönüşmeye başlamıştı.   </p>
			<p class="paragraf2">Böylece başladık.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-2-backlink" id="footnote-225-2">2</a><span class="charoverride11">.</span><span class="charoverride9" xml:lang="tr-TR"> Mark Williams ve Danny Penmann’ın izniyle </span><span class="charoverride7">Mindfulness:</span><span class="charoverride12" xml:lang="tr-TR"> An Eight Week Plan for Finding Peace in a Frantic World </span><span class="charoverride9" xml:lang="tr-TR">(New York: Rodale, 2011) kitabından alınmıştır. </span></p>
				</div>
			</div>
		</div>
	</body>
</html>