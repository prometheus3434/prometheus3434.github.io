<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-10</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-8" xml:lang="en-GB">8. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt7.jpeg"/></span>  </p>
			<p class="arabaslik_orta"><span class="charoverride6">Doğum yogası</span>  </p>
			<p class="ara"><span class="charoverride10" xml:lang="tr-TR">Sevgiyi yaratan şey, durgunluktur. Hayatı yaratan şey harekettir.   </span></p>
			<p class="ara"><span class="charoverride10" xml:lang="tr-TR">Hem durgun, hem hareketli olabilmek her şeydir.  </span></p>
			<p class="ara1">–Do Hyun Choe  </p>
			<p class="paragraf3">  </p>
			<p class="paragraf2">Yoga pratiği derin fiziksel ve zihinsel rahatlama için harika bir yoldur ve yoga pratiğiyle kazanılan beden ve zihin gücü, esnekliği ve dayanıklılığı, önümüzdeki doğumun zorlukları için harika bir hazırlıktır. Bazı hamile kadınların FODE eğitimine gelmelerinin sebebi, hamileliklerinden önce yoga pratiğinin hayatlarında onlara yardımcı olduğunu fark etmiş olmalarıdır. Daha önce hiç yoga yapmamış olanları da bu konuyu merak eder ve doğuma hazırlık sınıflarına bunun da dahil olmasına memnun olurlar. Partnerler de bir yoga pratiğini başlatma ya da güçlendirme fırsatını olumlu karşılar.  </p>
			<p class="paragraf2">Bu akşam FODE kursunda size sunulan yoga serisini öğreneceğiz. İşe, tüm katılımcılara önceden verdiğim CD’deki yoga pratiğiyle başlayacağız. Sonra Oturma Meditasyonu’nu çalışacağız. Beden yoga çalışmasından sonra genellikle çok rahatlamış olur, bu yüzden bu, Oturma Meditasyonu yapmak için harika bir zamandır.  </p>
			<p class="paragraf2">Çünkü yoga pratiği bedende, birkaç haftadır uyguladığımız Beden Taraması’ndan daha canlı hisler yaratır. Bazılarının bu değişikliğe çok memnun olacağını biliyorum. Gerçekten de vücut esnemeyi sever ve yoga çoğu kişiye kendini iyi hissettirir. Bir sonraki adımımız, farkındalıkla yoga pratiği yapmak olacak.  </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt11.jpeg"/></span>  </p>
			<p class="paragraf2">Yoga, “bütünleşme” ya da “birlik” anlamına gelir ve yogada, beden ve zihni bütünleştirir ya da bir hale getiririz. Farkındalıkla uygulandığında yoga, meditasyondur. Farkındalıkla yapılan yoga pratiği, sana bedeninde ve zihninde ortaya çıkan her türlü durumu gözlemleme fırsatı verir. Bedenini belli bir duruşa sokarken zorlandığını görebilirsin. Vücudun hakkındaki düşüncelerini gözlemlerken yargılayan zihin (“Çok iri ve ağırım”) ya da karşılaştıran zihin devreye girdiğinde kıskançlığı (“Keşke onun kadar ince ve canlı görünseydim”) fark edebilirsin. Farkındalıkla bu düşünceleri gözlemleyebilir, onların sadece zihinde yükselip geçen düşünce kalıpları olduğunu bilir ve onları serbest bırakıp nazikçe nefesine ya da o an bedenindeki hislere dönerek nezaket ve kabullenme üzerine çalışabilirsin.  </p>
			<p class="arabaslik_sol">Genişlemeler, kasılmalar ve farkındalık  </p>
			<p class="paragraf2">Bazen yoga pratiği sırasında duyduğumuz fiziksel hisler müthiş zevk vericidir; örneğin sırtında, omuzlarında ya da kalçandaki gerilimin gevşediği, bedenini bıraktığın ve daha açık hale geldiğin anlar gibi. Diğer zamanlarda, örneğin zorlayıcı bir duruşta kaslarını yoğun olarak sıktığın ya da esnettiğin anlarda, o kadar da rahat olmayan fiziksel hisler duyabilirsin. Yoga çalışması esnasında bu rahatsızlığı fark edebilir, onunla birlikte nefes alabilir ve bunun başka hislere dönüşmesini izleyebilirsin. Yoga pratiği sırasında rahatsızlığın anbean nasıl değiştiğini tekrar tekrar gözlemledikçe ve bir duruşta daha da derinleştiğin ya da kendini serbest bıraktığında, bunun ne kadar kolayca ve rahatlıkla yer değiştirebildiğini fark ettikçe zihnini odaklamayı, içsel gücünü ve hem bedenine, hem de kendine güvenmeyi öğrenirsin. Jeri’nin başına gelen de buydu.  </p>
			<p class="paragraf2">Jeri sekiz aylık hamileydi. Hamileliği boyunca aktif ve sağlıklı olmuştu ama artık kendini fiziksel olarak rahatsız hissetmeye başlamıştı. Bir akşam sınıfta Jeri, uyanmasına yardımcı olan bir deneyimini anlattı.  </p>
			<p class="paragraf2">“Duruşlardan biri, Savaşçı Duruşu, benim için gerçekten çok zordu. Kollarım acıyordu, bacaklarımın zayıf olduğunu hissediyordum ve gerçekten onu yapmaktan hiç hoşlanmıyordum! Kendimi sıklıkla gelecekte, bunu yapacağım zamandan korkarken buluyordum. Ama duruşu son uyguladığımda, bunu zihnimdeki tüm hikâyeleri işin içine karıştırmadan sadece yapmaya çalışmaya karar verdim. Yaklaşan duruş hakkında endişelendiğimi fark ettiğimde, dikkatimi yeniden nefesime ve o anda uygulamakta olduğum duruşun yarattığı hislere yönlendirdim. Ve sonunda, Savaşçı Duruşu’nun talimatlarına geldiğimde, bu gözüme artık o kadar da büyük bir meseleymiş gibi görünmüyordu. Hâlâ kollarımdaki ve bacaklarımdaki hislerden hoşlanmıyordum ama sanırım zihnim, duruşun ne kadar kötü olacağı konusundaki bazı beklentilerini serbest bıraktığı için ben duruşu uygularken bedenim o kadar gergin değildi. Ve elbette, bunu doğumda nasıl kullanabileceğimi görüyorum. Belki de doğumun da o kadar büyük bir mesele olmayabileceğini düşündüğümü fark ettiğimde, kendime gerçekten çok şaşırdım! Evet, o kadar şanslı olabilirdim!” Jeri güldü.   </p>
			<p class="paragraf2">Jeri gibi sen de yoga pratiğini bedendeki hoş olmayan ya da yoğun hislere karşı zihnin direnci üzerinde çalışmak ve belki de onların üstesinden gelmek için bir fırsat olarak kullanabilirsin. Zihninin belli bir duruşu “sevmemek” gibi seni geren bir düşünce ürettiği anı fark edebilir ve bu hislerle nasıl bir ilişki kuracağını seçebilirsin. Zihnin, “Bunu sevmiyorum” ya da “Bu çok zor” ya da “Bunu yapamam” dediğinde, bunu fark edip bu direnç yaratan, seni geren düşünceleri serbest bırakabilir ve Jeri’nin yaptığı gibi yeniden nefesine ya da bedenindeki diğer hislere dönebilirsin.   </p>
			<p class="paragraf2">Yoga pratiğinde, bir duruşta oluşan hoş olmayan hislerin içine nefes almak ve belki de nefesini verirken bu bölgenin etrafını yumuşatmak üzerine denemeler yapabilirsin ve bunu doğumda da kullanabilirsin. Ya da dikkatini doğrudan hislere yönlendirip onları odaklanmış konsantrasyon ve merakla keşfedebilirsin.   </p>
			<p class="arabaslik_sol">Sınırlarını zorlamak  </p>
			<p class="paragraf2">Yogayla, Bölüm 2’de öğrendiğin, farkındalığın temel tavırlarından biri olan çabasızlığı geliştirmek için özel bir fırsata sahip olursun. Bu çabasızlık yaklaşımı, daha önce yoga yaparken ya da herhangi başka bir fiziksel aktiviteyle uğraşırken benimsediğin tavırlardan farklı olabilir. Yogaya bazen, özellikle de yogaya yeni başlayanlar tarafından, fiziksel egzersiz merceğinden bakılır ve yogaya, örneğin bir spor salonunda çalışırken benimsenen, bir amaca ulaşmak için çaba sarf etme alışkanlığıyla yaklaşılır. Yoga kesinlikle çok faydalı bir fiziksel aktivite olsa da, onu meditatif bir disiplin olarak görmek de sana çok yardımcı olacaktır. Bu şekilde yogayı, olduğumuz yerden başka hiçbir yerde olmayı denememe pratiği olarak kullanabiliriz.   </p>
			<p class="paragraf2">Yogayı farkındalıkla uyguladığında, rahatsızlığın sınırlarına kadar gider, bedeninin sana neler söylediğini dinler, onun sınırlarına saygı gösterir ve bu sınırların ötesine geçmemeyi öğrenirsin. Hamile olduğunda, aşırı esnememeye daha fazla özen göstermen gerekir. Bebeğin vücudundan çıkarken oluşacak genişlemeye hazırlık olarak, ligamentleri ve leğen kemiği eklemlerini yumuşatan relaksin adlı bir hormon, bu dönemde on kat fazla salgılanır. Bu pelvis bölgesi için çok iyi bir şey olsa da, relaksin vücudundaki tüm eklemleri yumuşatır ve seni aşırı esnemeye fazlasıyla eğilimli hale getirir. Bu yüzden, yoga yaparken kendini zorlamak ve sınırlarını keşfetmek önemli olsa da, aşırı esnememek de önemlidir. Genel olarak bu, partnerler için de geçerli bir tavsiyedir. Farkındalıkla yoga yapmak, vücudunu dinleyip fark ettiğin hislere saygıyla, akıllıca, nazikçe ve özenli tepkiler vermektir.   </p>
			<p class="paragraf2">Hamile kadınların bazen, doğumdan korkma sebeplerinin, daha önce hiç fiziksel olarak talepkâr bir iş yapmamış ve acıyla ilgili herhangi bir zorluk yaşamamış olmaları olduğunu duyarım. Bu, yoğun hisler oluşmasına sebep olan bir yoga duruşundayken zihnin neler yaptığını fark etmek açısından daha da ilginçtir. Zihnin, “Bunu yapabileceğimi sanmıyorum” ya da “Daha fazla bu duruşta kalırsam bir yerimi incitmekten korkuyorum” gibi düşünceler ürettiği, korku dolu bir yere mi gidiyor? Fiziksel sınırlarına yakınken, nasıl düşünce ya da görüntülerin ortaya çıktığını izle. Bu, cesaretini ve içsel gücünü biraz daha keşfedeceğin bir zaman mı? Belki de ikisine de, tahmin ettiğinden daha fazla sahipsindir. Yoksa bu, yargısızlığın zarafeti ve nezaketiyle geri çekilmen gereken bir an mı? Herhangi bir anda, ancak vücudunu dinleyerek kendin için en iyi olanın ne olduğunu anlayabilirsin.   </p>
			<p class="paragraf2">Unutma ki konu farkındalık olduğunda, başarı ya da başarısızlık diye bir şey yoktur. Sadece, her neyse o vardır.  </p>
			<p class="arabaslik_sol">Ayakta durmak, oturmak, uzanmak ve yürümek: Doğum sırasında farkındalıkla bedenin içinde olmak  </p>
			<p class="paragraf2"><span class="charoverride17">Hisler, bedenimizin bizimle konuşabildiği tek dildir ve onları dinlememiz akıllıca olur. Doğum sırasında beden sık sık bizden farklı pozisyonlarda durmamızı ister: ayakta durmak, yürümek, bir doğum topunun üstünde oturmak, bir yatağın ya da sandalyenin üzerine doğru eğilmek gibi. Tüm bu duruşlar doğumu çok kolaylaştırabilir. Doğum sırasında dik durmak genellikle iyi hissettirir ve bu, rahmin de en verimli biçimde kasılabildiği pozisyondur. Değişimli olarak yürüdüğün ya da ayakta durduğun ve dinlendiğin zaman dilimleri yaratmak, doğum sürecine kesinlikle yardımcı olabilir.  </span></p>
			<p class="paragraf8">Doğumunu hastanede yapacaksan oranın, doğum sırasında dik pozisyonda ve yatağın dışında olman ve normal, sağlıklı bir hamilelik geçirmiş, doğum yapmakta olan bir kadında, sürekli fetüs görüntülemesi yapma konularındaki temel prensiplerini önceden bilmen de sana yardımcı olacaktır. Çoğu kadın için doğum boyunca bir makineye bağlanmak gereksizdir. (Bölüm 16’da bu konuda daha fazla bilgi edineceksin.) Fakat bir fetüs monitörü kullanmak gerekli hale gelse bile, karnının etrafında bir görüntüleme kemeri olduğu için doğum boyunca yatakta kalmamalısın. Ayağa kalk. Hareket et. Sen hasta değilsin. Doğumdasın ve bebeğini doğurmaya çalışıyorsun!  </p>
			<p class="paragraf2">En az altmış beş bin yoga duruşu olduğu söylenir ve eğer hareket ediyor ya da vücudunu esnetiyorsan, muhtemelen bir yoga duruşunu ya da onun versiyonlarından birini kullanıyorsun demektir. Yıllar boyunca, kadınların istedikleri pozisyonlarda durabildiği ev doğumlarında ailelere rehberlik eden bir ebe olan bir arkadaşım, doğum sırasında kadınların kullandıkları pozisyonları not aldığı bir defter tutmuş. Arkadaşım, sayı iki binin üzerine ulaştığında kaydetmeyi bırakmış. Merak ediyorum, acaba kayıt tutmaya devam etseydi, sonunda doğum yapmak için altmış beş bin pozisyonu bulur muydu!   </p>
			<p class="paragraf2">Unutma ki, dünyadaki doğum yapan kadın sayısı kadar, doğum yapma yolu vardır. Bunu tek bir doğru yolu yoktur. Bu noktada, sadece anbean yolunu bulmaya çalışan, kendi bedenin içindeki sen varsındır. Yoga pratiği sayesinde, hamilelik ve doğum yogasını hem hamilelik hem de doğumda uygulayarak dikkat, güç, esneklik, özgürlük, hareket etmek ve doğumun değişen koşullarına adapte olmak için cesaret kazanırsın.   </p>
			<p class="arabaslik_sol">İki zirve arasında dinlenme  </p>
			<p class="paragraf2">Yoga pratiğimiz esnasında normal olarak farklı duruşlara odaklansak da, duruşlar <span class="charoverride7">arasında farkındalığımızı korumanın</span>, duruşların kendileri kadar önemli olduğunu bilmemiz önemlidir. Duruşların arasındaki bu anlarda genellikle, nefes alıp verme arasındaki anlardaki gibi, zihin başka yerlere doğru uzaklaşır. Duruşlar arasında nefese dönerek dikkati odaklı tutmak bize, doğumun, çalışma ve dinlenme ritmi başladığında yaşayacağımız, kasılmalar arasındaki o paha biçilemez anlarda farkındalığımızı nasıl koruyabileceğimiz hakkında bir fikir verebilir.  </p>
			<p class="paragraf2">FODE kursundaki doğum öncesi yoga serisi, nefese ek olarak sıklıkla aslında bir Ayakta Durma Meditasyonu olan Dağ Duruşu’nu bir dinlenme noktası olarak kullanır. Nefes gibi Dağ Duruşu da bir eve, bir sabite, daha akışkan, aktif ayakta duruşlar arasında bizi kökleyen bir duruşa ve doğum esnasında ayakta olduğun zamanlarda tanıdık ve sığınabileceğin bir yere dönüşebilir.   </p>
			<p class="arabaslik_sol">Farkındalıkla hareket etmek  </p>
			<p class="paragraf2">FODE kursundaki herkes, hamile kadınlar ve partnerleri yoga yapsa da, bazı kişilerin yürümek ya da yüzmek gibi, daha önceden sahip olduğu bir egzersiz rutini vardır. Yoga belirgin biçimde meditatif bir disiplin olsa da, farkındalıkla yapılan <span class="charoverride7">herhangi bir</span> fiziksel aktivite, farkındalık pratiğine dönüşebilir. Burada şunu demek istiyorum: yoga doğum için muhteşem bir zihin-beden hazırlığı olsa da doğuma hazırlanmak için yoga yapmak zorunda değilsin. <span class="charoverride7">Herhangi bir</span> fiziksel aktiviteyi farkındalıkla yaptığında, zihnini ve bedenini doğuma hazırlarsın.   </p>
			<p class="paragraf2">Lise ve üniversitede rekabetçi bir yüzücü olan Sue bir akşam sınıfa büyük bir zevkle, en sevdiği egzersize farkındalığı nasıl adapte ettiğini anlatıyordu. “Şimdi farkındalıkla yüzme pratiği uyguluyorum. Suyun içinde nefesimi verirken oluşan seslere ve hislere ve nefes almak için başımı çevirdiğim anlara gerçekten çok dikkat ediyorum. Bazen kollarımdaki hislere, bazen de suyu döven bacaklarımdaki hislere odaklanıyorum. Bunu söylemek çok garip ama hayatımın büyük bir kısmında yüzdüm ve daha yeni, o zamanın çoğunda aslında yüzmediğimi fark ediyorum!”  </p>
			<p class="paragraf2">Yürümek, dans etmek, spor salonundaki makineleri kullanmak hatta doğum yapmak, beden ve zihni birleştirmek ve hayatımız içinde daha uyanık ve şu anda olmamız için fırsatlar olabilir.   </p>
			<p class="arabaslik_sol">Günlük yaşamda yoga  </p>
			<p class="paragraf2">Formal yoga pratiğimizde elde ettiğimiz farkındalığı, gün boyunca yaptığımız tüm hareketlerimize yayabiliriz: Pantolonumuzu giymek için tek ayak üzerinde, farkındalıkla dengede dururken, bulaşık makinesindeki temiz tabakları yerine yerleştirmek için farkındalıkla yukarı uzanırken, bir bebeği farkındalıkla araba koltuğundan alırken yoga yapabiliriz. Bunlar, günlük hayatta tamamen yogayı yaşamanın keyifleridir.   </p>
			<p class="solkucuk">Basit bir yoga serisi  </p>
			<p class="paragraf2">Sonraki sayfada gösterilen duruşlardan oluşan bu yoga serisi hamile olsun olmasın, herkes için faydalıdır. Burada, farkındalıkla yoga yaparken aklında tutman gereken bazı temel ilkeleri bulabilirsin:   </p>
			<p class="paragraf3">  </p>
			<p class="paragraf2">1. Bu yoga duruşları oldukça basit olsa da, güçlerini küçümseme. FODE sınıfı katılımcılarının yaptığı gibi, onları düzenli olarak tekrarlarsan vücudunun kendi başına daha büyük bir kas ve kemik dayanıklılığı ve esnekliği geliştirdiğini göreceksin.   </p>
			<p class="paragraf2">2. Duruşları yavaş ve detaylı olarak uygula ve dikkatini, anbean değişen vücudundaki hislere odakla. Zihnin uzaklaştığında onun nereye gittiğini fark et ve onu tekrar vücudundaki hislere ya da nefesine yönlendir.   </p>
			<p class="paragraf2">3. Nefes konusundaki genel bir yaklaşım, kollarını yukarı ya da dışarı uzatırken nefes alman ve kolları serbest bırakır ya da aşağı, daha içe dönük bir duruşa geçerken nefes vermen yönündedir. Duruşa girdikten sonra nefesi hareketlerle koordineli hale getirme konusunda endişelenmene gerek yoktur; nefesi sadece zihin için bir çapa olarak kullan. Doğumda da yapacağın gibi, nefes geri kalanını kendisi halledecektir.   </p>
			<p class="paragraf2">4. Daha önce de söylediğim gibi, duruşların <span class="charoverride7">arasındaki</span> zamanlar da duruşların kendileri kadar önemlidir. Belli bir duruşun ardından, nefesin ve vücudundaki hislerle birlikte kalarak duruşlar arasında şu anda olma farkındalığını korumak için elinden geleni yap. Bu şekilde, doğumda deneyimleyeceğin çalışma-dinlenme ritmini de daha iyi tanıyabilirsin. Bu serideki ayakta duruşlar arasında Dağ Duruşu, bir dinlenme duruşu olarak kullanılabilir.   </p>
			<p class="paragraf2">5. Yogaya yeni başladıysan, bir duruşta üç ya da beş nefes veya on beş ya da yirmi saniye kalarak başlayabilirsin. Pratik yaptıkça, bir duruşta daha uzun zaman kalabildiğini fark edebilirsin. Herhangi bir anda ya da herhangi bir günde, senin ya da bedenin için uygun olan şeyi bulmak, kendi yolunu bulmanın bir parçasıdır.   </p>
			<p class="paragraf2">6. Sınırlarına kadar gitmek ama onu aşmamak için elinden geleni yap. Bunun yolu, çabasızlık tavrını korumandır. Daha çok çaba harcaman gerekip gerekmediğini merak ettiğin anlarda, temkinli tarafta kalmak daha iyidir. Ligamentleri, özellikle de leğen kemiği eklemleri, simfisiz pubis ve kalça eklemlerindeki ligamentleri aşırı esnetmemeye dikkat et. Her an bedeninin sınırlarına saygı göstermen ve onları onurlandırman, zaman içinde kendine karşı şefkat ve kabullenmeye dönüşür.   </p>
			<p class="paragraf2">7. Bir yandan çabasızlık tavrını korurken, rahatsızlık hislerini yumuşatarak ya da nazikçe, açıklıkla ve iyi niyetle bu hislerin içine doğru rahatlayarak histen uzaklaşmak yerine yüzünü bu hislere çevirip çeviremediğine bak.   </p>
			<p class="paragraf2">8. Zaman zaman, yoga esnasında gözlerini kapatarak denemeler yapmak isteyebilirsin. Bu, hem kasılma ve genişlemeler esnasında deneyimlediğin hislere, hem de yoga duruşları arasındaki ara zamana odaklanmana yardımcı olabilir.   </p>
			<p class="paragraf2">9. Dikkatin bu kitabın bir sayfasındaki çizime bakmak ve tekrar bedene dönmek arasında gidip geliyorsa, şu ana derinlemesine dalmak zordur. Duruşları tanımıyorsan ve bu tip bir pratiğe alışık değilsen, en azından başlangıçta, sesli rehber meditasyonlarını kullanmayı daha kolay bulabilirsin. Onları, Ek B’de belirtilen FODE internet sitesinden sipariş edebilirsin.   </p>
			<p class="paragraf2">10. Herhangi bir duruş üzerinde değişiklikler yaparak kendi vücudunun ihtiyaçlarına uyacak biçimde ve daha çok ya da daha az zorlayıcı olacak şekilde ayarlayabilirsin. Sesli rehberleri kullanıyorsan, ihtiyacın olduğu takdirde, bir duruştan orada söylenenden daha önce çıkmaktan çekinme. Yapamadığın bir duruş varsa, sadece zihninin gözünde, kendini o duruşu yaparken gör ya da yapabildiğin başka bir duruşu uygula.   </p>
			<p class="paragraf2">11. Bedenin daha çok esnemek ya da daha uzun bir yoga pratiği istiyorsa, bir duruşu bir kereden fazla uygulamaktan, başka duruşlar eklemekten ya da kendi duruşunu yaratmaktan çekinme.   </p>
			<p class="paragraf2">12. Bu ev yoga pratiğine ek olarak bir doğum öncesi yoga sınıfına devam ediyorsan, doğum öncesi sınıfına daha fazla farkındalıkla yaklaşmaya niyet edip edemediğine bir bak.   </p>
		</div>
	</body>
</html>