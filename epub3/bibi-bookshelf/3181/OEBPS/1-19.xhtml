<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-19</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-14" xml:lang="en-GB">14. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt13.jpeg"/></span>  </p>
			<p class="arabaslik_orta"><span class="charoverride6">Esas mesele nezaket</span>  </p>
			<p class="ara"><span class="charoverride10" xml:lang="tr-TR">İnsanoğlunun gerçek özü nezakettir.  </span></p>
			<p class="ara1">–Dalai Lama  </p>
			<p class="paragraf3">  </p>
			<p class="paragraf2"> O ana kadar, FODE kursunun yedi oturumu boyunca, hamilelikten doğuma ve oradan da ebeveynliğe geçişte karşımıza çıkabilecek her şey için ihtiyaç duyabileceğimiz pratiklerin, biri hariç hepsini öğrenmiş haldeydik: Şefkat pratiği. Şimdi de bu pratiği öğrenecektik. Nezaketi geliştirmek farkındalık pratiğimize en başından beri dahildi ve Şefkat pratiği bunu iyice belirgin hale getirecekti.   </p>
			<p class="paragraf2">Bu pratiğin geldiği Budist geleneğe göre, zihin ve kalbi birbirinden ayırma fikri oldukça yabancıdır; örneğin Asyalı meditasyon hocaları zihin hakkında konuşurken sıklıkla kalplerini işaret ederler. Belki de Doğu kültürleri içe bakmak konusunda çok eskilere dayanan bir geleneğe sahip olduğu için, zihin ve beden hakkında biz Batılıların daha yeni anlamaya başladığı bir şeyler biliyor olabilirler. Aslında farkındalık, kalpten yaşamak olarak da tercüme edilebilir.   </p>
			<p class="paragraf2">Şefkat pratiğinin içinde barındırdığı bilgelik, kaynağını, bu gezegendeki tüm insanların mutlu olma isteğini anlamaktan alır. ABD’nin kurucuları mutluluk arzusunun ne kadar temel bir şey olduğunu anlamış, hatta bunu Özgürlük Bildirgesi’nin ikinci paragrafında, insanın elinden alınamayacak haklardan biri olarak listelemişlerdir. Ülkemin kurucularına saygısızlık etmek istemesem de, görünüşe göre mutluluk, onun peşinden koşarak “elde ettiğimiz” bir şey değildir; o zaten içimizde, ortaya çıkmayı bekler ve meditasyon öğretmeni Sylvia Boorstein’ın kitabında söylendiği gibi, <span class="charoverride7">Mutluluk İçsel Bir İştir</span>. Şefkat pratiği, bu zaten var olan beceriye ulaşmamıza ve onu güçlendirmemize yardım eder.   </p>
			<p class="paragraf2">Şefkat meditasyonunu uygularken, sessizce önce kendimiz, sonra belirli varlıklar ve sonunda da her yerdeki, her türlü varlığa karşı bir dostluk ve iyi niyet hissi uyandıran bazı sözcük ve ifadeleri tekrarlarız. Şefkat pratiğinde kullanılan ifadelerin birçok farklı versiyonu vardır ve FODE kursunda önerdiklerim aşağıdakilerdir:   </p>
			<p class="paragraf3">  </p>
			<p class="paragraf2">Dilerim  güvende olur ve korunurum.  </p>
			<p class="paragraf2">Dilerim zihnim ve bedenim hep sağlıklı olur.  </p>
			<p class="paragraf2">Dilerim mutlu olurum.  </p>
			<p class="paragraf2">Dilerim rahat ve huzurla yaşarım.   </p>
			<p class="paragraf3">  </p>
			<p class="paragraf2">Yukarıdaki ifadeler, bir adak ya da öneri hissiyle söylenir. Şefkat pratiği çok açık ve esnek bir meditasyondur; sana kendini daha gerçek ve doğal hissettiren başka ifadeler varsa lütfen onları kullan. Şefkat pratiğinde “doğru” ifade diye bir şey yoktur.   </p>
			<p class="paragraf3">  </p>
			<p class="paragraf2">Geleneksel olarak, Şefkat pratiğindeki ifadeler öncelikli olarak kendimize yöneltilir. Bundan sonra iyi dileklerimizin nesnesini öğretmenimiz, rehberimiz ya da akıl hocamız olmuş olan ya da bize bir şekilde yardım etmiş, ilham vermiş bir insana veya insanlara yöneltiriz. Bundan sonra odağımızı nötr bir insana, belki de marketteki tezgâhtar ya da bankadaki memur gibi, günlük hayatımızda gördüğümüz ama çok az ilişkimiz olan birine yöneltiriz. Bundan sonra Şefkat’i, hayatımızdaki bizim için zor bir insana çeviririz ve bu genellikle içsel gelişim için çok verimli bir topraktır. Son olarak, özenli ve şefkatli dileklerimizi dışarı, tüm yönlere, her yerdeki acı çeken ya da buna ihtiyacı olan, gezegendeki bütün canlılar –karada, denizde ve havada yaşayanlar, görünen ve görünmeyenler, doğmuş ve doğmamış olanlar, yakında ve uzakta, herhangi bir yerde olanlar– dahil olmak üzere tüm varlıklara doğru genişletir ve onların da güvende, sağlıklı, mutlu, rahat ve huzurlu olmalarını dileriz.   </p>
			<p class="paragraf2">Batı kültürü, bu kültürde yaşayanların içine, çok güçlü kendini eleştirme kalıpları yerleştirmiştir; bu yüzden başlangıçta Şefkat pratiğinin ifadelerini kendimize yöneltmekte zorluk çekebiliriz. Bu ve başka sebeplerden dolayı, FODE kursunda Şefkat pratiğimizin odağında olacak varlıkların sırası konusunda geleneksel olandan biraz farklı bir versiyonu kullanmayı seçeriz. İyi dilekleri önce kendimize yöneltip daha sonra dışarı, başkalarına doğru genişletmek yerine pratiğimize, bu ifadeleri önce bebeğimize yönelterek başlarız. İçimizde ya da partnerimizin içinde büyümekte olan yeni yaşamın kırılganlığını ve kıymetini takdir ettikten sonra hayatımızda başka zamanlarda bu kadar kolay ulaşamayacağımız, gerçek özen ve nezaket hislerine ulaşabiliriz. Şu an, yani hamilelik döneminde, bunu incelemeyi ve genişletmeyi seçersek, Şefkat’in gerçek doğasına ulaşmak için bir kısa yola sahip olduğumuz bile söylenebilir. Bir kez bu alana girmenin bir yolunu bulduğumuzda, Şefkat’i kendimize ve dışarı, başkalarına doğru genişletebiliriz.   </p>
			<p class="paragraf2">Matthew’un sınıfta ilk kez Şefkat meditasyonunu uyguladığı gece söylediği gibi, “Bize geleneksel talimatlardan bahsedip kendimizle başladıktan sonra dışarı doğru ilerlemekle ilgili şeyler söylediğinde kendimi rahatsız hissettim çünkü ilk olarak kendime Şefkat göndermek bana hiç doğal gelmeyecekti. Bebekle başlayacağımızı söylediğinde çok rahatladım; başlanması gereken yerin burası olduğunu hissettim.”  </p>
			<p class="paragraf2">Şefkat orijinal olarak korkunun panzehiri olarak kullanılırdı ve bebeğe Şefkat göndermek, bebeğimizin bize verdiği, neredeyse tüm bebek bekleyen ebeveynlerin sahip olduğu temel bir korkuyla, bebekte “bir sorun olacağına” dair korkuyla çalışmamız için doğrudan bir yol sağlar. Bazıları için bu korku akıllarından geçen bir düşünceden başka bir şey olmayabilir. Başkaları için, örneğin genetik olarak aktarılan bir hastalığa sahip ya da daha önce bir düşük deneyimi olan bir çift için bebek konusundaki endişeler zihni daha sık meşgul edebilir.   </p>
			<p class="paragraf2">Hamilelik sırasında korku bazen, her şeyin yolunda olduğundan emin olmak için yaptırdığımız sağlık kontrollerinin sonucu olarak yükselir; tekrarlanması gereken bir kan testi, şüpheli gölgeler ya da belirgin bir plasenta azalmasını gösteren bir ultrason kaydı veya sonucunu haftalarca alamadığın amniyosentez testleri buna örnek olabilir. Korku hamilelik süresince daha düşük ya da yüksek seviyelerde var olabilir ve bazen biz kendimizi, bilinmezlik karşısında zihnin üretebileceği birçok fikirden korumak umuduyla hamileliğimiz ve bebeğimizin etrafını bir belirsizlik hissiyle sarmalarız. Şefkat pratiği bu korkuların panzehiri olabilir.   </p>
			<p class="solkucuk">Şefkat meditasyonu  </p>
			<p class="paragraf2">Şefkat pratiği FODE kursunda ilk defa tanıtıldığında, senin ileriki sayfalarda yapacağın gibi, pratiğin bütün formunu öğreniriz. Bu formun üstünden tam olarak geçtikten sonra, senin için en uygun olduğunu düşündüğün parçaya geri dönerek orada derinleşebilir ve daha uzun süre kalabilirsin. Her oturumda tüm diziyi ya da ifadeleri tamamlamaya gerek yoktur. Tanıdığım bir meditasyon öğretmeni, Şefkat pratiğini öğrendikten sonra geçirdiği ilk yılın tamamını, kendisine Şefkat göndererek geçirdiğini söyler. Ve itirafını ekler, “Buna o kadar çok ihtiyacım vardı.”   </p>
			<p class="paragraf2">Şefkat pratiğini öğrendikten sonra, onu bazı günlerde, yaptığın otuz dakikalık formal meditasyon pratiğine dönüştürmek istediğine karar verebilirsin. Diğer günlerde, belki bunu pratiğinin başında ya da sonunda üç ya da beş dakikalık bir parça olarak eklemeyi deneyebilirsin. Günde birkaç dakika –belki sabah uyanır uyanmaz ya da uyumadan önce pratik yaparken– bebeğine Şefkat göndermek de iyi bir fikir olabilir. (Şefkat pratiğinin birçok faydasından birinin de, “uygulayan kişilerin iyi uyumasını ve güzel düşler görmesini sağlaması” olduğu söylenir.)   </p>
			<p class="paragraf2">Şefkat pratiğini, günlük hayatındaki informal pratiğinin bir parçası haline de getirebilirsin; bunu belki de, bebeğin gün içinde hareket ettiğinde onunla olma pratiğine eklersin. Ben Şefkat pratiğini genellikle evsiz birini gördüğümde ya da market sırasında beklerken ve özellikle, bebeği ya da çocuğuyla zorluk yaşayan bir ebeveyn gördüğümde uygularım. Şefkat pratiği ayrıca seyahat ederken ve özellikle havaalanları için harika bir pratiktir. Ben, güvenlik kontrolü sırasına girdiğim an Şefkat pratiği yapmaya başlarım.   </p>
			<p class="paragraf2">Jessica ve Andrew’un FODE sınıfının eğitimden sonraki yeniden toplanışında, Jessica doğum yaparken Şefkat pratiğini nasıl kullandıklarını anlattı. “Koridorun alt kısmında, kelimenin tam anlamıyla acı çığlıklar atan kadının sesini duyduk. Birbirimize baktık ve Andrew, ‘Keşke farkındalık sınıfına katılmış olsaydı’ dedi. Ben de, ‘Keşke’ dedim. Sonra ikimiz de gözlerimizi kapatıp hem ona hem de bebeğine Şefkat gönderdik. Kasılmalarımın arası artık iki-üç dakikaya inmiş olsa da, o kadının benden çok daha büyük bir acı içinde olduğu çok belliydi.”  </p>
			<p class="paragraf2">Göreceğin gibi, aslında Şefkat ifadelerini kime yönelttiğinin bir önemi yoktur; sen, kendi içinde zihnini ve kalbini bütün hale getirmeye çalışıyorsundur ve esas önemli olan da budur. Kendine yüklenme.   </p>
			<p class="paragraf2">Pratiğe, rahat ve konforlu biçimde oturabileceğin bir pozisyonda başla. Pratiği oturarak ya da yatarak yapabilirsin, ama her zamanki gibi, konforlu olabileceğin fakat uykuya dalmayacağın bir pozisyon bulman gereklidir. Yerleştikten sonra o an sahip olduğun bedensel hisleri, düşünceleri ve duyguları fark et ve onların, tam şu anda, oldukları gibi olmalarına izin ver. Şimdi, bir süredir üzerinde çalıştığın gibi dikkatini nefesin, belki de karnında yarattığı hislerin üzerine odakla. Birkaç dakika boyunca nefes alıp verişinin yükselip alçalan hislerine odaklandıktan sonra, içinde karnındaki bebeği hissetme ya da farkındalığını partnerinin karnındaki bebeğe odaklama hissinin yükselmesine izin ver. Bebek hareket ediyorsa, bebeğin vücudunun içinde yarattığı gerçek hislere odaklan. Bebek ister sessiz, ister hareketli olsun, Bebekle Birlikte Olma pratiğinde yaptığın gibi, elini ya da ellerini karnına koymanın sana yardımcı olduğunu görebilirsin.   </p>
			<p class="paragraf2">Sessizce bu ifadeleri bebeğine yönelt. Kısa zaman sonra görüp kucağında tutabileceğin bu yeni, küçük insana iyilik dilekleri göndermeye devam et. Yukarıdaki ifadeleri tekrarlarken oluşabilecek düşünceleri ya da duyguları gözlemle.   </p>
			<p class="paragraf2">Zihin gözünde bebeğinin bir hayali oluşursa, bu sorun değildir. Aşağıdaki ifadeleri ya da kendin için seçtiğin başka ifadeleri kullanırken bu görüntüyü tutmak isteyebilirsin. Tekrarladığın ifadelerde nerede kaldığını unutursan, endişelenme. Bu sadece anlık bir dikkat dağınıklığıdır; sadece tekrar başla.   </p>
			<p class="paragraf3">  </p>
			<p class="paragraf2">Dilerim güvende olursun ve korunursun.  </p>
			<p class="paragraf2">Dilerim bedenin ve zihnin sağlıklı olur.  </p>
			<p class="paragraf2">Dilerim mutlu olursun.  </p>
			<p class="paragraf2">Dilerim kolaylıkla ve huzurla yaşarsın.  </p>
			<p class="paragraf3">  </p>
			<p class="paragraf2">Pratiği uygularken bebeğine karşı derin bir özen, koruma ve nezaket seviyesine ulaşabilirsin. O anların tadını çıkar. Sıcaklık, sevgi, özen –ve belki de şükran– hislerinin bütün varlığına işlemesine izin ver. Bu varlığın, bebeğinin güvende, sağlıklı, mutlu ve rahat olmasını ne kadar çok istediğini ifade et. Bu varlığın, hayatın bu aşamasında ne kadar kırılgan ve nadide olduğunu fark et ve bebeğinin de, doğmuş olan herkes gibi hayatın getirdiği değişimlere maruz kalacağını idrak et: bebekliğin ve çocukluğun neşesi, büyümenin getirdiği deneyimler, aşkı, bağlantıları ve anlamlı bir işi bulma yolculuğu ve hastalık, zaman içinde yaşlanma ve ölüm gibi sınanmalar. Bu varlığın, yani bebeğinin, bu hayatta ne kadar mutlu ve acısız yaşamasını dilediğini deneyimle. Bebeğine kalbinin derinliklerinden, yumuşakça ve nazikçe Şefkat gönder.   </p>
			<p class="paragraf3">  </p>
			<p class="paragraf2">Bundan üç ya da beş dakika ya da istersen daha uzun bir süre sonra sevginin, nezaketinin ve iyi dileklerinin yönünü kendine çevir. Bebeğin için dilediğin güvenlik, iyi sağlık, mutluluk ve rahatlığı kendin için de dilediğini derinlemesine hissedip hissedemediğine bak. Çünkü hayatının bir noktasında sen de, şu an vücudunda (ya da partnerinin vücudunda) büyüyen bebek gibi annenin vücudunda büyüyen bir bebektin. O zaman ve şimdi sen de şu an bebeğinin olduğu kadar kıymetliydin –ve hâlâ öylesin– ve aynı nezakete ve sevgiye hem ihtiyacın var, hem de bunu hak ediyorsun.   </p>
			<p class="paragraf3">  </p>
			<p class="paragraf2">Dilerim güvende olurum ve korunurum.  </p>
			<p class="paragraf2">Dilerim vücudum ve zihnim sağlıklı olur.  </p>
			<p class="paragraf2">Dilerim mutlu olurum.   </p>
			<p class="paragraf2">Dilerim kolaylıkla ve huzurla yaşarım.   </p>
			<p class="paragraf3">  </p>
			<p class="paragraf2">Bu ifadeleri de üç ya da beş dakika boyunca tekrarlayarak, onlarla birlikte kal. Şefkatini kendine yönelttiğinde duygularında bir değişiklik –bu bir direnç bile olabilir– olup olmadığını fark et. Herhangi bir rahatsızlık fark edersen, kendini zihninin gözünde bir bebek ya da küçük bir çocuk olarak görüp Şefkat pratiği ve iyi dilekler için kullanılan ifadeleri ona tekrarlayabilirsin.   </p>
			<p class="paragraf2">Ayrıca kendini ve bebeğini genişletilmiş bir nezaket ve koşulsuz özen çemberinin içinde tutma konusunda da denemeler yapabilirsin. Bir elini kalbine, diğerini karnına koymuşken, kendine ve bebeğine, üç ya da beş dakika boyunca bu ifadeleri tekrarlamanın nasıl bir his olduğuna bak:   </p>
			<p class="paragraf3">  </p>
			<p class="paragraf2">Dilerim sen de, ben de güvende olur ve korunuruz.  </p>
			<p class="paragraf2">Dilerim senin de, benim de vücudumuz ve zihnimiz sağlıklı olur.   </p>
			<p class="paragraf2">Dilerim sen de, ben de mutlu oluruz.  </p>
			<p class="paragraf2">Dilerim sen de, ben de rahatlık ve huzur içinde yaşarız.  </p>
			<p class="paragraf3">  </p>
			<p class="paragraf2">Şimdi Şefkat çemberini genişlet ve bu kez iyi dileklerini sana en yakın ve en çok sevdiğin kişilere –partnerine, varsa diğer çocuklarına, ebeveynlerine ya da büyük ailenin diğer üyelerine ve belki de, ailendenmiş gibi hissettiğin arkadaşlarına yani derin bir bağlantın olduğunu hissettiğin herkese– doğru gönder. Üç ya da beş dakika boyunca bu Şefkat ifadelerini en yakınındaki, en sevdiğin insanlar için tekrarla. Ve hem senin, hem de bebeğinin bu Şefkat çemberinin içinde olduğunuzu hatırla.   </p>
			<p class="paragraf3">  </p>
			<p class="paragraf2">Dilerim güvende olur ve korunuruz.   </p>
			<p class="paragraf2">Dilerim bedenlerimiz ve zihinlerimiz sağlıklı olur.  </p>
			<p class="paragraf2">Dilerim mutlu oluruz.  </p>
			<p class="paragraf2">Dilerim rahat ve huzurlu yaşarız.  </p>
			<p class="paragraf3">  </p>
			<p class="paragraf2">Bu ifadeleri tekrarlarken, iyi dileklerini gönderdiğin kişinin görüntüsü zihninin gözünde belirebilir. İstersen bu görüntü ya da görüntüleri zihin gözünde tutabilirsin ama bunu olması için zorlamana gerek yoktur. Bazen art arda birçok insan belirebilir ya da bir grup insanı düşünebilirsin. Bu esnek bir çalışmadır ve bunu yapmanın doğru yolu yoktur. Kalbinde oluşan şey her neyse, senin için doğru biçim odur.  </p>
			<p class="paragraf2">Ayrıca, bu insanlara karşı gerçekten özen ve sevgi hissetmene de gerek yoktur, fakat gerçekten hissediyor da olabilirsin. Hatta senin için zor olan bir insana geldiğimizde, ona karşı özen ve ilgi dışında, bambaşka şeyler hissedebilirsin. Bunu, o insanla ilgili o anki içsel durumun olarak görmeye çalış. Burada önemli olan kalbine, kendi zamanında köklenip büyüyecek Şefkat tohumları ekiyor olmandır. Her şey, olduğu gibi iyidir.  </p>
			<p class="paragraf2">Şimdi ifadelerin yönünü bir kez daha değiştirerek, onları bu kez hayatında sana gerçekten çok yardım etmiş birine yönlendir; bu bir öğretmen, bir rehber, bir akıl hocası ya da sana ilham vermiş biri olabilir. Belki de aklına, sana karşılık beklemeden yardım etmiş ya da gerçekten kim olduğunu görmüş ve sana önemli bir yönlendirme konusunda yardım etmiş birini de getirebilirsin. Bu insana iyi dileklerini gönder; belki de hayatına girmiş olduğu için içinde bir şükran duygusunu da hissedebilirsin.  </p>
			<p class="paragraf3">  </p>
			<p class="paragraf2">Dilerim güvende olur ve korunursun.  </p>
			<p class="paragraf2">Dilerim zihnin ve bedenin sağlıklı olur.  </p>
			<p class="paragraf2">Dilerim mutlu olursun.  </p>
			<p class="paragraf2">Dilerim rahatça ve huzur içinde yaşarsın.   </p>
			<p class="paragraf3">  </p>
			<p class="paragraf2">Şimdi zihninde, senin için nötr bir insanı, çok iyi tanımadığın, nadiren bağlantı kurduğun birini görmeye çalış. Bu, markette ara sıra aldıklarını torbalara dolduran biri, geçen hafta gördüğün postane memuru ya da dün gittiğin ofisteki güvenlik görevlisi olabilir. Hakkında nötr hislere sahip olduğun birini bulmanın ne kadar zor olduğunu gördüğünde şaşırabilirsin. Derinlemesine bakıp bu kişinin insan olduğunun farkına vardığında, bu kişinin de bir anne babaya doğduğunu, çocukluğunda birçok deneyim yaşadığını ve ilişkiler, yakınlıklar ve keyiflerden oluşan bir dünyası olduğunu fark ettiğinde bu kişiyi zihninin gözünde tut ve yapmayı öğrendiğimiz gibi, üç ya da beş dakika boyunca bu ifadeleri ona tekrarla.   </p>
			<p class="paragraf3">  </p>
			<p class="paragraf2">Dilerim güvende olur ve korunursun.  </p>
			<p class="paragraf2">Dilerim zihnin ve bedenin sağlıklı olur.  </p>
			<p class="paragraf2">Dilerim mutlu olursun.  </p>
			<p class="paragraf2">Dilerim rahatça ve huzur içinde yaşarsın.    </p>
			<p class="paragraf3">  </p>
			<p class="paragraf2">İyi dileklerini ve dostça hislerini senin için nötr bir insana doğru genişletirken deneyiminin farkına var.   </p>
			<p class="paragraf2">Şimdi Şefkatinin odağını bir kez daha değiştirerek, zihnine hayatında senin için zorluklara sebep olan birini çağır. Hepimizin hayatında, iletişim kurmanın zor olduğu insanlar vardır. Bu kişi bir iş arkadaşın, patronun, arkadaşın, kardeşin ya da ebeveynin olabilir. Hayatındaki en zor kişiyi seçmene gerek yoktur. Sadece kısa süreliğine ve merakla, bu zor insana iyi dileklerini göndermenin nasıl olacağını görmek için denemeler yap. Ve aşağıdaki ifadeleri üç ya da beş dakika boyunca tekrarlarken içsel olarak sende neler olduğunu fark et.   </p>
			<p class="paragraf3">  </p>
			<p class="paragraf2">Dilerim güvende olur ve korunursun.  </p>
			<p class="paragraf2">Dilerim zihnin ve bedenin sağlıklı olur.  </p>
			<p class="paragraf2">Dilerim mutlu olursun.  </p>
			<p class="paragraf2">Dilerim rahatça ve huzur içinde yaşarsın.   </p>
			<p class="paragraf3">  </p>
			<p class="paragraf2">Birine karşı kalbini kapalı tutmak, aslında onları incittiğinden çok seni incitir. Bu kişinin, senin “zor insanlar” listende olduğundan haberi bile olmayabilir. Hayatında zorluk yaratan bu insana karşı, kendi kalbinde ufak da olsa bir yumuşama olup olmadığına bir bak. Bu küçük rahatlamanın, senin kendi iyiliğini biraz olsun artırıp artırmadığını fark et.   </p>
			<p class="paragraf2">Ve şimdi odağını, senin gibi bir bebek sahibi olacak, bütün bebek bekleyen ebeveynlere doğru genişlet. İşe, Şefkat pratiğinin ifadelerini çevrendeki bebek bekleyen ebeveynlere –belki doğum sınıfındaki ya da hamilelik yogası sınıfındaki çiftlere– doğru genişlet ve nezaketini de genişleterek, onlara ve bebeklerine iyi dileklerini gönder.   </p>
			<p class="paragraf3">  </p>
			<p class="paragraf2">Dilerim güvende olur ve korunursunuz.  </p>
			<p class="paragraf2">Dilerim zihniniz ve bedeniniz sağlıklı olur.  </p>
			<p class="paragraf2">Dilerim mutlu olursunuz.  </p>
			<p class="paragraf2">Dilerim rahatça ve huzur içinde yaşarsınız.   </p>
			<p class="paragraf3">  </p>
			<p class="paragraf2">Kalbinin açıklığını genişletmeye devam ederek, iyi dileklerini önce ülkedeki, daha sonra dünyadaki tüm ülkelerdeki bebek bekleyen ebeveynlere, aynı senin gibi, doğmamış çocukları için endişeler ve umutlar taşıyan tüm o insanlara gönder.   </p>
			<p class="paragraf2">Kalbini açarak ve genişleterek, iyi dileklerini doğmuş ve henüz doğmamış, her renk, şekil ve boyuttaki tüm varlıklara, hem hasta hem sağlıklı olanlara, önünde, arkanda ve dört bir yanında olanlara gönder. Kendini her yöne doğru genişleterek –tüm insanlara Şefkat göndererek– iyi dileklerini hastalıklardan, kaynak eksikliğinden, savaşlardan ya da her türlü şiddetten mustarip olan herkese gönder. İyi dileklerini ve arkadaşça hislerini, bir zamanlar bebek olmuş, her yerdeki her varlığa doğru genişlet; bu, elbette ki hepimizi kapsar.   </p>
			<p class="paragraf3">  </p>
			<p class="paragraf2">Dilerim güvende olur ve korunursunuz.  </p>
			<p class="paragraf2">Dilerim zihniniz ve bedeniniz sağlıklı olur.  </p>
			<p class="paragraf2">Dilerim mutlu olursunuz.  </p>
			<p class="paragraf2">Dilerim rahatça ve huzur içinde yaşarsınız.    </p>
			<p class="paragraf3">  </p>
			<p class="paragraf2">Ve eğer istersen, dostça hislerini ve iyi dileklerini, insanların da ötesine doğru genişleterek, dünya üzerinde, karada, havada ve denizde yaşayan tüm yaratıklara doğru genişlet ve Şefkatini, toprağın ve vücudunun içindeki mikroplara kadar genişlet. Tüm evrene, tüm yönlere doğru evrensel nezaket dilekleri yayarak, aşağıdakileri üç ya da beş dakika tekrarla:   </p>
			<p class="paragraf3">  </p>
			<p class="paragraf2">Dilerim güvende olur ve korunursunuz.  </p>
			<p class="paragraf2">Dilerim zihniniz ve bedeniniz sağlıklı olur.  </p>
			<p class="paragraf2">Dilerim mutlu olursunuz.  </p>
			<p class="paragraf2">Dilerim rahatça ve huzur içinde yaşarsınız.    </p>
			<p class="paragraf3">  </p>
			<p class="paragraf2">Şimdi, üç ya da beş dakikalık bu en geniş arkadaşlık ve iyi niyet ifadelerinden sonra, onları yeniden kendine ve bebeğine yönlendir. Ya da sadece bebeğine. Ya da sadece kendine. Neye ihtiyaç duyduğunu hissediyorsan, ona. Kalbini ne açıyorsa, ona.  </p>
			<p class="paragraf3">  </p>
			<p class="paragraf2">Dilerim güvende olur ve korunuruz.  </p>
			<p class="paragraf2">Dilerim zihnimiz ve bedenimiz sağlıklı olur.  </p>
			<p class="paragraf2">Dilerim mutlu oluruz.  </p>
			<p class="paragraf2">Dilerim rahatça ve huzur içinde yaşarız.    </p>
			<p class="arabaslik_sol">Nezaket nedir?  </p>
			<p class="paragraf2">Nezaket dediğimizde neyi kastettiğimiz üzerine düşünmek ilginçtir. Nezaketin, içinde temel insani iyiliğin birçok özelliğini barındıran çok büyük bir çadır olduğunu söyleyebiliriz. Empati, şefkat ve şükran gibi, nezakete de en çok kendimizi güvende, korunaklı ve rahat hissettiğimizde, varlığımız sakin ve bağlantıda olduğunda ulaşabiliriz.  </p>
			<p class="paragraf2">Meditasyon pratiği yaptıkça, bilinçli farkındalık güçlenir ve sinir sistemimiz sakinleşir. Stres altında ve kendimizi yargılayarak daha az, varlığımızdan rahat halde daha çok zaman geçirdikçe nezaketin içimizde çok daha doğaçlama biçimde ve daha sık ortaya çıktığını görmeye başlayabiliriz. Pratik yaptıkça, nezaket bizim doğal durumumuza dönüşebilir.   </p>
			<p class="arabaslik_sol">Şefkat pratiği: korku için bir panzehir  </p>
			<p class="paragraf2">Öğrendiğimiz tüm meditasyon pratikleri gibi, Şefkat pratiğinin de kökenleri Budist geleneğe dayanır. Buda yaşadıktan yaklaşık 500 yıl sonra yazılan kadim metinler bize, Şefkat pratiğinin aslında korku karşısında bir panzehir olarak öğretildiğini söyler. Öğrendiğimiz şeylerin çok büyük bir kısmı, korkunun farklı boyutlarıyla ilgili olduğu için, belki de değeri zaman içinde kanıtlanmış bu bilgelik pratiğinin bu boyutunu da biraz daha incelemek akıllıcadır.  </p>
			<p class="paragraf2">Efsaneye göre Buda, kalabalık bir keşiş grubuna farkındalık pratiğini öğrettikten sonra onları yağmur mevsimi, yani yaklaşık üç aylık bir dönem boyunca meditasyon yapmaları için ormana göndermişti. Keşişler ormana geldiklerinde, oranın birçok farklı sesle dolu olduğunu keşfettiler ve bunu ağaç ruhlarına atfettiler. Ağaç ruhlarının onlara zarar vereceğinden korktukları için meditasyon yapamayan keşişler aceleyle Buda’nın yanına geri dönerek ne yapacaklarını sordular. Buda büyük bilgeliğiyle, korkularını dönüştürme gücüne sahip bir pratikle birlikte onları tekrar ormana gönderdi. Bu, Şefkat pratiğiydi. Rivayete göre, ormandaki ağaç ruhları keşişlerin Şefkati karşısında öylesine bir dönüşüm geçirdi ki, yağmur mevsimi boyunca ormanda meditasyon yapan keşişlere çok iyi baktılar.   </p>
			<p class="paragraf2">Elbette hepimiz içimizde kendi ağaç ruhlarımız, zihnimizde taşıdığımız korku dolu düşüncelerimiz ve fantezilerimiz vardır. Hatta, Bölüm 6’daki Konuşma ve Dinleme Araştırması’nın korkuyla ilgili kısmını yaptıysan, sen de keşişler gibi kaçmak istediğin, bulunduğun yerden başka bir yerde olmayı dilemene sebep olan ağaç ruhlarından birkaçını keşfetmiş olabilirsin. Belki Şefkat pratiğiyle denemeler yaparak, korku dolu ağaç ruhlarımızın yok olmalarını sağlamaya çalışmak yerine (bu keşişlerin de işine yaramamıştı) onlarla arkadaş olarak sahip olduğumuz <span class="charoverride7">ilişkiyi</span> dönüştürmenin bir yolunu öğrenebiliriz. Belki de pratik yoluyla, zihnimizdeki ağaç ruhlarıyla huzurlu ve uyumlu bir ilişkiye sahip olmak mümkündür.  </p>
			<p class="arabaslik_sol">Şefkat pratiği: diğer zor duyguların panzehiri  </p>
			<p class="paragraf2">Şefkat pratiği orijinalde korkuya karşı bir panzehir olarak öğretilse de, aynı pratik öfke, kıskançlık, üzüntü ve hayal kırıklığı gibi diğer birçok acı verici, tıkanık ve negatif zihin durumları ve duygular için bir panzehir olarak da kullanılabilir. Hepimiz, insan olduğumuz için, zaman zaman bu zor duygulardan mustarip oluruz. Herhangi bir tıkanık zihin durumunun yarattığı acı duygusunu, kendimize karşı Şefkat pratiği uygulamak, nezaketin, içinde bulunduğumuz acı verici zihin durumuna karşı bir panzehir olarak hizmet etmesine izin vermek için bir fırsat olarak görebiliriz. Şefkat pratiğinde kendimize, “Bu gerçekten çok zor. Şu an, kızgın, korkmuş, hayal kırıklığına uğramış halde ya da büyük bir duygusal acı içindeyim ama şu an durum bu. Zor bir durum, ama onunla birlikte kalabilirim. Bu sadece insan olmanın bir parçası. Şu an olan her neyse, onun değişeceğini bilerek, kendime nezaket ve şefkatle yaklaşabilirim. Dilerim güvende olur ve korunurum. Dilerim bedenim ve zihnim sağlıklı olur. Dilerim mutlu olurum. Dilerim rahatlık ve huzurla yaşarım” diyebiliriz.  </p>
			<p class="paragraf2">Ben Şefkat pratiğini genellikle acı verici bir zihin durumuna yakalandığımda ve hatırlayabildiğimde ya da açıkça bir hata yapıp –genellikle birine karşı tepkisel bir yaklaşım sergileyip– durmaksızın kendimi dövmeye başladığımda yaparım. Kendimize karşı şefkat duyabilme becerisi aslında diğerlerine karşı merhametin de köklerini oluşturur. Kendi tepkiselliğimiz, yanlış algılamalarımız ve hatalarımız karşısında kendimize karşı nazik olabildiğimizde, başkaları aynı biçimde tepkiler verdiğinde empati ve merhamete ulaşma kapasitemizi güçlendiririz. Aslında yapmayı öğrendiğimiz şey, kendimizi ve başkalarını sevgi dolu gözlerle görmektir. Tekrar söylüyorum, bu çok kolay olmayabilir ama kesinlikle çabalarına değer.   </p>
			<p class="arabaslik_sol">Şefkat pratiğine karşı direnç göstermek  </p>
			<p class="paragraf2">İnsanlar genellikle sevgi dolu ya da nazik olmayı, uyumlu bir ruh halinde olmakla eş tutar. Anlaşılır biçimde, otantik ve gerçek olmak yerine uyumlu bir kişilik geliştirmek hakkındaki bir pratik karşısında direnç gösterebilirler. Konu Şefkat pratiği olduğunda, bu gerçeğe en uzak olan şeydir. Bu pratik bizden, içimizden ve dışımızdan gelen her şeyi –iyiyi, kötüyü ve çirkini –tutarken aynı zamanda, kendimize ve başkalarına karşı ateşli bir merhamet beslemeye devam etmemizi ister. Şefkat pratiği hem oldukça zorlayıcı, hem de derinden özgüleştirici bir pratik olabilir.   </p>
			<p class="solkucukitalik1">Kendini sevgi dolu ya da nazik hissetmemek üzerine  </p>
			<p class="paragraf2">Sevgi ve nezaket hislerini, pratiğini yaparken ve hatta onları bebeğine yöneltmişken bile hissetmiyor olabilirsin. Şimdi dürüst olalım: zaman zaman, hamile kalarak kendini nasıl bir işe bulaştırdığını merak ediyor bile olabilirsin! Hatta bir bebek sahibi olmanın belki de o kadar iyi bir fikir olmayabileceğine dair düşüncelerin bile olabilir. Ama pratik sayesinde öğrendiğimiz gibi, biz düşüncelerimiz ya da duygularımız değiliz. Düşünceler ve duygular gelip gider ve sadece, tam istediğimiz zamanda büyük duygu dalgalarının oluşmaması yüzünden kendimizi yargılamamıza ya da kendimize fırça çekmemize gerek yoktur. Tohum eken her çiftçi gibi, sabırlı ve inançlı olmamız gerekir.   </p>
			<p class="paragraf2">Şefkat pratiğinin en temel talimatı, örneğin bebeğine Şefkat göndermeyi öğrendiğimizdeki gibi, işe kolay olan yerden başlamaktır. Bazılarımız, başkalarının eylemleri yüzünden derinden yaralanmışızdır ve bahsi geçen o insanlar hakkında bir açık kalplilik noktasına ulaşmamız uzun zaman alabilir. Bu yüzden yeni başlayanları, hayatlarındaki en zor insanı seçmemeleri, bunun yerine sadece can sıkıcı buldukları biriyle başlamaları konusunda uyarırım. Dalmaya, havuzun en derin noktasından dalmaya başlamayarak, kendine karşı en şefkatli yaklaşımı seçmiş olursun.   </p>
			<p class="paragraf2">Bob Şefkat pratiği konusundaki ilk deneyimini şöyle anlatıyordu: “İşyerinde bana zorluklar yaratan kişiye karşı Şefkat duymaya ne kadar güçlü bir direnç gösterdiğimi görmek beni gerçekten şaşırttı. Aklımda o adam vardı ve pratik sırasında, ‘Dilerim güvende olursun’ dediğimde, kendimi ‘Evet, dilerim güvende olursun, ama...’ diye düşünürken yakaladım.” Bob güldü. “Yani, gerçekten başına kötü bir şey gelmesini ister miyim? Hayır, ama söylediğin gibi, bu meditasyonun çok kolay olmadığını görebiliyorum.”  </p>
			<p class="paragraf2">Bob bir sonraki hafta derse geri döndüğünde şunları diyordu: “Bu Şefkat pratiğinin çok ilginç bir tarafı var. Size geçen hafta bahsettiğim işteki adamı hatırlıyor musunuz? Hani zorluklar yaşadığım adam. Şey, sadece öylesine, işteyken ona Şefkat göndermeyi denemeye karar verdim. Her karşılaştığımızda, iletişime geçsek de geçmesek de, ona birkaç ifade gönderiyordum. Çok şaşırsam da, benim için bir şey değişti. Aniden, yaptığı bütün aptalca şeylerin, sadece çok büyük güvensizliklerinin üzerini örtmek için yaptığı şeyler olduğunu fark ettim. Ve ona sinir olmaktan çok, adamı anlamaya başladım. Hatta bir projede ona yardım etmeyi teklif ettim ve onun da, kendi tuhaf yöntemiyle bunu takdir ettiğini gördüm.”  </p>
			<p class="arabaslik_sol">Şefkat pratiği ve kendini yargılamak  </p>
			<p class="paragraf2">Nezaket teması daha önce, birçok insanın meditasyon pratiği sırasında keşfettiği acımasız ve yargılayıcı zihinle ilgili olarak önümüze gelmişti. Çoğumuz için yargılayan zihin bir nevi başlangıç noktası, şu anda olmak için farkındalık pratiğimizi kullanmadığımızda otomatik olarak çalmaya başlayan bir kaset kaydıdır. Yargılayan zihin, doğumun yoğunluğu içinde bile kendini gösterebilir. Birçok kez kadınların, doğumun zorluklarını olağandışı bir güç ve zarafetle karşıladığını ama yine de, her inleme ve görgü kurallarına uygun olmayan her davranışları için kendilerini özür dilemek zorunda hissettiklerini izledim.   </p>
			<p class="paragraf2">Buradaki umut ışığı, bu tip anların bizi otantiklik ve doğrudanlık yönünde doğru itebilecek olmasıdır. Myla Kabat-Zinn’in <span class="charoverride7">Everyday Blessings</span> kitabında ifade ettiği gibi, “Doğum bizim, toplumumuzdaki kadınlar tarafından sık sık kabul edilen sessiz, nazik, düşünceli, düzenli, başkalarıyla ilgilenen ‘iyi kız’ paltolarımızı çıkarıp kendimize, kendimizi kim olarak ve ne halde buluyorsak o kişi olmamıza izin vermemizde ve içe dönük bir odağa sahip halde, elimizdeki işe tamamen konsantre olmamızda yardımcı olabilir.”<span class="dip"><a href="#footnote-225-27" id="footnote-225-27-backlink">27</a></span> Farkındalıkla doğum yapmanın bir kısmı da sadece doğum sürecini değil, aynı zamanda doğum sürecinden nasıl geçersek geçelim, <span class="charoverride7">kendimizi de</span> kabul etmemizdir. Bir sınıf katılımcısının, doğum yaptıktan bir gün sonra gönderdiği e-postada yazdığı gibi, “Kendine, her zaman hak ettiğini düşündüğünden daha fazla sevgi ve nezaketle yaklaş.”  </p>
			<p class="arabaslik_sol">Şefkat pratiğinin eyleme geçmesi  </p>
			<p class="paragraf2">Rachel ve Eric FODE kursuna birkaç yıl önce katılmıştı ve farkındalık pratiğinin doğum deneyimleri ve yirmi aylık oğulları Jessie’ye bakma konusunda çok faydalı olduğunu düşünüyorlardı. Rachel ikinci kez hamile kaldığında doğumdan önce evlerinde vereceğim bir toparlama dersi için benimle iletişime geçtiler. Koltuklarına oturduğumuzda, konu hamileliğin bu kez Rachel için nasıl ilerlediğine geldi. Rachel, “Görünüşe bakılırsa bu kez birçok korkum var” dedi.  </p>
			<p class="paragraf2">“Ne tip korkular?”  </p>
			<p class="paragraf2">“Şey, belki de <span class="charoverride7">korku</span> çok sert bir kelimedir. Sadece, ölüm hakkında çok düşünüyorum. Sanırım bunun sebebi, Jessie doğduğundan beri annem ve büyükannem hakkında çok düşünmem. Büyükannem doğum yaparken ölmüş ve ben küçük bir kızken annem, bunun çocukluğunu ne kadar çok etkilediğini anlatırdı. Annem en büyük kardeşti ve sonunda, on yaşından itibaren kendisinden küçük üç kardeşini yetiştirmeye başlaması gerekmişti. Doğum sırasında ölürsem Jessie’ye ne olacağı ve tabii Eric’in bununla nasıl baş edeceği konusunda endişeleniyorum. Jessie doğduğundan beri hayat bana çok kıymetli ve kırılgan görünmeye başladı. Şimdi, kaybedecek çok fazla şeyim olduğunu hissediyorum.”  </p>
			<p class="paragraf2">“Ebeveynliğe hoş geldin” dedim, ellerimi nazikçe onun ellerinin üstüne koyarak. “Kendini geçen zamanın bir parçası olarak görmek ve yaşam ile ölümü düşünmek, bunun bir parçasıdır. Diğer insanların da bu konularla uğraşmadığı söylenemez ama çocuk sahibi olmak bizim, ölümlülükle –hem kendimizin, hem de çocuklarımızın ölümlülüğüyle– daha yakın bir ilişki kurmamıza sebep olur.”  </p>
			<p class="paragraf2">“Biliyorum” diye cevap verdi Rachel, “şimdiden hayat sigortası yaptırmak ve ikimize bir şey olursa Jessie’yi ve bu bebeği kimin yetiştirmesini istediğimize karar vermek için konuşmalar yapmaya başladık.”  </p>
			<p class="paragraf2">“Kocamla ben de aynı konuşmaları yaptım, Rachel. Çocuklarımızın iyiliği konusundaki endişelerimiz hiçbir zaman kaybolmaz. Benim çocuklarım artık büyüdü, bu yüzden onlar hakkındaki endişelerim de değişti; artık merdivenlerden yuvarlanmalarından değil, direksiyonun ardında uyuyakalmalarından endişe ediyorum. Detaylar değişir, ama onları güvende ve korunaklı halde tutma arzusu her zaman seninle kalır.”  </p>
			<p class="paragraf2">Rachel ve Eric Şefkat pratiğini FODE kursunda öğrenmiş olsalar da, bu pratiği o zamandan beri uygulamadıklarını söylediler. Rachel’a Şefkat pratiğinin orijinal olarak korkular için bir panzehir olarak öğretildiğini hatırlattım ve onlara şu an, ben oradayken bu pratiği uygulamak isteyip istemeyeceklerini sordum. Bu hatırlatma için mutlu oldular. Vedalaşmak için sarıldığımızda, Rachel Şefkat pratiğini tekrar düzenli olarak yapmaya başlamaya karar vermişti.   </p>
			<p class="paragraf2">Üç hafta sonra Rachel’dan şu e-postayı aldım:  </p>
			<p class="paragraf3">  </p>
			<p class="arayazi">Sevgili Nancy,   </p>
			<p class="arayazi">Sana, Şefkat pratiğinin geçtiğimiz birkaç hafta boyunca benim için ne kadar değerli olduğunu söylemek için bu mektubu yazmak istedim. Seninle görüştükten birkaç gün sonra bazı akıntılar ve kramplar yaşamaya başladım. Sadece yirmi beş haftalık hamileydim ve doktorlar prematüre doğum yapmamdan endişelenerek beni hastaneye yatırdılar. Sanırım Şefkat pratiği hayatımı –en azından akıl sağlığımı– kurtardı. Bizi ziyarete geldiğimizde ölüm konusundaki endişelerimden bahsettiğimizi hatırlıyor musun? Konuşmamız ve benim Şefkat pratiğine başlamış olmam çok iyi bir şeydi, çünkü tüm bunlar olmaya başladığında korku gerçekten de kuvvetli biçimde belirdi! Hem bebek, hem de kendim için korkmaya başladım.  </p>
			<p class="arayazi">Bir akşam beni çok şaşırtan bir şey oldu; bu oldukça güzeldi ve bana çok yardım etti. Olay, hemşirelerden biri beni Yenidoğan Yoğun Bakım Ünitesi’nde bir geziye çıkardıktan sonra oldu. Hemşire, biri erken doğum ihtimaliyle hastaneye yatırıldığında bunu yaptıklarını, çünkü insanların neler olabileceğini bilmesinin, daha az korkmalarını sağladığını söyledi.   </p>
			<p class="arayazi">Fakat ne yazık ki bu, benim üzerimde tam tersi bir etki yarattı. İnkübatörlerde tek başlarına, vücutlarına tüpler ve kablolar bağlanmış halde, ebeveynlerinin yanlarına koyduğu oyuncak hayvanların yanında yatan bütün o küçücük bebekleri görmek gerçekten yüreğimi burktu. Bu beni, neler olabileceği konusunda daha da dehşete düşürdü. Bu yüzden hastane odama döner dönmez Şefkat pratiğime başladım. Bebeğime ve kendime şefkat göndermek, ikimizin de güvende olmamızı ve korunmamızı dilemek çok kolay ve çok gerçekti. Sonra da, Yoğun Bakım’daki bütün o küçücük ve hasta bebekler ile onların ebeveynlerine Şefkat gönderdim.   </p>
			<p class="arayazi">Sonra devam ettim ve Şefkat pratiğimi Eric ve Jessie’ye, annesi o çok küçükken ölen anneme ve hiçbir zaman tanımadığım, ölü büyükanneme doğru genişlettim. Onun öleceğini bilip bilmediğini ve öleceğini ve dört çocuğuyla kocasını geride bırakacağını bilmenin onun için nasıl bir his olduğunu merak ettim. Pratikte bu noktaya geldiğimde, ağlamaya başladım. Karanlık hastane odamda tek başıma yatmış Şefkat pratiği yaparken, gözyaşları yanaklarımdan aşağı yuvarlanmaya başladı.   </p>
			<p class="arayazi">Anneme ve büyükanneme Şefkat gönderdikten sonra onu, dünya üzerindeki, şu anda doğumda olan tüm kadınlara, özellikle de korkmuş olanlara ve hepsinin bebeklerine doğru genişlettim ve hepsinin güvende, koruma altında ve sağlıklı olmalarını diledim. Sonra hastanedeki bütün hastaları, hemşireleri ve doktorları, hastane mutfağında hepimiz için yemek hazırlayan herkesi ve hastane odalarını temizleyen insanları, ayrıca tüm bunları, dünyanın her yanındaki hastanelerde yatan herkesi de dahil ettim. Sonra, başka insanları da dahil etmeye devam ettim. Hastaneye gidemeyen ya da bir hastaneye gidecek parası olmayan herkesi, sonra çocukları hasta olan tüm ebeveynleri, sonra hasta, hatta belki de ölmekte olan tüm çocukları ve onların ailelerindeki herkesi; göğsümdeki bu sevginin giderek daha da büyüdüğünü hissettim.   </p>
			<p class="arayazi">Sonra ne olacağını görmek için devam etmeye karar verdim. Biliyorsunuz ki Eric’le birlikte olmadan önce çok seyahat ettim ve zihnimin içinde, dünyanın dört bir yanından, bana öyle ya da böyle yardım etmiş olan tüm o insanları görmeye başladım. On beş yıl önce Meksika’dayken cüzdanım çalındığında bana yardım eden taksi sürücüsünü gördüm ve ona Şefkat gönderdim. On yedi yıl önce Malezya’da bir sahilde gördüğüm ve ben hastayken beni birkaç günlüğüne evine alan kadını gördüm ve ona Şefkat gönderdim. Ve sonra, aynı şeyi aileleri için de yaptım.   </p>
			<p class="arayazi">Sonra Afganistan’daki savaşı düşündüm ve orada yaşayan insanlara ve askerlere Şefkat göndermeye başladım. İçimde, çok derin bir seviyede, her iki taraftaki askerlerin de bir zamanlar nasıl birilerinin bebeği ve hâlâ birilerinin çocukları olduğunu hissettim. Birbirlerini öldürmeye çalışmaları tamamen delice görünüyordu. Bu noktada artık korkmuyordum; sadece çok üzgündüm.  </p>
			<p class="arayazi">Şimdi eve döndüm ve pratik beni derinden etkilemeye devam ediyor. Onu her gün yapıyorum ve bu bana, yapılacak çok doğal bir şeymiş gibi geliyor. Daha sonra hastanedeki kadar yoğun bir deneyim yaşamadım ama pratik hâlâ, sanırım büyük ölçüde, ölüm korkusu konusunda sakinleşmemi sağlayarak hayatımı etkilemeye devam ediyor. Sanırım gerçekten de hepimizin bir gün öleceğini ve sadece çok kısa bir süre için burada, hep birlikte olduğumuzu hissetmek, beni ölümden daha az korkar hale getirdi. Yani bu kulağa delice gelebilir ama dünya üzerinde ölecek olan tek kişi ben değilim ya da daha önce ölmüş olan. Elbette ölmek istemiyorum, ama bu konuda çok önemli bir şey değişti ve bu, yaşadığım her anı çok daha kıymetli hale getirdi. Herkese karşı sevgi dolu ve nazik olmak, anlamlı olan tek şey; demek istediğimi anlıyorsundur.   </p>
			<p class="arayazi">Bu mektup bu kadar uzun olduğu için üzgünüm –bu kadar uzun olmasını beklemiyordum– ama sadece, öğrettiğin her şey için sana ne kadar müteşekkir olduğumu bilmeni istedim. Teşekkür ederim!  </p>
			<p class="arayazi">Jessie’nin yan odada uykusundan uyandığını duyuyorum, o yüzden gitmeliyim.  </p>
			<p class="arayazi">Sana Şefkat gönderiyorum,  </p>
			<p class="arayazi">Rachel  </p>
			<p class="paragraf3">  </p>
			<p class="arayazi"><span class="charoverride17">Not: Eric de sevgilerini gönderiyor.</span><span class="charoverride19">  </span></p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-27-backlink" id="footnote-225-27">27</a><span class="charoverride11">.</span><span class="charoverride9" xml:lang="tr-TR"> Myla ve Jon Kabat-Zinn, </span><span class="charoverride12" xml:lang="tr-TR">Everyday Blessings: The Inner Work of Mindful Parenting</span><span class="charoverride9" xml:lang="tr-TR"> (New York: Hyperion, 1997), 28. </span></p>
				</div>
			</div>
		</div>
	</body>
</html>