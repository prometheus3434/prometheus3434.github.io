<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-2</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta"><span class="charoverride6">Giriş</span>  </p>
			<p class="paragraf2">  </p>
			<p class="paragraf2">“Hamileyim!” Bu sözcük zihninde ilk kez parladığında neredeydin? Bir doktor muayenehanesinde ya da bir laboratuvarın bekleme salonunda mı oturuyordun? Elinde bir telefon ya da az önce renk değiştirmiş olan bir çubuk mu tutuyordun? Yoksa bir sabah miden bulanarak uyandın ve sadece “biliyor” muydun? Bu nasıl olursa olsun, o anı yaşadın ve bir düşünce çağlayanıyla birlikte duygu seli, hamile bedeninden akıp geçti. Tarih boyunca, dünya üzerindeki kaç kadın bu anı deneyimlemiştir? Milyarlarca. Ve şimdi de sıra sende. Zihnin, bedenin ve kalbinde dönüştürücü bir süreç başladı.   </p>
			<p class="paragraf2">Şimdi de bu kitabı eline aldın. Onun nasıl eline geçtiğini bilmiyorum ama büyük ihtimalle hamilelik, doğum ve erken ebeveynlik konularında sana rehberlik edecek, bilgi verecek ya da adını koyamadığın biçimde sana bu topraklarda yön gösterecek bir şey arıyordun. Kırk yılı aşkın zamandır çalışan bir ebe olarak, binlerce kadın ve partnerine hamilelik ve –hastanelerde, doğum merkezlerinde ve kendi evlerindeki– doğum ve erken ebeveynlik süreçleri boyunca eşlik etme onuruna sahip oldum. Ve bu deneyimler, sayamayacağım kadar çok yolla bana, hayatın kendisi hakkında olağandışı dersler verdi. Ayrıca beni bu kitapta okuyacağın sistemi oluşturmaya yönlendirdiler: Farkındalık Odaklı Doğum ve Ebeveynlik programı (FODE), bebek bekleyen ebeveynler için bir hayat becerisi olan farkındalık üzerine kurulmuş bir doğum hazırlık sınıfıdır.   </p>
			<p class="arabaslik_sol">Farkındalık nedir?  </p>
			<p class="paragraf2">Farkındalık, “şu ana yargılamadan, bir amaç doğrultusunda dikkatle odaklanmaktan doğan bir bilinç hali” olarak tanımlanabilir.<span class="dip"><a href="#footnote-225-1" id="footnote-225-1-backlink">1</a></span> Farkındalık, meditasyon pratiğiyle elde edilir ve bu kitapta genel hatlarıyla verilen farkındalık pratikleri sayesinde, önünde uzanan, haritası çıkarılmamış sularda daha büyük bir neşe, nezaket, bilinç, sükûnet ve bilgelikle ilerlemene yardım edecek olan yetenekleri geliştirebilirsin.   </p>
			<p class="paragraf2">Farkındalık insan zihninin evrensel bir kabiliyeti olsa da, onu bilinçli olarak geliştirmeyi seçmediğimiz sürece hayatımızın büyük bir kısmını otomatik pilotta, tamamen o anın içinde yaşamak yerine hayatın içinde bir uyurgezer gibi ilerleyerek geçirebiliriz. Meditasyon yoluyla elde edilen farkındalığı öğrenmek için gereken zamanı şimdi ayırman, hamileliğin kaçınılmaz stresiyle ve doğum sürecinin azaltılması imkânsız belirsizlikleriyle becerikli bir tavırla baş edebilmen için sana yardımcı olur. Dahası, farkındalık meditasyonu senin kendine güvenini artırıp sıklıkla belirsizliğe doğru yapılan bu derin yolculuğa eşlik eden korkuları azaltarak, doğumun genellikle acı olarak adlandırdığımız yoğun hisleriyle başa çıkmana yardımcı olur. Farkındalık ayrıca, sağlıklı yaşam, bilgece ebeveynlik ve sevgi dolu ikili ilişkiler için ihtiyaç duyacağın, yaşam boyu seninle kalacak içsel yeteneklerini geliştirmene de yardım eder.   </p>
			<p class="paragraf2">  </p>
			<p class="yildiz"><span><img alt="1.png" class="_idgenpageitem3" src="image/1_fmt.jpeg"/></span>  </p>
			<p class="paragraf2">  </p>
			<p class="paragraf2">Bebek bekleyen ailelere farkındalık becerileri konusunda eğitim vermeye karar verdiğim anı net olarak hatırlıyorum. Yıl 1994’tü ve ben, Jon Kabat-Zinn ve Saki Santorelli’yle birlikte Watsonville, California’daki Mount Madonna Merkezi’ndeki sağlık profesyonelleri için düzenlenmiş bir haftalık bir inziva eğitimine katılmıştım. Jon 1979 yılında Massachusetts Üniversitesi Tıp Merkezi’nde öncü Farkındalık Odaklı Stres Azaltma (FOSA) programını başlatmıştı ve o zamandan beri o ve meslektaşları, binlerce hastaya bir hastane ortamında kadim bir Budist pratiği olan farkındalık meditasyonunu öğretmişti. Program sayesinde kronik ağrı, kaygı bozukluğu, uykusuzluk, yüksek tansiyon, depresyon, astım, migren, diyabet, kanser ve iş ve aile hayatının yarattığı gündelik stres gibi, çok çeşitli sağlık sorunlarından mustarip hastalar, hayatlarındaki acı ve hastalıklarla baş etmek konusunda çok sağlam yollar buluyordu.   </p>
			<p class="paragraf2">Ben meditasyonu 12 yıl önce, 1982’de keşfetmiştim ve bir ebe, eş ve toplamda dört çocuğun annesi ve üvey annesi olarak, benim için vazgeçilmez hale gelmişti. Meditasyon yapılan çevrelerde yıllardır Jon’un çalışmalarını duyuyordum ve onun ve diğer arkadaşlarının, farkındalık pratiğini meditasyon odalarından çıkarıp bir hastane ortamına nasıl taşıdıklarını öğrenmeye çok hevesliydim. Hem Jon’un kitabı <span class="charoverride7">Full Catastophe Living</span>, hem de kendi alanında çığır açan, farkındalık meditasyonunun kronik ağrılar ve kaygı bozukluğu üzerindeki faydalı etkileri hakkında birkaç araştırma yayınlanmıştı. Farkındalık Odaklı Stres Azaltma programı, televizyonda Bill Moyers’in <span class="charoverride7">Healing and the Mind</span> programına konuk olmuş ve meditasyon pratiği uygulaması ve o zamanlar daha yeni oluşmaya başlayan zihin-beden odaklı tıp konusuna büyük bir ilgi patlaması yaratmıştı.   </p>
			<p class="paragraf2">1994’teki inzivaya, dünyanın dört bir yanından yüzün üzerinde sağlık profesyoneli katıldı ve ardındaki Pasifik Okyanusu ile Watsonville kasabasına bakan geniş ve ışık dolu meditasyon odasındaki yastıkların üzerinde otururken bu çığır açan çalışmayı kişisel olarak deneyimledik. Jon ve Saki’yle geçirdiğimiz o hafta gerçekten çok dönüştürücüydü.   </p>
			<p class="paragraf2">İnzivanın dördüncü gününde, yirmi dört saatlik sessizlik meditasyonu pratiğini henüz bitirmiştik. Jon beden-zihin bağlantısı hakkında konuşurken bir anda, hiç beklenmedik biçimde elektrikli bir anda, bir şey değişti. O anda, tutku duyduğum her şeyi –ebelik, meditasyon pratiği ve zihin-beden bağlantısına duyduğum yoğun merak– bir araya getirip hizmet sunduğum kişilere önerebileceğim bir yol gördüm. Ne yapmak istediğimi biliyordum, hatta daha doğru ifade edersem, kendimi bunu yapmak zorundaymışım gibi hissediyordum. Bebek bekleyen ebeveynlere, hamileliğin fiziksel ve duygusal stresleri, doğum acısı ve korkusu ve bundan sonra gelen, ömür boyu sürecek olan ebeveynlik yolculuğuyla baş edebilmeleri için farkındalık becerileri öğretmeye niyet ettim.   </p>
			<p class="paragraf2">İnzivanın sonunda Saki’nin yanına gidip ona ne yapmak istediğimi söyledim. Onun bilgece cevabı, “Sadece bildiğin bir şeyi öğretebilirsin” oldu ve ben bunu, bütün kalbimle benimsedim. Eve döndüm ve günlük meditasyon pratiğime iki kat daha fazla bağlandım. Daha fazla sessiz meditasyon inzivasına ve profesyonel eğitime katıldım ve farkındalık pratiklerinin faydalarını sağlık alanına ve genel olarak topluma tanıtmaya kendini adamış, farkındalık pratikleri yapan olağanüstü bir topluluğun parçası oldum. Kendime, artık arkadaşım olan bir akıl hocası buldum; Bob Stahl, sadece bebek bekleyen ebeveynlere farkındalık becerileri kazandırma arzumu anlayıp desteklemekle kalmayıp aynı zamanda bana, uzun yıllar boyunca Mountain View, California’daki El Camino Hastanesi’nde kurduğu, Farkındalık Temelli Stres Azaltma dersleri verme fırsatını verdi.  </p>
			<p class="paragraf2">Bebek bekleyen ebeveynler için farkındalık kursunun nasıl olacağı hakkında hiçbir fikrim olmasa da, niyetim hiçbir zaman değişmedi. Jon’a ne yaptığımı bilmediğimi itiraf ettiğimde, bana cesaret veren şu sözleri söyledi: “Sadece kendi pratiğine güven. Yolunu bulacaksın.” 1998’de, FOSA’yı resmi olarak, Farkındalık Odaklı Doğum ve Ebeveynlik (FODA) programı için adapte etmeye hazırdım.  </p>
			<p class="paragraf2">O zamanlar doğum eğitimi, öncelikle bebek bekleyen ebeveynlere, modern hayatın hızlı ritmine uygun olacak şekilde, kısa süre içinde bir sürü bilgi vermek üzerine odaklanmıştı. Bilgi vermek üzerine yapılan bu vurgu, giderek doğum teknolojilerine daha çok sırtını dayayan doğum pratikleriyle de oldukça uyuyordu. Bu bağlamda, hayat becerileri öğretmeye odaklanan, dokuz haftalık bir doğuma hazırlık kursu hizmeti sunduğum ve hamile kadınlardan yavaşlamalarını, oturmalarını ve içlerine bakmalarını istediğim için birazcık delirip delirmediğimi merak ediyordum.   </p>
			<p class="paragraf2">Bebek bekleyen ebeveynlere farkındalık meditasyonu öğretmek tamamen yeni bir şey olduğu için, kursa yazılmadan önce tüm kadınlarla ya da çiftlerle uzun uzun konuşuyor, onlara kursa katılmanın, haftanın altı günü, günde yarım saat kendilerine düzenli bir meditasyon pratiği oluşturmaları anlamına geldiğini açıklıyordum. Sık sık şöyle diyordum: “Bu zorlayıcı bir kurs, ama farkındalık meditasyonu olmadan doğum yapmak ve bir çocuk yetiştirmek çok daha zorlayıcı bir şey!”  </p>
			<p class="paragraf2">Şimdi, on dört yıl ve altmış sekiz eğitimin sonunda, binin üzerinde çift FODE kurslarına katıldı. Gerçekleştiğine şahit olduğum şeyler, beklediklerimin çok ötesine geçti. Hamile kadınlar ve partnerleri bana sık sık, kursa katıldıktan sonra doğum ve ebeveynlik konusunda kendine güvenlerinin çok arttığını söylediler; hatta bir kadın gülerek, “artık çok daha az panik atak, çok daha fazla heyecan atağı geçirdiğini” söyledi. Partnerler sürekli, kendilerini birbirlerine daha bağlı hissettiklerini ve daha iyi iletişim kurabildiklerini söylediler. Bebekler doğduktan sonra aldığım e-posta ve telefonlarda bu yeni ebeveynlerin, nasıl gerçekleşmiş olursa olsun, doğum deneyimini yaşamalarına yardımcı olan farkındalık becerileri konusunda müthiş teşekkürler aldım.   </p>
			<p class="paragraf2">Tekrar görüştüğümüzde, ilaçsız ya da mümkün olan an az ilaçla doğum yapmak isteyen kadınlar farkındalık pratiğinin, doğum süreciyle savaşmak yerine kendilerini ona anbean açmalarına olanak sağlayarak doğum sancılarıyla baş etmelerine yardımcı olduğunu söyledi. Bir doğum süreci çiftlerin umdukları gibi ilerlemediğinde, kadınlar ve partnerleri, farkındalık becerilerini istenmeyen şeylerle baş etmek için nasıl kullandıklarını ve bunun onlara, o an akıllıca kararlar vermek konusunda nasıl yardımcı olduğunu anlattı. Zaman zaman hayal kırıklığı ve üzüntü gibi hisler olsa da farkındalık pratiği sayesinde geliştirdikleri duygusal araçlar, bu duyguların arasından şefkat ve zarafetle yol almalarına yardımcı oluyordu. Yeni bir anne, beklenmedik bir sezaryen operasyonundan sonra şöyle söylemişti: “Farkındalık, istediğin doğum deneyimini elde etmeni sağlamıyor ama sana, elde ettiğin doğum deneyimine âşık olmanın bir yolunu öğretiyor.”  </p>
			<p class="paragraf2">Sınıflar tekrar toplandığında eşler, farkındalığın onlara, tüm doğum süreci boyunca o anda ve orada olmalarını sağlayan bir yol öğretmesi nedeniyle de sık sık minnettarlıklarını ifade ederler. Beni en çok sevindiren şeylerden biri de, yeni ebeveynlerin farkındalık pratiğini doğum sürecinin ötesinde, yeni bir bebek sahibi olmanın mucizesini deneyimlemenin ve kesintiye uğrayan uyku, beklenmedik emzirme zorlukları ve ağlayan bir bebeğin stresinin yorucu etkilerinin insanları yıpratabildiği <span class="charoverride7">postpartum</span> (doğum sonrası) süreci boyunca yollarını bulabilmenin bir yolu olarak kullanmaya devam ettiklerini söylemeleri oluyor. Bir annenin kısa ve öz biçimde söylediği gibi, “Teşekkür ederim Nancy. Artık sadece doğumdaki kasılmalarla değil, hayattaki kasılmalarla da nasıl baş edebileceğimizi biliyoruz!”  </p>
			<p class="paragraf2">Bugünlerde FODE eğitimlerine katılmış olan bebek bekleyen ebeveynler, bebeklerinin doğumunu duyurdukları, doğum deneyimlerini paylaştıkları ve birbirlerine, sorularını ve endişelerini paylaşabilecekleri destekleyici bir ortam sağladıkları internet toplulukları oluşturuyor. Beni en mutlu eden şeylerden biri de bu grupların birçoğunun, birlikte meditasyon yapmak ve çocuklarını, günlük hayatın “bütün felaketlerinin” ortasında farkındalık, nezaket, bilgelik ve şefkatle yetiştirmek için farkındalığı kullandıkları birçok yolu birbirleriyle paylaşmak için bazen yıllar boyunca buluşmaya devam etmesi.   </p>
			<p class="arabaslik_sol">Bu kitabı nasıl kullanmalısın?  </p>
			<p class="paragraf2">Verdikleri dersleri zihnimiz, bedenimiz ve kalbimizle dinlemeyi bildiğimiz takdirde hamilelik ve doğumun bize öğreteceği çok şey vardır. Bu kitap, şu an yaşamakta olduğun hayat değiştirici süreci kendini keşfetmen, içsel büyüme ve dönüşüm için bir fırsat olarak kullanman için bir davet. Sonuçta, hayatın yetişkinlik döneminin en dönüştürücü döngüsünü yaşıyorsun ve hayatın –ayrıca partnerinin de hayatı– bir daha asla eskisi gibi olmayacak. O halde, neden bu süreçten elinden geldiğince fazla şey öğrenmeyesin ki?  </p>
			<p class="paragraf2">Bu kitabı senin ve partnerinin, dokuz haftalık Farkındalık Odaklı Doğum ve Ebeveynlik kursunun katılımcılarının farkındalık pratiklerinden sağladığı faydaların bazılarını sağlamanız için ve kursu bir FODE eğitimcisiyle tamamlamış kişiler için ek bir kaynak olarak yazdım. Meditasyon konusunda yeni ya da deneyimli bir uygulayıcı olmandan bağımsız olarak, keşfettiğimiz topraklar hakkında bir fikir edinmek için kitabı baştan sona okumak isteyebilirsin. Kursu bir öğretmen eşliğinde tamamlamıyorsan, partnerinle birlikte 21. Bölüm’ü açıp hafta hafta internette yayınlanan FODE kursunu takip edebilirsin. Meditasyonla ilgili pratik sorular –örneğin, ne zaman ve nerede yapılması gerektiği gibi– orada cevaplanıyor.   </p>
			<p class="paragraf2">Bazılarımız bir şeyleri kitaplardan öğrenme konusunda oldukça başarılıyken (kocam Kenji, yirmi altı yaşındayken yüzmeyi böyle öğrendi), yetenekli bir meditasyon hocasının rehberliği oldukça faydalı olabilir. Sayıları gün geçtikçe artsa da, şu an ABD ve diğer ülkelerde sadece birkaç tane eğitimli FODE eğitmeni var. (Bir FODE eğitmeni olmakla ilgileniyorsan, lütfen Ek B’de verilen açıklamaları incele.) Elbette ideal olan, yaşadığın yerde bir FODE kursu bulmandır, ama yakınlarda yoksa, partnerinle birlikte daha genel kapsamlı oln Farkındalık Odaklı Stres Azaltma (FOSA) eğitimine katılıp onu bu kitaptaki bilgi ve pratiklerle desteklemeyi düşünebilirsin. Nasıl bir FODE kursu bulabileceğine dair bilgiler için, lütfen Ek B’yi oku.   </p>
			<p class="paragraf2">Bir başka seçenek de, hamilelik ve doğum için farkındalık pratikleri öğrenmekle ilgilenen başka bebek bekleyen ebeveynler bulup onlarla birlikte kendi doğuma hazırlık kursunuzu tasarlamanız olabilir. Hepiniz bu içsel yolculuğa çıkmış olduğunuz için etrafında seni destekleyen bir topluluğun olması, yolculuğu çok daha keyifli hale getirebilir. Haftalık meditasyon pratiklerine yardımcı olması için, FODE kursunda kullanılan rehberli meditasyonların ses kayıtlarını sipariş edebilirsin (bunun için, Ek B’de listelenmiş olan kaynaklara bak). Ses kayıtları özellikle yoga serisini öğrenmene yardımcı olabilir.   </p>
			<p class="paragraf2">Üçüncü bir seçenek de sadece kitabı okumak, ilginç bulduğun şeyleri uygulamak ve gerisini unutmaktır. Fakat hayatta daha farkında ve daha az stresli hale gelmek için düzenli bir meditasyon alışkanlığının yerine geçebilecek bir şey yoktur. Pratik olmadan burada verilen bilgiler, sadece bilgi olarak kalacaktır. Bir açıdan, meditasyon pratiği doğum ve ebeveynlik yapmaya çok benzer: bu konuda bir kitaptan bir şeyler öğrenebilirsin ama gerçek öğretmen, deneyimin ta kendisidir.   </p>
			<p class="paragraf2"><span class="charoverride7">Farkındalıkla Doğum</span>’u ne şekilde kullanmaya karar verirsen ver, bütün içtenliğimle, bu sayfalarda günlük keyifler ve doğum ile ebeveynliğin önünde uzanan kaçınılması imkânsız zorlukları esnasında sana güzelce hizmet edecek, değerli bir şeyler bulmanı diliyorum.   </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-1-backlink" id="footnote-225-1">1</a><span class="charoverride8" xml:lang="tr-TR">. </span><span class="charoverride9" xml:lang="tr-TR">Jon Kabat-Zinn, Coming to Our Senses (New York: Hyperion, 2005)</span></p>
				</div>
			</div>
		</div>
	</body>
</html>