<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml">
  <head>
    <title>1-14</title>
    <meta content="urn:uuid:81835ed8-ffb7-4b96-a92f-176ceda1afbb" name="Adept.expected.resource"/>
    
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-9" xml:lang="en-GB">9. bölüm  </p>
			<p class="paragraf5"><span><img alt="c.png" class="_idgenpageitem4" src="image/c_fmt8.jpeg"/></span>  </p>
			<p class="arabaslik_orta"><span class="charoverride6">Pratiğini derinleştirmek ve genişletmek</span> <span class="charoverride6">Oturma meditasyonu</span>  </p>
			<p class="paragraf2"><span class="charoverride7">  </span></p>
			<p class="ara"><span class="charoverride10" xml:lang="tr-TR">Zihni inceliyoruz çünkü huzurun ve uyumun hüküm sürmesini   </span></p>
			<p class="ara"><span class="charoverride10" xml:lang="tr-TR">istiyoruz; çünkü kalplerimizde sevginin neşesine ihtiyacımız var;   </span></p>
			<p class="ara"><span class="charoverride10" xml:lang="tr-TR">çünkü çocuklarımıza bırakacağımız hayatın kalitesini önemsiyoruz...   </span></p>
			<p class="ara"><span class="charoverride10" xml:lang="tr-TR">Özenli olmak, büyük bir hayat sevgisi gerektirir.  </span></p>
			<p class="ara1">–Vimala Thakar  </p>
			<p class="paragraf3">  </p>
			<p class="paragraf2">FODE kursunda Oturma Meditasyonu pratiğimize, Bölüm 4’te öğrendiğin Nefes Farkındalığı’nı kullanarak, kursun ilk gecesinde başlarız. Biz haftalar boyunca pratik yaptıkça ve konsantrasyonumuz güçlendikçe, zaman içinde oturma pratiğini, farkındalığın farklı yönlerini de içerecek şekilde genişletiriz. Örneğin, vücuttaki hisleri ve bir bütün halinde vücudu (bunu Beden Taraması’nda öğrenmiştik), ayrıca sesleri, düşünceleri ve duyguları dahil ederiz. Ve sonunda, Tercihsiz Farkındalıkla otururuz: sadece oturup anbean zihin-bedenimizde belirip kaybolan her şeyi fark ederiz. Nefes, çapamız ve sığınağımız olarak kalsa da, formal oturma pratiğimize zaman içinde bu diğer elementleri eklememiz, deneyimin sürekli değişen doğası hakkındaki farkındalığımızı güçlendirmemize ve insan olmanın çok yüzlü biçimleriyle daha derinden bağlantı kurmamıza olanak sağlar.   </p>
			<p class="paragraf2">FODE kursuna katılan bebek bekleyen ebeveynlerin büyük çoğunluğu meditasyon pratiği konusunda yenidir ve nefese dikkat etmeye başladıkları ilk haftalarda farkındalık anlarının az ve birbirinden uzak olduğunu görürler. Sen de yeni öğreniyorsan, bu senin için de doğru olabilir. Fakat haftalar boyunca pratik yaparak, zihni her uzaklaştığında nazikçe tekrar geri getirdikçe belli bir dikkat devamlılığının ortaya çıkmaya başladığını keşfedebilirsin. Kurs katılımcılarının yaptığı gibi, düzenli olarak her gün pratik yaparsan, zaman içinde daha çok şimdi ve burada olduğunu fark edebilirsin. Ağırlık çalışmasıyla gelişen kaslar gibi, farkındalık kapasiten de pratik yaptıkça gelişir ve günlük hayatında daha odaklı, sakin ve orada olmaya başladığını fark edebilirsin.   </p>
			<p class="paragraf2">Ünlü meditasyon öğretmeni Thich Nhat Hanh bazen zihinden bahsederken filtre edilmemiş elma suyu örneğini verir. Bir şişe filtre edilmemiş elma suyu bir süre bir rafta beklediğinde, tortusu şişenin dibine çöker ve meyve suyu netleşir. Ama şişe sallanırsa bulanık ve mat hale gelir. Farkındalık pratiğiyle, zihinlerimizin elma suyu biraz sallandığında, hatta epeyce sallandığında bile onu yeniden durultacak bir yola sahip oluruz.   </p>
			<p class="paragraf2">Hayat böyle bir şey olduğu için, zihnimizin çalkantıya girdiği zamanlar olacaktır. Ve bu biz hamileyken ve doğum ya da ebeveynlik yaparken de kesinlikle geçerlidir. Ama her zaman nefese dönerek tortunun yeniden dibe çökmesini sağlayabiliriz. Elma suyu kendini yargılamaz, tortusu olması ya da çalkantıya girmesi, kötü ya da yanlış olduğu anlamına gelmez ve bu bizim zihnimiz için de geçerlidir. Pratik yaptıkça daha nadir tedirgin olduğumuzu ya da tedirginlik hissi yükseldiğinde eskisi kadar güçlü olmadığını ve uzun sürmediğini fark edebiliriz. Hem içsel deneyimimizi hem de dış dünyayla olan ilişkimizi daha net ve doğru olarak görebilmeye başladığımızda, daha büyük bir sükûnetin, netliğin ve tatminin yolunu açmış oluruz.   </p>
			<p class="yildiz"><span><img alt="1.png" class="_idgenpageitem3" src="image/1_fmt12.jpeg"/></span>  </p>
			<p class="paragraf2">  </p>
			<p class="paragraf2">Bir cuma akşamı saat yediye geliyordu ve ben evimin kapısında durmuş Doğumda Zihin adını verdiğim bir hafta sonu süren, yoğunlaştırılmış farkındalık becerileri atölyesine kaydolmuş olan bebek bekleyen ebeveynleri karşılıyordum. Çiftlerden biri gözüme tanıdık göründü. Kadın beni geniş bir gülümsemeyle selamladıktan sonra şöyle dedi; “Selam Nancy! Ben Marjorie, bu da Neal. Bizi hatırlamayabilirsin ama beş yıl önce Neal ve ben, ben ilk bebeğimiz Coby’e hamileyken seninle iki saat geçirmiştik. Bize öğrettiğin şey gerçekten hayatımızı değiştirdi ve kesinlikle doğumun içinden geçebilmemi sağladı. Ben de bize bu bilgileri hatırlatacak bir ders ararken senin bu hafta sonu atölyesini düzenlediğini gördüğümde Neal’e ‘Bunu yapmamız gerek!’ dedim. Seni tekrar görmek gerçekten harika!”  </p>
			<p class="paragraf2">Cumartesi günü atölyenin bir yerinde eğitimsiz zihin ve elma suyu benzetmesini kullandım ve pazar sabahı Marjorie heyecandan yerinde duramaz halde geldi.  </p>
			<p class="paragraf2">“Nancy, ne olduğuna inanamayacaksın! Dün atölyeden eve döndüğümüzde, mutfak tezgâhının üstünde kocaman bir şişe çamurlu su bulduk. Suyun içindeki çamur neredeyse tamamen dibe çökmüştü ama yine de, mutfak tezgâhının üstünde bu kirli şişenin durması benim için biraz iğrençti. Ben de, ‘Hey Coby, bu ne?’ diye sordum. O da bana, ‘Anne bu, bugün Allison’ın bana gösterdiği bir şey.’ (Allison, zaman zaman Coby’e bakan bir üniversite öğrencisiydi.) ‘Anne bak, meditasyon yapmazsan, zihnin böyle oluyor’ dedi. Ve sonra gidip şişeyi sertçe çalkaladı. Sonra da şöyle dedi: ‘Allison bugün bana nasıl meditasyon yapacağımı gösterdi. Hoşça kal anne, ben zihnimi sakinleştireceğim.’ Ve sonra, odasına gidip kapısını kapattı. Şu işe bak! Keşke ben de beş yaşındayken meditasyon hakkında bir şeyler bilseydim!”   </p>
			<p class="arabaslik_sol">Formal oturma pratiği  </p>
			<p class="paragraf2">Birazdan anlatacağım meditasyon pratiklerine başlamadan önce rahat, istikrarlı ve dengeli bir oturma pozisyonu bulmak için biraz vakit ayır. Hamileliğinin ileri bir aşamasındaysan, beline bir yastık koyman faydalı olacaktır. Nasıl gerekiyorsa öyle otur ama vücudunun ön kısmını ve göğsünü biraz daha açıp açamadığına bak. Omurgan dik ama gergin olmadan oturman sana yardımcı olacaktır. Hamile olduğun için en çok yan yattığında rahat edebilirsin, fakat pratiği yatarak uygulayacaksan, uykuya dalmamaya özen göster. Beden Taraması’nın anlatıldığı bölümde uykunun gelmesiyle nasıl çalışacağına dair öğrendiğin yolları uygula.   </p>
			<p class="paragraf2">Daha önce öğrendiğin gibi, pratik sırasında bebeğin hareket ettiğini hissedersen dikkatinin o hisler ve karnındaki nefesin üzerine yoğunlaşmasına izin ver; sonra, bebek sakinleştiğinde dikkatini yeniden, hangi pratik üzerinde çalışıyorsan ona yönelt. Pratiklerin herhangi birini uygularken kendini kaybolmuş ya da ne yapacağından emin olamaz halde bulursan, her zaman evindeki arkadaşına, nefesine dönebilirsin.  </p>
			<p class="paragraf2">  </p>
			<p class="solkucukitalik1">Nefes farkındalığı  </p>
			<p class="paragraf2">Şimdi eğer hazırsan dikkatinin, nefesin yarattığı hisler üzerinde, onları nerede en canlı biçimde hissediyorsan –belki karnında, belki burun deliklerinde ya da göğsünde– yoğunlaşmasına izin ver. Ve farkındalığını, nefes döngüsünün değişen hisleri üzerinde dinlendir. Nefes alıp nefes aldığını <span class="charoverride7">bilerek</span> ve nefes verip nefes verdiğini <span class="charoverride7">bilerek</span>, dikkatini elinden geldiğince solunum dediğimiz bu sürecin anbean değişen hislerine odakla. Düşünceler seni nefesten uzaklaştırdığında, zihninde ne olduğunu fark ettikten sonra o düşünceyi serbest bırak ve dikkatini nazikçe ve yumuşakça tekrar nefesine yönlendir.  </p>
			<p class="paragraf2">Bu basit Nefes Farkındalığı pratiği çok etkilidir ve zihnin dolaşmaya başladığında ya da kendini gergin hissettiğinde sadece nefesine geri dönmeyi öğrenirsen, sen ve etrafındaki herkes hayat boyu bundan büyük fayda sağlarsınız.   </p>
			<p class="paragraf2">Ve oturmaya geçtiğimizde, çok daha fazlasını öğrenmek mümkündür.  </p>
			<p class="paragraf2">  </p>
			<p class="solkucukitalik1">Beden hislerinin farkındalığı  </p>
			<p class="paragraf2">Dikkatin biraz nefesin üzerinde sabitlendiğinde, farkındalığını bedenindeki diğer hislere de aç. Daha önce Beden Taraması’nı uygularken bu yöntemle tanışmıştın. Bu kez, Beden Taraması’nda yaptığın gibi farkındalığını sistematik olarak bedenin boyunca ilerletmek yerine, dikkatinin her an vücudunda en baskın olan hissin üzerine odaklanmasına izin ver.   </p>
			<p class="paragraf2">Belinde biraz gerilim ya da ellerinde sıcaklık ya da karıncalanma hissedebilirsin. Sadece dikkatini, her nerede ortaya çıkarsa çıksın ve ister hoş, ister hoş olmayan isterse de nötr hisler olsunlar, bedenindeki his ya da hislere yönlendir. Nefesin arka plan haline gelmesine izin ver, farkındalığını ön planında tut. Hissin ya da hislerin nasıl değiştiğini gözlemleyip gözlemleyemediğine bak.   </p>
			<p class="paragraf2">Eğer dikkatini çeken özel bir his yoksa, farkındalığını bedeninin bir yüzeyle temas ettiği bir noktaya, örneğin sandalyeye dayadığın sırtına, üzerinde oturduğun şeye değen kalçalarına ve bacaklarına, yere değen ayak tabanlarına, kasıklarında ya da kucağında duran ellerinin ağırlığına yönlendir. Dikkatini nereye odaklarsan odakla, deneyimine biraz merak katıp katamayacağına bir bak.   </p>
			<p class="paragraf2">  </p>
			<p class="solkucukitalik1">Bir bütün halinde beden farkındalığı  </p>
			<p class="paragraf2">Farkındalığını bedenindeki spesifik hislere odakladıktan sonra, farkındalığının bedenini bir bütün olarak algıladığı bir hisse doğru genişlemesine izin ver. Sadece oturuyor, nefes alıyorsun ve belki de, deri dediğimiz gözenekli, esnek zarfı kaplayan bir hisse sahipsin. Farkındalığını bir bütün olarak bedene yayarken, içinde büyüyen bebeğini hissedebiliyorsan, bunu fark et.   </p>
			<p class="paragraf2">Bedenin gibi zihninin de özünden gelen bir genişleme yeteneğine sahip olduğunu <span class="charoverride7">ve</span> bunu yapmak üzere bir seçim yapabileceğini fark et. Eğer hamileysen, vücudunda zaten olağandışı bir genişleme gerçekleşiyor; rahmin ve karnın genişliyor, bebeğinin büyüyüp olgunlaşması için süt sağlayacak olan yapılar olarak göğüslerin genişliyor ve artan kanın ve diğer sıvılarının yarattığı genişleme de, bu hayat verici sürecin parçaları. Burada bir beceri, bedeninde gerçekleşen genişlemeyle uyumlu olacak şekilde zihnini de genişletmek için bir yol öğrendiğini hatırla.   </p>
			<p class="paragraf2">  </p>
			<p class="solkucukitalik1">Ses farkındalığı  </p>
			<p class="paragraf2">Kulakların aracılığıyla ses duyma yeteneğin oldukça ilginçtir ve durup seslere gerçekten dikkat ettiğinde, bu yeteneğine duyduğun takdir hissi büyüyebilir. Ses dalgaları, duyma mesafesi içinde havadaki titreşimler tarafından harekete geçirildiğinde –çalışmaya başlayan bir araba motoru, telleri çekilen bir gitar, çocuk bahçesindeki çocukların coşkulu bağırışları, çatıda davul çalan yağmur– vücudunda kulakların tarafından karşılanırlar. İnanılmaz derecede duyarlı mekanizmalar –zarlar, kemikler ve sıvılar– bu titreşimleri yakalar, onları sinirsel tepkilere dönüştürür ve ses dediğimiz bilgileri beynine gönderir. Biz kulaklarımızla duyduğumuzu düşünebiliriz, ama aslında beynimizle duyarız. Bu gerçekten de çok olağandışı bir yetenektir ve biz genellikle sahip olduğumuz bu şaşırtıcı yeteneği nadiren takdir ederiz!   </p>
			<p class="paragraf2">Oturma pratiğin esnasında, dikkatinin seslere doğru dönmesine izin ver. Sesi duymak için hiçbir şey <span class="charoverride7">yapman</span> gerekmediğini fark et. Nefes alışına izin verip nefes aldığın gibi, farkındalığını sese yönlendirerek onu duymana izin verebilirsin. Ve doğumdaki kasılma-genişlemelere de böyle izin verip içinden geçeceksin.   </p>
			<p class="paragraf2">Bazı seslerin daha yakında olduğunu, belki de kendi bedeninden ya da içinde bulunduğun odadan geldiğini fark et. Bunlar kendi nefesinin sesleri, otomatik olarak yanan ve sönen kaloriferin sesleri, tıklayan bir saat ya da buzdolabının homurdanan motoru olabilir. Diğer sesler daha uzaktan geliyor olabilir; komşunun ağacında yüksek sesle şarkı söyleyen bir kuş, yakınlardaki bir sokaktan gelen bir araba ya da trafik sesleri veya karşı apartmanda havlayan bir köpek sesi gibi. Sesin belli bir yönden sana doğru nasıl yolculuk ettiğini fark et. Sesin, sessizliğin içinde yükseldiğini, birkaç an için var olduğunu, değiştiğini ve geçip gittiğini fark et. Sürekliymiş gibi görünen bir sesin içinde, o sesin farklı versiyonlarını algılayıp algılayamadığını fark et.   </p>
			<p class="paragraf2">Bazı sesleri diğerlerine tercih ediyorsan, bunu da fark et. Ses, tepkiselliğimizi fark etmek ve şu andan “hoşlanmamak” üzerine nasıl çalışacağımızı öğrenmek için harika bir araçtır. Hoşumuza gitmeyen bir ses duyduğumuzda buna gürültü deriz ve onu değiştirmek, durdurmak ya da ondan uzaklaşmak için elimizden geleni yaparız. <span class="charoverride7">Gürültü</span> etiketinin kişisel bir yorum olduğunu ve sesi şu anda, olduğu gibi fark etmek, ona izin vermek, onunla birlikte olmak ve onu kabul etmek gibi bir seçeneğimizin varlığını unutarak, gürültü dediğimiz şeye karşı, aralarında öfke de bulunan birçok hoş olmayan duyguyla birlikte, devasa bir tepkisel hikâye geliştirebiliriz. Komşunun ses sisteminden gelen yüksek sesli müzik, kolayca kendi yarattığımız büyük bir drama dönüşebilir: “Bu insanların bu müziğe nasıl katlanabildiğini anlamıyorum! Neden sesini kısmıyorlar ki!” Zaten yanan bir ateşe atılan çıralar gibi tepkimiz, kendi seçimimiz olmayan yüksek sesler duyma deneyimine bir kat daha acı ekler.   </p>
			<p class="paragraf2">Sesle pratik yaparken, zihninin kendini bir hikâye yaratmakla meşgul edip etmediğine dikkat et. Sen, olduğu haliyle şu anda olmak üzerine çalışıyorsun; değerlendirmeler yapman, yargılaman, bir şeyleri düzeltmen ya da herhangi bir şeyi anlaman gerekmiyor. Ama elbette, o anın sesleri eyleme geçmen gerektiğini gösteriyorsa, bunu yap. Fakat durum bu değilse sesin, sadece ses olarak farkında olup olamadığına bak; sadece kulaklarına ulaşan geçici titreşimleri bilinçli farkındalığında tut. Sadece duy. Başka hiçbir şey yapma.  </p>
			<p class="paragraf2">Doğumun sırasında etrafının sessizlik ya da en sevdiğin, seni rahatlatan bir müzik tarafından sarılmış olmasına dair bir beklentin ya da umudun olabilir. Bu gerçekten de olabilir, ama olmayabilir de. Kendini, tek müsait doğum odasının penceresinin dışında, kırılan bir lağım borusunu tamir eden şehir işçilerinin sesleri arasında doğum yaparken bulan Marie gibi, doğum yaptığın durumu, beklemediğin kadar gürültülü bulabilirsin. Ama pratiğin sayesinde etrafında olup bitenlerden bağımsız olarak dengeli, odaklı ve merkezinde kalabilirsin. Hoş olmayan ya da istenmeyen bir sesle bile birlikte kalabilme pratiği, doğum sırasında “olanla birlikte olmak” konusunda harika bir hazırlıktır.  </p>
			<p class="paragraf2">  </p>
			<p class="solkucukitalik1">Düşünce ve duygu farkındalığı  </p>
			<p class="paragraf2"> Nefesle, bedendeki hislerle ve bir bütün olarak vücutla, ardından da sesle birlikte olduktan ve tüm bu deneyimleri ortaya çıkarır, değişir ve yok olurken gözlemledikten sonra, artık dikkatimizi düşünce ve duygulara çevirmeye hazırız. Bu meditasyonda düşünceleri zihinde yükselen ve geçip giden, bizden bağımsız olaylar olarak göreceğiz. Düşünceleri ve duyguları, nefesi gözlemlediğimiz biçimde fark etmek üzerine çalışacağız. Bir düşüncenin zihinde yükseldiği anı fark edeceğiz; sonra dikkatimizi koruyarak, o düşünce sonunda bitene kadar zihinde ilerleyişini gözlemleyeceğiz. Bitti. Gitti. Sonra başka bir düşünce belirecek. Biz de yeniden dikkatimizi, yükselen ve geçen düşünceye odaklayarak gelip geçişini izleyeceğiz.   </p>
			<p class="paragraf2">Düşünceleri sadece düşünceler olarak fark etmek üzerine çalışırken zihni devasa, mavi bir gökyüzü, düşünceleri de beliren, zihin boyunca süzülen ve sonra kaybolan bulutlar gibi hayal etmek sana yardımcı olabilir. Bazı düşünceler fırtına bulutları gibi yoğun duygusal bir yüke sahip olabilirler. Diğer düşünceler, zihinde çok da yüklenmeden süzülen hafif, tüysü bulutlara benzeyebilir. Ama düşünceler ister ağır (“Bunu bana asla söylememeliydi!”) ister hafif (“Akşam yemeğinde ne yiyeceğiz acaba?”) olsun, devasa, mavi bir gökyüzüne benzeyen zihnin, bunlardan etkilenmeden kalır. Sadece, devasa mavi gökyüzü kadar geniş farkındalığınla oturup anbean düşünce ve duyguların karşılıklı etkileşimlerini gözlemleyip gözlemleyemediğine bak.   </p>
			<p class="paragraf2">Düşünce sürecinin farkına varmaya çalışırken sana yardımcı olabilecek görüntülerden biri de, zihni boş bir sinema ekranı, düşünceleri de bu ekranda bir an için belirip kaybolan görüntüler olarak hayal etmendir. Ya da zihni, düşüncelerin bir yanından girip danslarını edip diğer yanından çıktığı boş bir sahne olarak da düşünebilirsin. Hangi görüntüyü kullanırsan kullan, tabii kullanmak istersen, düşünceleri sadece geçici, uçucu, sürüklenen zihin olayları olarak görüp göremediğine bak.   </p>
			<p class="paragraf2">Oturup düşünceleri gözlemlemek bize, düşüncelerimizin içeriğiyle <span class="charoverride7">bağlantımızı kesip</span> düşünme sürecinin kendisine daha yakından bakabilme olasılığı sağlar. Kendi düşüncelerimizi gözlemlemek konusunda sahip olduğumuz bu müthiş yetenek sayesinde, zaman içinde, en azından bir noktaya kadar, kendimizi düşüncelerimizin sonsuz içeriklerinden ayırmayı öğrenebiliriz. Ve bunu öğrendiğimizde, çok temel ve çok basit bir içgörüye ulaşabiliriz: <span class="charoverride7">düşüncelerimiz, sadece düşüncedir</span>. Düşüncelerin sadece düşünce olduğunu, yani gelip geçen nörobiyolojik olaylar olduklarını idrak etmek, çok özgürleştirici olabilir. <span class="charoverride7">Düşüncelerimizden ibaret olmadığımızı </span>idrak etmemiz, kesinlikle düşünme biçimimizde daha esnek hale gelmemiz ve belki de düşüncelerimizi –ve kendimizi de– bu kadar ciddiye almayı bırakmamız için bir kapı açabilir.   </p>
			<p class="paragraf2">FODE kursuna katılmış olan Fiona, kendisi de meditasyon pratiği yapan bir arkadaşıyla konuşuyordu. O zihninin ne kadar sık odağını kaybettiğinden ve bu olduğunda ne kadar sinirlendiğinden bahsederken, arkadaşı elini sallayıp, “Ah, şu yaramaz zihin!” dedi ve birlikte güldüler. Ve bu gülüşle birlikte, bir idrak etme, anlama anı geldi: “<span class="charoverride7">Her şeyi</span> çok ciddiye alıyordum; meditasyon pratiğimi, Justin’le bir bebek sahibi oluyor oluşumuzu, işyerindeki her şeyi. Her şeyi doğru yapmam gerektiğini düşünüyordum; bütün kitapları okumalıydım, doğum belli bir biçimde olmalıydı, biz mükemmel ebeveynler olmalıydık: bu ciddi bir işti. Ve eğlenmeyi tamamen unutuyordum! ‘Yaramaz zihin’ ifadesi içimdeki bir şeyin kilidini açtı; bu, içimde taşıdığım o gerginlikti. Şimdi meditasyon yaparken, düşüncelerimin oradan oraya zıplayışını izlediğimde kendi kendime, ‘Ah şu yaramaz zihin!’ deyip gülümsüyorum. Bu bana her şeyi hafifletmem için yardımcı oldu!”  </p>
			<p class="paragraf2">Artık hepimizin bildiği gibi, düşüncelerimizin çok büyük bir kısmı geçmiş ya da gelecekle ilgilidir. Ve yine çok büyük bir kısmındaki ana karakter, “Ben” dediğimiz kişidir. “Ben”e başrolü verir, kendimiz hakkında hikâye üzerine hikâye ve neden, olduğumuz kişi olduğumuz hakkında bir sürü sebep üretiriz. Genellikle kendimize kendimiz hakkında anlattığımız hikâye hiç de nazik değildir; yargılayıcı, eleştirel ve kendimizi kısıtlayıcıdır. Hikâye bazen, çok sıkıcı hale de gelebilir! Bu hikâyenin sadece, bizim hakkımızdaki değiştirilemez bir gerçekten çok gelip geçen, kalıcı olmayan bir düşünceler dizisi olduğunu fark etmek nasıl da özgürleştiricidir! Biz sürekli değişiyor ve büyüyoruz; ayrıca, “ben” olarak düşündüğümüz bu varlık konusunda bile her zaman seçimlere sahibiz. Ve bundan sonra, kendimize şu nefis soruyu sorabiliriz: “Ben, düşüncelerim değilsem, kimim?” İşte bu, bizi çok uzun süre ‘bilmiyorum’da tutabilecek bir sorudur!  </p>
			<p class="paragraf2">  </p>
			<p class="solkucukitalik1">Düşünce ve duygu farkındalığı üzerine biraz daha düşünelim  </p>
			<p class="paragraf2">Düşüncelerimizi gözlemlemenin önemli bir kısmı da, düşünce ve duyguların birbirlinden nasıl etkilendiğini fark etmemizdir. Düşünme sürecine yeterince dikkat edersek, bazı düşüncelerin bazı duyguları, başka düşüncelerin de başka duyguları tetiklediğini görebiliriz. Bu sadece zihnimizde olan bir şey değildir: gökyüzündeki o yüklü fırtına bulutları gibi, düşünceler de beynimizde, bütün bedenimizde değişikliklere sebep olan kimyasalların salgılanmasını sağlar. Bölüm 6’da vücudun korku dolu düşünceler tarafından üretilen adrenalinden etkilendiğini ve çoğu zaman açık tuttuğumuz stres tepkisinin sağlığımıza zararlı olduğunu görmüştük.  </p>
			<p class="paragraf2">Zihnin endişe ya da depresyon gibi acıları nasıl yarattığını yıllarca inceledikten sonra, bazı bilim insanlarının artık dikkatlerini, pozitif düşüncelerin zihin-bedenimizde nasıl sağlık yarattığına çevirdiğini fark etmek ilginçtir. Ve çoğu tekrar tekrar aynı noktaya gelir: Meditasyon gerçek mutluluğa bir kapı açabilir.  </p>
			<p class="paragraf2">Otururken, korku ya da kızgınlık gibi zor bir duyguyu tetikleyen bir düşünce ortaya çıkarsa, bu duyguyu vücudunun özellikle neresinde hissettiğini belirleyip belirleyemediğine bak. Bu his göğsünde, boğazında, karnında, belki de solar pleksus denen, göğüs kemiğinin hemen altındaki bölgede olabilir. Vücudunu gergin ya da kasılmış hissediyorsan, bu kasılmayı tam olarak nerede hissettiğini fark et. Zihindeki düşünceler tarafından tetiklenen bu duygusal kasılma üzerinde çalışırken, doğum kasılmalarının hisleri üzerinde çalışmak için öğrendiğin <span class="charoverride7">aynı yolları</span> uygula. Onunla nefes al. Onunla birlikte ol. Onu merak et. Kendine karşı nazik ol. Ve bunun kalıcı olmadığını bil.  </p>
			<p class="paragraf2">Diğer yandan, otururken mutluluk, neşe, şükran, cömertlik ya da tatmin gibi pozitif duyguları tetikleyen düşünceleri de fark edebilirsin. Rahatlık, neşe, huzur ya da bir açılma ve genişleme hissini, bedeninin neresinde hissettiğini fark et. Bu hislerin genellikle göğsünde, kalbinin etrafında toplandığını fark edebilirsin. Kalbin neden sevginin sembolü olduğunu hiç merak ettin mi? Belki de bu, biz sevgi hissettiğimizde bedende aktive olan bölgenin burası olmasıyla ilgilidir.  </p>
			<p class="paragraf2">  </p>
			<p class="solkucukitalik1">Tercihsiz farkındalık  </p>
			<p class="paragraf2">Nefese, bedendeki hislere, seslere, düşünce ve duygulara dikkat etmek üzerine çalıştıktan sonra Tercihsiz Farkındalık’la çalışma denemeleri yapabilirsin. Tercihsiz Farkındalık’ta, o an senin için en baskın olan deneyime dikkat edersin. Ve bir sonraki an. Ve sonraki an. Farkındalığını üzerinde topladığın her şeyi serbest bırakarak, açık bir farkındalıkla, sadece oturursun. Şu anın deneyimi, farkındalığın haline gelir.  </p>
			<p class="paragraf2">Bir acı ya da vücudunun bir yerindeki bir ağrı dikkatini çekmeye çalışırsa bu ağrı, atma ya da gerilimi fark et ve onu gözlemle. Birkaç saniye sonra, bu rahatsızlık hakkında düşünceler ortaya çıkabilir. O zaman bu düşünceyi, zihninde yükselip geçerken bu düşünceyi oluşturan sözcük dizilimini fark et. Sonra ortaya çıkarsa var olan bir duyguyu, belki de bu hoş olmayan hissin artacağına dair endişeli bir düşünce tarafından tetiklenen korkuyu merakla fark et. Sonra bu korku duygusunun bedeninin neresinde olduğunu fark et. Anlık korku geçtiğinde, nefesinin daha çok farkına varabilirsin. Bu yüzden otur ve nefesinin farkında ol. Farkındalıkla birkaç nefes aldıktan sonra dikkatini bir ses, belki de yakınlardan gecen bir itfaiye aracının sesi çekebilir. Eğer ses o anki deneyiminin önüne geçerse, dikkatinin ona yönelmesine izin ver; anbean bu sesi, onun nasıl alçalıp yükseldiğini fark et. Ses uzaktaysa, bu sesin farkındalığının arka planı olmasına izin verebilirsin ya da bir itfaiye aracının sesi tarafından tetiklenerek vücudunda ortaya çıkan gerilim hislerini inceleyebilirsin. Nefesinle birlikte kalabilirsin. Ve sonra, bir düşünce daha gelebilir. Ve biz, onu da izleriz. Farkındalıkla otururken hiçbir şey olmasını beklemeyiz. Hiçbir şeye tutunmayız. Sadece otururuz: hareketsiz, açık, almaya hazır halde, gelenin gelmesine izin veririz. Varoluşun içinde, şimdi ve burada oluruz.  </p>
			<p class="arabaslik_sol">Bir süreç olarak doğum  </p>
			<p class="paragraf2">Meditasyon pratiğimiz derinleştikçe ve biz dikkatimizi içe doğru, deneyimin tüm bileşenlerine –nefes, bedendeki hisler, duymak, düşünce ve duygular– çevirdikçe, <span class="charoverride7">doğrudan deneyimleme yoluyla,</span> hiçbir anın bir diğeri gibi olmadığını ve hiçbir şeyin aynı kalmadığını idrak edebiliriz. Yanılgıya yer bırakmayan, deneyimsel bir seviyede, gerçekten her şeyin geçici doğasını deneyimlemek, tavırlarını, kararlarını ve hayatını yaşayış biçimini derinden etkileyebilir.  </p>
			<p class="paragraf2">Her şeyin sürekli bir dönüşüm içinde olduğunu şüphe götürmez biçimde bilmek, doğum sırasında sana inanılmaz ölçüde yardımcı olabilir. Doğumun ne kadar uzun –saatler ya da günler– sürerse sürsün ya da deneyimin ne kadar kolay ya da zor olursa olsun, bitecektir. Her meditasyon ve hayatımızın her anı gibi, her doğum da belirli sayıda nefes boyunca devam eder. Sonra biter. Doğum sırasında kaç nefes alıp vereceğimizi ya da kasılma-genişleme dediğimiz kaç yoğun fiziksel hissin yükselip geçeceğini bilemeyiz ama ne olursa olsun, bitecektir. Bu kadarını biliriz.  </p>
			<p class="paragraf2">Bu geçicilik farkındalığı, doğuma hazırlanmak için farkındalık öğrenen bebek bekleyen ebeveynler için çok değerlidir. Yeni annelerin tekrar tekrar, “Bunun sonsuza kadar sürmeyeceğini bilmek bana çok yardım etti” ya da “Yapmam gereken tek şey şu anda olmak, her kasılmayı, her nefesi anbean yaşamaktı ve bunu yapabileceğimi biliyordum” gibi şeyler söylediğini duyarım. Bu bir ideoloji değildir; önemli bir şeyi, farkındalığını geliştirmek için gösterdiğin azim ve zaman içinde bu pratiği sürdürme konusunda sahip olduğun süreklilikten doğan, hakikati bildiğin bir bilgeliktir.  </p>
		</div>
	</body>
</html>