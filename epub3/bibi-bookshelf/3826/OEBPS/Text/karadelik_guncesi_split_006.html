<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="en">
<head>
  <title>karadelik güncesi</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="normal"><span class="kobospan" id="kobo.1.1">“Kolay gelsin,” dedi İbrahim Nemrûd, “Kusura bakmayın.</span> <span class="kobospan" id="kobo.1.2">Epeyce çaldım kapıyı, kimse gelmeyince girdim.</span> <span class="kobospan" id="kobo.1.3">Evin beyini arıyordum ben.”</span></p>

  <p class="normal"><span class="kobospan" id="kobo.2.1">“Ha?”</span> <span class="kobospan" id="kobo.2.2">dedi yaşlı adam ince boynunu ileri doğru uzatarak.</span></p>

  <p class="normal"><span class="kobospan" id="kobo.3.1">“Evin beyi,” diye açıkladı İbrahim Nemrûd, “Eğer eski komşusu ve arkadaşı Bay Nabi Talimler’den yanlış bir adres almadıysam, kendisi burada oturuyor olmalı.</span> <span class="kobospan" id="kobo.3.2">Hukukî bir mesele için görüşmem gerek kendisiyle.</span> <span class="kobospan" id="kobo.3.3">Ben bir dava vekiliyim.”</span></p>

  <p class="normal"><span class="kobospan" id="kobo.4.1">“Ney?</span> <span class="kobospan" id="kobo.4.2">Devedikeni mi?”</span></p>

  <p class="normal"><span class="kobospan" id="kobo.5.1">“Dava vekili, Efendim, dava vekili… Esasen geliş sebebim bir vasiyetname konusu…”</span></p>

  <p class="normal"><span class="kobospan" id="kobo.6.1">“Haysiyetli bamya kurusu mu dedin?</span> <span class="kobospan" id="kobo.6.2">O ne ki?”</span></p>

  <p class="normal"><span class="kobospan" id="kobo.7.1">“Anlatamadım.</span> <span class="kobospan" id="kobo.7.2">Diyorum ki, bir miras meselesi…”</span></p>

  <p class="normal"><span class="kobospan" id="kobo.8.1">“Kiraz fasulyesi yoğ,” dedi yaşlı adam ellerini iki yana açarak, “Hazirandaki ayazda ürün kırıldı tüm.</span> <span class="kobospan" id="kobo.8.2">Börülce kaldıydı biraz, ondan vereyim istersen.”</span></p>

  <p class="normal"><span class="kobospan" id="kobo.9.1">“Yine anlatamadım galiba,” diyerek kaşlarını çattı İbrahim Nemrûd.</span> <span class="kobospan" id="kobo.9.2">Kendisiyle alay edildiğini düşündüğü için sinirlenmeye başlamıştı.</span> <span class="kobospan" id="kobo.9.3">“Bakın, kısaca şöyle söyleyeyim size:</span> <span class="kobospan" id="kobo.9.4">Seyfettin Bey’le görüşmek istiyorum.”</span></p>

  <p class="normal"><span class="kobospan" id="kobo.10.1">“Haaa, Seyfettin Bey mi?”</span> <span class="kobospan" id="kobo.10.2">dedi yaşlı adam sevinçle, “Beyefendinin arkadaşı mısın sen?</span> <span class="kobospan" id="kobo.10.3">Öyle söylesene!</span> <span class="kobospan" id="kobo.10.4">Kusura kalma, kulaklarım ağır işidir de biraz…”</span></p>

  <p class="normal"><span class="kobospan" id="kobo.11.1">“Şimdi anlaşıldı,” dedi İbrahim Nemrûd ve yaşlı adamın duyabilmesi için sesini yükselterek yineledi:</span> <span class="kobospan" id="kobo.11.2">“Diyordum ki, ben dava vekiliyim.</span> <span class="kobospan" id="kobo.11.3">Adım İbrahim Nemrûd.</span> <span class="kobospan" id="kobo.11.4">Bir miras davası nedeniyle Seyfettin Bey’le görüşmeye geldim.</span> <span class="kobospan" id="kobo.11.5">Eğer beni ona götürebilirseniz…”</span></p>

  <p class="normal"><span class="kobospan" id="kobo.12.1">“Tabii, tabii, derhal,” dedi yaşlı adam, “Emrin olur.</span> <span class="kobospan" id="kobo.12.2">Hele bir yol bekle.”</span></p>

  <p class="normal"><span class="kobospan" id="kobo.13.1">Tek bir söz bile etmeksizin dönüp, ellerinde küreklerle çukurun başında dikilmiş hülyalı hülyalı onları seyretmekte olan iki iriyarı adamın suratına okkalı birer şamar patlattı.</span> <span class="kobospan" id="kobo.13.2">Adamlar hemen yeniden işe koyuldular.</span></p>

  <p class="normal"><span class="kobospan" id="kobo.14.1">“Zamane gençleri çok tembel oluyor, Beyim,” dedi yaşlı adam hayretle ona bakan İbrahim Nemrûd’a, “Ama evlat işte, n’ideceksin, katlanıyoruz.”</span></p>

  <p class="normal"><span class="kobospan" id="kobo.15.1">“Bunlar oğullarınız, öyle mi?”</span> <span class="kobospan" id="kobo.15.2">dedi İbrahim Nemrûd inanmayan bakışlarla, “Size pek benzedikleri söylenemez doğrusu, ama birbirlerine iki su damlası denli benziyorlar.”</span></p>

  <p class="normal"><span class="kobospan" id="kobo.16.1">Başını sallayarak onayladı yaşlı adam:</span></p>

  <p class="normal"><span class="kobospan" id="kobo.17.1">“He ya!</span> <span class="kobospan" id="kobo.17.2">İkizdir bunlar.</span> <span class="kobospan" id="kobo.17.3">Adları Merdan ve Mestan.</span> <span class="kobospan" id="kobo.17.4">Biri ne yaparsa, öbürü de mutlaka öyle yapar.</span> <span class="kobospan" id="kobo.17.5">Bir an boş bırakmaya gelmez kerataları, kaytarıverirler hemen, öylece durup bel bel bakarlar uzaklara.</span> <span class="kobospan" id="kobo.17.6">Sanırsın ki, âlem-i gaybın sırr-ı esrarını çözecekler.</span> <span class="kobospan" id="kobo.17.7">Ya da güleş tutarlar haşarı kedi yavruları gibi yerlerde yuvaklana yuvaklana, batırırlar üstlerini başlarını.</span> <span class="kobospan" id="kobo.17.8">Ama sofraya oturdular mı da, maazallah, lop lop götürürler ekmeği.</span> <span class="kobospan" id="kobo.17.9">Somun pehlivanıdır bunlar, somun!</span> <span class="kobospan" id="kobo.17.10">Ah, ah, ben bunların yaşındayken…”</span></p>

  <p class="normal"><span class="kobospan" id="kobo.18.1">“Afedersiniz, merakımı hoş görün:</span> <span class="kobospan" id="kobo.18.2">Kaç yaşındalar oğullarınız?”</span></p>

  <p class="normal"><span class="kobospan" id="kobo.19.1">“Daha ufaktır bunlar be yahu, elli yaşında ya var ya yoklar.”</span></p>

  <p class="normal"><span class="kobospan" id="kobo.20.1">Kendisinden on yaş büyük iki koca adamın hâlâ babalarından dayak yiyor oluşu garibine gitmişti İbrahim Nemrûd’un.</span></p>

  <p class="normal"><span class="kobospan" id="kobo.21.1">“Dövmek yerine sözle ikaz etseniz,” dedi yaşlı adama, “Dayak, geçerli bir yöntem sayılmıyor artık çocuk eğitiminde.”</span></p>

  <p class="normal"><span class="kobospan" id="kobo.22.1">“Nerdeee?</span> <span class="kobospan" id="kobo.22.2">Laftan anlamazlar ki!”</span></p>

  <p class="normal"><span class="kobospan" id="kobo.23.1">“Anlarlar, Efendim, anlarlar, niye anlamasınlar?</span> <span class="kobospan" id="kobo.23.2">Güzellikle söylemeyi deneyin bir.”</span></p>

  <p class="normal"><span class="kobospan" id="kobo.24.1">“Yok, Beyim, bildiğin gibi değil.</span> <span class="kobospan" id="kobo.24.2">Ben biraz ağır işidirim ya, bunlar hepten sağır dilsizdirler doğuştan.</span> <span class="kobospan" id="kobo.24.3">Ne iyi, ağzı var dili yok diyeceksin, amma kazın ayağı öyle değil işte.</span> <span class="kobospan" id="kobo.24.4">Düşün ki, nasıl laf anlatırsın duvar gibi sağır böyle iki haytaya?</span> <span class="kobospan" id="kobo.24.5">Ama, çok şükür, dayak cennetten çıkmadır, demiş atalarımız.</span> <span class="kobospan" id="kobo.24.6">Temizinden iki sille indim miydi kulak tozlarına, meramımı nasıl hemencik anlarlar da hamarat hamarat çalışadururlar, bak!</span> <span class="kobospan" id="kobo.24.7">Bu dünyada taşa bile laf geçirirsin, yumruğunu pekçe tut yeter ki.”</span></p>

  <p class="normal"><span class="kobospan" id="kobo.25.1">“Neyse, sizin bileceğiniz iş,” dedi İbrahim Nemrûd sözü uzatmamak için, “Onlar sizin oğullarınız sonuçta, aile içi ilişkilerinize karışmak bana düşmez.</span> <span class="kobospan" id="kobo.25.2">Siz konağın bahçıvanısınız, anladığım kadarıyla.”</span></p>

  <p class="normal"><span class="kobospan" id="kobo.26.1">“He ya, öyleyiz elhamdülillah.</span> <span class="kobospan" id="kobo.26.2">Bundan on yıl evvelsine kadar şu konak senin bu konak benim nerede iş bulursam orada bağçevanlık yapar idik.</span> <span class="kobospan" id="kobo.26.3">Tekaütlüğünde bu konağı alınca, Seyfettin Bey getirip kondurdu bizi buraya.</span> <span class="kobospan" id="kobo.26.4">O zamandan beri onun sayesinde burada oturuşluyuz çok şükür.</span> <span class="kobospan" id="kobo.26.5">Çok iyi adamdır Seyfettin Bey.</span> <span class="kobospan" id="kobo.26.6">Ayıptır söylemesi, kendisi bizim memleketlimiz olur ta Üsküp’ten.</span> <span class="kobospan" id="kobo.26.7">Elbette o zadegândır, prenstir, biz çulsuz takımızdanız, ama memleketli memleketlidir yine de.</span> <span class="kobospan" id="kobo.26.8">Aynı türküyü çığırıp aynı aşı yersin.</span> <span class="kobospan" id="kobo.26.9">Hey gidi güzelim Skopye, nasıl da buram buram tüttü şimdi gözümde!”</span></p>

  <p class="normal"><span class="kobospan" id="kobo.27.1">Poturunun cebinden çıkardığı eprik ama son derece süslü bir kartviziti İbrahim Nemrûd’a uzattı:</span></p>

  <p class="normal"><span class="kobospan" id="kobo.28.1">“Aha, bu da kartım.</span> <span class="kobospan" id="kobo.28.2">Seyfettin Bey bastırttıydı.</span> <span class="kobospan" id="kobo.28.3">Her ciddi iş adamının mutlak bir kartvizitası olmak gerekirmiş.”</span></p>

  <p class="normal"><span class="ideitalik1"><span class="kobospan" id="kobo.29.1">Bayram Bağcıoğlu</span></span></p>

  <p class="normal"><span class="ideitalik1"><span class="kobospan" id="kobo.31.1">Serbağçevan</span></span></p>

  <p class="normal"><span class="ideitalik1"><span class="kobospan" id="kobo.33.1">Saraçzade Konağı, Beykoz</span></span></p>

  <p class="normal"><span class="kobospan" id="kobo.35.1">“Çok teşekkür ederim,” dedi İbrahim Nemrûd kartviziti cebine koyarken, “Seyfettin Bey şu anda evde mi acaba?</span> <span class="kobospan" id="kobo.35.2">Kendisiyle bir an önce görüşsem iyi olacak.</span> <span class="kobospan" id="kobo.35.3">Daha sonra halletmem gereken başka işlerim var da…”</span></p>

  <p class="normal"><span class="kobospan" id="kobo.36.1">“Elbette, elbette, hemen,” dedi bahçıvan, “Buyur şu taraftan.”</span></p>

  <p class="normal"><span class="kobospan" id="kobo.37.1">Toprak patikadan konağın arkasına yönelmeden önce, ağır hareketlerle çalışmayı sürdüren iki oğluna, yakındaki bir ağacın dallarına tünemiş uyuklayan birkaç karganın ürkerek havalanmasına neden olan, öncekinden de şiddetli birer tokat aşk etti ve İbrahim Nemrûd’un yüzündeki şaşkın ifadeyi görünce, gevrek gevrek gülerek açıkladı:</span></p>

  <p class="normal"><span class="kobospan" id="kobo.38.1">“İki tokat bir tokattan iyidir, Beyim.</span> <span class="kobospan" id="kobo.38.2">Testi kırılmadan evvel alacaksın tedbirini.</span> <span class="kobospan" id="kobo.38.3">Testi kırıldıktan sonra, ne etsen faydasız.</span> <span class="kobospan" id="kobo.38.4">Hem zaten günlük tayınlarını almazlarsa, içleri rahat etmez bunların.</span> <span class="kobospan" id="kobo.38.5">N’olacak işte, edepisler!”</span></p>

  <p class="normal"><span class="kobospan" id="kobo.39.1">“Edepsizler,” diye düzeltmeye çalıştı İbrahim Nemrûd, ama bahçıvan onu duymamıştı, kendi kendisine söylenerek yürümeye devam ediyordu.</span> <span class="kobospan" id="kobo.39.2">Patika, tek katlı birkaç izbe barakayla çevrelenmiş bir taş avluya getirdi onları.</span> <span class="kobospan" id="kobo.39.3">Bu derme çatma barakaların arasında, konaktan çok daha büyük ve görkemli, cam bir yapının yükseldiğini görünce, şaşırdı İbrahim Nemrûd.</span> <span class="kobospan" id="kobo.39.4">Konağın arkasında kaldığı için, daha önce farkına varmamış olmalıydı bu yapının.</span> <span class="kobospan" id="kobo.39.5">Dört köşesinde soğan kubbeli kuleleri olan, kırma çatılı, tonozlu, kemerli, cumbalı, cihannümalı, dışı tümüyle cam ve yer yer ayna kaplı bir tür sırça saraydı bu.</span> <span class="kobospan" id="kobo.39.6">Konağın tersine, oldukça bakımlı görünüyordu.</span> <span class="kobospan" id="kobo.39.7">Gökyüzünü kaplayan kurşunî bulutlar, bulanık bir ışıltıyla yansıyordu parlak cam ve ayna yüzeylerinde.</span> <span class="kobospan" id="kobo.39.8">Bahçıvan, romatizmanın çarpılttığı kemikli elini duvardaki bir elektronik gözün üzerinden geçirince, sivri kemerli kapı sessizce yana kayarak açıldı.</span> <span class="kobospan" id="kobo.39.9">Kapının üzerinde asılı metal levhada gotik harflerle yazılmış</span> <span class="ideitalik1"><span class="kobospan" id="kobo.39.10">XANADU</span></span> <span class="kobospan" id="kobo.39.11">sözcüğünü okudu İbrahim Nemrûd.</span> <span class="kobospan" id="kobo.39.12">Dar bir hole girdiler.</span> <span class="kobospan" id="kobo.39.13">Arkalarındaki kapı kapanırken, önlerinde daha alçak ikinci bir kapı açıldı.</span> <span class="kobospan" id="kobo.39.14">Aynı anda, nemli, sıcak bir hava ve iç bayıltıcı bir koku çarptı İbrahim Nemrûd’un yüzüne.</span> <span class="kobospan" id="kobo.39.15">Kapıdan geçince, biçim biçim, renk renk, irili ufaklı, çoğu tuhaf görünüşlü yüzlerce bitkiyle tıka basa dolu, içine konağı rahatça alabilecek yükseklikte, ucu bucağı gözükmeyen bir mekânda buldu kendisini.</span> <span class="kobospan" id="kobo.39.16">Tümüyle çelik konstrüksiyon bir yapıydı bu.</span> <span class="kobospan" id="kobo.39.17">Çatıdaki adam boyu kafes kirişler, bu geniş açıklığı tek bir hamlede bir baştan bir başa katediyordu.</span> <span class="kobospan" id="kobo.39.18">Ne işe yaradığını anlayamadığı aygıtlar ve büyük cam fanuslar sarkıtılmıştı tavandan.</span> <span class="kobospan" id="kobo.39.19">Derinden derine gelen boğuk bir homurtu, içeride biryerlerde birtakım makinaların çalışmakta olduğunu anlatıyordu.</span> <span class="kobospan" id="kobo.39.20">Belli belirsiz bir su şırıltısı ve tropik ormanları anımsatan hayvan ve böcek sesleri eşlik ediyordu bu homurtuya.</span> <span class="kobospan" id="kobo.39.21">Dışarıdan bakıldığında, sayısız girinti çıkıntısıyla karmaşık bir labirent olduğu izlenimini veren yapı, aslında göz alabildiğine geniş bir mekânı örten dev bir kabuktan başka birşey değildi.</span> <span class="kobospan" id="kobo.39.22">Beceriksizce reverans yaparak yerlere kadar eğildi bahçıvan.</span></p>

  <p class="normal"><span class="kobospan" id="kobo.41.1">“Zennâdu’ya hoşşşşşgeldiniz!</span> <span class="kobospan" id="kobo.41.2">Yedi düvel dört iklimin en büyük butânik müzesidir burası.</span> <span class="kobospan" id="kobo.41.3">Bir emsali daha yoktur.</span> <span class="kobospan" id="kobo.41.4">Dünya üzerinde olup da burada olmayan tek bir nebat gösteremezsiniz.</span> <span class="kobospan" id="kobo.41.5">Az uğraşmadı Seyfettin Bey burayı inşa etmek için.</span> <span class="kobospan" id="kobo.41.6">Herşey en son teknulûjiye uygun hazırlandı.</span> <span class="kobospan" id="kobo.41.7">Hararet, nem ve gün ışığı, bilgi sarayıyla kontrol edilir.</span> <span class="kobospan" id="kobo.41.8">Sulama ve gübreleme, otumâtik cihazlarla yapılır.</span> <span class="kobospan" id="kobo.41.9">İnsan aklının icat ettiği en mütekâmil fennî metodlarla ziraat yapıyoruz burada.”</span></p>

  <p class="normal"><span class="kobospan" id="kobo.42.1">“Seyfettin Bey mi yaptırdı bu binayı?”</span> <span class="kobospan" id="kobo.42.2">dedi İbrahim Nemrûd şaşkınlıkla.</span> <span class="kobospan" id="kobo.42.3">Gördükleri karşısında hayli etkilenmişti.</span></p>

  <p class="normal"><span class="kobospan" id="kobo.43.1">“He ya, o yaptırdı elbet.</span> <span class="kobospan" id="kobo.43.2">Hiçbir fedakârlıktan kaçınmadı.</span> <span class="kobospan" id="kobo.43.3">Bütün servetini harcetti bu yolda.</span> <span class="kobospan" id="kobo.43.4">Hatta çok sevdiği resim koleksiyonunu bile bu işe malî kaynak sağlamak için haraç mezat sattı.”</span></p>

  <p class="normal"><span class="kobospan" id="kobo.44.1">“Öyleyse vereceğim haberi duyunca, sevinecek.</span> <span class="kobospan" id="kobo.44.2">Bir akrabasından yüklü bir miras kaldı kendisine.</span> <span class="kobospan" id="kobo.44.3">”</span></p>

  <p class="normal"><span class="kobospan" id="kobo.45.1">Bahçıvan, İbrahim Nemrûd’un son sözlerini duymamıştı.</span> <span class="kobospan" id="kobo.45.2">Birlikte seranın içinde dolaşırlarken, heyecanla devam etti konuşmasına.</span></p>

  <p class="normal"><span class="kobospan" id="kobo.46.1">“Dediydim ya, biz aslen Rumeli göçmeniyiz, memleketimiz Üsküp.</span> <span class="kobospan" id="kobo.46.2">Balkan Harbi patlayınca, ailesini ve varını yoğunu bir arabaya koyup Edirne’ye kaçmış rahmetli pederim.</span> <span class="kobospan" id="kobo.46.3">Nur içinde yatsın, yükte hafif pahada ağır eşyası bir mendile sığmış, öyle derdi.</span> <span class="kobospan" id="kobo.46.4">Oradan da Konstantiniye’ye gelip bu konakta iş tutmuş.</span> <span class="kobospan" id="kobo.46.5">Bağçevanlık bizde aile mesleğidir.</span> <span class="kobospan" id="kobo.46.6">Dedem de bağçevanmış Üsküp’te, onun dedesi ve hatta dedesinin dedesi de.</span> <span class="kobospan" id="kobo.46.7">Pırasanın, kerevizin, yerelmasının ve ama ille de lahananın en âlâsını biz yetiştiririz.</span> <span class="kobospan" id="kobo.46.8">Lahana deyip de geçme, Beyim, başlı başına bir dünyadır lahana.</span> <span class="kobospan" id="kobo.46.9">Bir nazik ve nadide nebattır, gövermez her iklimde.</span> <span class="kobospan" id="kobo.46.10">Yerini sevmedi miydi büzülür kalır.</span> <span class="kobospan" id="kobo.46.11">Suyuna, gübresine dikkat edeceksin, ihtimamla üzerine titreyerek, şefkatle sevip okşayarak yetiştireceksin, serçe parmağının ucuyla dokunacaksın lahanaya.</span> <span class="kobospan" id="kobo.46.12">Narin bir gül goncasıdır o.</span> <span class="kobospan" id="kobo.46.13">Hakikat, lahana yetmiş iki çeşit zerzevatın bir gülüdür.</span> <span class="kobospan" id="kobo.46.14">Neden dersen, lahananın eyisi de, tıpkı gül gibi, katmer yapraklı olur.</span> <span class="kobospan" id="kobo.46.15">Zinhar bıçak vurulmaz lahanaya, büyük günahtır, çarpılırsın alimallah!</span> <span class="kobospan" id="kobo.46.16">Lahananın bir bir soyacaksın yapraklarını.</span> <span class="kobospan" id="kobo.46.17">Dıştaki yaprağı soydun mu, altından daha ince, körpe, yeni doğmuş çocuk cildi kadar pürüzsüz, süt gibi bembeyaz bir başka yaprak çıkar ve onun altından da bir başkası.</span> <span class="kobospan" id="kobo.46.18">Derler ki, lahananın cücüğünde zerre kadar bir inci saklıdır, lahana incisi, sihirli bir dürr-i şehvar.</span> <span class="kobospan" id="kobo.46.19">Yaaa, Beyim, ne sandıydın?</span> <span class="kobospan" id="kobo.46.20">Sadece midyeye mi hastır inci yapmak?</span> <span class="kobospan" id="kobo.46.21">Hayır, vallahi de tallahi de hayır!</span> <span class="kobospan" id="kobo.46.22">Lahana da inci yapar, hem de en âlâsını… Toprağın midyesidir lahana.</span> <span class="kobospan" id="kobo.46.23">Arzın gıdasını soğurur, su ve gübreyle hall-i hamur eder ve hiçbir insan elinin yapamayacağı kadar mükemmel bir cevher yaratır bundan.</span> <span class="kobospan" id="kobo.46.24">Rivayet odur ki, o minnacık zerre, Lokman otudur.</span> <span class="kobospan" id="kobo.46.25">Onu bulup yiyen bahtiyar kişi, anında gencelir, kuvvetlenir, ölümsüzlüğe erer.</span> <span class="kobospan" id="kobo.46.26">İşte bu yüzden, lahananın cücüğüne, insanı sihriyle cezbeden o muhayyel noktaya ulaşmak için, saatlerce, bazen günlerce, hatta haftalarca oturup yapraklarını soyman gerekir bir bir.</span> <span class="kobospan" id="kobo.46.27">Ve, inanır mısın, yine de ulaşamazsın lahananın cücüğüne.</span> <span class="kobospan" id="kobo.46.28">Ben garip, şu seksen küsur yıllık ömrümde kaç lahana soydum kimbilir, kaç uykusuz gece geçirdim kandilin titrek ışığında, ama bir kez bile bulamadım lahananın cücüğünü.</span> <span class="kobospan" id="kobo.46.29">Lahananın cücüğü, erilemeyen sırdır.</span> <span class="kobospan" id="kobo.46.30">Bilirsin ki, orada, hemen elinin altında, avucunun içindedir, ama onu bulamazsın, kaygan bir bilya gibi kaçıp gider parmaklarının arasından.</span> <span class="kobospan" id="kobo.46.31">Soyduğun lahana gitgide küçülür, küçülür, küçülür, bir fındık kadar, bir leblebi kadar, bir pirinç tanesi kadar kalır.</span> <span class="kobospan" id="kobo.46.32">Elinde cımbız, pertavsızın altında, bin bir zahmet ve meşakkatle soyarsın yaprakları.</span> <span class="kobospan" id="kobo.46.33">Bulamazsın ama, varamazsın o gizli noktaya, o saadete nail olamazsın.</span> <span class="kobospan" id="kobo.46.34">Un ufak olur, eriyip gider, toza toprağa karışır lahana.</span> <span class="kobospan" id="kobo.46.35">Sen elin böğründe kalakalırsın.</span> <span class="kobospan" id="kobo.46.36">Ya da kimi zaman, tam tersine, lahana bir türlü ufalmaz.</span> <span class="kobospan" id="kobo.46.37">Soyduğun yaprağın yerinde o lahza bir yenisi biter sanki.</span> <span class="kobospan" id="kobo.46.38">Beyhude yere yolup durursun yaprakları.</span> <span class="kobospan" id="kobo.46.39">Bütün bir gün, bütün bir gece soyarsın ve bu dur durak bilmez, helak edici çalışmadan bitkin, başını kaldırıp bir de bakarsın ki, yanın yören silme yaprak dolmuş, ama ellerinin arasındaki lahana hep o ilk soymaya başladığın boydadır.</span> <span class="kobospan" id="kobo.46.40">Yarabbi, sen nelere kadirsin!</span> <span class="kobospan" id="kobo.46.41">Rabbimin toprak ve su ve hava üzre mukim kıldığı türlü çeşitli mahlukat, senin ilminin de, aklının da, havsalanın da alamayacağı kadar esrarlıdır, Beyim.”</span></p>

  <p class="normal"><span class="kobospan" id="kobo.47.1">“Onca lahana yaprağını ne yapıyorsunuz peki?”</span> <span class="kobospan" id="kobo.47.2">dedi İbrahim Nemrûd.</span></p>

  <p class="normal"><span class="kobospan" id="kobo.48.1">“Ne olacak, kapuska tabii!”</span> <span class="kobospan" id="kobo.48.2">dedi bahçıvan ağzını şapırdatarak, “Bol pirinç ve kıymayla… Üzerine bir tutam da nane ektin miydi, yeme de yanında yat!”</span></p>

  <p class="normal"><span class="kobospan" id="kobo.49.1">“Evet, nane,” dedi İbrahim Nemrûd yüzünü buruşturarak, “Nefret ederim.”</span></p>

  <p class="normal"><span class="kobospan" id="kobo.50.1">“Yok, yok, akıl sır ermez bu nebatata,” dedi bahçıvan ve büyük bir saksıya dikilmiş, iri yapraklı, sapsarı çiçekli, tuhaf bir bitkiyi göstererek ekledi:</span> <span class="kobospan" id="kobo.50.2">“Şuna bak mesela.”</span></p>

  <p class="normal"><span class="kobospan" id="kobo.51.1">“Nedir o?</span> <span class="kobospan" id="kobo.51.2">Değişik bir lahana türü mü?”</span></p>

  <p class="normal"><span class="kobospan" id="kobo.52.1">“He ya!</span> <span class="kobospan" id="kobo.52.2">Şimdi diyelim ki, sen bir sineksin, Beyim.</span> <span class="kobospan" id="kobo.52.3">Kusura bakma, teşbihte hata olmaz, şöyle en irisinden bir atsineği… N’aparsın?</span> <span class="kobospan" id="kobo.52.4">Uçarsın, değil mi?</span> <span class="kobospan" id="kobo.52.5">Konup kalkarsın taşa, toprağa, nebata, haşa huzurdan tezeğe… Her çiçekten ayrı bal yaparsın.”</span></p>

  <p class="normal"><span class="kobospan" id="kobo.53.1">“Arıdır o, arı, sinek değil!”</span> <span class="kobospan" id="kobo.53.2">diye düzeltti İbrahim Nemrûd, ama bahçıvan onu duymamıştı.</span> <span class="kobospan" id="kobo.53.3">Aynı coşkuyla sürdürüyordu konuşmasını.</span></p>

  <p class="normal"><span class="kobospan" id="kobo.54.1">“Sabahtan beri uçup duruyorsun.</span> <span class="kobospan" id="kobo.54.2">Artık karnın acıktı.</span> <span class="kobospan" id="kobo.54.3">Etrafını kolaçan ediyorsun.</span> <span class="kobospan" id="kobo.54.4">Bu nebatın sarı çiçekleri seni cezbediyor.</span> <span class="kobospan" id="kobo.54.5">Ağzına tat verecek birşeyler bulmak ümidiyle gidip konuyorsun o çiçeğe.</span> <span class="kobospan" id="kobo.54.6">Hah, bak işte, şu sensin!”</span></p>

  <p class="normal"><span class="kobospan" id="kobo.55.1">Birdenbire ortaya çıkan iri bir eşekarısı, pes perdeden bir vızıltıyla, sarı çiçeklerin çevresinde dönmeye başlamıştı tembel tembel.</span> <span class="kobospan" id="kobo.55.2">Hangi çiçeği seçeceği konusunda kararsız gibiydi.</span> <span class="kobospan" id="kobo.55.3">Sonunda gidip sarı çiçeklerden birine kondu.</span> <span class="kobospan" id="kobo.55.4">Arı çiçeğe konar konmaz, bitkinin büyük taç yaprakları harekete geçerek ağır ağır kapanmaya başladılar.</span> <span class="kobospan" id="kobo.55.5">Arı boş yere debelenip duruyordu havalanmak için, ama ince ayakları çiçeğin tüylü yüzeyine yapışmıştı, kurtaramıyordu kendisini.</span> <span class="kobospan" id="kobo.55.6">Sonra yapraklar iki büyük çene gibi yavaşça çiçeğin üzerine kapanarak arıyı yuttu.</span></p>

  <p class="normal"><span class="kobospan" id="kobo.56.1">“Kime niyet, kime kısmet, Beyim,” dedi bahçıvan muzipçe göz kırparak, “Tabiatın kanunudur bu:</span> <span class="kobospan" id="kobo.56.2">Ava giden avlanır.”</span></p>

  <p class="normal"><span class="kobospan" id="kobo.57.1">“İlginç,” dedi İbrahim Nemrûd.</span> <span class="kobospan" id="kobo.57.2">Beklemediği bu görüntü karşısında biraz tedirgin olmuştu.</span> <span class="kobospan" id="kobo.57.3">“Bu tür et yiyen çiçeklerin yalnızca tropik iklimlerde yetiştiğini sanıyordum.”</span></p>

  <p class="normal"><span class="kobospan" id="kobo.58.1">“Bizim bilgi sarayı var ya, o terâpik iklim dediğini burada yaratıyor.</span> <span class="kobospan" id="kobo.58.2">Aslında sana bir sır vereyim mi?</span> <span class="kobospan" id="kobo.58.3">Seyfettin Bey’in gizli prujelerinden biridir bu.”</span></p>

  <p class="normal"><span class="kobospan" id="kobo.59.1">“Hangisi?</span> <span class="kobospan" id="kobo.59.2">Bu böcek yiyen çiçek mi?”</span></p>

  <p class="normal"><span class="kobospan" id="kobo.60.1">“He ya!</span> <span class="kobospan" id="kobo.60.2">Keskin zekâsıyla, bunun müthiş bir silah olabileceğini anlamıştı Seyfettin Bey ve bu konuda NEHAR’a (</span><span class="ideitalik1"><span class="kobospan" id="kobo.60.3">Nezaret-i Harbiye</span></span><span class="kobospan" id="kobo.60.4">) dört başı mamur bir teklif götürdü.</span> <span class="kobospan" id="kobo.60.5">Bu nebatın çeşitli aşılarla tekâmül ettirildiğini ve çok daha büyük, adam boyunda yetiştirildiğini tasavvur et.</span> <span class="kobospan" id="kobo.60.6">Bunlardan binlercesini sınır boylarına dikersin.</span> <span class="kobospan" id="kobo.60.7">Al sana en âlâsından mayın tarlası!</span> <span class="kobospan" id="kobo.60.8">Sınırı geçmek isteyen düşman leşkerinin hepsini kemal-i afiyetle yerler, komazlar birini bile.</span> <span class="kobospan" id="kobo.60.9">Hem mayından çok daha ucuz, hem de teknulûji harikası o nevicat silahlar gibi tabiata zarar vermiyor.</span> <span class="kobospan" id="kobo.60.10">Yahut bunları tayyarelere doldur, düşman memleketlerine paraşütle indir, düşmanın kıtlığına kıran getirirler alimallah.</span> <span class="kobospan" id="kobo.60.11">Bunların hepsinin gayet teferruatlı hesaplarını yapmış ve hatta bu nebatların seri halinde üretileceği büyük seraların planlarını çizmişti Seyfettin Bey, ama bu dahiyane prujeye gereken ehemmiyet gösterilmedi tabii.</span> <span class="kobospan" id="kobo.60.12">Bu konuda kimbilir kaç istida yazdı Beyefendi, kaç telgraf çekti, kaç vekilin kapısını aşındırdı… Devletin üst kademelerinde hakim olan basiretsizlik, Seyfettin Bey gibi güzide âlim ve münevverlerin ortaya attığı yüksek fikirlerin inkişafına imkân tanımıyor maalesef.</span> <span class="kobospan" id="kobo.60.13">Hal böyle olunca, memleket elbette kalkınamaz!</span> <span class="kobospan" id="kobo.60.14">Söyle, geri kalmışlık bir kader midir, Beyim?”</span></p>

  <p class="normal"><span class="kobospan" id="kobo.62.1">“Haklısınız,” dedi İbrahim Nemrûd, “Yalnız tam olarak anlayamadığım bir nokta var.</span> <span class="kobospan" id="kobo.62.2">Bildiğim kadarıyla, Seyfettin Bey veterinerdir ve tabii dolayısıyla da uzmanlık alanı bitkiler değil, hayvanlardır.</span> <span class="kobospan" id="kobo.62.3">Nasıl oluyor da…”</span></p>

  <p class="normal"><span class="kobospan" id="kobo.63.1">“Doğrudur, mesleğine âşık bir baytar ve armatür bir büyülog olan Seyfettin Bey buraya ilk geldiğinde, maksadı büyük bir labirentuvar kurup hayvanlar üzerinde ilmî tetkikler yapmaktı.</span> <span class="kobospan" id="kobo.63.2">Hatta bu yolda epey para ve emek de sarfetti.</span> <span class="kobospan" id="kobo.63.3">Fakat bir müddet sonra çalışmaları yavaş yavaş hayvanlar âleminden nebatlar âlemine kaydı.</span> <span class="kobospan" id="kobo.63.4">Bunun sebebi, zannımca, bir gün kendi ağzından dinlemek bahtiyarlığına erdiğim ve bizzat onun icadı olan TÜRTEMEL (</span><span class="ideitalik1"><span class="kobospan" id="kobo.63.5">Türlerin Temeli</span></span><span class="kobospan" id="kobo.63.6">) nazariyesinde gizlidir.</span> <span class="kobospan" id="kobo.63.7">Dar-ı Vin nam meşhur İngiliz âliminin isbat ettiği üzre, insanoğlu maymundan, yani hayvandan südur etmiştir, ki Seyfettin Bey’in hayvanata olan müstesna ilgisinin esas sebebi de zaten budur:</span> <span class="kobospan" id="kobo.63.8">O hakikî bir hümâ-yı nisid idi ve insanı anlamak için evvela hayvanı anlamak gerektiğini gayet iyi biliyordu.</span> <span class="kobospan" id="kobo.63.9">Dolayısıyla, heyecanlı bir hayranı ve takipçisi olduğu Dar-ı Vin’in nazariyesi üzerinde uzun ve teferruatlı tetkiklerde bulundu.</span> <span class="kobospan" id="kobo.63.10">Fakat, kaderin garip bir cilvesidir, bu tetkikler neticesinde vardığı nokta, çok sevdiği, âdeta taptığı Dar-ı Vin’i reddetmeye götürdü onu.</span> <span class="kobospan" id="kobo.63.11">Dar-ı Vin çok mühim bir noktada yanılıyordu:</span> <span class="kobospan" id="kobo.63.12">Dünya üzerindeki hayat evvela denizlerde başlayıp oradan karaya ve havaya yayılmamıştır.</span> <span class="kobospan" id="kobo.63.13">Hayatın esas kaynağı, elbette ki hak olan arz, yani toprak, ve hatta toprağın en derinleri, yerin yedi kat altıdır.</span> <span class="kobospan" id="kobo.63.14">Nitekim hak kitabı olan Kuran-ı Kerim’de de topraktan geldiğimiz ve nihayetinde toprağa döneceğimiz yazmaz mı?</span> <span class="kobospan" id="kobo.63.15">Hak Teala ‘Kün!’</span> <span class="kobospan" id="kobo.63.16">dediğinde, ilk önce kara mahlukları husule gelmiş, daha sonra bu mahlukların kimisi suya, kimisi havaya sıçramışlardır.</span> <span class="kobospan" id="kobo.63.17">İmdi, Seyfettin Bey’in fikrine göre, birşeyi layıkıyla anlayabilmek için, onun esasına inmek lazımdır.</span> <span class="kobospan" id="kobo.63.18">Dolayısıyla, insanı anlamak için maymuna, maymunu anlamak için kurbağaya, kurbağayı anlamak için böceğe, böceği anlamak için de elbette nebata bakmak icabeder.</span> <span class="kobospan" id="kobo.63.19">Herşeyin başı nebattır.</span> <span class="kobospan" id="kobo.63.20">Toprağın kara bağrında tuttuğu, müşfik bir ana gibi besleyip esirgediği tohum, hayatın en özlü hülasasıdır.</span> <span class="kobospan" id="kobo.63.21">Zaten bu yüzden nebatlar köklerini toprağın derinlerine salarlar.</span> <span class="kobospan" id="kobo.63.22">Söyle, sen hiç kökleri topraktan dışarı, havaya doğru inkişaf etmiş bir nebat gördün mü, Beyim?</span> <span class="kobospan" id="kobo.63.23">Hayvan ve insan, köklerinden kopmuş, öz benliğini unutmuş, esas tabiatlarının aksine hareket eden, dolayısıyla da er geç yokolmaya mahkûm, zavallı mahluklardır.</span> <span class="kobospan" id="kobo.63.24">Hele hele uçan kuşu taklide uğraşan insan, çorağa düşmüş yoz bir tohumdur ve dünya üzerindeki günleri sayılıdır.</span> <span class="kobospan" id="kobo.63.25">İstikbaldeki efendilerimizin önünde eğilelim, çünkü dünya günün birinde nebatlara kalacak.</span> <span class="kobospan" id="kobo.63.26">Bizim marazlı bedenlerimiz toza toprağa karışıp yokolmuşken, onlar bizim etimiz ve kemiğimizle beslenerek dünya üzerinde devlet ve afiyetle hüküm sürüyor olacaklar.”</span></p>

  <p class="normal"><span class="kobospan" id="kobo.65.1">Bahçıvan bu noktada konuşmasına ara verip, o anda yanından geçmekte oldukları ufak saksıya dikilmiş, cılız bir bitkinin önünde saygılı bir tavırla yerlere kadar eğildi.</span> <span class="kobospan" id="kobo.65.2">İbrahim Nemrûd kısa bir duraksama geçirdi ona katılıp katılmamakta, sonra omuzlarını silkerek hafif bir baş selamı vermekle yetindi.</span> <span class="kobospan" id="kobo.65.3">Saksının üzerine iliştirilmiş karton etikette</span> <span class="ideitalik1"><span class="kobospan" id="kobo.65.4">Osurukotu</span></span> <span class="kobospan" id="kobo.65.5">yazdığını gördü biraz daha dikkatli bakınca ve aynı anda havadaki iç bulandırıcı kokuyu hissederek yüzünü buruşturdu.</span> <span class="kobospan" id="kobo.65.6">Bahçıvan sürdürdü konuşmasını.</span></p>

  <p class="normal"><span class="kobospan" id="kobo.67.1">“Seyfettin Bey, Dar-ı Vin’in nazariyesini bu şekilde tashih ettikten sonra, bir adım ileriye gitti ve nebatların cemiyet hayatı hakkında kendi nazariyesini geliştirdi.</span> <span class="kobospan" id="kobo.67.2">Bu gördüğünüz seranın inşaı da işte bu zamana rastlar.</span> <span class="kobospan" id="kobo.67.3">Kendisinin bu konuda yazılmış İÇNEBAT (</span><span class="ideitalik1"><span class="kobospan" id="kobo.67.4">İçtimaiyat-ı Nebatiye</span></span><span class="kobospan" id="kobo.67.5">) adında yedi ciltlik bir eseri vardır.</span> <span class="kobospan" id="kobo.67.6">Bu dev eser, maalesef henüz neşrolunamadı, elyazması halinde müstakbel naşirini bekliyor.</span> <span class="kobospan" id="kobo.67.7">Farkındasınız, dahiyane bir sıçramayla, büyülûjiden sosyulûjiye geçmiş oluyordu böylelikle Seyfettin Bey.</span> <span class="kobospan" id="kobo.67.8">Ama zaten deha kendisini biz sıradan insanlar için tahayyülü bile imkânsız olan böyle keyfî sıçramalarda göstermez mi?</span> <span class="kobospan" id="kobo.67.9">Seyfettin Bey’in bu nazariyesi, insanlık için çok mühim bir terakkidir, çünkü filhakika nebatlar âlemi bize kendi cemiyet hayatımız hakkında fevkalade kıymetli malumatlar verir.</span> <span class="kobospan" id="kobo.67.10">Nebatlar da, tıpkı biz insanlar gibi, fert olarak, ama cemiyetler halinde, birbirleriyle dayanışma ve yardımlaşma içinde yaşayan mahluklardır.</span> <span class="kobospan" id="kobo.67.11">Onlar da doğarlar, büyürler, bir iş tutarlar, evlenip çoluk çocuğa karışırlar, hatta zaman zaman boşanırlar ve nihayet vadeleri dolunca da ölürler.</span> <span class="kobospan" id="kobo.67.12">Bu düzen her ne kadar ilk bakışta görülemese de böyledir.</span> <span class="kobospan" id="kobo.67.13">Şuradaki acura bakın, mesela.</span> <span class="kobospan" id="kobo.67.14">Ben bunun çocukluğunu bilirim.</span> <span class="kobospan" id="kobo.67.15">Parmak kadardı o zamanlar, şimdi büyüyüp serpildi, yakında damat olacak.</span> <span class="kobospan" id="kobo.67.16">Yahut şu hercaî menekşe… Gençliğinde çok canlar yaktı.</span> <span class="kobospan" id="kobo.67.17">Ne avokadolar, ne bostan patlıcanları istediydi de hiçbirine varmadı.</span> <span class="kobospan" id="kobo.67.18">Şimdi kurudu gitti, yüzüne bakan yok artık.</span> <span class="kobospan" id="kobo.67.19">Yaaa, mazbut bir aile hayatı çok mühimdir, Beyim.</span> <span class="kobospan" id="kobo.67.20">Boş yere dememişler, çocuksuz insan meyvesiz ağaca benzer diye… Nasıl, senin karın, çocuğun var mı?”</span></p>

  <p class="normal"><span class="kobospan" id="kobo.69.1">“Var,” dedi İbrahim Nemrûd, “Bir oğlan, on bir yaşında…” Devam edecekti, ama sonra vazgeçip sustu.</span></p>

  <p class="normal"><span class="kobospan" id="kobo.70.1">“Allah bağışlasın,” dedi bahçıvan, “Bu devirde çocuk yetiştirmek hakikaten çok zor, Beyim.</span> <span class="kobospan" id="kobo.70.2">Benim iki hayta oğlanı gördün.</span> <span class="kobospan" id="kobo.70.3">Neler çektim bilsen onları adam edene kadar.</span> <span class="kobospan" id="kobo.70.4">Anasız büyüdü bunlar.</span> <span class="kobospan" id="kobo.70.5">Nur içinde yatsın, anaları bunları doğururken hakkın rahmetine kavuştu.</span> <span class="kobospan" id="kobo.70.6">Kahpe felek işte, n’ideceksin?</span> <span class="kobospan" id="kobo.70.7">Ben de bağrıma taş bastım, oğlanlar büyüyene kadar evlenmedim üvey ana cefası çekmesinler diye, onlara hem ana hem baba oldum.</span> <span class="kobospan" id="kobo.70.8">Evlat uğruna nelere katlanıyor insan… Ama her adama bir eş lazım, Beyim, kolay geçmiyor soğuk kış geceleri.</span> <span class="kobospan" id="kobo.70.9">Neyse ki evlenme çağına geldiler de artık, kıyıverdik bir nikâh.</span> <span class="kobospan" id="kobo.70.10">Kız Hanife!</span> <span class="kobospan" id="kobo.70.11">Bak, Seyfettin Bey’in arkadaşı gelmiş.</span> <span class="kobospan" id="kobo.70.12">Gel de bir merhaba de Beyefendi’ye.”</span></p>

  <p class="normal"><span class="kobospan" id="kobo.71.1">Az ötelerindeki sık bitki öbeği kımıldandı ve on yedi on sekiz yaşlarında, genç irisi, güleç yüzlü, al yanaklı, başı yazmalı, ayakları takunyalı bir kız çıktı ortaya.</span> <span class="kobospan" id="kobo.71.2">Çingene pembesi mintanının kolları, dirseklerine dek sıvanmıştı.</span> <span class="kobospan" id="kobo.71.3">Elindeki çapadan, saksıları çapalamakta olduğu anlaşılıyordu.</span> <span class="kobospan" id="kobo.71.4">Ürkek adımlarla yaklaştı yanlarına.</span></p>

  <p class="normal"><span class="kobospan" id="kobo.72.1">“Misafirin elini sıksana kız!”</span> <span class="kobospan" id="kobo.72.2">dedi bahçıvan, “Pek mahçuptur, amcası.”</span></p>

  <p class="normal"><span class="kobospan" id="kobo.73.1">Kız çapayı bir kenara koyup tombul ellerini mintanının eteğine sildi ve dudaklarında muzip bir gülümsemeyle sıktı İbrahim Nemrûd’un elini.</span> <span class="kobospan" id="kobo.73.2">İri siyah gözleri ışıl ışıldı.</span> <span class="kobospan" id="kobo.73.3">Kız sanki kendini tutamayıp birden kıkır kıkır gülmeye başlayacak gibi geldi İbrahim Nemrûd’a.</span></p>

  <p class="normal"><span class="kobospan" id="kobo.74.1">“Memnun oldum,” dedi İbrahim Nemrûd ve bahçıvana dönerek sordu:</span> <span class="kobospan" id="kobo.74.2">“Gelininiz mi?”</span></p>

  <p class="normal"><span class="kobospan" id="kobo.75.1">“He ya!”</span> <span class="kobospan" id="kobo.75.2">dedi bahçıvan yüzünde mutlu bir ifadeyle, “Karım.</span> <span class="kobospan" id="kobo.75.3">Bıldır evleniverdik be!</span> <span class="kobospan" id="kobo.75.4">Altmış sene bekâr hayatından sonra, bir hoş oluyor doğrusu insan.</span> <span class="kobospan" id="kobo.75.5">Kız Hanife, hadi koştur da bir yorgunluk kahvesi yapıver bize.</span> <span class="kobospan" id="kobo.75.6">Bak, uzak yoldan gelmiş Beyefendi.”</span></p>

  <p class="normal"><span class="kobospan" id="kobo.76.1">“Kahveniz şekerli mi olsun?”</span> <span class="kobospan" id="kobo.76.2">dedi kız İbrahim Nemrûd’a dönerek.</span> <span class="kobospan" id="kobo.76.3">Bunu söylerken, dolgun alt dudağını hafifçe ısırmış ve işveli bir tavırla göz kırpmıştı.</span> <span class="kobospan" id="kobo.76.4">Bu beklenmedik hareket karşısında hortlak görmüşçesine ürktü İbrahim Nemrûd ve bir an ne yapacağını şaşırdı.</span> <span class="kobospan" id="kobo.76.5">Birşeyin farkına varıp varmadığını anlamak için kaçamak bir bakış attı bahçıvana.</span> <span class="kobospan" id="kobo.76.6">Sonra gözlerini kızdan kaçırarak, “Orta olsun,” dedi alçak sesle.</span> <span class="kobospan" id="kobo.76.7">Kız anlamlı bir gülümsemeyle gerdan kırarak yanlarından ayrıldı.</span></p>

  <p class="normal"><span class="kobospan" id="kobo.77.1">“Hey gidi!”</span> <span class="kobospan" id="kobo.77.2">dedi bahçıvan, geniş kalçalarını sallaya sallaya uzaklaşmakta olan kızın ardından bakarak, “Rabbimin bir lütfu bu kız bana.</span> <span class="kobospan" id="kobo.77.3">Şu âhir ömrümde beni mesut etti.”</span></p>

  <p class="normal"><span class="kobospan" id="kobo.78.1">Ona acıyarak baktı İbrahim Nemrûd.</span> <span class="kobospan" id="kobo.78.2">Birden bu yaşlı adama karşı tuhaf bir yakınlık hissetmişti.</span></p>

  <p class="normal"><span class="kobospan" id="kobo.79.1">“Umarım, mutluluğunuz sürer,” dedi başını sallayarak ve saatine bir göz attıktan sonra, ekledi.</span> <span class="kobospan" id="kobo.79.2">“Bu arada epeyce vaktinizi de aldım galiba.</span> <span class="kobospan" id="kobo.79.3">Güzel güzel sohbet ediyoruz gerçi, ama aslında kahveyi Seyfettin Bey’le görüşürken içsem, daha iyi olacak.</span> <span class="kobospan" id="kobo.79.4">Ona şu malum miras meselesini anlatmam için de iyi bir fırsat olur bu.”</span></p>

  <p class="normal"><span class="kobospan" id="kobo.80.1">“Ha, tabii, tabii,” dedi bahçıvan, “Şöyle buyrun.”</span></p>

  <p class="normal"><span class="kobospan" id="kobo.81.1">Çevrelerini yemyeşil bir duvar gibi kuşatan bitkilerin arasında yürümeye başladılar yeniden.</span> <span class="kobospan" id="kobo.81.2">İbrahim Nemrûd nereye gittiklerini anlamak için çevresine bakınıyordu, ama seranın içinde o kadar çok dönüp dolaşmışlardı ki, yönlenimini tümüyle yitirmişti artık.</span> <span class="kobospan" id="kobo.81.3">Seraya girdikleri noktaya doğru mu, yoksa ters yönde mi yürüdüklerini çıkaramıyordu.</span></p>

  <p class="normal"><span class="kobospan" id="kobo.82.1">“Zaman hiç durmaz,” diye sürdürdü konuşmasını bahçıvan, “Tabiat hep hareket halindedir.</span> <span class="kobospan" id="kobo.82.2">Su buharlaşıp göğe çıkar, orada buluta tahavvül eder ve yağmur olup yağar toprağa.</span> <span class="kobospan" id="kobo.82.3">İnsanın fikriyatı da aynen böyledir.</span> <span class="kobospan" id="kobo.82.4">Tıpkı cıva gibi, bir an bile duramaz yerinde, bir halden ötekine geçer, değişir, başkalaşır.</span> <span class="kobospan" id="kobo.82.5">Seyfettin Bey gibi velut bir âlimin de ilelebet aynı konuya çakılıp kalması beklenemezdi tabii.</span> <span class="kobospan" id="kobo.82.6">Evvelce bahsettiğim nazariyesini ihdas edip İÇNEBAT adlı eserini tamamladıktan sonra, dikkatini cemiyet ilminden ruh ilmine çevirdi yavaş yavaş.</span> <span class="kobospan" id="kobo.82.7">Böyle olması kaçınılmazdı, çünkü insan denen bu girift mahluğu bütün veçheleriyle tetkik edip anlamaya çalışıyordu.</span> <span class="kobospan" id="kobo.82.8">Esasen bir maddiyat ilmi olan büyülûjiden başlayıp sosyulûjiye, oradan da insanın en karanlık noktasını, yani ruhunu araştıran piskulûjiye geçmişti.</span> <span class="kobospan" id="kobo.82.9">Görüyorsun, Beyim, müşahhastan mücerrete, maddeden ruha, den’iden ulviye doğru kararlı bir yükseliş… Dünya üzerindeki en mükemmel varlık olan nebat, burada da en mühim yol gösterici olacaktı elbette.</span> <span class="kobospan" id="kobo.82.10">Bu konuda yazılmış muhtelif makaleleri ve RUHNEBAT (</span><span class="ideitalik1"><span class="kobospan" id="kobo.82.11">Ruhiyat-ı Nebatiye</span></span><span class="kobospan" id="kobo.82.12">) adında bir de kitabı vardır Seyfettin Bey’in, ki bu eser daha önce yazdığı İÇNEBAT’ın bir devamı ve tamamlayıcısı mahiyetindedir.</span> <span class="kobospan" id="kobo.82.13">Dakik müşahade ve tetkikler vasıtasıyla nebatların ruh tahlilini yapan Seyfettin Bey, insanlarla nebatlar arasında, belki acemi bir gözün göremeyeceği, fakat aslında gayet kuvvetli bir rabıta olduğunu tespit etti ve buna MÜNNAZ (</span><span class="ideitalik1"><span class="kobospan" id="kobo.83.1">Müşahabet-i Nebatiye Nazariyesi</span></span><span class="kobospan" id="kobo.83.2">) adını verdi.</span> <span class="kobospan" id="kobo.83.3">Bu nazariyeye göre, her insan ruhen belli bir nebata, bir çiçeğe, bir ağaca, bir meyvaya ya da bir sebzeye benzer.</span> <span class="kobospan" id="kobo.83.4">Bu muayyen nebat âdeta o şahsın bir ruh ikizi gibidir ve o nebatın ruh tahlili, mezkûr şahsın da halet-i ruhiyesinin anlaşılmasına yardımcı olur.</span> <span class="kobospan" id="kobo.83.5">Seyfettin Bey bu nazariyeyi evvela kendisine tatbik ederek kendi nebatının dağorkidesi olduğunu buldu.</span> <span class="kobospan" id="kobo.83.6">Sadece başı dumanlı dağların en sarp doruklarında, yalçın kayalıklarda, dipsiz uçurumların kıyısında yetişen, ulaşılması fevkalade zor, nadide bir çiçektir bu.</span> <span class="kobospan" id="kobo.83.7">Kırmızı renkli ve ipek gibi yumuşak yapraklarını yiyen kişinin gözüne fer, nefsine kuvvet, zürriyetine ziyade bereket verir.</span> <span class="kobospan" id="kobo.83.8">Bu sebeple, ehl-i muhabbet arasında gayet makbul olup dirhemi Mısırçarşısı’nda yüz altın liraya satılır.</span> <span class="kobospan" id="kobo.83.9">Fakat nasıl ki her gülün bir dikeni var ise, bu nadide çiçeğin de büyük bir kusuru vardır.</span> <span class="kobospan" id="kobo.83.10">Şöyle ki yapraklarının kılcal damarlarındaki tuhaf bir zehir, insanı bir lahzada sarhoş edip aklını başından alır, divaneye çevirir.</span> <span class="kobospan" id="kobo.83.11">Bu tehlikeli nebatın faydasını görebilmek için, butânik ve büyülûji ilimlerinden anlamak icabeder.</span> <span class="kobospan" id="kobo.83.12">Dağorkidesinin ancak birtakım hususî ameliyelerle elde edilen usaresi katre halinde alınırsa şifalıdır.</span> <span class="kobospan" id="kobo.83.13">Aksi takdirde, maazallah, kişiyi helak eder.</span> <span class="kobospan" id="kobo.83.14">Bütün tehlikelere göğüs gerip bin bir zahmetle dağa tırmanarak dağorkidesini taşların arasındaki sarp yuvasından sökmeye muvaffak olan bir nice muhteris maceraperest, göz alıcı renklerle bezenmiş bu çiçeği oburca yemişler ve şehvet ve cehaletlerinin kurbanı olup oracıkta tecennün ederek kendilerini yardan aşağı atmışlardır.</span> <span class="kobospan" id="kobo.83.15">Filhakika, Seyfettin Bey ve diğer yüksek âlimler de aynen böyledir.</span> <span class="kobospan" id="kobo.83.16">Onların sözleri âkil bir zat için en hakikî mürşittir, ama cühela güruhu bu arifane sözleri yanlış tefsir eder ve kendi mahvına koşar.”</span></p>

  <p class="normal"><span class="kobospan" id="kobo.85.1">Bahçıvan, koynundan ağzı tıpalı ufak bir şişe çıkarıp İbrahim Nemrûd’a gösterdi.</span></p>

  <p class="normal"><span class="kobospan" id="kobo.86.1">“Eksik olmasın, kendi elcağızıyla hazırladığı âlâ dağorkidesi usaresinden bana da bir miktar verdiydi Seyfettin Bey.</span> <span class="kobospan" id="kobo.86.2">Çok şükür, gerçi gücüm kuvvetim yerinde, usareye filan ihtiyacım yok, ama hani olur da lazım olursa diye… Eee, düşmez kalkmaz bir Allah, Beyim, tedbiri elden bırakmamak gerek.</span> <span class="kobospan" id="kobo.86.3">İstersen, sana da bir ufak şişe vereyim.”</span></p>

  <p class="normal"><span class="kobospan" id="kobo.87.1">“Yok, çok teşekkürler,” dedi İbrahim Nemrûd telaşla, “Midemle ilgili birtakım sorunlarım var, çok gerekmedikçe ilaç almamaya çalışıyorum.</span> <span class="kobospan" id="kobo.87.2">Merak ettim, sizin bitkiniz hangisi peki?”</span></p>

  <p class="normal"><span class="kobospan" id="kobo.88.1">“Hangisi olacak, okkaliptüs tabii!”</span> <span class="kobospan" id="kobo.88.2">dedi bahçıvan heyecanla az ötelerindeki ulu bir ağacı göstererek ve ekledi:</span> <span class="kobospan" id="kobo.88.3">“Şu boya, bosa, endama bak, Beyim!</span> <span class="kobospan" id="kobo.88.4">Aynı ben!</span> <span class="kobospan" id="kobo.88.5">İsminden de belli, okka okka bir nebat… Oğullarımın nebatı ise bezelyedir.</span> <span class="kobospan" id="kobo.88.6">Nitekim iki bezelye tanesi kadar birbirlerine benzerler.”</span></p>

  <p class="normal"><span class="kobospan" id="kobo.89.1">“İlk bakışta pek anlaşılmıyor gerçi, ama, evet, bir benzerlik var galiba,” dedi İbrahim Nemrûd kaşlarını kaldırarak.</span></p>

  <p class="normal"><span class="kobospan" id="kobo.90.1">“Ve işte bu da senin nebatın,” dedi bahçıvan.</span></p>

  <p class="normal"><span class="kobospan" id="kobo.91.1">Hemen hemen adam boyundaki iri ve kalın bir kaktüsün önünde duruyorlardı.</span></p>

  <p class="normal"><span class="kobospan" id="kobo.92.1">“Kaktüs mü?”</span> <span class="kobospan" id="kobo.92.2">dedi İbrahim Nemrûd hayretle.</span></p>

  <p class="normal"><span class="kobospan" id="kobo.93.1">“He ya, kaknûs, uçsuz bucaksız çöllerin ağırbaşlı sakini… Tek başına yaşar.</span> <span class="kobospan" id="kobo.93.2">İçine kapanık, mahzun ve ketumdur.</span> <span class="kobospan" id="kobo.93.3">Göz yaşlarını içine akıttığı söylenir, bu yüzden bünyesinde bol miktarda su vardır.</span> <span class="kobospan" id="kobo.93.4">Kavgacı değildir, ama gerektiğinde kendisini korumayı da bilir.</span> <span class="kobospan" id="kobo.93.5">Aç gözlü hasımlarının saldırılarını sivri dikenleri sayesinde savuşturur.</span> <span class="kobospan" id="kobo.93.6">Hatta çölün kralı olan deve bile bu dikenler yüzünden kaknûsun yanına yaklaşmaya cesaret edemez.</span> <span class="kobospan" id="kobo.93.7">Fakat dışı her ne kadar sert ve dikenli ise de, içi sulu ve yumuşaktır.</span> <span class="kobospan" id="kobo.93.8">Başlıca muarızı olan çöl faresi, dikenli zırhında ufacık bir boşluk bulup burayı kemirerek içine girer ve o koskoca kaknûsu için için yiyip bitirir.</span> <span class="kobospan" id="kobo.93.9">İçi boş, kuru, cansız bir kabuk kalır geriye.</span> <span class="kobospan" id="kobo.93.10">Düşünsene, Beyim, ufacık bir çöl faresi…”</span></p>

  <p class="normal"><span class="kobospan" id="kobo.94.1">“Evet,” diye başını salladı İbrahim Nemrûd, “Fareleri hiç sevmem.”</span></p>

  <p class="normal"><span class="kobospan" id="kobo.95.1">Seranın yan duvarlarından birindeki alçak kapıya gelmişlerdi.</span> <span class="kobospan" id="kobo.95.2">Bahçıvan bir anahtarla kapıyı açtı.</span> <span class="kobospan" id="kobo.95.3">Kapıdan geçince, basık tavanlı, loş ve izbe, tek göz bir gecekonduda buldular kendilerini.</span> <span class="kobospan" id="kobo.95.4">İbrahim Nemrûd burasının avluyu çevreleyen, seraya bitişik, dermeçatma barakalardan biri olduğunu anladı.</span> <span class="kobospan" id="kobo.95.5">Barakaya arka kapıdan girmişlerdi.</span> <span class="kobospan" id="kobo.95.6">Açık duran ön kapıdan, avludaki gübre yığını görülüyordu.</span> <span class="kobospan" id="kobo.95.7">Bahçıvanın ayağındaki yemenileri çıkardığını görünce, İbrahim Nemrûd da ister istemez ayakkabılarını çıkarıp kapının yanına koydu ve o sabah çoraplarını değiştirmiş olduğuna şükrederek, zemini kirden rengi dönmüş bir halıyla kaplı olan odaya geçti.</span> <span class="kobospan" id="kobo.95.8">Pencerenin kenarında, üzerine güve yenikleriyle dolu eski bir kilim örtülmüş uzunca bir sedir vardı.</span> <span class="kobospan" id="kobo.95.9">Sedirin karşısında büyük ekranlı bir televizyon duruyordu.</span> <span class="kobospan" id="kobo.95.10">Televizyonun arkasında, sülüs hatla yazılmış, taş baskısı bir</span> <span class="ideitalik1"><span class="kobospan" id="kobo.95.11">Ya Hafız</span></span> <span class="kobospan" id="kobo.95.12">levhası ve sırmalı bir mahfaza içinde büyük boy bir Kuran asılıydı.</span> <span class="kobospan" id="kobo.95.13">Bahçıvanın karısı çömelmiş, bir köşedeki ufak gaz tüpünün üzerinde, eğri büğrü bir bakır cezveyle kahve pişiriyordu.</span></p>

  <p class="normal"><span class="kobospan" id="kobo.97.1">“Fakirhanemize hoşgeldin,” dedi bahçıvan mağrur bir edayla ve İbrahim Nemrûd’a sedirde yer gösterdikten sonra, karısına seslendi:</span></p>

  <p class="normal"><span class="kobospan" id="kobo.98.1">“Kız Hanife, kahveler hazır mı?”</span></p>

  <p class="normal"><span class="kobospan" id="kobo.99.1">Bahçıvanın karısı, zarfları kararmış, ağızları çatlak, Çin porseleni fincanlara koyduğu kahveyi sedirin önündeki sehpaya bırakırken, yine gizlice göz süzdü dava vekiline.</span> <span class="kobospan" id="kobo.99.2">Bu davetkâr bakışı görmezden geldi İbrahim Nemrûd ve gözlerini ekose desenli çoraplarının burunlarından ayırmadı.</span> <span class="kobospan" id="kobo.99.3">Yabancıların yanında ayakkabılarını çıkarmaktan hiç hoşlanmazdı.</span> <span class="kobospan" id="kobo.99.4">Hele bir kalabalığın içinde yalınayak kalmak, düşlerine girecek denli tedirgin ederdi onu.</span> <span class="kobospan" id="kobo.99.5">Denize girmeyi sevmemesinin nedeni de büyük olasılıkla buydu.</span> <span class="kobospan" id="kobo.99.6">Karısının ısrarıyla plaja gitmek zorunda kaldığı zamanlarda, soyunma kabininde deniz ayakkabılarını ayağına geçirmeden çıkmazdı dışarı.</span> <span class="kobospan" id="kobo.99.7">Çocukluğundan kalma, nedenini bilemediği bir korkuydu bu.</span> <span class="kobospan" id="kobo.99.8">Küçükken babasının onu her bayram götürdüğü erkekler hamamında, her dakikası dayanılmaz bir eziyet olan sıkıntılı saatler yaşadığını anımsıyordu.</span> <span class="kobospan" id="kobo.99.9">Daha sonra bir daha hiç gitmemişti hamama.</span> <span class="kobospan" id="kobo.99.10">Hatta bu yüzden, askerliğini yaparken aylarca yıkanmadığı olmuştu.</span> <span class="kobospan" id="kobo.99.11">Görev yaptığı taşra birliğinde duş kabinleri yoktu.</span> <span class="kobospan" id="kobo.99.12">Her manga haftanın belli bir günü hepbirlikte alayın köhne hamamında yıkanırdı.</span> <span class="kobospan" id="kobo.99.13">Hep bir yolunu bulup kaytarırdı bu banyo saatlerinden.</span> <span class="kobospan" id="kobo.99.14">Sonradan hayal meyal anımsayabildiği karabasanlarında birçok kez yaşadığı sıkıntılı bir sahne vardı.</span> <span class="kobospan" id="kobo.99.15">Bir sabah işe geç kaldığı için aceleyle giyinip evden fırlıyor ve metro istasyonunda birdenbire ayağında karısının sedef kakmalı nalınlarıyla sokağa çıkmış olduğunu fark ediyordu.</span> <span class="kobospan" id="kobo.99.16">Peronu dolduran yüzlerce insanın bakışlarını hissediyordu çıplak ayaklarında.</span> <span class="kobospan" id="kobo.99.17">Ezilip büzülüyor, kalın parmaklı, şişkin tabanlı, taraklı, iri ayaklarını paltosunun etekleriyle, evrak çantasıyla ve şapkasıyla örtmeye, insanlardan saklamaya çalışıyordu, ama yapamıyordu bunu.</span> <span class="kobospan" id="kobo.99.18">O denli büyüktüler ki, onları gizlemek olanaksızdı.</span> <span class="kobospan" id="kobo.99.19">Derinlerden gelen bir ses uyandırdı onu daldığı düşüncelerden.</span></p>

  <p class="normal"><span class="kobospan" id="kobo.100.1">“Buyrun, suyunuz…”</span></p>

  <p class="normal"><span class="kobospan" id="kobo.101.1">Bahçıvanın karısı ona bir bardak su uzatıyordu.</span> <span class="kobospan" id="kobo.101.2">Gözlerini kızın çıplak ayaklarına dikmiş, dalgın dalgın bakmakta olduğunu farketti birden.</span> <span class="kobospan" id="kobo.101.3">Erkek ayağı gibi büyük ve kaba, yere sağlam basan ayaklardı bunlar.</span> <span class="kobospan" id="kobo.101.4">İri topuklarına ve kalın parmaklarına kına yakılmıştı.</span> <span class="kobospan" id="kobo.101.5">Başını kaldırıp kızla göz göze geldiğinde, onun da bu bakışların farkında olduğunu ve memnun memnun gülümsediğini gördü İbrahim Nemrûd dehşetle.</span> <span class="kobospan" id="kobo.101.6">Kekeleyerek teşekkür edip suyu alırken, eli bir an kızın eline değince, elektrik çarpmışçasına irkildi.</span> <span class="kobospan" id="kobo.101.7">Olanların farkına varıp varmadığını anlamak için başını çevirip bahçıvana bakmaya cesaret edemiyordu.</span> <span class="kobospan" id="kobo.101.8">Kız elinde plastik bir su bidonuyla barakadan çıkıp avlunun köşesinde gözden yitene dek, çoraplarının burunlarına bakmayı sürdürdü korkunç bir iç sıkıntısıyla.</span> <span class="kobospan" id="kobo.101.9">Sonra soğukkanlılığını toplayıp kahvesinden bir yudum aldı.</span> <span class="kobospan" id="kobo.101.10">İç bulandırıcı, ekşimsi bir tat yayıldı ağzına.</span> <span class="kobospan" id="kobo.101.11">Yüzünü buruşturarak bahçıvana baktı, ama yaşlı adam büyük bir keyifle, höpürdeterek içiyordu kahvesini.</span> <span class="kobospan" id="kobo.101.12">Ayıp olmasın diye bir iki yudum daha alıp sehpanın üzerine bıraktı fincanı ve ağzında kalan kötü tadı gidermek için, kızın getirdiği soğuk suyu bir dikişte içti.</span> <span class="kobospan" id="kobo.101.13">Suyun tadı kahveden de kötüydü.</span> <span class="kobospan" id="kobo.101.14">İçine kinin konmuş gibi acı bir suydu.</span> <span class="kobospan" id="kobo.101.15">Kuyu suyu olmalıydı.</span> <span class="kobospan" id="kobo.101.16">Midesinin kaynamaya başladığını hissederek karnını ovuşturdu.</span> <span class="kobospan" id="kobo.101.17">Mide haplarını evde unuttuğunun ayırdına vardı birden.</span></p>

  <p class="normal"><span class="kobospan" id="kobo.102.1">“Nasıl, kahve nefis, değil mi?”</span> <span class="kobospan" id="kobo.102.2">dedi bahçıvan hoşnut bir tavırla, “Methetmek gibi olmasın, bizim Hanife çok iyi yapar.”</span></p>

  <p class="normal"><span class="kobospan" id="kobo.103.1">“Evet, çok güzel olmuş, karınızın eline sağlık,” dedi İbrahim Nemrûd rahatsızlığını belli etmemeye çalışarak.</span> <span class="kobospan" id="kobo.103.2">Sonra karın ağrısının da verdiği sabırsızlıkla ekledi:</span> <span class="kobospan" id="kobo.103.3">“Gerçekten çok konukseversiniz, Beyefendi, ama vakit geç oluyor.</span> <span class="kobospan" id="kobo.103.4">Ben artık Seyfettin Bey’le görüşsem, diyorum.</span> <span class="kobospan" id="kobo.103.5">Kendisi şu anda evdedir, değil mi?”</span></p>

  <p class="normal"><span class="kobospan" id="kobo.104.1">“Kim?”</span></p>

  <p class="normal"><span class="kobospan" id="kobo.105.1">“Seyfettin Bey, Efendim, Seyfettin Bey… Diyorum ki, artık Seyfettin Bey’le görüşsem.”</span></p>

  <p class="normal"><span class="kobospan" id="kobo.106.1">“Haaa, Seyfettin Bey mi?”</span> <span class="kobospan" id="kobo.106.2">dedi bahçıvan, kendisine söyleneni nihayet anlayabilmiş olmanın sevinciyle, “O burada yok ki!”</span></p>

  <p class="normal"><span class="kobospan" id="kobo.107.1">“Nasıl?</span> <span class="kobospan" id="kobo.107.2">Evde değil mi yani?”</span></p>

  <p class="normal"><span class="kobospan" id="kobo.108.1">“He ya, değil elbet.”</span></p>

  <p class="normal"><span class="kobospan" id="kobo.109.1">“Ne zaman gelir?</span> <span class="kobospan" id="kobo.109.2">Akşama mı?”</span></p>

  <p class="normal"><span class="kobospan" id="kobo.110.1">“Kim gelir akşama?”</span></p>

  <p class="normal"><span class="kobospan" id="kobo.111.1">“Seyfettin Bey, yahu!”</span> <span class="kobospan" id="kobo.111.2">diye bağırdı İbrahim Nemrûd.</span> <span class="kobospan" id="kobo.111.3">Artık sabrı taşmıştı.</span></p>

  <p class="normal"><span class="kobospan" id="kobo.112.1">“Bağırmaya lüzum yok, Beyim,” dedi bahçıvan kaşlarını çatarak, “Duyduk, sağır değiliz herhalde… Seyfettin Bey burada ne arasın?</span> <span class="kobospan" id="kobo.112.2">Eyüp’teki PEDER’e taşındı o.”</span></p>

  <p class="normal"><span class="kobospan" id="kobo.113.1">“Yaaa?</span> <span class="kobospan" id="kobo.113.2">Babası hayatta mı hâlâ?”</span></p>

  <p class="normal"><span class="kobospan" id="kobo.114.1">“Yok canım, PEDER, yani</span> <span class="ideitalik1"><span class="kobospan" id="kobo.114.2">Perendebaz Dergâhı</span></span><span class="kobospan" id="kobo.114.3">.</span> <span class="kobospan" id="kobo.114.4">Konstantiniye’nin mühim dergâhlarındandır.</span> <span class="kobospan" id="kobo.114.5">Şeyhin sadık bir bendesi olarak oraya intisap edip dünyadan el ayak çekti Seyfettin Bey.”</span></p>

  <p class="normal"><span class="kobospan" id="kobo.116.1">“Ne?</span> <span class="kobospan" id="kobo.116.2">Nasıl?</span> <span class="kobospan" id="kobo.116.3">Ne zaman?”</span> <span class="kobospan" id="kobo.116.4">dedi İbrahim Nemrûd şaşkınlıkla.</span></p>

  <p class="normal"><span class="kobospan" id="kobo.117.1">“Oluyor birkaç sene… Evvelce de dediydim ya, müşahhastan mücerrete, maddiden ruhiye, cüziden külliye doğru giderek inkişaf etmişti Seyfettin Bey’in fikriyatı.</span> <span class="kobospan" id="kobo.117.2">İlm-i maddiye, ilm-i içtimaiye ve ilm-i ruhiyeden sonra varacağı nihaî nokta elbette ki din ve imandı.</span> <span class="kobospan" id="kobo.117.3">Bildiğin gibi, baytarlık yaptığı zamanlarda maalesef ateşli bir zındıktı Seyfettin Bey.</span> <span class="kobospan" id="kobo.117.4">Böyle yüksek bir âlimin ulvî hislerden bu derece mahrum oluşu hayli garibime gitmişti onu ilk tanıdığım günlerde.</span> <span class="kobospan" id="kobo.117.5">Hatta, ne yalan söyleyeyim, bu yüzden ona olan sevgim ve saygım dahi bir miktar zedelenmişti.</span> <span class="kobospan" id="kobo.117.6">Beşerde en büyük meziyet Allah korkusudur, Beyim.</span> <span class="kobospan" id="kobo.117.7">Allah korkusu olmadı mı, tıpkı kılavuzunu yitirmiş serseri bir kervan gibi, en olmadık yollara sapar ve nihayet eneiyye batağına saplanıp kalır insan aklı.</span> <span class="kobospan" id="kobo.117.8">Neyse ki Seyfettin Bey’in bir âlim olarak kıymetini kısa zamanda idrak ettim de, ilk anda bende uyandırdığı küçümseme ve kızgınlık, yavaş yavaş derin bir hayranlık ve acıma hissine bıraktı yerini.</span> <span class="kobospan" id="kobo.117.9">Böylece onun sadık hizmetkârı ve en yakın muhibbi oldum.</span> <span class="kobospan" id="kobo.117.10">Maksadım, bu güzel insanı bir şekilde dine döndürmenin çaresini bulmak ve böylelikle dünyada lanetlenen ruhunun hiç olmazsa ruz-i mahşerde mağfiret ve halâsını temin etmekti.</span> <span class="kobospan" id="kobo.117.11">Eğer bunda muvaffak olabilirsem, onunla birlikte kendi ruhumun da kurtulacağını, hatta bu büyük sevabın sadece beni değil, yedi göbek sülalemi dahi Hak Teala nezdinde makbul kılacağını hissediyordum.</span> <span class="kobospan" id="kobo.117.12">Bu yolda nice gayretler sarfettim, ne zahmetlere katlandım, anlatamam.</span> <span class="kobospan" id="kobo.117.13">Onunla her akşam oturup ilmî ve dinî sohbetler yapmaktan tut da, nefesi kuvvetli hocalara muskalar yazdırıp yastığının altına koymaya varana kadar, aklıma gelen her yola baş vurdum.</span> <span class="kobospan" id="kobo.117.14">Fakat maalesef gayet kavî bir kâfir inadı vardı Seyfettin Bey’in.</span> <span class="kobospan" id="kobo.117.15">Ne kadar dil döktüysem de onu sapık fikirlerinden bir türlü vazgeçiremiyordum.</span> <span class="kobospan" id="kobo.117.16">Nuh deyip peygamber demiyordu Seyfettin Bey.</span> <span class="kobospan" id="kobo.117.17">Öyle ki kaç defa artık bu işle beyhude yere uğraşmamayı, bu sevdadan vazgeçmeyi düşündüm, hatta geceleyin sessizce odasına girip onu uykuda boğmayı ve sonra da intihar etmeyi geçirdim aklından.</span> <span class="kobospan" id="kobo.117.18">Tuhaf bir halet-i ruhiye içindeydim, bu büyük insana hem derin bir hayranlık hem de tarifi imkânsız bir öfke duyuyordum.</span> <span class="kobospan" id="kobo.117.19">Ama her defasında ona olan muhabbetim, merhametim ve Allah korkum galip geldi, semeresiz çabamda sebat ettim.</span> <span class="kobospan" id="kobo.117.20">Bu minval üzre günler günleri, yıllar yılları kovaladı.</span> <span class="kobospan" id="kobo.117.21">Artık bütün ümidimi kaybetmek üzereydim ki, bir gün nihayet hidayete erdi Seyfettin Bey.</span> <span class="kobospan" id="kobo.117.22">O mübarek güne şan olsun!</span> <span class="kobospan" id="kobo.117.23">Onca zamanda olmayan iş, nasıl öyle bir günde oluverdi, bilmem.</span> <span class="kobospan" id="kobo.117.24">Allahın hikmeti işte… Döktüğüm dillerin bunda belki bir nebzecik payı olduğunu düşünmek beni ilanihaye bahtiyar eder.</span> <span class="kobospan" id="kobo.117.25">Ama aslında bunda hayret edilecek birşey yok, çünkü ister nebat, ister hayvan, ister insan olsun, Allah korkusu bu dünyada her mahlukun içinde vardır.</span> <span class="kobospan" id="kobo.117.26">İş onun farkına varabilmekte… Şimdi düşününce anlıyorum ki, Seyfettin Bey de esasen ta en başından beri dindar, hem de hakikaten dindar bir kimseydi.</span> <span class="kobospan" id="kobo.117.27">Gözünün gördüğü, elinin erdiği herşeye karşı o doyurulmaz merakı, dur durak bilmeyen o çalışma azmi, ilmin her türüne âdeta iptila derecesindeki o marazî alakası, kendi içindeki iman ve Allah korkusunun ümitsiz bir arayışından başka birşey değildi aslında.</span> <span class="kobospan" id="kobo.117.28">Biz basit insanların hayatı da basittir, Beyim, kolayca kabulleniriz çünkü biz kaderimizi.</span> <span class="kobospan" id="kobo.117.29">Seyfettin Bey gibi hususî insanlar ise, zor yoldan gitmek ve kendi kaderlerini kendileri keşfetmek, hatta belki bizzat yaratmak mecburiyetindedirler, ancak böyle varabilirler çünkü hakikate.</span> <span class="kobospan" id="kobo.117.30">Biz ormana baktığımızda, ormanı görürüz sadece, onlar ise orada yüzlerce ağaç görürler.</span> <span class="kobospan" id="kobo.117.31">Ormanı görebilmek için ellerinde pertavsızla tek tek her ağacı tetkik etmeleri, her ağaca dokunmaları, kulaklarını her ağacın gövdesine dayayıp içinde yuvalanmış binlerce böceğin hummalı uğultusunu dinlemeleri, her ağacı koklamaları, yalamaları, ağaç kabuğundan bir parça koparıp tadına bakmaları ve sonra bu konuda yazılmış ciltler dolusu kitabı okuyup yine ciltler dolusu kitap yazmaları gerekir.</span> <span class="kobospan" id="kobo.117.32">Zor yoldur bu, evet, ama onlar için tek yoldur.</span> <span class="kobospan" id="kobo.117.33">Seyfettin Bey de işte bu yolun yolcusuydu.</span> <span class="kobospan" id="kobo.117.34">Nebattan, hayvandan ve insandan geçip kendi içinde uzun, upuzun ve tehlikelerle dolu bir yolculuğa çıkmış bir yalnız seyyah, bir gezginci dervişti, konup göçtü buradan.</span> <span class="kobospan" id="kobo.117.35">Hidayete erdikten sonra, elini attığı her işte olduğu gibi, din konusunda da hemen derinleşti tabii.</span> <span class="ideitalik1"><span class="kobospan" id="kobo.117.36">Tevrat</span></span><span class="kobospan" id="kobo.117.37">,</span> <span class="ideitalik1"><span class="kobospan" id="kobo.118.1">İncil</span></span> <span class="kobospan" id="kobo.118.2">ve</span> <span class="ideitalik1"><span class="kobospan" id="kobo.119.1">Kuran-ı Kerim</span></span><span class="kobospan" id="kobo.119.2">’den başlayıp, ona getirdiğim bütün din kitaplarını göz açıp kapayana kadar yuttu.</span> <span class="kobospan" id="kobo.119.3">Odasına kapanıp günler ve geceler boyu gözünü bile kırpmadan okurdu.</span> <span class="kobospan" id="kobo.119.4">Geceleri odasında yanan yağ kandilinin sabaha dek sönmediğini bilirim.</span> <span class="kobospan" id="kobo.119.5">Öyle ki kısa zaman içinde benim dinî konulardaki mütevazı malumatımı fersah fersah aşmıştı, boy ölçüşemez olmuştum artık onunla.</span> <span class="kobospan" id="kobo.119.6">Kazara ‘Bismillahirrahmanirrahiym,’ diyecek olsam, daha sözümü bitirmeme kalmadan, ‘Elhamdülillahi rabbilalemiyn errahmanirrahiym mâliki yevmiddin iyyâke nağbüdü ve iyyâke neste’iyn ihdinassırâtal müstakiym sırâtelleziyne en’amte aleyhim gayrilmağdûbi aleyhim ve leddâliyn,’ diye bir çırpıda getiriveriyordu surenin sonunu.</span> <span class="kobospan" id="kobo.119.7">Bu duruma hem seviniyor, hem de biraz üzülüyordum.</span> <span class="kobospan" id="kobo.119.8">Bu yüce âlim nihayet Hak yolunu bulmuş, ruhu halâsa ermişti.</span> <span class="kobospan" id="kobo.119.9">Fakat pek kısa bir müddet için kesişmiş olan yollarımız, şimdi maalesef tekrar ayrılıyordu.</span> <span class="kobospan" id="kobo.119.10">Göz alıcı bir kartaldı Seyfettin Bey, ben ise kendi halinde bir fakir karıncaydım, o beni kendi bahçemdeki ekmek kırıntılarıyla baş başa bırakıp nurlu ufuklara doğru kanat açacaktı elbette, kaçınılmazdı bu.</span> <span class="kobospan" id="kobo.119.11">Ve nitekim öyle de oldu.</span> <span class="kobospan" id="kobo.119.12">Seyfettin Bey beş vakit namaz kılar olmuştu artık.</span> <span class="kobospan" id="kobo.119.13">Sakalını uzatmıştı.</span> <span class="kobospan" id="kobo.119.14">Başına sarık sarıyor, sırtında dedesinden yadigâr olduğunu söylediği yeşil bir cübbeyle dolaşıyor, sık sık şehirdeki birtakım yatırları, türbeleri, tekke ve zaviyeleri ziyaret ediyordu.</span> <span class="kobospan" id="kobo.119.15">Hidayete erişinden birkaç ay sonra, PEDER’e intisap etti ve eşyalarını toplayıp evlatlığıyla beraber Eyüp’e taşındı.</span> <span class="kobospan" id="kobo.119.16">Heyhat, o gün bugündür de göremedim bir daha nur yüzünü ve ne de ondan bir haber aldım.”</span></p>

  <p class="normal"><span class="kobospan" id="kobo.121.1">“Pardon, evlatlığı mı dediniz?”</span></p>

  <p class="normal"><span class="kobospan" id="kobo.122.1">“He ya, evlatlığı, Şâzinuş…”</span></p>

  <p class="normal"><span class="kobospan" id="kobo.123.1">“Bir evlatlığı olduğunu bilmiyordum Seyfettin Bey’in.”</span></p>

  <p class="normal"><span class="kobospan" id="kobo.124.1">“Pek sevdiği rahmetli hemşiresinin torunuydu esasında.</span> <span class="kobospan" id="kobo.124.2">Şimdi herhalde on bir yaşı civarında olacak.</span> <span class="kobospan" id="kobo.124.3">Buraya geldiğinde, dört yaşında ya var ya yoktu.</span> <span class="kobospan" id="kobo.124.4">Bir görseydin o halini:</span> <span class="kobospan" id="kobo.124.5">Beyaz tenli, saman sarısı saçlı, çelimsiz, mahçup ve masum bir sabi… Ana babası bir trafik kazasında ölmüşler, bu garibim de hem öksüz hem yetim kalmış.</span> <span class="kobospan" id="kobo.124.6">Büyük amcası Seyfettin Bey’den başka akrabası, kimi kimsesi yoktu.</span> <span class="kobospan" id="kobo.124.7">Bir sahip çıkan olmasaydı, yetimhanede kalacaktı zavallı.</span> <span class="kobospan" id="kobo.124.8">Kadının sağlığında, yeğeniyle arası nedense pek iyi değildi Seyfettin Bey’in, ama sevgili hemşiresinin torununu ortada bırakmaya gönlü razı olmadı tabii.</span> <span class="kobospan" id="kobo.124.9">Eee, böyle yüce ruhlar âlicenap da olurlar.</span> <span class="kobospan" id="kobo.124.10">Kanunî muameleleri yapıp çocuğu evlat edindi ve öz evladıymış gibi baktı ona.</span> <span class="kobospan" id="kobo.124.11">Çocuk da iyi çıktı ama haaa!</span> <span class="kobospan" id="kobo.124.12">Helal süt emmiş bir iyi aile çocuğuymuş.</span> <span class="kobospan" id="kobo.124.13">Gayet terbiyeli ve itaatkârdı, âdeta ağzı var dili yoktu, yaşına göre fevkalade ağırbaşlıydı, çelebiydi, babalığının sözünden katiyen çıkmaz, büyüklerine saygıda kusur etmezdi.</span> <span class="kobospan" id="kobo.124.14">Biz hizmetkârlar kendi aramızda Küçükefendi derdik ona.</span> <span class="kobospan" id="kobo.124.15">Seyfettin Bey de evlatlığını çok sever, dizinin dibinden ayırmazdı, bizzat meşgul olurdu talim ve terbiyesiyle.</span> <span class="kobospan" id="kobo.124.16">Pek kısa bir zamanda kendi ilminin büyük bir kısmını öğretti ona.</span> <span class="kobospan" id="kobo.124.17">Çocuğun da öğrenmeye fevkalade istidadı varmış zahir.</span> <span class="kobospan" id="kobo.124.18">Daha o küçük yaşta, büyülûji, sosyulûji, piskulûji ve sair ilimlerden anlıyor, birkaç ecnebî lisanı âdeta ana dili gibi konuşuyordu.</span> <span class="kobospan" id="kobo.124.19">Belli ki kendisine ilmî tetkiklerinde yardımcı olacak çırağı ve belki de ileride bu mühim çalışmaları onun bıraktığı yerden devralıp yürüterek neticeye ulaştıracak halefi olarak görüyordu Seyfettin Bey bu zeki ve terbiyeli çocuğu.</span> <span class="kobospan" id="kobo.124.20">Daha sonra Rabbin inayetiyle hidayete erdiğinde, evlatlığının da dinî akidelerini ikmal etmesi hususuna gayet ehemmiyet verdi.</span> <span class="kobospan" id="kobo.124.21">Çocuk evvelce ailesinden herhangi bir din terbiyesi almamıştı zannımca.</span> <span class="kobospan" id="kobo.124.22">Herhalde bu yüzden olacak, ilk başta biraz karşı koydu buna.</span> <span class="kobospan" id="kobo.124.23">Fakat Seyfettin Bey sert ama şefkatli bir baba gibi, hem tatlılıkla ve hem de icabettiği zaman cebren ikna etmeyi bildi onu.</span> <span class="kobospan" id="kobo.124.24">Bir müddet sonra çocuk da girdi tabii Hak yoluna ve sevimli mi sevimli bir küçük molla olup çıktı.</span> <span class="kobospan" id="kobo.124.25">Günde beş vakit abdest alıp namaz kılıyor, ramazan ayında oruç tutuyor,</span> <span class="ideitalik1"><span class="kobospan" id="kobo.124.26">Kuran-ı Kerim</span></span><span class="kobospan" id="kobo.124.27">’i sular seller gibi ezbere baştan sona okuyordu.</span> <span class="kobospan" id="kobo.124.28">Onun bu hali hem babalığını hem bizi ne kadar mesut ediyordu, bir bilsen… Yedi yaşını bitirdiği gün, çocuğu kendi elcağızıyla bir güzel sünnet etti Seyfettin Bey.</span> <span class="kobospan" id="kobo.124.29">Ben de kirvesiydim.”</span></p>

  <p class="normal"><span class="kobospan" id="kobo.126.1">“Bir baytarın çocuk sünnet etmesi doğru birşey mi sizce?”</span> <span class="kobospan" id="kobo.126.2">dedi İbrahim Nemrûd kaşlarını kaldırarak, “Bu işi uzmanına bıraksa, daha iyi ederdi gibime geliyor.</span> <span class="kobospan" id="kobo.126.3">Son derece hassas bir konu bu.</span> <span class="kobospan" id="kobo.126.4">Benim de bir oğlum olduğu için çok iyi biliyorum.</span> <span class="kobospan" id="kobo.126.5">Sonradan ortaya çıkabilecek bedensel ve ruhsal komplikasyonları düşününce…”</span></p>

  <p class="normal"><span class="kobospan" id="kobo.127.1">“He ya, kunspirasyon, Seyfettin Bey de öyle derdi hep,” dedi bahçıvan coşkuyla, “O mübarek günü ömrüm oldukça unutamam.</span> <span class="kobospan" id="kobo.127.2">Yavrucak, Seyfettin Bey’in elindeki usturayı görünce, onu sımsıkı tutan kollarımın arasında kurbanlık bir kınalı kuzu gibi çırpınmış, ağlamış, yalvarmış ve nihayet korku ve acıdan bitap düşüp kendinden geçmişti.</span> <span class="kobospan" id="kobo.127.3">Elhak işinin ehliydi Seyfettin Bey, eli gayet hafifti.</span> <span class="kobospan" id="kobo.127.4">Usturayı şöyle bir sallamasıyla, şık-şık, bir çırpıda tamamlayıverdi ameliyatı.</span> <span class="kobospan" id="kobo.127.5">Allah herkese böyle güzel sünnet nasip eylesin!”</span></p>

  <p class="normal"><span class="kobospan" id="kobo.128.1">İbrahim Nemrûd gayrı ihtiyarî elini bacaklarının arasına götürdü.</span> <span class="kobospan" id="kobo.128.2">Birden kendi sünneti gözünün önünde canlanmış, tedirgin olmuştu.</span> <span class="kobospan" id="kobo.128.3">Pek de hoş anıları yoktu bu konuda.</span></p>

  <p class="normal"><span class="kobospan" id="kobo.129.1">“Eh, haliyle bir miktar acı olacak tabii, ama böylesi daha iyi,” diye sürdürdü sözünü bahçıvan, “Neden dersen, çocuğun içindeki Allah korkusunu kuvvetlendirir bu.</span> <span class="kobospan" id="kobo.129.2">Filhakika, dinimizce erkeklerin imanının kadınlara göre daha kuvvetli olduğu kabul edilir, çünkü her Müslüman erkek geçmek zorundadır bu acı fakat fevkalade lüzumlu tecrübeden.</span> <span class="kobospan" id="kobo.129.3">Kimbilir, belki de sırf bu sebeple vacip kılınmış bile olabilir dinimizde sünnet.</span> <span class="kobospan" id="kobo.129.4">Seyfettin Bey de bunu bildiği için, sünnet esnasında iptal-i his tesiri yaratan birtakım ilaçların kullanılmasına şiddetle karşıydı.</span> <span class="kobospan" id="kobo.129.5">Çocuğun en tabii bir his olan acıyı, doya doya, sonuna kadar tatması gerektiğini, bedenen ve ruhen ancak bu yolla arınıp olgunlaşabileceğini söylerdi.</span> <span class="kobospan" id="kobo.129.6">Bütün büyük adamlar gibi Seyfettin Bey’in de çileci bir tabiatı vardı, iradesini güçlendirmek için âdeta eziyet etmeyi severdi kendisine ve bu âlî fikirleriyle çevresindekileri irşat etmekten de geri durmazdı.</span> <span class="kobospan" id="kobo.129.7">Benim hayta oğlanları da o sünnet ettiydi zaten danalar gibi böğürte böğürte.”</span></p>

  <p class="normal"><span class="kobospan" id="kobo.130.1">“Nasıl?”</span> <span class="kobospan" id="kobo.130.2">dedi İbrahim Nemrûd şaşkınlıkla, “Seyfettin Bey buraya taşındığında, oğullarınızın yaşı kırka yakın olmalı.”</span></p>

  <p class="normal"><span class="kobospan" id="kobo.131.1">“N’aparsın, Beyim, fukaralık işte,” dedi bahçıvan ellerini iki yana açarak, “Hayat gailesinden bir türlü fırsat ve para bulamadıydık bizim oğlanları sünnet ettirmeye.</span> <span class="kobospan" id="kobo.131.2">Sağolsun, Seyfettin Bey sayesinde o iş de mükemmelen halloldu.</span> <span class="kobospan" id="kobo.131.3">Yoksa, Allah bilir, daha hâlâ sünnetsiz dolaşıyor olacaktı benim haytalar.</span> <span class="kobospan" id="kobo.131.4">Seyfettin Bey usturayı vurduğunda, köftehorların yeri göğü inleten bağırtılarını bir duyacaktın ama!</span> <span class="kobospan" id="kobo.131.5">Onlara hiç belli etmeden, ince ince plan yapıp gizlice hazırlandıydık Seyfettin Bey’le.</span> <span class="kobospan" id="kobo.131.6">Yoksa, maazallah, bir farkına varsalar, anında kırarlardı kirişi.</span> <span class="kobospan" id="kobo.131.7">Ondan sonra da koydunsa bul!</span> <span class="kobospan" id="kobo.131.8">Evvelce kararlaştırdığımız gibi, ben bunları bir bahaneyle avludaki kazığa zincirledim bir güzel ve birkaç gün aç susuz bıraktım takatleri kesilsin diye.</span> <span class="kobospan" id="kobo.131.9">Sonra, kıvama geldiklerine kanaat getirince, Seyfettin Bey’le beraber hiç aman vermeden ümüklerine çöküp hallettik işi.</span> <span class="kobospan" id="kobo.131.10">O yaşa gelmiş adamın maslahatı da haliyle gayet kart ve kavî oluyor, Beyim, hani balta vursan işlemez neredeyse.</span> <span class="kobospan" id="kobo.131.11">Seyfettin Bey, ki yaşına rağmen fevkalade idmanlı ve babayiğit adamdı, usturayı üçüncü çalışında ancak muvaffak olduydu kesmeye.</span> <span class="kobospan" id="kobo.131.12">İyi de oldu ama.</span> <span class="kobospan" id="kobo.131.13">Eee, ne demişler:</span> <span class="kobospan" id="kobo.131.14">Allahın hakkı üçtür.</span> <span class="kobospan" id="kobo.131.15">Ve nitekim o günden sonra daha bir uslu, daha bir saygılı ve itaatkâr oldu benim oğlanlar.</span> <span class="kobospan" id="kobo.131.16">Allahıma binlerce, milyonlarca, milyarlarca şükür!”</span></p>

  <p class="normal"><span class="kobospan" id="kobo.132.1">“Merakımı mazur görün,” dedi İbrahim Nemrûd, “Gerçi konuyla da çok ilgili değil, ama eğer izin verirseniz, Seyfettin Bey hakkında son birşey daha sormak istiyorum size.</span> <span class="kobospan" id="kobo.132.2">Kendisi bunca yıl hiç evlenmedi mi gerçekten?”</span></p>

  <p class="normal"><span class="kobospan" id="kobo.133.1">“Ne demek istediğinizi anlıyorum,” diye üzgün bir tavırla başını salladı bahçıvan, “Haklısınız, çocuksuz insan meyvasız ağaca benzer.</span> <span class="kobospan" id="kobo.133.2">Ama, heyhat, hiç evlenmedi Seyfettin Bey.</span> <span class="kobospan" id="kobo.133.3">İşiyle evliydi o.”</span></p>

  <p class="normal"><span class="kobospan" id="kobo.134.1">“Evet, daha önce görüştüğüm arkadaşı da aynen böyle söylemişti.</span> <span class="kobospan" id="kobo.134.2">Ama Seyfettin Bey gibi sağlıklı ve aktif bir insanın âdeta bir keşiş hayatı sürmesi biraz tuhaf geliyor bana.</span> <span class="kobospan" id="kobo.134.3">Hani nasıl diyeyim, birtakım hanım arkadaşları olmuş olmalı mutlaka.”</span></p>

  <p class="normal"><span class="kobospan" id="kobo.135.1">“Haşa sümme haşa!”</span> <span class="kobospan" id="kobo.135.2">diye elini kaldırdı bahçıvan gözlerini belerterek, “Sizi tenzih ederim!</span> <span class="kobospan" id="kobo.135.3">Seyfettin Bey’in harama uçkur çözebileceğini nasıl düşünürsünüz?</span> <span class="kobospan" id="kobo.135.4">Bu tür den’î zaafların çok fevkinde bir şahsiyetti o.</span> <span class="kobospan" id="kobo.135.5">Fuhşa asla tevessül etmezdi.</span> <span class="kobospan" id="kobo.135.6">Dediydim ya, çelik gibi bir iradesi vardı kendisinin.</span> <span class="kobospan" id="kobo.135.7">Günlerce ağzına tek bir lokma koymadan çalıştığını bilirim.</span> <span class="kobospan" id="kobo.135.8">Hiç olmazsa bir dilimcik kuru ekmek yesin diye ne diller dökerdik… İşte böyle, başka türlü bir adamdı Seyfettin Bey.</span> <span class="kobospan" id="kobo.135.9">Hey gidi!</span> <span class="kobospan" id="kobo.135.10">O güzel günleri hatırlıyorum da… Ama zor anları da olurdu tabii.</span> <span class="kobospan" id="kobo.135.11">O da etten kemikten bir insandı nihayet.</span> <span class="kobospan" id="kobo.135.12">İradesini bu derece zorlamak, zamanla zayıf düşürür, perişan eder insanı.</span> <span class="kobospan" id="kobo.135.13">Bir erkeğe kadınsızlık en büyük eziyettir, Beyim, kendimden bilirim.</span> <span class="kobospan" id="kobo.135.14">Karım vefat ettikten sonra, o uzun ve soğuk geceler kolay geçmedi…”</span></p>

  <p class="normal"><span class="kobospan" id="kobo.136.1">İbrahim Nemrûd duyduklarından rahatsız olmuştu.</span> <span class="kobospan" id="kobo.136.2">Gerisini dinlemek istemiyordu.</span> <span class="kobospan" id="kobo.136.3">Bundan sonrası onu ilgilendirmiyordu zaten.</span> <span class="kobospan" id="kobo.136.4">Öğrenmesi gerekeni öğrenmişti.</span></p>

  <p class="normal"><span class="kobospan" id="kobo.137.1">“Anlıyorum,” diyerek ayağa kalktı, “Daha fazla zamanınızı almayayım ben artık.</span> <span class="kobospan" id="kobo.137.2">Verdiğiniz bilgiler için çok teşekkür ederim.</span> <span class="kobospan" id="kobo.137.3">Gerçekten çok yardımcı oldunuz bana.</span> <span class="kobospan" id="kobo.137.4">Seyfettin Bey’i Eyüp’teki dergâhta ziyaret ettiğim zaman, bu yardımlarınızdan kendisine söz edeceğim.”</span></p>

  <p class="normal"><span class="kobospan" id="kobo.138.1">“Biraz daha kalsaydın, Beyim,” diye sızlandı bahçıvan, “Nefis zeytinyağlı pırasa pişirdiydi Hanife.</span> <span class="kobospan" id="kobo.138.2">Beraberce yerdik.”</span></p>

  <p class="normal"><span class="kobospan" id="kobo.139.1">Ama İbrahim Nemrûd ayakkabılarını giyip avluya çıkmıştı bile.</span> <span class="kobospan" id="kobo.139.2">Bahçıvan yalınayak koşturdu peşinden.</span> <span class="kobospan" id="kobo.139.3">Hiç olmazsa karısının yapmış olduğu kereviz reçelinden bir lokma tatması için yalvarıyordu İbrahim Nemrûd’a.</span> <span class="kobospan" id="kobo.139.4">Avlunun köşesini dönünce, az ötedeki çalılığın içinde bahçıvanın oğulları ve karısını gördüler.</span> <span class="kobospan" id="kobo.139.5">Üçü de yarı çıplaktı.</span> <span class="kobospan" id="kobo.139.6">Kız fistanını indirip eğilmişti.</span> <span class="kobospan" id="kobo.139.7">Kardeşlerden biri, kızı geniş kalçalarından sıkıca tutmuş, sert hareketlerle arkadan düzüyordu.</span> <span class="kobospan" id="kobo.139.8">Öteki kardeş ise kızın başını ayı pençesini andıran iri elleriyle kıllı bacaklarının arasına bastırmıştı.</span> <span class="kobospan" id="kobo.139.9">Adamın bilek kalınlığındaki cinsel organını iki eliyle kavramış, iştahla yalıyordu kız.</span> <span class="kobospan" id="kobo.139.10">Kendilerini yaptıkları işe öylesine kaptırmışlardı ki, bahçıvan ve dava vekilinin geldiğini fark etmemişlerdi, yabanıl homurtular ve boğuk inlemelerle devam ediyorlardı bu tuhaf jimnastiğe.</span> <span class="kobospan" id="kobo.139.11">İbrahim Nemrûd bu görüntü karşısında donup kalmış, ne yapacağını şaşırmıştı.</span> <span class="kobospan" id="kobo.139.12">Bahçıvan, karısı ve oğulları arasında hızla gidip geliyordu bakışları.</span> <span class="kobospan" id="kobo.139.13">Bahçıvanın ise büyük bir öfkeye kapıldığı belliydi.</span> <span class="kobospan" id="kobo.139.14">Kıpkırmızı bir suratla burnundan soluyor, hırsından titriyor, dişlerini gıcırdatıyordu.</span> <span class="kobospan" id="kobo.139.15">İbrahim Nemrûd bir an yere yığılıvereceğini sandı adamın.</span></p>

  <p class="normal"><span class="kobospan" id="kobo.140.1">“Yezitler!”</span> <span class="kobospan" id="kobo.140.2">diye tısladı bahçıvan çürük dişlerinin arasından ve yerdeki kalın bir odunu kaparak ileri atıldı.</span> <span class="kobospan" id="kobo.140.3">Onu durdurmak için birşeyler yapmak istedi İbrahim Nemrûd, ama o harekete geçene dek, bahçıvan çalılığın yanına varmıştı bile.</span> <span class="kobospan" id="kobo.140.4">Elindeki budaklı odunu, oğullarının kafasına gözüne amansızca indirirken, tiz bir sesle bağırıyordu bir yandan da:</span></p>

  <p class="normal"><span class="kobospan" id="kobo.141.1">“İşle oynaşı birbirine karıştırmayın diye size kaç defa tembih etmedim mi ben, bre tembeller, bre kalpazanlar, bre baba sözü dinlemezler!</span> <span class="kobospan" id="kobo.141.2">Hani dikilecek fideler ne oldu?</span> <span class="kobospan" id="kobo.141.3">Bostan dolabı döndürüldü mü?</span> <span class="kobospan" id="kobo.141.4">Lahanalar sulandı mı?</span> <span class="kobospan" id="kobo.141.5">Hem ananız sizin akranınız mı ki, onunla oynarsınız?</span> <span class="kobospan" id="kobo.141.6">Sizde büyüğe saygı hiç yok mudur?”</span></p>

  <p class="normal"><span class="kobospan" id="kobo.142.1">İki kardeş, ayak bileklerine indirmiş oldukları poturları hareketlerini engellediği için hiçbir yere kaçamıyorlar, hantal hareketlerle eğilip bükülerek amansızca inen odun darbelerinden korunmaya çalışıyorlardı.</span> <span class="kobospan" id="kobo.142.2">Kız ise fistanını aceleyle toplayıp aradan sıyrılmıştı.</span> <span class="kobospan" id="kobo.142.3">Bahçıvanı durdurmaya çalışıyor, oğullarını dövmemesi için ağlamaklı bir sesle ona yalvarıyordu.</span></p>

  <p class="normal"><span class="kobospan" id="kobo.143.1">“Yo, Hanife, tutma beni!”</span> <span class="kobospan" id="kobo.143.2">diye bağırıyordu bahçıvan, “Bırak, şu nankörlere hadlerini bildireyim.</span> <span class="kobospan" id="kobo.143.3">Haytalığı artık iyice ele aldılar son günlerde.</span> <span class="kobospan" id="kobo.143.4">Görsünler bakalım, tembellik etmek, baba sözü dinlememek nasılmış, edepisler!”</span></p>

  <p class="normal"><span class="kobospan" id="kobo.144.1">Bahçıvanı durduramayacağını anlayan kız, kenara çekilip ellerini çaresizlik içinde iki yana açtı.</span> <span class="kobospan" id="kobo.144.2">Olanları tedirginlik içinde birkaç adım uzaktan izleyen İbrahim Nemrûd, kavgayı ayırmak için araya girip girmemek konusunda kararsızdı.</span> <span class="kobospan" id="kobo.144.3">Ne yapacağını bilemez durumda, dikilip duruyordu öylece.</span> <span class="kobospan" id="kobo.144.4">Kızla göz göze geldi bir an.</span> <span class="kobospan" id="kobo.144.5">Kızın yüzündeki çaresizlik ifadesi birden çapkın bir gülümsemeye bıraktı yerini ve hafif bir baş hareketiyle İbrahim Nemrûd’a barakaları işaret etti.</span> <span class="kobospan" id="kobo.144.6">İbrahim Nemrûd’un kendine gelmesini sağladı bu tekinsiz bakış.</span> <span class="kobospan" id="kobo.144.7">Hemen toparlandı ve ardına bile bakmaksızın, hızlı adımlarla, kaçarcasına yürümeye başladı iki yanı ağaçlı yoldan aşağı doğru.</span> <span class="kobospan" id="kobo.144.8">Bahçe kapısına vardığında, bahçıvanın tiz sesi korunun som ıssızlığında yankılanıyordu hâlâ:</span></p>

  <p class="normal"><span class="kobospan" id="kobo.145.1">“Mel’unlar!</span> <span class="kobospan" id="kobo.145.2">Nankörler!</span> <span class="kobospan" id="kobo.145.3">Edepisler!”</span></p>

  <p class="normal"><span class="kobospan" id="kobo.146.1">İbrahim Nemrûd bürosuna döndüğünde, ikindi ezanı okunuyordu.</span> <span class="kobospan" id="kobo.146.2">Araştırmaya devam etmek için vaktin artık geç olduğunu düşünmüş, PEDER’e ertesi gün gitmeye karar vermişti.</span> <span class="kobospan" id="kobo.146.3">Ayrıca şeyhle görüşebilmek için büyük olasılıkla önceden randevu alması gerekecekti.</span> <span class="kobospan" id="kobo.146.4">İnternete girip dergâhın numarasını buldu ve ertesi sabaha bir randevu alabilmek umuduyla numarayı çevirdi.</span> <span class="kobospan" id="kobo.146.5">Paydos saati yaklaştığı için hatlar yoğundu.</span> <span class="kobospan" id="kobo.146.6">Numara birkaç kez yanlış düştü.</span> <span class="kobospan" id="kobo.146.7">Önce kulakları ağır işiten bir muhasebeciyle, ardından işi başından aşkın, sinirli bir borsa simsarıyla muhatap olması gerekti.</span> <span class="kobospan" id="kobo.146.8">Nihayet üçüncü denemesinde doğru düşürebildi numarayı.</span> <span class="kobospan" id="kobo.146.9">Fondaki ağır tempolu tasavvuf musikisinin üzerinde çınlayan şuh kadın sesi, PEDER’e ulaştığını, az sonra halkla ilişkiler temsilcilerinden biriyle görüşebileceğini bildirdi.</span> <span class="kobospan" id="kobo.146.10">İbrahim Nemrûd hiç hoşlanmadığı bu müziği duymamak için almacı kulağından uzaklaştırmak üzereyken, hat bağlandı.</span> <span class="kobospan" id="kobo.146.11">Telefondaki memura konuyu kısaca özetleyip ertesi gün şeyhle görüşmesinin mümkün olup olmadığını sordu.</span> <span class="kobospan" id="kobo.146.12">Memur, randevu defterine göz atmaya gerek duymaksızın, o akşam saat 10’da PEDER’e gelmesini söyleyince, biraz şaşırdı İbrahim Nemrûd ve yanlış anlamadığından emin olmak için randevu saatini doğrulatmak gereğini hissetti.</span></p>

  <p class="normal"><span class="kobospan" id="kobo.147.1">“Bu akşam saat 10’da,” diye yineledi memur coşkulu bir sesle, “Gelirken flamanızı getirmeyi unutmayın.</span> <span class="kobospan" id="kobo.147.2">En büyük PEDER, başka büyük yok!”</span></p>

  <p class="normal"><span class="kobospan" id="kobo.148.1">İbrahim Nemrûd bu son sözlerden pek bir anlam çıkaramadıysa da, bunun üzerinde fazlaca durmadı, teşekkür edip telefonu kapattı.</span> <span class="kobospan" id="kobo.148.2">Saat henüz 5’e geliyordu.</span> <span class="kobospan" id="kobo.148.3">Demek ki önünde en az dört saati vardı.</span> <span class="kobospan" id="kobo.148.4">Bunun birkaç gündür ihmal ettiği dava dosyalarına bakmak için iyi bir fırsat olduğunu düşündü ve masasının üzerindeki belge yığınlarının arasına gömülerek çalışmaya daldı.</span> <span class="kobospan" id="kobo.148.5">Ama daha ilk dava dosyasına bakıyordu ki, çalan telefonla bölündü çalışması.</span> <span class="kobospan" id="kobo.148.6">Arayan karısıydı.</span> <span class="kobospan" id="kobo.148.7">Bu İbrahim Nemrûd için hoş bir sürpriz olmuştu.</span> <span class="kobospan" id="kobo.148.8">Hafif bir yürek çarpıntısıyla kadının hatrını sordu, bir iki utangaç kompliman yapmaya çalıştı, ama aynı sıcak karşılığı bulamadı.</span> <span class="kobospan" id="kobo.148.9">İfadesiz bir sesle, olabildiğince kısa yanıtlar veriyordu karısı.</span> <span class="kobospan" id="kobo.148.10">Laf olsun diye yapıldığı belli olan anlamsız bir konuşmanın ardından, oğullarının okul masrafları için bir miktar para gerektiğini söyledi.</span> <span class="kobospan" id="kobo.148.11">İbrahim Nemrûd’un canı sıkıldı.</span> <span class="kobospan" id="kobo.148.12">Ama bunun nedeni cebinden para çıkacak oluşu değil, sevecen yaklaşımına umduğu karşılığı bulamamasıydı.</span> <span class="kobospan" id="kobo.148.13">Ertesi güne bir banka havalesi yapacağını söyleyip yarım ağızla iyi akşamlar diledi ve telefonu kapattı.</span> <span class="kobospan" id="kobo.148.14">Birden müthiş keyifsiz ve yorgun hissetti kendisini.</span> <span class="kobospan" id="kobo.148.15">Koltuğa gömülüp düşüncelere daldı.</span> <span class="kobospan" id="kobo.148.16">Dağılmakta olan evliliğini düşünüyordu.</span> <span class="kobospan" id="kobo.148.17">Karısıyla üniversite yıllarında tanışmıştı.</span> <span class="kobospan" id="kobo.148.18">Yaşadığı yarı bohem öğrenci hayatına karşın, daha önce kız arkadaşı olmamıştı.</span> <span class="kobospan" id="kobo.148.19">Arkadaşlarının tersine, bitirim meyhaneleri, içki âlemleri, izbe genelevler ve geçkin fahişelerle sınırlı kalmıştı bohemlik onun için.</span> <span class="kobospan" id="kobo.148.20">Arkadaşları da tıpkı onun gibi arada sırada geneleve gidiyorlardı, ama hepsinin gizli gizli mektuplaştıkları, tenha parklarda, loş muhallebicilerde buluştukları, birlikte sinemaya gittikleri sevgilileri, yavukluları, sözlüleri de vardı.</span> <span class="kobospan" id="kobo.148.21">Hatta Aramis dul kadınlarla dost hayatı yaşıyordu.</span> <span class="kobospan" id="kobo.148.22">İbrahim Nemrûd’un ise, her ayın ilk cumartesi günü babasının elini öpüp o ayki harçlığını aldıktan sonra gittiği Galata genelevleri dışında, kadınlarla hemen hemen hiç ilişkisi olmamıştı.</span> <span class="kobospan" id="kobo.148.23">SİK üyelerinin alay konusu oluyordu bu yüzden.</span> <span class="ideitalik1"><span class="kobospan" id="kobo.148.24">Aylıkçı</span></span><span class="kobospan" id="kobo.148.25">,</span> <span class="ideitalik1"><span class="kobospan" id="kobo.149.1">Umumhaneler Umum Müdürü</span></span><span class="kobospan" id="kobo.149.2">,</span> <span class="ideitalik1"><span class="kobospan" id="kobo.150.1">Karındeşen Jack</span></span><span class="kobospan" id="kobo.150.2">,</span> <span class="ideitalik1"><span class="kobospan" id="kobo.151.1">Ölü Gömücü</span></span> <span class="kobospan" id="kobo.151.2">gibi tuhaf adlar takıyorlardı ona.</span> <span class="kobospan" id="kobo.151.3">Birlikte gittikleri partilerde onu birkaç kez kızlarla tanıştırmaya çalışmışlardı, ama bu bir işe yaramamıştı.</span> <span class="kobospan" id="kobo.151.4">İbrahim Nemrûd selamlaşma faslından sonra, kıza söyleyecek hiçbir şey bulamıyor, orada öylece oturup boş boş uzaklara bakarak içkisini içiyordu.</span> <span class="kobospan" id="kobo.151.5">Pek seyrek olarak konuştuğunda ise, kendisini büsbütün aptal durumuna düşürecek bir pot kırıyordu mutlaka ve pişman oluyordu ağzını açtığına açacağına.</span> <span class="kobospan" id="kobo.151.6">Elinde değildi, kadınların yanında kafası karışıyor, dili dolanıyordu.</span> <span class="kobospan" id="kobo.151.7">Kızlar iki lafı biraraya getirmekten âciz bu durgun genç adamdan çabucak sıkılıyorlar, kalkıp başka erkeklerin yanına gidiyorlardı.</span> <span class="kobospan" id="kobo.151.8">Kimisi ise hayli eğlenceli buluyordu bu durumu, hatta sırf bu yüzden özellikle onun üzerine gelen, rolleri değişerek ona asılan kızlar bile oluyordu.</span> <span class="kobospan" id="kobo.151.9">O zaman iyice çekingenleşiyordu İbrahim Nemrûd, küçük bir çocuk gibi surat asıyor, içine kapanıyor ve bir yolunu bulup çabucak uzaklaşıyordu oradan.</span> <span class="kobospan" id="kobo.151.10">Karısıyla da bu öğrenci toplantılarından birinde tanışmıştı.</span> <span class="kobospan" id="kobo.151.11">O geceyi hiç unutmuyordu.</span> <span class="kobospan" id="kobo.151.12">Dolmabahçe Sarayı’nın rıhtımında, kendilerinden birkaç dönem büyük bir sınıfın mezuniyet balosu vardı.</span> <span class="kobospan" id="kobo.151.13">Silahşorlar hayli yüklü olan giriş ücretini ödememek için garson kılığında arka kapıdan girmişlerdi saraya.</span> <span class="kobospan" id="kobo.151.14">Öğrencilerden oluşan bir tango orkestrası, rıhtımın ortasına kurulmuş yüksekçe bir podyumda günün popüler parçalarını çalıyordu.</span> <span class="kobospan" id="kobo.151.15">Arkadaşları kızları dansa kaldırırken, o herzamanki gibi bir kenara çekilip içkisini yudumlayarak çevresini seyretmişti.</span> <span class="kobospan" id="kobo.151.16">İçki bedava olduğu için, art arda yuvarlamıştı kadehleri.</span> <span class="kobospan" id="kobo.151.17">Geceyarısına doğru, içtiği içkiler yüzünden bumbar gibi şişen idrar kesesi, onu tuvalete gitmeye zorlamıştı.</span> <span class="kobospan" id="kobo.151.18">Rıhtımı hıncahınç dolduran kızlı erkekli kalabalığı yararak kendisine bir yol açmaya çalışırken, biraz alkolün etkisi, biraz da herzamanki sakarlığıyla bir kıza çarpmıştı.</span> <span class="kobospan" id="kobo.151.19">Kızın elindeki şarap kadehi üzerine devrilince, yalnızca böyle özel günlerde giydiği gri takım elbisesi baştan aşağı kırmızı şarap lekesi olmuştu.</span> <span class="kobospan" id="kobo.151.20">Bu can sıkıcı kazaya tümüyle İbrahim Nemrûd’un dikkatsizliği yol açmış olmasına karşın, sanki herşey kendi suçuymuş gibi binlerce kez özür dileyerek peçetesiyle onun üzerini temizlemeye çalışmıştı kız, ancak lekeyi daha beter yaymaktan başka bir işe yaramamıştı bu umutsuz çaba.</span> <span class="kobospan" id="kobo.151.21">Ama bu durum İbrahim Nemrûd’u kızdırmamış, tam tersine, hayatında ilk kez kendisi kadar sakar birisiyle karşılaştığı için tuhaf bir rahatlama hissetmesine neden olmuştu.</span> <span class="kobospan" id="kobo.151.22">Sonra birer içki alıp rıhtımın kalabalıktan uzak bir köşesine çekilmişler ve balo bitene dek havadan sudan, ailelerinden, yaşamlarından konuşmuşlardı.</span> <span class="kobospan" id="kobo.151.23">Bir kızla bu denli rahat konuşabilmesine şaşmıştı İbrahim Nemrûd.</span> <span class="kobospan" id="kobo.151.24">Kızın adının Ahcar olduğunu öğrendiğinde ürpermişti.</span> <span class="kobospan" id="kobo.151.25">Onu ilk duyduğu anda çarpan bu adı o akşamdan sonra bir mantra gibi defalarca kendi kendine mırıldanarak yinelemiş ve her defasında başka bir anlam bulmuştu bu gizemli sözcükte.</span> <span class="kobospan" id="kobo.151.26">Ahcar bir tapu kadastro memurunun dört kızından en büyüğüydü ve ailesiyle birlikte Kadırga’da oturuyordu.</span> <span class="kobospan" id="kobo.151.27">O daha on iki yaşındayken, ardında onurlu bir ad, aile yadigârı küçük bir ahşap ev, yetersiz bir dul maaşı ve biri henüz kundakta dört yetim bırakarak ani bir kalp krizi sonucunda ölmüştü babası.</span> <span class="kobospan" id="kobo.151.28">Ancak mutfak masraflarını karşılayabilen bu güdük maaş ve annesinin dikiş dikerek kazandığı parayla kıt kanaat geçinmişlerdi yıllarca.</span> <span class="kobospan" id="kobo.151.29">Ahcar parasal nedenlerle liseden sonra öğrenimini sürdürememişti.</span> <span class="kobospan" id="kobo.151.30">Cağaloğlu Halkevi’ndeki kurslara devam ederek daktilo, bilgisayar ve Japonca öğrenmiş, aile bütçesine katkıda bulunabilmek için, yurtdışına kuru gıda satan bir şirkette sekreterlik yapmaya başlamıştı.</span> <span class="kobospan" id="kobo.151.31">Ailenin en büyük çocuğu olarak, henüz okul çağında olan kardeşlerinin yetiştirilmesinde annesine yardım etmesi gerekiyordu.</span> <span class="kobospan" id="kobo.151.32">Baloya gelmesi ise tümüyle bir rastlantıydı.</span> <span class="kobospan" id="kobo.151.33">Üniversitede okuyan kız arkadaşlarından biri, mezuniyet balosundan önceki gün birden hastalanmış, Ahcar’a telefon edip, eğer isterse onun biletiyle baloya gidebileceğini söylemişti.</span> <span class="kobospan" id="kobo.151.34">Ahcar duraksamadan kabul etmişti bu öneriyi.</span> <span class="kobospan" id="kobo.151.35">İş ve ev arasına sıkışmış yaşamında, dışarı çıkmaya, gezip eğlenmeye pek az fırsat bulabiliyordu.</span> <span class="kobospan" id="kobo.151.36">Ancak böyle bir baloda giyebilecek bir gece elbisesinin olmayışı kara kara düşündürüyordu onu.</span> <span class="kobospan" id="kobo.151.37">Annesi hemen yardımına koşmuş, kendi eski giysilerinden birini birkaç ufak değişiklikle onun üzerine uyduruvermişti.</span> <span class="kobospan" id="kobo.151.38">Dolgun omuzlarını açıkta bırakan, uzun beyaz tülden, hayli eski moda bir tuvaletti bu.</span> <span class="kobospan" id="kobo.151.39">Şimdi düşününce, onu o zaman ve daha sonra, on beş yıllık evlilikleri boyunca, güzel bulup bulmadığını bilemiyordu İbrahim Nemrûd.</span> <span class="kobospan" id="kobo.151.40">Onu sevmediği anlamına gelmiyordu bu.</span> <span class="kobospan" id="kobo.151.41">Ancak sorun genel olarak kadın güzelliği konusunda herhangi bir fikrinin olmayışıydı.</span> <span class="kobospan" id="kobo.151.42">Ona göre güzel kadın, başka erkeklerin güzel olduğunu söyledikleri kadındı.</span> <span class="kobospan" id="kobo.151.43">Aslına bakılırsa, yalnızca kadın güzelliğiyle de sınırlı değildi bu durum, hemen hemen hiçbir alanda görsel beğenisi gelişmemişti.</span> <span class="kobospan" id="kobo.151.44">Klasik müzik dışında güzel sanatların hiçbir dalına ilgi duymazdı; renk uyumu konusunda bir renk köründen daha sağduyulu değildi; hatta giysi seçiminde bile başarısızdı; bir yardım eden olmasa, kendisine en uymayacak giysileri alıp çıkardı mağazadan.</span> <span class="kobospan" id="kobo.151.45">Yine de bu sakar kız tuhaf biçimde çekici gelmişti ona o gece.</span> <span class="kobospan" id="kobo.151.46">Genç hukuk öğrencisi, konuşmaları boyunca gözlerini ondan alamamıştı.</span> <span class="kobospan" id="kobo.151.47">Uzun boylu, sağlam yapılı, balık etinde bir kızdı Ahcar.</span> <span class="kobospan" id="kobo.151.48">Göğüsleri iri, kalçaları geniş, el ve ayak bilekleri kalındı.</span> <span class="kobospan" id="kobo.151.49">Duru beyaz teni, dalgalı kumral saçları ve donuk bakışlı koyu ela gözleriyle, mermerden yontulmuş bir ana tanrıça izlenimi uyandırmıştı İbrahim Nemrûd’da.</span> <span class="kobospan" id="kobo.151.50">Balonun bitiminde kızı evine bırakmış, ilk tenha sokak köşesinde pantolonunun fermuarını indirip saatlerdir kıza belli etmemek için kıvrandığı çişiyle bir binanın duvarını doya doya sarıya boyamıştı.</span> <span class="kobospan" id="kobo.151.51">Duvardan aşağı süzülüp arnavut kaldırımından sokağa doğru ağır ağır akan ufak sidik ırmağıyla birlikte müthiş bir yük kalktığını hissetmişti üzerinden.</span> <span class="kobospan" id="kobo.151.52">O geceden sonra sık sık görüşmüşler, birkaç ay sonra da ailelerinin onayını alarak nişanlanmışlardı.</span> <span class="kobospan" id="kobo.151.53">Evlenmek için ise İbrahim Nemrûd’un hukuk öğrenimini ve askerlik hizmetini bitirmesini beklemeleri gerekmişti.</span> <span class="kobospan" id="kobo.151.54">İbrahim Nemrûd’un avukatlık diplomasını alamaması, gelecek için yaptıkları planları biraz gölgelemişti gerçi, ancak herşeye karşın üç yıllık bir bekleyişin sonunda nihayet evlenebilmiş olmaktan ikisi de mutluydular.</span> <span class="kobospan" id="kobo.151.55">Bu uzun bekleyiş her ikisinin de cinsel isteğini kamçılamıştı.</span> <span class="kobospan" id="kobo.151.56">Nişanlılıkları boyunca el ele tutuşmaktan öteye geçmemişti ilişkileri.</span> <span class="kobospan" id="kobo.151.57">İkisi de eşler arasında evlilik öncesi cinselliğin yanlış olduğu konusunda hemfikirdiler.</span> <span class="kobospan" id="kobo.151.58">Evlendiklerinde Ahcar bakireydi, ilk cinsel deneyimini kocasıyla yaşayacaktı.</span> <span class="kobospan" id="kobo.151.59">İbrahim Nemrûd ise bu konuda hayli deneyimliydi, ama o da ilk kez para ödemesi gerekmeden ve yalnızca pantolonunu değil tüm giysilerini çıkararak birlikte oluyordu bir kadınla.</span> <span class="kobospan" id="kobo.151.60">İlk başlarda enikonu yadırgadığı bu duruma alışması biraz zaman almıştı.</span> <span class="kobospan" id="kobo.151.61">Ama her defasında alttan alta suçluluk hissetmekten alamıyordu kendisini.</span> <span class="kobospan" id="kobo.151.62">Sanki bir yasağı çiğniyor, girilmemesi gereken biryere izinsiz giriyordu.</span> <span class="kobospan" id="kobo.151.63">Üstelik tuhaf bir biçimde hoşuna gittiğini de anlamıştı bunun ve bu durum onu tedirgin etmişti.</span> <span class="kobospan" id="kobo.151.64">Ahcar gerdek gecesi İbrahim Nemrûd’un cinsel organını ilk kez gördüğünde ürkmüştü.</span> <span class="kobospan" id="kobo.151.65">Bunun nedeni, sözkonusu cinsel organın olağandışı boyutuydu.</span> <span class="kobospan" id="kobo.151.66">Onu sevişmeye razı edene dek akla karayı seçmişti İbrahim Nemrûd.</span> <span class="kobospan" id="kobo.151.67">Cinsel organlarının büyüklüğüyle övünen erkeklerin tersine, çocukluğundan beri hep bir sıkıntı kaynağı olmuştu bu organ onun için.</span> <span class="kobospan" id="kobo.151.68">Bu yüzden hep bol kumaş pantolonlar giyerdi.</span> <span class="kobospan" id="kobo.151.69">Henüz beş altı yaşlarındayken, birkaç komşu çocuğuyla birlikte ona banyo yaptıran yaşlı bir temizlikçi kadının, cinsel organını avucunda tartarak, yarı sitemkâr yarı cilveli bir edayla, “Aaa, eüzübillah, büyüdüğünde Rabbim şerrinden saklasın!”</span> <span class="kobospan" id="kobo.151.70">dediğini anımsıyordu.</span> <span class="kobospan" id="kobo.151.71">Sünnetini yapan sünnetçi de benzer bir tepki vermişti.</span> <span class="kobospan" id="kobo.151.72">Babası onu hamama götürdüğünde, peştemalını sıyırıp oğlunun cinsel organını oradaki erkeklere gururla gösterirdi.</span> <span class="kobospan" id="kobo.151.73">Çevreden “Maaşallah!”</span> <span class="kobospan" id="kobo.151.74">nidaları yükselirken, utancından yerin dibine geçerdi İbrahim Nemrûd.</span> <span class="kobospan" id="kobo.151.75">Yaşamının değişik dönemlerinde muayene olduğu kaldığı doktorlar—ki bu muayeneler ruhsal bir işkenceydi onun için—bu genel yargıyı tıbbî açıdan doğrulamışlardı:</span> <span class="kobospan" id="kobo.151.76">Cinsel organı, anatomi kitaplarının</span> <span class="ideitalik1"><span class="kobospan" id="kobo.152.1">Acaibat</span></span> <span class="kobospan" id="kobo.152.2">bölümlerine girmeyi hak edecek boyutlardaydı.</span> <span class="kobospan" id="kobo.152.3">Hatta bir keresinde bir doktor, cinsel organını fotoğraflarla belgeleyip uluslararası bir tıb kongresinde tebliğ olarak sunmak için iznini istemişti, ama bu uygunsuz öneriyi kesin bir dille reddetmişti İbrahim Nemrûd ve o doktorun muayenehanesinden içeri bir daha adım atmamıştı.</span> <span class="kobospan" id="kobo.152.4">Bu yüzden gençliğinde genelev kadınlarıyla da başı derde girmişti birçok kez.</span> <span class="kobospan" id="kobo.152.5">Onu odadan kovalayan, hatta çift tarife isteyen kadınlar olmuştu.</span> <span class="kobospan" id="kobo.152.6">Durumu ne kadar gizlemeye çalıştıysa da, aynı genelevlere gittikleri ve aynı kadınlarla yattıkları için silahşorlar arasında kısa sürede duyulmuştu bu sıradışı özelliği.</span> <span class="kobospan" id="kobo.152.7">Genelev kadınları ne yazık ki ağzısıkılıklarıyla tanınmıyorlardı.</span> <span class="kobospan" id="kobo.152.8">Athos’un evinde toplanıp kafayı iyice çektikleri bir gece, kulüp üyeleri pantolonunu indirip cinsel organını onlarınkiyle karşılaştırması için onu zorlamışlardı.</span> <span class="kobospan" id="kobo.152.9">Uzun ısrarlardan sonra razı olmuştu.</span> <span class="kobospan" id="kobo.152.10">Titiz bir ölçüm sonucunda, kalkık durumda bir karıştan iki parmak kadar uzun olduğunu saptanmıştı cinsel organının, ki arkadaşlarınınkinin hemen hemen iki katına denk bir ölçüydü bu.</span> <span class="kobospan" id="kobo.152.11">Bunun üzerine, “epe ve flöre yerine balta ve gürz istimaliyle haksız rekabet yaratması ve bu cihetle silahşorluk düsturunu çiğneyerek meslek ahlakını ayaklar altına alması sebebiyle kulüpten derhal ihracının lüzumu” konusunda bir dilekçe vermişti kulübün yönetim kuruluna Aramis.</span> <span class="kobospan" id="kobo.152.12">İbrahim Nemrûd’un cinsel organının anatomisi gerçekten de hayli ilginçti.</span> <span class="kobospan" id="kobo.152.13">İnik durumda, biçimi ve rengiyle tohuma kaçmış orta boy bir patlıcanı andıran organ, kalktığında ürkütücü bir boyuta ulaşıyordu.</span> <span class="kobospan" id="kobo.152.14">Organın başı, biyoloji kitaplarında görüldüğü gibi mahrutî değil, daha çok tıkız ve toparlak bir kültür mantarı biçimindeydi.</span> <span class="kobospan" id="kobo.152.15">Bu görkemli baş, hemen hemen bilek kalınlığındaki sapa dar bir boğumla eklemleniyordu.</span> <span class="kobospan" id="kobo.152.16">Teleskopik bir aygıt gibi tam boyuna açıldığında bile üzerindeki kırışıklıklar tümüyle kaybolmayan kalın sap, tatlıcı vitrinindeki bir tepsinin ortasında olanca görkemiyle duran azman bir sarığıburmayı andırıyordu.</span> <span class="kobospan" id="kobo.152.17">Dikkatli bir göz, lastik gibi gergin, sert ve güçlü, büklüm büklüm kaslar olduğunu fark ededilirdi kırışıklarla kaplı bu yüzeyin altında.</span> <span class="kobospan" id="kobo.152.18">Kimi zaman bu kaslardan biri ani bir tikle seğirince, organ binicisini sırtından atmak isteyen huysuz bir aygır gibi sinirli bir hareketle silkiniyor, sıtma nöbetine tutulmuşçasına titriyor, iri başını sağa sola oynatıyor, sonra yavaş yavaş sakinleşerek herzamanki ağırbaşlı duruşuna dönüyordu.</span> <span class="kobospan" id="kobo.152.19">Orta bölümünde en geniş çapına ulaşan organ, buradan sonra tuhaf bir biçimde incelmeye başlıyor, kasıkların arasında gövdeye bitiştiği noktada neredeyse iki parmak kalınlığına düşüyordu.</span> <span class="kobospan" id="kobo.152.20">Bu görüntü hep tedirgin etmişti İbrahim Nemrûd’u.</span> <span class="kobospan" id="kobo.152.21">Eğilip bükülmesi olanaksız çelik bir çubuk gibi gövdesine takılmış olan cinsel organının, eğer fazlaca zorlanırsa, bu en zayıf noktasından kırılıp kopuvereceği kaygısından kurtulamıyordu bir türlü.</span> <span class="kobospan" id="kobo.152.22">Bu yüzden cinsel ilişki sırasında organını yanlış bir açıda sokup kanırtmamaya çok dikkat ederdi.</span> <span class="kobospan" id="kobo.152.23">Sevişirken karısı altta, İbrahim Nemrûd üstte olurdu hep.</span> <span class="kobospan" id="kobo.152.24">İbrahim Nemrûd soyunup özenle katladığı giysilerini komodinin yanındaki sandalyeye yerleştirirken, karısı yatağa sırtüstü uzanıp yorganı burnuna çeker, sessizce onu beklerdi.</span> <span class="kobospan" id="kobo.152.25">Yorganın altına giren İbrahim Nemrûd, iri gövdesiyle kadının üzerine çıkıp etli bacaklarını rahatça aralarına girebileceği gibi iki yana ayırırdı.</span> <span class="kobospan" id="kobo.152.26">Göreve zaten hazır olan organının kalkması için yeterdi bu kısa hazırlık.</span> <span class="kobospan" id="kobo.152.27">Öpüşmekten hiç hoşlanmazdı.</span> <span class="kobospan" id="kobo.152.28">Bunu yalnızca gereksiz değil, aynı zamanda da yapmacık, aşırı bir sevgi gösterisi olarak görürdü.</span> <span class="kobospan" id="kobo.152.29">Hele dudak dudağa öpüşmek, düpedüz tiksindirici birşey gibi gelirdi ona.</span> <span class="kobospan" id="kobo.152.30">Sinema salonlarının karanlığına sığınıp soluk bile almaksızın birbirlerini yemek istercesine iştahla öpüşen çiftleri hiç anlamazdı.</span> <span class="kobospan" id="kobo.152.31">Dudakların birer vantuz gibi birbirine yapışması, dillerin birbirine dolanması, tükürüğün bir ağızdan ötekine aktarılması son derece sağlıksız şeylerdi.</span> <span class="kobospan" id="kobo.152.32">Annesiyle babasının onca yıllık evlilikleri boyunca öpüştüklerini hiç görmemişti.</span> <span class="kobospan" id="kobo.152.33">Babası en fazla elini öperdi annesinin, ki bu da yalnızca evlilik yıldönümü ya da yılbaşı gibi çok özel günlerde uygulanan bir ritüeldi.</span> <span class="kobospan" id="kobo.152.34">Sekiz on yaşlarındayken bir akşam, babasıyla birlikte eve döndükleri sırada, kuytu bir sokak köşesinde öpüşen genç bir çifte rastlamışlardı.</span> <span class="kobospan" id="kobo.152.35">Daha önce dudak dudağa öpüşen iki insan görmemişti İbrahim Nemrûd.</span> <span class="kobospan" id="kobo.152.36">İlk anda ne olduğunu kavrayamamış, erkeğin kızı boğmaya çalıştığını sanmıştı.</span> <span class="kobospan" id="kobo.152.37">O bu ayrıksı sahneyi hayret ve biraz da dehşetle izlerken, babası yüzünü ekşiterek “Tükürük helvası!”</span> <span class="kobospan" id="kobo.152.38">diye tiksintiyle tıslamıştı dişlerinin arasından ve eklemişti:</span> <span class="kobospan" id="kobo.152.39">“Edepsizler!”</span> <span class="kobospan" id="kobo.152.40">Öpüşmek, hep o akşamın ürkütücü anısı olarak kalmıştı İbrahim Nemrûd’un kafasında.</span> <span class="kobospan" id="kobo.152.41">Bu yüzden, cinsel ilişki sırasında da öpüşmezdi.</span> <span class="kobospan" id="kobo.152.42">Neyse ki karısından da bu yönde ısrarlı bir talep gelmemişti hiçbir zaman.</span> <span class="kobospan" id="kobo.152.43">Fazlaca uzatmadan, sakin ama kararlı tek bir darbede girerdi kadının içine İbrahim Nemrûd.</span> <span class="kobospan" id="kobo.152.44">Genelev günlerinden kalma bir alışkanlıktı bu.</span> <span class="kobospan" id="kobo.152.45">Bu yüzden genelev kadınlarının şiddetli protestolarıyla karşılaştığı olmuştu, ama başka türlüsü gelmiyordu elinden.</span> <span class="kobospan" id="kobo.152.46">Bir kazma sapı gibi dikilmiş organıyla orada öylece durduğunda, son derece gülünç hissediyordu kendisini.</span> <span class="kobospan" id="kobo.152.47">Bu tuhaf uzantıyı bir an önce biryerlere saklayıp bu tedirgin edici histen kurtulmak istiyordu.</span> <span class="kobospan" id="kobo.152.48">Neyse ki karısının cinsel organı geniş ve gevşekti.</span> <span class="kobospan" id="kobo.152.49">İlk zamanlarda biraz zorlanmış, ama sonra alışmıştı kadın.</span> <span class="kobospan" id="kobo.152.50">Gözlerini yumup dudaklarını ısırarak, hafif bir iç geçirmeyle kabul ederdi İbrahim Nemrûd’u içine.</span> <span class="kobospan" id="kobo.152.51">Organının dölyoluna iyice oturduğunu hissedince, sırtını kamburlaştırıp kadının üzerine abanarak, tekdüze bir ritimle, ağır ağır gidip gelmeye başlardı İbrahim Nemrûd ve giderek hızlanırdı.</span> <span class="kobospan" id="kobo.152.52">Tüm gövdelerini saran kalın yorganın altında, kımıltılı, tuhaf bir kümbet oluştururlardı.</span> <span class="kobospan" id="kobo.152.53">Genellikle birkaç dakikadan uzun sürmezdi sevişmeleri.</span> <span class="kobospan" id="kobo.152.54">Bu süre boyunca ikisi de konuşmazlardı.</span> <span class="kobospan" id="kobo.152.55">Sevişirken kadının gözleri hep kapalı olurdu.</span> <span class="kobospan" id="kobo.152.56">İbrahim Nemrûd çok merak ederdi kılcal damarlarla kaplı bu solgun göz kapaklarının ardından ne düşünceler geçtiğini.</span> <span class="kobospan" id="kobo.152.57">Bu yüzden kimi kez onu gözlerini açmaya ve birşeyler söylemeye zorlamak için, sevişmenin sonlarına doğru, iri gövdesinin ağırlığını öne doğru vererek kadının içine güçlü bir darbe vururdu.</span> <span class="kobospan" id="kobo.152.58">Daha sıkı yumardı gözlerini kadın.</span> <span class="kobospan" id="kobo.152.59">İbrahim Nemrûd’la göz göze gelmek istemezdi sanki.</span> <span class="kobospan" id="kobo.152.60">Gözlerini açması için ikinci, üçüncü, dördüncü bir vuruş gerekirdi.</span> <span class="kobospan" id="kobo.152.61">Kadına gözlerini açtırmayı nihayet başardığında, acı, şaşkınlık, kızgınlık, korku, kösnü ve anlatılması olanaksız derin bir tatmin karışımı tuhaf bir ifade görürdü bu geçirimsiz, donuk gözlerde ve bu ürpertirdi onu.</span> <span class="kobospan" id="kobo.152.62">Ama yine de tek söz söylemezdi kadın.</span> <span class="kobospan" id="kobo.152.63">Yalnızca orgazma ulaştığında, bir yabanıl hayvan böğürtüsünü andıran, kısa, boğuk bir inilti çıkardı dolgun dudaklarının arasından.</span> <span class="kobospan" id="kobo.152.64">Hep geceleri ve herzaman aynı pozisyonda sevişirlerdi.</span> <span class="kobospan" id="kobo.152.65">Bu pozisyonu ilk gece İbrahim Nemrûd belirlemişti, ama karısı da hiçbir zaman yakınmamıştı bu durumdan.</span> <span class="kobospan" id="kobo.152.66">İkisi de en başından beri sorgusuz sualsiz tek geçerli yöntem olarak benimsemişlerdi bunu ve başka bir pozisyon denemek akıllarına gelmemişti.</span> <span class="kobospan" id="kobo.152.67">Ancak İbrahim Nemrûd’un sık sık gündüşlerine giren ve onu hayli tedirgin eden tuhaf bir sahne vardı.</span> <span class="kobospan" id="kobo.152.68">Düşünde karısını belinden kavrayıp yatak odasındaki seccadenin üstünde toraman bir koyun gibi dizleri üzerine çökertiyor, güçlü eliyle ensesinden bastırarak alnını yere değdiriyordu.</span> <span class="kobospan" id="kobo.152.69">Sonra, bu beklenmedik durumun her ikisini de saran heyecanıyla neredeyse odaya sığmazcasına büyümüş olan bilek kalınlığındaki organını sert bir hareketle arkadan sokuyordu karısının içine ve onu çığlık çığlığa bağırtana dek, acımasız darbelerle, derin derin vuruyordu.</span> <span class="kobospan" id="kobo.152.70">Bu düşünden hiçbir zaman söz etmemişti karısına, hatta söz etme olasılığını aklının ucundan geçirmeye bile cesaret edememişti.</span> <span class="kobospan" id="kobo.152.71">Tam olarak bilememesine karşın, bunun karısı için sıkıntılı bir durum olacağına ilişkin bulanık bir düşünce vardı kafasında.</span> <span class="kobospan" id="kobo.152.72">Ancak tuhaf bir biçimde, yine aynı nedenle, bunu yapmayı tüm benliğiyle arzuladığını hissediyordu.</span> <span class="kobospan" id="kobo.152.73">Herşeye karşın, evliliklerinin ilk yıllarında enikonu canlı bir cinsel hayatları olduğu söylenebilirdi.</span> <span class="kobospan" id="kobo.152.74">Aşağı yukarı her gece sevişirlerdi.</span> <span class="kobospan" id="kobo.152.75">Bu konuda birbirlerine tek bir söz söylemeseler bile, karısının da en az onun kadar bu düzenli ilişkiden haz aldığını düşünürdü İbrahim Nemrûd.</span> <span class="kobospan" id="kobo.152.76">Kafasındaki ideal birliktelik kavramına hayli yakın bir durumdu bu.</span> <span class="kobospan" id="kobo.152.77">O, evin erkeği olarak çalışıp para kazanıyor, geçimlerini sağlıyordu.</span> <span class="kobospan" id="kobo.152.78">Karısı ise evlendikten sonra onun isteğiyle işinden ayrılıp evinin hanımı olmuştu, evi çekip çeviriyor, kocasının rahat etmesi için elinden geleni yapıyordu.</span> <span class="kobospan" id="kobo.152.79">Ne var ki daha sonra pek de onun düşündüğü gibi gitmemişti işler.</span> <span class="kobospan" id="kobo.152.80">İlk başlarda her gün sevişirken, birkaç yıl içinde yavaş yavaş haftada bire, on beş günde bire düşmüştü bu sıklık.</span> <span class="kobospan" id="kobo.152.81">Karısı doğum yaptıktan sonra ise, ancak ayda bir sevişir olmuşlardı.</span> <span class="kobospan" id="kobo.152.82">Hatta o bile olmuyordu kimi zaman.</span> <span class="kobospan" id="kobo.152.83">Bu can sıkıcı duruma akla yakın bir açıklama getirmeye çalışıyordu.</span> <span class="kobospan" id="kobo.152.84">Karısı zaten hiçbir zaman cinsel isteğini açıkça ortaya koymaz, sevişmeyi başlatan taraf olmazdı.</span> <span class="kobospan" id="kobo.152.85">İnisiyatifi ona bırakır ve uysalca kabul ederdi onun kararını.</span> <span class="kobospan" id="kobo.152.86">İlk zamanlarda bir sorun olmamıştı bu.</span> <span class="kobospan" id="kobo.152.87">İbrahim Nemrûd hep zinde ve istekliydi.</span> <span class="kobospan" id="kobo.152.88">Ancak ilerleyen yıllarla birlikte işleri günden güne artınca, durum değişmişti.</span> <span class="kobospan" id="kobo.152.89">Gün boyu ağır iş yükü altında eziliyor, akşam yorgun argın eve geldiğinde, biraz dinlenmekten başka birşey düşünecek durumda olmuyordu genellikle.</span> <span class="kobospan" id="kobo.152.90">Onun sevişmeye hali olduğunda ise, bu kez karısı yorgun, meşgul ya da isteksiz oluyordu.</span> <span class="kobospan" id="kobo.152.91">Farkına bile varmaksızın, zamanla birbirlerinden soğumuş, uzaklaşmışlardı.</span> <span class="kobospan" id="kobo.152.92">Nihayet birkaç yıl önce, İbrahim Nemrûd’da ilk iktidarsızlık belirtileri baş göstermişti.</span> <span class="kobospan" id="kobo.152.93">Sevişmek için soyunup yatağa girdikleri bir gece, bir türlü sertleşmemişti cinsel organı.</span> <span class="kobospan" id="kobo.152.94">Bu ilk kez başına geliyordu.</span> <span class="kobospan" id="kobo.152.95">Paniğe kapılmış, ne yapacağını şaşırmıştı.</span> <span class="kobospan" id="kobo.152.96">Bunun önemli olmadığını, üzülmemesini, bir dahaki sefere daha iyi olacağını söylemişti karısı, ama İbrahim Nemrûd kadının yüzünde belli belirsiz bir küçümseme ifadesi gördüğü düşüncesinden kurtulamıyordu.</span> <span class="kobospan" id="kobo.152.97">O geceden sonra birçok kez yinelenmişti bu can sıkıcı durum.</span> <span class="kobospan" id="kobo.152.98">İlkgençlik yıllarından beri ona başarıyla hizmet etmiş olan cinsel organ, baba sözü dinlemeyen asi bir oğul gibi, emirlerine itaat etmek istemiyordu artık.</span> <span class="kobospan" id="kobo.152.99">Bir doktora danışmayı düşünmüş, ama buna cesaret edememişti.</span> <span class="kobospan" id="kobo.152.100">Hiç tanımadığı birisini bu mahrem sorununa ortak etmek düşüncesi, onu son derece tedirgin ediyordu.</span> <span class="kobospan" id="kobo.152.101">Derdine bir çare bulabilmek umuduyla, her gün okuduğu gazetenin cinsel sorunlar köşesi CİMA’yı (</span><span class="ideitalik1"><span class="kobospan" id="kobo.153.1">Cinsî Meseleler Âlemi</span></span><span class="kobospan" id="kobo.153.2">) izlemeye başlamıştı.</span> <span class="kobospan" id="kobo.153.3">Profesör S.</span><span class="kobospan" id="kobo.153.4">K.</span><span class="kobospan" id="kobo.153.5">C.</span> <span class="kobospan" id="kobo.153.6">adında bir doktor, okuyucuların yazdığı mektupları yanıtlıyordu her gün yayımlanan bu köşede.</span> <span class="kobospan" id="kobo.153.7">Bekâretten mastürbasyona, doğum kontrolünden zührevî hastalıklardan korunma yöntemlerine, geniş bir yelpaze içinde kendisine yöneltilen her türlü soruyu enine boyuna tartışıyor ve çözüm önerileri getiriyordu Profesör S.</span><span class="kobospan" id="kobo.153.8">K.</span><span class="kobospan" id="kobo.153.9">C.</span> <span class="kobospan" id="kobo.153.10">İbrahim Nemrûd gizli gizli, neredeyse yüzü kızararak okurdu bu yazıları.</span> <span class="kobospan" id="kobo.153.11">Köşeyi birkaç ay dikkatle izledikten sonra, nihayet cesaretini toplayıp bir mektup yazmaya karar verebilmişti Profesör S.</span><span class="kobospan" id="kobo.153.12">K.</span><span class="kobospan" id="kobo.153.13">C.’</span><span class="kobospan" id="kobo.153.14">ye.</span> <span class="kobospan" id="kobo.153.15">Söze nasıl girmesi, nasıl bir üslup kullanması, bu hassas sorunu nasıl anlatması gerektiğini uzun uzun düşünmüş, ölçüp biçmişti.</span> <span class="kobospan" id="kobo.153.16">Uyduruk bir rumuzla</span> <span class="ideitalik1"><span class="kobospan" id="kobo.154.1">İsrafil X</span></span> <span class="kobospan" id="kobo.154.2">olarak imzaladığı mektubu postaya verdikten sonra, bu denli ileri gittiğine pişman olmuştu, ama geri dönmek için çok geçti artık.</span> <span class="kobospan" id="kobo.154.3">Mektup yayımlanana dek geçen birkaç hafta süresince içi içini yemiş, uykuları kaçmıştı.</span> <span class="kobospan" id="kobo.154.4">Her sabah gazeteyi eline alıp CİMA’nın bulunduğu orta sayfayı açtığında, gerçek kimliğini gözler önüne seren bir yazıyla karşılaşacağı düşüncesiyle soğuk terler döküyordu.</span> <span class="kobospan" id="kobo.154.5">Mektubun yayımlanması durumunda karısının bundan haberi olmaması için, eve aldıkları gazeteyi sudan bir bahaneyle değiştirmiş, kapıcıya bundan böyle başka bir gazete bırakmasını söylemişti.</span> <span class="kobospan" id="kobo.154.6">Profesör S.</span><span class="kobospan" id="kobo.154.7">K.</span><span class="kobospan" id="kobo.154.8">C.’</span><span class="kobospan" id="kobo.154.9">nin köşesinin yayımlandığı gazeteyi ise sabahları metro çıkışındaki seyyar gazete müvezzilerinden alıp bürosunun tüm gözlerden uzak, sessiz ve güvenli yalnızlığında okuyordu.</span> <span class="kobospan" id="kobo.154.10">Yazarını bunca sıkıntıya sokan mektup, tam artık İbrahim Nemrûd onun mutlu bir kaza sonucunda gazeteye ulaşmamış ya da ulaştıysa bile öteki mektupların arasında gözden kaçmış ve belki de çoktan çöp tenekesini boylamış olduğu düşüncesiyle kendisini avutmaya başladığı bir sırada yayımlanmıştı.</span> <span class="kobospan" id="kobo.154.11">Biri sübyancılık, öteki sodomiyle ilgili iki okuyucu mektubu arasında,</span> <span class="ideitalik1"><span class="kobospan" id="kobo.155.1">Hukuk ve İktidar:</span> <span class="kobospan" id="kobo.155.2">Hayalî Bir Dava</span></span> <span class="kobospan" id="kobo.155.3">başlığıyla çıkmıştı İbrahim Nemrûd’un yazısı ve hemen altında Profesör S.</span><span class="kobospan" id="kobo.155.4">K.</span><span class="kobospan" id="kobo.155.5">C.’</span><span class="kobospan" id="kobo.155.6">nin hayli ayrıntılı yanıtı yer alıyordu.</span></p>

  <p class="normal"><span class="ideitalik1"><span class="kobospan" id="kobo.157.1">HUKUK VE İKTİDAR:</span> <span class="kobospan" id="kobo.157.2">HAYALÎ BİR DAVA</span></span></p>

  <p class="normal"><span class="ideitalik1"><span class="kobospan" id="kobo.159.1">Sayın S.</span><span class="kobospan" id="kobo.159.2">K.</span><span class="kobospan" id="kobo.159.3">C.</span></span></p>

  <p class="normal"><span class="ideitalik1"><span class="kobospan" id="kobo.161.1">Bu mektubu size Sarıgazi-Samandıra’dan yazıyorum.</span> <span class="kobospan" id="kobo.161.2">Biraz sonra açıklamaya çalışacağım gibi, sorum aslında kendimle ilgili değildir.</span> <span class="kobospan" id="kobo.161.3">Yazılarınızı bir süredir dikkat ve takdirle izlemekteyim.</span> <span class="kobospan" id="kobo.161.4">Değerli yorumlarınız ve öğütlerinizle gençleri aydınlatarak ülkemize gerçekten çok büyük bir hizmet verdiğinizi söylememe lütfen izin veriniz.</span> <span class="kobospan" id="kobo.161.5">Sözü fazlaca uzatmadan konuya geleyim.</span> <span class="kobospan" id="kobo.161.6">Geçenlerde bir sohbet sırasında bir dostum bana hayli ilgimi çeken bir olay anlattı.</span> <span class="kobospan" id="kobo.161.7">Kafama takılan bu tuhaf olayı şimdi sizinle paylaşmak ve bu konudaki görüşünüzü almak istiyorum.</span> <span class="kobospan" id="kobo.161.8">Belki böylece, aynı konuda sıkıntı çeken başka kişilere de bir yararımız dokunmuş olur.</span> <span class="kobospan" id="kobo.161.9">Dostumun anlattığına göre, uzak akrabalarından birisinin önemsiz ama hayli can sıkıcı bir rahatsızlığı varmış.</span> <span class="kobospan" id="kobo.161.10">Kırk yaşları civarında, evli ve bir çocuk babası olan bu kişi, bir süredir yinelenerek gördüğü bir rüyayla boğuşmaktaymış.</span> <span class="kobospan" id="kobo.161.11">Sözkonusu kişi bu sıkıntılı rüyada karısıyla cinsel ilişki kurmak amacı ve isteğiyle soyunup yatağa giriyor, ancak</span></span><span class="kobospan" id="kobo.161.12">—</span><span class="ideitalik1"><span class="kobospan" id="kobo.162.1">çok af buyurunuz</span></span><span class="kobospan" id="kobo.162.2">—</span><span class="ideitalik1"><span class="kobospan" id="kobo.163.1">cinsel organının gereğince sertleşmemesi yüzünden girişimi sonuçsuz kalıp kendisi de bu durumdan hayli rahatsızlık duyarak neredeyse ağır bir ruhsal bunalımın eşiğine geliyormuş.</span> <span class="kobospan" id="kobo.163.2">Oysa bu kişinin daha önceleri böyle bir sorunu olmadığı gibi, karısıyla yıllardır son derece mutlu ve doyurucu bir cinsel yaşamları varmış.</span> <span class="kobospan" id="kobo.163.3">Konuyu bana anlatıldığı biçimde böylece özetledikten sonra, sorularıma geçeyim.</span> <span class="kobospan" id="kobo.163.4">İlk sorum, bu durumun normal olup olmadığıdır.</span> <span class="kobospan" id="kobo.163.5">İkinci olarak, eğer normalse, sözkonusu kişi bu talihsiz durumdan kurtulmak için ne yapabilir?</span> <span class="kobospan" id="kobo.163.6">Üçüncü olarak, böyle bir sorunun kaynağı nedir?</span> <span class="kobospan" id="kobo.163.7">Bu bedensel bir sorun mudur, yoksa işin ruhsal bir yanı da olabilir mi?</span> <span class="kobospan" id="kobo.163.8">Ayrıca, bu tür bir rahatsızlık kimi meslek gruplarına mı özgüdür?</span> <span class="kobospan" id="kobo.163.9">Örneğin hukukla uğraşan kişilerin bu rahatsızlığa özel bir eğilimleri var mıdır?</span> <span class="kobospan" id="kobo.163.10">Ve son olarak, acaba bu durum sözkonusu kişinin mutlu evliliğini olumsuz yönde etkileyebilir mi?</span> <span class="kobospan" id="kobo.163.11">Daha önce de belirttiğim gibi, konu her ne kadar benimle doğrudan ilgili değilse de, bunlar merak ettiğim ve bir süredir kafamı kurcalayan karmaşık sorunlardır.</span> <span class="kobospan" id="kobo.163.12">Bu ve benzeri konulardaki engin deneyim ve uzmanlığınızla sorularımı yanıtlamak lütfunu gösterirseniz, dostumun akrabası adına size müteşekkir olacağım.</span> <span class="kobospan" id="kobo.163.13">Mektubuma ayırdığınız değerli vakit ve zahmetlerinize daha şimdiden çok teşekkür eder, başarılarınızın sürmesini dilerim.</span> <span class="kobospan" id="kobo.163.14">Saygılarımla.</span></span></p>

  <p class="normal"><span class="ideitalik1"><span class="kobospan" id="kobo.165.1">Okurunuz İsrafil X</span></span></p>

  <p class="normal"><span class="ideitalik1"><span class="kobospan" id="kobo.167.1">* * *</span></span></p>

  <p class="normal"><span class="ideitalik1"><span class="kobospan" id="kobo.169.1">Muhterem İsrafil Bey,</span></span></p>

  <p class="normal"><span class="ideitalik1"><span class="kobospan" id="kobo.171.1">Evvela, bu hususa benim ve muhterem karilerimizin dikkatini çektiğiniz için size teşekkür etmek isterim.</span> <span class="kobospan" id="kobo.171.2">Temas ettiğiniz mesele, hakikaten de birçok şahsı alakadar eden ve içtimaî hayatımızda ciddî bir yara olan gayet mühim bir meseledir.</span> <span class="kobospan" id="kobo.171.3">Mektubunuzdan anladığım kadarıyla, dostunuzun uzak akrabasının hayalî problemi, tıb ilminde ‘enpotans’ veya ‘iktidarsızlık’ olarak tavsif ettiğimiz rahatsızlığa benziyor.</span> <span class="kobospan" id="kobo.171.4">Bu vaziyet, gençlik devrini geride bırakmış erkeklerde sıkça görülür.</span> <span class="kobospan" id="kobo.171.5">Başa bela olan bu illetin muhtelif sebepleri vardır ve çareleri de bu sebeplere göre farklılık arz eder.</span> <span class="kobospan" id="kobo.171.6">Şayet bu hal aşırı yorgunluktan ileri geliyor ise, “afrodizyak” tabir edilen kudret-i cinsiyeyi artırıcı maddelerin istimali yoliyle izalesi mümkündür.</span> <span class="kobospan" id="kobo.171.7">Bu babda, bilhassa “padişah macunu” tavsiyeye şayandır.</span> <span class="kobospan" id="kobo.171.8">Türlü baharat ve şifalı otlardan mamul bu macundan sabah akşam aç karnına bir tatlı kaşığı yutmak icabeder.</span> <span class="kobospan" id="kobo.171.9">Bu doz, cima edilecek günlerde iki katına çıkarılır ise, arzu edilen tesirin temini kolaylaşır.</span> <span class="kobospan" id="kobo.171.10">Her asrî erkeğin çekmecesinde bulunması elzem olan bu fevkalade macun ve sair maddeler, Mısır Çarşısı’ndan makul bir bedel mukabilinde temin edilebilir.</span> <span class="kobospan" id="kobo.171.11">Fakat sizin de gayet isabetle işaret ettiğiniz gibi, mezkûr şahsın problemi bedenî olmaktan ziyade ruhî gibi gözüküyor.</span> <span class="kobospan" id="kobo.171.12">Böyle bir ruhî rahatsızlığın sebepleri neler olabilir?</span> <span class="kobospan" id="kobo.171.13">İşte bu noktada tıb ilminin sahasından çıkıp ruhiyat ilminin sahasına giriyoruz.</span> <span class="kobospan" id="kobo.171.14">Filhakika, insan ruhu bir muammadır.</span> <span class="kobospan" id="kobo.171.15">Son derece girift ve karanlık dehlizlerden mürekkep bu hayalî âlemin içinde ne fırtınalar koptuğunu kim bilebilir?</span> <span class="kobospan" id="kobo.171.16">“Psikanaliz”</span></span><span class="kobospan" id="kobo.171.17">—</span><span class="ideitalik1"><span class="kobospan" id="kobo.172.1">yani tahlil-i ruhiye</span></span><span class="kobospan" id="kobo.172.2">—</span><span class="ideitalik1"><span class="kobospan" id="kobo.173.1">ilminin mucidi meşhur ruhiyat âlimi Zigismund Fröyd’ün dirayetle iddia ve isbat ettiği gibi, esasen bütün erkek evlatlar “Oedipus kompleksi” denen fikr-i sabitten mustarip olmaları hasebiyle, büluğa erdiklerinde, validelerinin aşkı içün pederleriyle rekabete girip, hatta gizli gizli valideleriyle cima etmek emeli beslerler.</span> <span class="kobospan" id="kobo.173.2">Bu vaziyet, bibaht pederin halet-i ruhiyesine ziyadesiyle menfî tesir ederek “libido”sunun</span></span><span class="kobospan" id="kobo.173.3">—</span><span class="ideitalik1"><span class="kobospan" id="kobo.174.1">yani şehvanî arzusunun</span></span><span class="kobospan" id="kobo.174.2">—</span><span class="ideitalik1"><span class="kobospan" id="kobo.175.1">zafiyete uğramasına sebebiyet verir.</span> <span class="kobospan" id="kobo.175.2">Bu gayet tehlikeli bir durumdur, zira hain evladın hakikaten de böyle menfur emelleri olabilir.</span> <span class="kobospan" id="kobo.175.3">Bu vaziyette yapılması icabeden, nush, tekdir ve tedib yoliyle hain evladın yola getirilmesi, şayet bu mümkün olmuyor ise, bu sapık sevdadan vazgeçene kadar kendisine mikdar-ı kâfide darbedilmesidir.</span> <span class="kobospan" id="kobo.175.4">Hatta bazı ağır vakalarda, hain evladın leylî mektebe verilerek evden uzaklaştırılması cihetine dahi gidilebilir.</span> <span class="kobospan" id="kobo.175.5">Haklı olarak, hukukun iktidarsızlık meselesiyle bir ilgisi olup olmadığını soruyorsunuz.</span> <span class="kobospan" id="kobo.175.6">Elbette vardır.</span> <span class="kobospan" id="kobo.175.7">Hukuk, esas gayesi iktidarın devamını temin olan, mazbut ve mücessem bir müessesedir.</span> <span class="kobospan" id="kobo.175.8">Nitekim, adalet mülkün temelidir.</span> <span class="kobospan" id="kobo.175.9">Lakin, malum olduğu üzre, hukukun icraında ortaya çıkan birtakım engel ve tıkanıklıklar, iktidarı zayıflatır ve buradan hükûmet buhranı doğar.</span> <span class="kobospan" id="kobo.175.10">Son derece ciddî bir içtimaî mesele olan bu halin âlem-i ruhiyedeki refleksiyonu ise iktidarsızlıktır.</span> <span class="kobospan" id="kobo.175.11">Bu veçheyle, hukuk mesleğine intisap etmiş olan eşhasın bu noktaya hususiyetle dikkat göstermeleri icabeder.</span> <span class="kobospan" id="kobo.175.12">İktidarsızlığın mesut bir izdivaç üzerindeki menfî tesirleri meselesine gelince… Muhterem İsrafil Beyefendi, bu hususta kafanızda uyanan şüphe ve endişeleri gidermeyi inanın ki çok arzu ederdim, fakat bir müsbet ilim adamı olarak ne kadar acı da olsalar hakikatleri söylemek mecburiyetindeyim.</span> <span class="kobospan" id="kobo.175.13">Heyhat, iktidarsızlık illeti nice mesut yuvayı dağıtmış, nice namus ve şeref ehli erkeğin mahvına sebep olmuştur.</span> <span class="kobospan" id="kobo.175.14">Niçün derseniz, cins-i latif tabiati itibariyle cimaya ziyade düşkün olur.</span> <span class="kobospan" id="kobo.175.15">Peygamberimiz Efendimiz’in (S.</span><span class="kobospan" id="kobo.175.16">A.</span><span class="kobospan" id="kobo.175.17">V.</span><span class="kobospan" id="kobo.175.18">) isabetle buyurduğu üzre, erkeğin nefsi bir ise, kadınınki ikidir.</span> <span class="kobospan" id="kobo.175.19">Bu cihetle, bir erkeğin zevcesini her daim azamî cinsî tatmin halinde tutması, izdivacın bekası içün elzemdir.</span> <span class="kobospan" id="kobo.175.20">Şahsî tecrübelerime istinaden söyleyebilirim ki, mesut kadın, kocasıyla haftada asgarî üç kerre cima eden kadındır.</span> <span class="kobospan" id="kobo.175.21">Allah’ın hakkı nasıl üç ise, kadının hakkı da üç olmak gerekir.</span> <span class="kobospan" id="kobo.175.22">Bu üçün biri dahi nakıs olsa, bu vaziyet bir aile faciasına yol açabilir.</span> <span class="kobospan" id="kobo.175.23">Elde olmayan sebeplerle bu kesret seyrelmiş ise, acilen yukarıda bahsolunan tedbirlerin alınması ve hatta icabında karı koca beraberce bir ruh hekimine müracaat edilmesi zaruridir.</span> <span class="kobospan" id="kobo.175.24">Zannederim, böylelikle suallerinizi cevaplamış oldum.</span> <span class="kobospan" id="kobo.175.25">Merakınızın zail olduğunu umarım.</span> <span class="kobospan" id="kobo.175.26">Şayet kafanızı meşgul eden başka meseleler olur ise, bana tekrar yazmaktan çekinmeyiniz.</span> <span class="kobospan" id="kobo.175.27">Dostunuzun akrabasına ve muhterem karilerimize bir nebze faydam dokundu ise, ne mutlu bana!</span> <span class="kobospan" id="kobo.175.28">En samimî temennilerimle, Efendim.</span></span></p>

  <p class="normal"><span class="kobospan" id="kobo.177.1">İbrahim Nemrûd yazıyı birkaç kez dikkatle okuyup Profesör S.</span><span class="kobospan" id="kobo.177.2">K.</span><span class="kobospan" id="kobo.177.3">C.’</span><span class="kobospan" id="kobo.177.4">nin yorum ve önerileri üzerinde uzun uzun düşünmüş, bunlardan ancak birkaçının kendi durumuna uygun düştüğü ve uygulanabilir olduğu sonucuna varmıştı.</span> <span class="kobospan" id="kobo.177.5">Her baba gibi o da oğlunu birçok kez çıplak görmüştü.</span> <span class="kobospan" id="kobo.177.6">Onun ince kollarını, sıska bacaklarını, dar omuzlarını, kılsız gövdesini ve tombulca bir bamyayı andıran ufak cinsel organını, kendi iri, güçlü, kıllarla kaplı, erkeksi gövdesi ve gelişkin cinsel organıyla karşılaştırdığında, henüz ne kadın ne erkek sayılabilecek bu çelimsiz yaratığın, karısının sevgisi için onunla yarışabileceği, dahası gizli gizli annesiyle çiftleşme hayalleri kuruyor olabileceği düşüncesi aklına yatmıyordu.</span> <span class="kobospan" id="kobo.177.7">Yine de tümüyle emin olmak için, mektubunun gazetede yayımlanmasını izleyen günlerde oğlunu birkaç kez değişik bahanelerle soyundurup gövdesini incelemiş, izleniminin doğru olduğunu kanaat getirince, içi rahat etmişti.</span> <span class="kobospan" id="kobo.177.8">Ne var ki hukuk ve iktidar arasındaki etkileşimli ilişki onu düşündürüyordu.</span> <span class="kobospan" id="kobo.177.9">Profesör S.</span><span class="kobospan" id="kobo.177.10">K.</span><span class="kobospan" id="kobo.177.11">C.</span> <span class="kobospan" id="kobo.177.12">ilginç bir noktaya parmak basmıştı.</span> <span class="kobospan" id="kobo.177.13">Bir dava vekili olarak meslekî alandaki başarısızlıkları cinsel yaşamını olumsuz yönde etkiliyor ve, aynı biçimde, cinsel iktidarsızlığı meslekî başarısızlıklara yol açıyor olabilirdi.</span> <span class="kobospan" id="kobo.177.14">Tehlikeli bir kısır döngüydü bu.</span> <span class="kobospan" id="kobo.177.15">Kırk yaşından sonra mesleğini değiştiremeyeceğine göre, bu konuya bundan sonra daha dikkat etmesi gerekliydi.</span> <span class="kobospan" id="kobo.177.16">Öte yandan, karısıyla birlikte bir psikiyatra gidip cinsel sorunlarını tartışmak düşüncesi ona tümüyle olanaksız görünüyordu.</span> <span class="kobospan" id="kobo.177.17">Böyle birşey yapmaktansa, yaşam boyu iktidarsız kalmayı yeğlerdi.</span> <span class="kobospan" id="kobo.177.18">Bu durumda, cinsel gücü artırıcı maddelerin kullanımı kalıyordu geriye.</span> <span class="kobospan" id="kobo.177.19">Yazıyı okumasının hemen ertesi günü, Profesör S.</span><span class="kobospan" id="kobo.177.20">K.</span><span class="kobospan" id="kobo.177.21">C.’</span><span class="kobospan" id="kobo.177.22">nin tavsiyesine uyarak Mısır Çarşısı’na gidip büyük bir kavanoz padişah macunu almıştı.</span> <span class="kobospan" id="kobo.177.23">Bürosundaki dosya dolaplarından birinin alt rafında, eski dava dosyalarının arkasına gizlediği yeşil renkli bu kavanozdan, sabah işe geldiğinde ve akşam eve gitmeden hemen önce, bir tatlı kaşığı macun atıyordu ağzına.</span> <span class="kobospan" id="kobo.177.24">Tahin-pekmez bulamacı kıvamında ve çocuk dışkısı renginde, iç bayıltacak denli tatlı, ama aynı zamanda da belli belirsiz bir ekşiliği olan, bol baharatlı, acımsı bir macundu bu.</span> <span class="kobospan" id="kobo.177.25">Bu karışık tat, karısının ısrarıyla bir kez denemek zorunda kaldığı Çin yemeklerini anımsatıyordu ona.</span> <span class="kobospan" id="kobo.177.26">Macunun tadı damağına yayıldığında, içi kalkıyor, gözleri yaşarıyor, soluğu tıkanıyordu.</span> <span class="kobospan" id="kobo.177.27">Kusmamak için kendisini zor tutarak bin bir güçlükle yutuyordu ağzında gitgide büyüyen kıvamlı macun lokmasını.</span> <span class="kobospan" id="kobo.177.28">Uzunca bir süre macun kürüne aksatmaksızın devam etmiş, olumlu bir etkinin ortaya çıkmasını sabırla beklemişti.</span> <span class="kobospan" id="kobo.177.29">Bir bakıma olmuştu da bu.</span> <span class="kobospan" id="kobo.177.30">Macunu henüz iki haftadır kullanıyordu ki, bir karşılıksız çek davası sırasında birden sertleşmeye başlamıştı cinsel organı.</span> <span class="kobospan" id="kobo.177.31">Pantolununun içindeki belli belirsiz kımıltıyı hissettiğinde, önceki gece özenle hazırladığı savunma konuşmasını ağırbaşlı bir tonda yargıca okuyordu.</span> <span class="kobospan" id="kobo.177.32">İlk önce buna bir anlam verememiş ve yanıldığını düşünerek elindeki metni okumayı sürdürmüştü.</span> <span class="kobospan" id="kobo.177.33">Ama sonra, cinsel organı birden inanılmaz bir güçle kalktığında, sesi titremiş, boğazına birşey takılmış, kalakalmıştı okumakta olduğu upuzun tümcenin orta yerinde.</span> <span class="kobospan" id="kobo.177.34">Gözleri dehşetle büyümüş ve yüzü utançtan kıpkırmızı kesilmiş bir halde, kimseye belli etmemeye çalışarak aşağıya çevirmişti bakışlarını.</span> <span class="kobospan" id="kobo.177.35">Üzerindeki uzun dava vekili cübbesi, dikleşen organın etkisiyle hafifçe gerilmişti.</span> <span class="kobospan" id="kobo.177.36">Ama somut suç kanıtı, cübbenin bol kıvrımları arasında gizleniyordu neyse ki.</span> <span class="kobospan" id="kobo.177.37">Kekeleyerek oturuma kısa bir ara vermesini rica etmişti yargıçtan.</span> <span class="kobospan" id="kobo.177.38">Sabahtan beri sayısız anlamsız davaya bakmış olan yargıç bu isteğini memnuniyetle kabul ettiğinde, oturuma katılanların şaşkın bakışları arasında mahkeme salonundan telaşla fırlayıp adliyenin birer dehlizi andıran uzun ve loş koridorlarında cübbesinin eteklerini uçura uçura koşarak tuvalete gitmiş, boş bulduğu bir kabine girip kapıyı arkasından sürgülemişti.</span> <span class="kobospan" id="kobo.177.39">Elleri titrediği için, epey uzun sürmüştü cübbesinin ve pantolonunun düğmelerini açması.</span> <span class="kobospan" id="kobo.177.40">Nihayet külodunu indirmeyi başardığında, olanca görkemiyle çıkmıştı cinsel organ ortaya.</span> <span class="kobospan" id="kobo.177.41">Daha önce pek seyrek olduğu denli güçle, şahlanırcasına kalkmıştı organ.</span> <span class="kobospan" id="kobo.177.42">Avının üzerine atılmaya hazır yırtıcı bir hayvan gibi bütün kasları gerilmiş, üzerindeki damarlar şişip kabarmıştı.</span> <span class="kobospan" id="kobo.177.43">Orada, bacaklarının arasında, düşmanca bir suskunlukla öylece duruyordu.</span> <span class="kobospan" id="kobo.177.44">Onun inmesini sağlamak için aklına gelen herşeyi denemişti.</span> <span class="kobospan" id="kobo.177.45">İki eliyle tutarak eğip bükmeye çalışmış, aşağı doğru bastırmış, iri başını morarana dek tokatlamıştı.</span> <span class="kobospan" id="kobo.177.46">Bunların hiçbiri işe yaramamıştı ama.</span> <span class="kobospan" id="kobo.177.47">Cinsel organ, gövdesinin söz geçirmeyi başaramadığı bir parçasıydı artık.</span> <span class="kobospan" id="kobo.177.48">Onunla tüm bağlarını koparmış, özerkliğini ilan etmişti.</span> <span class="kobospan" id="kobo.177.49">Sahibinin emirlerini dinlemiyor, onun bu çaresiz haliyle sinsi sinsi alay ediyordu.</span> <span class="kobospan" id="kobo.177.50">O zaman, karşı konulmaz, baş döndürücü bir orgazmın, içinde yavaş yavaş kabarmakta olduğunu hissetmişti.</span> <span class="kobospan" id="kobo.177.51">Engel olmak için çırpınmıştı, ama boşunaydı çabası.</span> <span class="kobospan" id="kobo.177.52">Toprağın derinlerinden yıkıcı bir darbeyle yüzeye çıkan öfkeli bir deprem dalgası gibi azametle gelmişti orgazm.</span> <span class="kobospan" id="kobo.177.53">İyice gerilmiş olan cinsel organ, çevresindeki herşeyi aşağılarcasına, aylardır içinde biriktirdiklerini yabanıl bir hırsla tükürürken, gözlerini yumup başını arkaya atarak göğsünden yükselen hırıltılı inlemeyi bastırmaya çalışmaktan başka birşey gelmemişti elinden.</span> <span class="kobospan" id="kobo.177.54">Öylece sessiz ve kımıltısız kalmıştı.</span> <span class="kobospan" id="kobo.177.55">Gözlerini açtığında, en az bir kahve fincanını dolduracak kadar meninin, tam karşısındaki fayanstan aşağı yavaş yavaş süzülmekte olduğunu görmüştü.</span> <span class="kobospan" id="kobo.177.56">Bulanık renkli, kıvamlı, yapışkan sıvı, tuvale bolca yağlıboya sıvaştırılarak yapılmış soyut bir resmi andıran, titrek, kabartılı, tuhaf bir desen oluşturuyordu amonyak buharının sararttığı beyaz fayansların kaygan yüzeyinde.</span> <span class="kobospan" id="kobo.177.57">Bu görüntü onu kendisine getirmişti.</span> <span class="kobospan" id="kobo.177.58">Artık yavaş yavaş küçülüp pörsümeye başlamış olan organını toparlayıp külodunun içine tıktıktan sonra, pantolonunun ve cübbesinin önünü iliklemiş, uzunca bir parça tuvalet kâğıdı koparıp suç mahallindeki kanıtları soğukkanlılıkla ortadan kaldıran deneyimli bir katil titizliğiyle fayansları temizlemeye girişmişti.</span> <span class="kobospan" id="kobo.177.59">Ancak fayanslardan birinin ortasındaki incecik çatlağa kaçmış olan birkaç damla meniye ulaşmayı başaramamıştı bir türlü.</span> <span class="kobospan" id="kobo.177.60">Nihayet bunun umutsuz bir çaba olduğunu anlamış ve vazgeçmek zorunda kalmıştı.</span> <span class="kobospan" id="kobo.177.61">Menili tuvalet kâğıdını kubura atıp sifonu birkaç kez çektikten ve kâğıdın lağıma gittiğine emin olduktan sonra kabinden çıkmış, fayansları silerken yapış yapış olan ellerini lavaboda sabunla yıkamış ve aceleyle mahkeme salonunun yolunu tutmuştu.</span> <span class="kobospan" id="kobo.177.62">Koridorlardan geçerken, ellerini koklayıp durmuştu sürekli.</span> <span class="kobospan" id="kobo.177.63">Parmak uçlarında hâlâ keskin bir meni kokusu vardı ya da ona öyle geliyordu.</span> <span class="kobospan" id="kobo.177.64">Ayrıca, kendisinden bir parçayı fayanstaki çatlakta bırakmış olmak düşüncesi onu son derece huzursuz ediyordu.</span> <span class="kobospan" id="kobo.177.65">Salona vardığında, herkes çoktan yerini almış, onu bekliyordu.</span> <span class="kobospan" id="kobo.177.66">Yargıcın kınayıcı bakışları altında ezilip büzülmüş, fazlaca uzayan önemli bir telefon görüşmesine ilişkin yarım yamalak birşeyler gevelemişti ağzının içinde.</span> <span class="kobospan" id="kobo.177.67">Sonra dava dosyasını açıp belgelere yoğunlaşmış, eski dinginliğine kavuşmaya çalışmıştı.</span> <span class="kobospan" id="kobo.177.68">Tam konuşmasına kaldığı yerden devam edeceği sırada, cübbesinin eteğine takılmıştı birden gözü ve o zaman görmüştü uğursuz lekeyi.</span> <span class="kobospan" id="kobo.177.69">Bir mercimek tanesi boyutunda, ufak, beyazımsı bir lekeydi bu, cübbenin parlak havlı mor kadifesinin üzerinde mat bir nokta oluşturuyordu.</span> <span class="kobospan" id="kobo.177.70">Külodunu aceleyle toplarken, cinsel organının ucundan sarkan son bir meni damlası, cübbenin eteğine düşmüş olmalıydı.</span> <span class="kobospan" id="kobo.177.71">Şimdi, alaycı bir sessizlikle ona bakıyordu leke.</span> <span class="kobospan" id="kobo.177.72">Tabii artık yapılabilecek birşey yoktu.</span> <span class="kobospan" id="kobo.177.73">Güçlükle getirmişti oturumun sonunu.</span> <span class="kobospan" id="kobo.177.74">Davayı kaybettiğine ilişkin kararı okuyan mübaşirin tekdüze sesini, saklamakta zorlandığı bir ferahlamayla dinlemişti.</span> <span class="kobospan" id="kobo.177.75">Hemen sarnıçtaki bürosuna gidip cübbesinin eteğindeki lekeyi çıkarmak için akşama dek uğraşmıştı.</span> <span class="kobospan" id="kobo.177.76">Su, sabun, alkol, hiçbir şey işe yaramamıştı ama.</span> <span class="kobospan" id="kobo.177.77">Meni, kumaşın içine işlemiş, donup sertleşmişti.</span> <span class="kobospan" id="kobo.177.78">Ne o gün ne de daha sonra başarabilmişti lekeyi çıkarmayı.</span> <span class="kobospan" id="kobo.177.79">Tatsız bir anı olarak, cübbesinin eteğindeki rahatsız edici varlığını hep sürdürmüştü leke.</span> <span class="kobospan" id="kobo.177.80">Bunu izleyen günlerde de devam etmişti cinsel organının zamansız sertleşmeleri.</span> <span class="kobospan" id="kobo.177.81">Metro bekler ya da sokakta yürürken, süpermarkette alışveriş yapar ya da bürosunda bir müvekkiliyle görüşürken, nedensiz yere, birdenbire dikilmeye başlıyordu organ.</span> <span class="kobospan" id="kobo.177.82">Ama artık buna hazırlıklıydı.</span> <span class="kobospan" id="kobo.177.83">Bacaklarının arasındaki karıncalanmayı hissettiği anda, hemen tenha bir yere gidip bu utandırıcı durumun geçmesini bekliyordu.</span> <span class="kobospan" id="kobo.177.84">Kimi kez yarım saat, hatta daha uzun sürdüğü oluyordu bunun, ama adliye tuvaletinde yaşadığı o korkunç sahneyi bir kez daha yaşamamaya kararlıydı.</span> <span class="kobospan" id="kobo.177.85">İşin tuhafı, cinsel yaşamının öncekinden pek de farklı olmamasıydı.</span> <span class="kobospan" id="kobo.177.86">İlk zamanlarda macun sayesinde eski cinsel gücüne yeniden kavuşacağını ummuş, bütün bu sıkıntılara sabırla göğüs germişti.</span> <span class="kobospan" id="kobo.177.87">Ancak çok geçmeden anlamıştı durumun hiç de böyle olmadığını.</span> <span class="kobospan" id="kobo.177.88">Onu en olmadık anlarda, en olmadık yerlerde sıkıntıya sokan cinsel organı, eve adımını atar atmaz uysallaşıyor, süt dökmüş kediye dönüyordu.</span> <span class="kobospan" id="kobo.177.89">Karısıyla sevişmek için yatağa girdiğinde, boş yere bekliyordu cinsel organının sertleşmesini.</span> <span class="kobospan" id="kobo.177.90">Pörsük bir pırasa gibi süklüm püklüm duruyordu cinsel organ bacaklarının arasında.</span> <span class="kobospan" id="kobo.177.91">Bu acınası görüntü karşısında, kapkara bir umutsuzluğa gömülüyor ve gözlerini karısının gözlerinden kaçırarak sırtını dönüp bir an önce uykuya dalmaya çalışıyordu.</span> <span class="kobospan" id="kobo.177.92">Kimi zaman—ki pek seyrek oluyordu bu—sisin içinde bir an çakıp sönen bir deniz feneri gibi, hafifçe sertleşiyordu cinsel organ.</span> <span class="kobospan" id="kobo.177.93">Pek isteksiz, yarım yamalak bir sertleşmeydi bu, ama bu bile yetiyordu onu umutlandırmaya.</span> <span class="kobospan" id="kobo.177.94">Bu ele geçmez fırsatı kaçırmamak için hemen karısının içine giriyor ve olanca dikkatini vererek, ağır ağır gidip gelmeye başlıyordu.</span> <span class="kobospan" id="kobo.177.95">Ne var ki çok geçmeden, henüz ne İbrahim Nemrûd ne de karısı boşalmayı başarabilmişken, sertliğini yeniden yitiriyordu cinsel organ.</span> <span class="kobospan" id="kobo.177.96">Üstelik padişah macunu almaya başladıktan sonra, zaten öteden beri çekmekte olduğu hazımsızlık had safhaya varmıştı.</span> <span class="kobospan" id="kobo.177.97">Tıpkı müzmin basur gibi, sindirim bozukluğu da babasından devraldığı kalıtımsal bir özellikti.</span> <span class="kobospan" id="kobo.177.98">Bu yüzden, üniversite yıllarından beri yediklerine dikkat etmesi ve hazım ilaçları kullanması gerekmişti.</span> <span class="kobospan" id="kobo.177.99">Ancak şimdi macunun içindeki güçlü baharatlar düpedüz yıkıcı bir etki gösteriyordu zayıf sindirim sistemi üzerinde.</span> <span class="kobospan" id="kobo.177.100">Salgılanan asitler midesini kavuruyor, karın boşluğunun içinde dönenerek diyaframını sıkıştıran gazlar acıyla kıvranmasına neden oluyordu.</span> <span class="kobospan" id="kobo.177.101">Mide yanmalarını engellemek için bürodaki masasının çekmecesinde mutlaka galeta bulundurur, midesinin boş kalmamasına dikkat ederdi.</span> <span class="kobospan" id="kobo.177.102">Gazdan kurtulmanın tek çaresi geğirmek ya da yellenmekti.</span> <span class="kobospan" id="kobo.177.103">Görgü kurallarına herşeyden çok önem veren İbrahim Nemrûd için gerçekten de çok can sıkıcı bir durumdu bu.</span> <span class="kobospan" id="kobo.177.104">Geğirmek bir dereceye kadar kabul edilebilirdi belki, ama yellenmek ona affedilmez bir suç, neredeyse bir cinayet gibi görünüyordu.</span> <span class="kobospan" id="kobo.177.105">Çocukluğunda gazını tutamadığı zamanlar babasının yüzünde beliren küçümseyici ifade ve ardından işittiği hakaretler geliyordu hep aklına.</span> <span class="kobospan" id="kobo.177.106">Bu yüzden ilk başlarda, gazın onu her sıkıştırışında, yalnız başına bile olsa, iyi terbiye edilmiş bir çocuk gibi, doğruca tuvalete koşmuştu.</span> <span class="kobospan" id="kobo.177.107">Ama öylesine sık oluyordu ki bu, bir süre sonra böyle başa çıkamayacağını anlamış ve ister istemez kabullenmek zorunda kalmıştı durumu.</span> <span class="kobospan" id="kobo.177.108">Uluorta gaz çıkarması sözkonusu değildi tabii, ama yalnızken sık sık yapıyordu bunu.</span> <span class="kobospan" id="kobo.177.109">Sözgelimi bürosunun yalnızlığında oturmuş, bir dosya üzerinde çalışırken, midesinde o uğursuz burulmayı hissettiği zaman, dirseklerini koltuğun kolçaklarına dayayarak hafifçe öne doğru eğilir, bağırsaklarında toplanan gazı çıkarırdı.</span> <span class="kobospan" id="kobo.177.110">Kof, kokusuz bir gazdı bu ve genellikle kendisini zorlamasına gerek kalmaksızın, iftar topu patlarcasına, gürültülü ve uzun bir salvo halinde çıkardı.</span> <span class="kobospan" id="kobo.177.111">Büro hücrelerinin duvarları ses yalıtımlı olduğu için bu tuhaf gürültünün dışarıdan duyulması tehlikesi yoktu.</span> <span class="kobospan" id="kobo.177.112">Gözlerini kısarak tadına varırdı bu hırsızlama hazzın.</span> <span class="kobospan" id="kobo.177.113">Gövdesindeki tüm kaslar gevşer, gergin yüz hatları yumuşar, dudaklarının arasından belli belirsiz bir rahatlama nidası çıkardı.</span> <span class="kobospan" id="kobo.177.114">Ancak herzaman böyle kolay olmazdı bu.</span> <span class="kobospan" id="kobo.177.115">Kimi kez, sakladığını vermemek için sımsıkı kapanmış cimri bir avuç gibi, bir türlü bırakmak istemezdi bağırsaklar içlerindeki gazı.</span> <span class="kobospan" id="kobo.177.116">O zaman dişlerini sıkıp soluğunu tutarak ıkınması gerekirdi.</span> <span class="kobospan" id="kobo.177.117">Gövdesinin içinde biryerlerde ince bir meşin kayış gerilirdi sanki gitgide.</span> <span class="kobospan" id="kobo.177.118">Doğum yapan bir kadın kararlılığıyla, kısa ve kesik nefesler alıp vererek, yavaş yavaş, sabırla iterdi içindeki devingen gaz topunu rektuma doğru ve her ıkınmada mutlu sona biraz daha yaklaştığını hissederdi.</span> <span class="kobospan" id="kobo.177.119">Sonra, bir şişe tıpasının açılmasının andıran ilk ufak patlama duyulurdu birden ve bir makinalı tüfek tarrakası gibi diğerleri izlerdi onu.</span> <span class="kobospan" id="kobo.177.120">Son gaz kabarcığı da pamuklu külodunun yumuşak kıvrımlarında eriyip yokolurken, büyük bir rahatlama hissiyle yaslanırdı arkasına.</span> <span class="kobospan" id="kobo.177.121">Böyle anlarda, gaz çıkarmanın en az cinsellik denli eşsiz, olağanüstü bir haz olduğunu düşünürdü.</span> <span class="kobospan" id="kobo.177.122">Gazıyla yaşamayı ve bundan mutlu olmayı öğrenmişti nihayet.</span> <span class="kobospan" id="kobo.177.123">Ancak nasıl ki her güzel şeyin bir sonu varsa, bu erinçli barışıklık dönemi de çok uzun sürmemişti.</span> <span class="kobospan" id="kobo.177.124">Bir süre sonra, gazını tutmakta artık enikonu zorlandığını fark etmişti dehşetle.</span> <span class="kobospan" id="kobo.177.125">Başka insanların bulunduğu ortamlarda, sözgelimi adliyedeki bir duruşma sırasında ya da bürosunda bir müvekkiliyle görüşürken, birden sıkıştırıyordu gaz, ve gaz çıkarmanın rahatlığına alışan İbrahim Nemrûd herkesin gözü önünde gürül gürül yellenmemek için güç tutuyordu kendisini.</span> <span class="kobospan" id="kobo.177.126">Bir gün iş çıkışı metroyla eve dönerken, birdenbire korkunç bir burulma hissetti karnında.</span> <span class="kobospan" id="kobo.177.127">Akşamüzeri ağzına attığı bir kaşık macunun etkisi olmalıydı bu.</span> <span class="kobospan" id="kobo.177.128">Gaz bağırsaklara inmiş, bir an önce dışarı çıkmak için rektumu zorluyordu.</span> <span class="kobospan" id="kobo.177.129">Hıncahınç doluydu bindiği vagon.</span> <span class="kobospan" id="kobo.177.130">O kalabalığın ortasında gazını salıvermemek için vargücüyle savaştı ve bunda hayli başarılı da oldu.</span> <span class="kobospan" id="kobo.177.131">Duruşunu sürekli değiştiriyor, ağırlığını bir sağ bir sol ayağına vererek karnının içindeki gazın devinimini engellemeye, onu güvenli bir noktada denetim altında tutmaya çalışıyordu.</span> <span class="kobospan" id="kobo.177.132">Bir ip cambazının iki sırık arasına gerili ip üzerindeki ürkütücü akrobasisini andıran, son derece incelikli ve riskli bir denge hareketiydi bu.</span> <span class="kobospan" id="kobo.177.133">En ufak bir yanlışlık, korkunç sonuçlar doğurabilirdi.</span> <span class="kobospan" id="kobo.177.134">Metro her durakta durduğunda, insanlar inip biniyorlar, yanından geçerken ona dikkatsizce çarpıyorlardı.</span> <span class="kobospan" id="kobo.177.135">Bu sarsıntı anlarında iyice güçleşiyordu gazın çıkmasını engellemek.</span> <span class="kobospan" id="kobo.177.136">Birkaç kez o kritik kopma noktasının eşiğinden insanüstü bir çabayla son anda döndü.</span> <span class="kobospan" id="kobo.177.137">Sabırsızlıkla sayıyordu durakları.</span> <span class="kobospan" id="kobo.177.138">Her durak onu kurtuluşa bir adım daha yaklaştırıyordu.</span> <span class="kobospan" id="kobo.177.139">Nihayet Fatih durağından bir durak önce, metrodan inmek için kendisine yol açmaya çalışan şişman bir kadın onu hoyratça itti.</span> <span class="kobospan" id="kobo.177.140">Gövdesini öne doğru eğerek bu sert itmenin etkisini dengelemeye çalıştı, ama başaramadı bunu.</span> <span class="kobospan" id="kobo.177.141">Bağırsaklarında dakikalardır sıkışarak yoğunlaşan gaz karşı konulmaz bir basınçla dışarı çıkarken, onu ele verecek olan uğursuz gürültünün beklentisiyle titredi.</span> <span class="kobospan" id="kobo.177.142">Beklediği olmadı ama.</span> <span class="kobospan" id="kobo.177.143">Hafif bir soluk denli sessizce, kimseye sezdirmeden çıktı gaz.</span> <span class="kobospan" id="kobo.177.144">Korktuğuna uğramadığı için büyük bir ferahlama hissetti.</span> <span class="kobospan" id="kobo.177.145">Ne var ki birkaç saniye sonra, dayanılmaz bir koku kapladı ortalığı.</span> <span class="kobospan" id="kobo.177.146">Soluk almayı güçleştiren, ağır ve yapışkan, inatçı bir kokuydu bu, kısa sürede bütün vagona yayılmıştı.</span> <span class="kobospan" id="kobo.177.147">Ayaklarının dibinde bir lağım çukuru açılmıştı sanki.</span> <span class="kobospan" id="kobo.177.148">İlk önce yakınındakiler, daha sonra bütün yolcular, kaşlarını çatıp burunlarını tıkayarak, kuşkuyla bakmaya başladılar birbirlerine.</span> <span class="kobospan" id="kobo.177.149">Tren hareket halinde olduğu için, kimse yerinden kıpırdayamıyordu.</span> <span class="kobospan" id="kobo.177.150">Bu kınayıcı bakışlar doğrudan doğruya kendisine yönelmemesine karşın, utancından yerin dibine geçti İbrahim Nemrûd.</span> <span class="kobospan" id="kobo.177.151">Fatih durağında, başı önüne eğik, kaçarcasına indi metrodan.</span> <span class="kobospan" id="kobo.177.152">Padişah macununu bir daha ağzına sürmemeye yemin etti.</span> <span class="kobospan" id="kobo.177.153">Macunu bıraktıktan sonra, gaz sorunu biraz hafifledi gerçi, ama hiçbir zaman tümüyle yokolmadı.</span> <span class="kobospan" id="kobo.177.154">Birkaç aylık padişah macunu kürü sonucunda iyice bozulan sindirim sistemi, sürekli olarak gaz üretiyordu artık.</span> <span class="kobospan" id="kobo.177.155">Öte yandan, iktidarsızlık sorununa çözüm bulma umutları da böylece suya düşmüş oluyordu.</span> <span class="kobospan" id="kobo.177.156">O günden sonra bir daha sertleşmedi cinsel organı ve karısıyla ilişkisi bütün bütüne koptu.</span> <span class="kobospan" id="kobo.177.157">Bir süre sonra, eskiyen yorganlarını yenilemek bahanesiyle, iki ayrı yorgan yaptırdı karısı.</span> <span class="kobospan" id="kobo.177.158">Artık geceleri aynı yatakta, ama ayrı yorganların altında, birbirlerine sırtlarını dönerek uyuyorlardı.</span> <span class="kobospan" id="kobo.177.159">Hep olduğu gibi, bu durum hakkında da konuşmuyorlardı hiç.</span> <span class="kobospan" id="kobo.177.160">Ama İbrahim Nemrûd, fırtına öncesi ufukta toplanan kara bulutlar gibi, dile getirilmeyen bir sıkıntının biriktiğini hissediyordu aralarında.</span> <span class="kobospan" id="kobo.177.161">Şimdi düşününce tam olarak anımsayamıyordu, ama bir yıl, hatta belki daha uzun sürmüş olmalıydı bu tedirgin bekleyiş.</span> <span class="kobospan" id="kobo.177.162">Nihayet üç ay kadar önce bir akşam, işten eve geldiğinde, karısının mutfak tezgâhı üzerine bıraktığı birkaç satırlık notu bulmuştu.</span> <span class="kobospan" id="kobo.177.163">Oğlunu alıp kızkardeşlerinden birinin evine gittiğini, bir süre ayrı kalmalarının ikisi için de iyi olacağını yazıyordu karısı.</span> <span class="kobospan" id="kobo.177.164">Yaşamı boyunca başına gelen bütün kötü şeyler gibi, bu durumu da asık suratla, ama sessizce kabul etmişti İbrahim Nemrûd.</span></p>

  <p class="normal"><span class="kobospan" id="kobo.178.1">İbrahim Nemrûd, Eyüp’te tramvaydan indiğinde, saat henüz 9.</span><span class="kobospan" id="kobo.178.2">30 olmasına karşın ortalıktan el ayak çekilmişti.</span> <span class="kobospan" id="kobo.178.3">Çevredeki evlerin pencerelerinde hiç ışık yoktu.</span> <span class="kobospan" id="kobo.178.4">Meydanı boş bulunca metruk bodrumlar ve boş arsalardaki kovuklarından çıkan, kürkleri yağa bulanmış birkaç mangust, tuhaf homurtularla kaldırım kenarına dizili çöp tenekelerinin içinde eşiniyorlardı.</span> <span class="kobospan" id="kobo.178.5">Çoğu yanmayan sokak lambalarının ölgün ışığı altında, elindeki kent planını dikkatle inceleyerek insansız sokaklarda yürüdü.</span> <span class="kobospan" id="kobo.178.6">PEDER’i bulmanın sandığı kadar kolay olmayacağı anlaşılıyordu.</span> <span class="kobospan" id="kobo.178.7">Ortalıkta yol sorabileceği kimsenin olmaması işi güçleştiriyordu.</span> <span class="kobospan" id="kobo.178.8">Randevusuna geç kalacağı düşüncesiyle canı sıkıldı ve bunu önceden hesap edip biraz daha erken yola çıkmamış olduğu için kendisine kızdı.</span> <span class="kobospan" id="kobo.178.9">Ancak korktuğuna uğramadı.</span> <span class="kobospan" id="kobo.178.10">Dergâhın kapısına geldiğinde, saat 10’u yalnızca birkaç dakika geçiyordu.</span> <span class="kobospan" id="kobo.178.11">Kubbeli, tek katlı, bakımsız, ufak bir taş yapıydı bu.</span> <span class="kobospan" id="kobo.178.12">Bir dergâhtan çok bir sebili, hatta bir türbeyi andırıyordu.</span> <span class="kobospan" id="kobo.178.13">Kapının yanındaki zile dokununca, yangın alarmına benzeyen ürkütücü bir sesle çınladı sokak.</span> <span class="kobospan" id="kobo.178.14">Bu gürültünün çoktan yatmış olan insanları uykularından uyandıracağını düşünerek yerin dibine girdi.</span> <span class="kobospan" id="kobo.178.15">Neyse ki kapı açılana dek geçen on beş yirmi saniye boyunca ne bir pencerede bir ışık yandı, ne de çekilen bir perdenin ardında bir mahalle sakininin öfkeli yüzü belirdi.</span> <span class="kobospan" id="kobo.178.16">İbrahim Nemrûd bu mahalledeki insanların uykularının hayli ağır olması gerektiği sonucuna vardı.</span> <span class="kobospan" id="kobo.178.17">Kapı nihayet açıldığında, cübbesinin etekleri yerleri süpüren, başı sarıklı, sakalı bıyığı kırlaşmış bir derviş belirdi eşikte ve kenara çekilerek onu içeri buyur etti.</span></p>

  <p class="normal"><span class="kobospan" id="kobo.179.1">“Afedersiniz,” dedi İbrahim Nemrûd kısa bir duraksamanın ardından alçak kapı lentosuna çarpmamak için başını eğerek içeri girerken, “Yanlış gelmedim umarım.</span> <span class="kobospan" id="kobo.179.2">Burası</span> <span class="ideitalik1"><span class="kobospan" id="kobo.179.3">Perendebaz Dergâhı</span></span> <span class="kobospan" id="kobo.179.4">PEDER, değil mi?”</span></p>

  <p class="normal"><span class="kobospan" id="kobo.181.1">“Burası siz neresi olmasını isterseniz orasıdır,” dedi derviş elini ağırbaşlı bir edayla göğsüne götürüp temenna çakarak, “Yollar farklı olabilir, ama hepsi de aynı yere çıkar sonuçta.</span> <span class="kobospan" id="kobo.181.2">Gitmeleri gereken yerden başka biryere gidebileceklerini sananlar, gafillerdir.”</span></p>

  <p class="normal"><span class="kobospan" id="kobo.182.1">Kuşkucu bir tavırla alt dudağını sarkıttı İbrahim Nemrûd.</span> <span class="kobospan" id="kobo.182.2">Gizem kisvesine bürünmüş bu tür bilgiçlikler onda hep şarlatanlık izlenimi uyandırırdı.</span> <span class="kobospan" id="kobo.182.3">Kırk yıldır yaşadığı bu kentte durumun ne yazık ki hiç de böyle olmadığını, karmaşık bir labirentten pek de farkı olmayan bu sokaklarda insanın rahatlıkla yolunu şaşırıp gitmek istediği yerden bambaşka biryere varabileceğini söylemek geçti içinden, ama o anda bunu tartışmanın yersiz olacağını düşünerek başını salladı:</span></p>

  <p class="normal"><span class="kobospan" id="kobo.183.1">“Haklısınız, sanırım.</span> <span class="kobospan" id="kobo.183.2">Bu geç saatte rahatsız ettiğim için kusuruma bakmayın.</span> <span class="kobospan" id="kobo.183.3">Ben Dava Vekili İbrahim Nemrûd.</span> <span class="kobospan" id="kobo.183.4">Akşam üzeri telefon edip saat 10’da şeyh efendiyle randevu almıştım.</span> <span class="kobospan" id="kobo.183.5">Birkaç dakika geciktim galiba.”</span></p>

  <p class="normal"><span class="kobospan" id="kobo.184.1">“Hepimizin kaderle randevusu vardır.</span> <span class="kobospan" id="kobo.184.2">Yer ve saat çok önceden belirlenmiştir.</span> <span class="kobospan" id="kobo.184.3">Kimse randevusuna geç kalamaz.</span> <span class="kobospan" id="kobo.184.4">Ne bir nefes erken ne bir nefes geç, hep tam zamanında varırız varmamız gereken yere.</span> <span class="kobospan" id="kobo.184.5">Buyrun, bu taraftan gidelim.”</span></p>

  <p class="normal"><span class="kobospan" id="kobo.185.1">İbrahim Nemrûd dervişin gösterdiği yönde yürüdü.</span> <span class="kobospan" id="kobo.185.2">Derinden derine hummalı bir uğultu duyulmaya başlamıştı.</span> <span class="kobospan" id="kobo.185.3">Bunu önce büyük bir motorun gürültüsüne, ardından fırtınalı deniz sesine benzetti.</span> <span class="kobospan" id="kobo.185.4">Giriş holünün dibindeki alçak bir kapıdan geçip basık tavanlı, dar ve uzun, karanlık bir koridorda yürümeye başladılar.</span> <span class="kobospan" id="kobo.185.5">Dervişin elindeki yağ kandili olmasa, önlerini göremeyeceklerdi.</span> <span class="kobospan" id="kobo.185.6">Uğultu her adımda güçleniyordu.</span> <span class="kobospan" id="kobo.185.7">Çok sayıda insan hepbir ağızdan bir ilahi okuyordu sanki.</span> <span class="kobospan" id="kobo.185.8">Dergâhta bir gece âyini yapılmakta olabileceği geldi İbrahim Nemrûd’un aklına.</span> <span class="kobospan" id="kobo.185.9">Birçok el ve ayak tempo tutuyor, birçok ağız şarkı söylüyordu, ama ses çok boğuk olduğu için sözleri seçmek olanaksızdı.</span> <span class="kobospan" id="kobo.185.10">Koridorun sonunda çift kanatlı bir demir kapı vardı.</span> <span class="kobospan" id="kobo.185.11">Derviş belindeki zünnarın ucuna asılı büyük boy paslı bir anahtarla kapıyı açtı.</span> <span class="kobospan" id="kobo.185.12">Bir anda bomba patlamışçasına gürültü ve ışığa boğuldu koridor.</span> <span class="kobospan" id="kobo.185.13">İbrahim Nemrûd bu ani ses ve ışık şokuyla sersemlemiş olarak kapıdan geçtiğinde, nerede olduğunu anlayamadı ilkin.</span> <span class="kobospan" id="kobo.185.14">Sonra gözlerinin önündeki görüntü yavaş yavaş belirginleşti:</span> <span class="kobospan" id="kobo.185.15">Dev bir stadyumun tribünlerindeydiler.</span> <span class="kobospan" id="kobo.185.16">Tribünleri tıka basa dolduran binlerce taraftar, türbe yeşili ve erguvanî flamalar sallıyor, coşkuyla tezahürat yaparak hepbir ağızdan şarkılar söylüyorlardı.</span> <span class="kobospan" id="kobo.185.17">Herbiri birer minare gibi göğe uzanan ışık kulelerinin her yandan ışıl ışıl aydınlattığı stadyumun ortasındaki çim sahada bir futbol maçı oynanmaktaydı.</span> <span class="kobospan" id="kobo.185.18">İbrahim Nemrûd gördükleri karşısında afallamış bir halde bakışlarını dervişe çevirdi.</span></p>

  <p class="normal"><span class="kobospan" id="kobo.186.1">“Ama bu-bu…” diye kekeledi, “Ben burasının bir dergâh olduğunu sanıyordum.”</span></p>

  <p class="normal"><span class="kobospan" id="kobo.187.1">“Spor da bir ibadettir,” dedi derviş, “Tasavvur ediniz ki, şu anda on binlerce müminin yüreği aynı ulvî heyecanla çarpıyor:</span> <span class="kobospan" id="kobo.187.2">Âdeta cezbeye kapılmış dev bir yürek… Allahın hikmetine akıl sır ermez, en akla hayale gelmedik biçimlerde tezahür edebilir ilahî inayet.</span> <span class="kobospan" id="kobo.187.3">Dergâh külliyesi dahilindeki yüz bin kişilik</span> <span class="ideitalik1"><span class="kobospan" id="kobo.187.4">Perendebaz Stadyumu</span></span> <span class="kobospan" id="kobo.187.5">PEREST’te her salı gecesi unutulmaz maçlar düzenlenir.</span> <span class="kobospan" id="kobo.187.6">Dergâhın futbol takımı İMGE (</span><span class="ideitalik1"><span class="kobospan" id="kobo.188.1">İman Gençlik</span></span><span class="kobospan" id="kobo.188.2">), birkaç yıldır DARAL’da (</span><span class="ideitalik1"><span class="kobospan" id="kobo.189.1">Dergâhlar Arası Amatör Lig</span></span><span class="kobospan" id="kobo.189.2">) mücadele ediyor.</span> <span class="kobospan" id="kobo.189.3">Yeni bir takımız, kulübümüz sadece beş yaşında.</span> <span class="kobospan" id="kobo.189.4">Bu zaman zarfında henüz şampiyonluğa ulaşamamış olsak bile, hep dişli bir ekip olduk, üst sıralara oynadık.</span> <span class="kobospan" id="kobo.189.5">Bu sezon İran, Umman, Mısır ve Cezayir dergâhlarından birkaç esaslı transferle takımı kuvvetlendirdik, ekibin başına da efsanevî teknik direktör Trablusşamlı Molla Henâzir’i getirdik.</span> <span class="kobospan" id="kobo.189.6">Eskiden sıkı defans yapıp kaptığımız toplarla kontratağa çıkardık, bu yıl belki biraz riskli ama kesinlikle çok daha parlak bir hücum futboluyla kök söktürüyoruz rakiplerimize.</span> <span class="kobospan" id="kobo.189.7">Kısacası, takımımızın istikbali hakikaten de pek parlak, nurlu ufuklar bizi bekliyor.</span> <span class="kobospan" id="kobo.189.8">Geçen hafta deplasmanda hayli çekişmeli geçen bir maç sonunda FARG’la (</span><span class="ideitalik1"><span class="kobospan" id="kobo.190.1">Farabî Gücü</span></span><span class="kobospan" id="kobo.190.2">) 2-2 berabere aldık, üstelik hakem çok bariz bir penaltımızı vermedi.</span> <span class="kobospan" id="kobo.190.3">Bu gece ise gençlerimiz ligin favori takımlarından KADİD’le (</span><span class="ideitalik1"><span class="kobospan" id="kobo.191.1">Kadı İdmanyurdu</span></span><span class="kobospan" id="kobo.191.2">) oynuyorlar.</span> <span class="kobospan" id="kobo.191.3">Şu anda 1-0 öndeyiz, ama skor tabelası her an değişebilir, mollalarımız fink atıyor çünkü rakip yarıalanda.</span> <span class="kobospan" id="kobo.191.4">Bakın!”</span></p>

  <p class="normal"><span class="kobospan" id="kobo.193.1">İbrahim Nemrûd dervişin gösterdiği yere baktı.</span> <span class="kobospan" id="kobo.193.2">Gerçekten de erguvanî şalvarlar giymiş bir grup molla, sahanın yeşil zemini üzerinde dertop olmuş, yerde yuvarlanıyordu.</span> <span class="kobospan" id="kobo.193.3">Türbe yeşili cepkenler giymiş diğerleriyse, yerde yuvarlanan mollaların peşinden koşarak onları yakalamaya çalışıyorlar, ancak bunu beceremiyorlardı.</span> <span class="kobospan" id="kobo.193.4">İbrahim Nemrûd sabırsızlıkla söylendi:</span></p>

  <p class="normal"><span class="kobospan" id="kobo.194.1">“Peki ama benim randevum ne olacak?</span> <span class="kobospan" id="kobo.194.2">Şeyh Efendi’yle saat 10’da randevum vardı.”</span></p>

  <p class="normal"><span class="kobospan" id="kobo.195.1">“Merak buyurmayınız, randevunuz unutulmadı elbette.</span> <span class="kobospan" id="kobo.195.2">Dergâhımız bu gibi konularda son derece titizdir.</span> <span class="kobospan" id="kobo.195.3">Muhterem Şeyh Hazretleri Ekselans Majesteleri Haşmetmeap Altes şeref tribününde sizi bekliyorlar.</span> <span class="kobospan" id="kobo.195.4">Uğurlu ayaklarının dibindeki minderi bilhassa sizin için ayırttı, ki sadece en hatırlı misafirlere nasip olan büyük bir şereftir bu.</span> <span class="kobospan" id="kobo.195.5">Şu taraftan buyrun.”</span></p>

  <p class="normal"><span class="kobospan" id="kobo.196.1">Hoplayıp zıplayan, tepinen, bağıran, kendinden geçmiş taraftar kalabalığının arasına dalıp ilerlemeye başladılar.</span> <span class="kobospan" id="kobo.196.2">Taraftarlar kendilerini maça o denli kaptırmışlardı ki, aralarından geçmek isteyen bu iki kişiye yol vermiyorlar, onları itip kakıyorlar, tezahürata katılmaları için durdurmaya çalışıyorlardı.</span> <span class="kobospan" id="kobo.196.3">Derviş ve İbrahim Nemrûd bir süre durup taraftarlarla birlikte takımı destekleyen bir şarkı söylemek zorunda kaldılar.</span> <span class="kobospan" id="kobo.196.4">Yollarına devam etmelerine ancak bundan sonra izin verildi.</span> <span class="kobospan" id="kobo.196.5">İbrahim Nemrûd sinirlenmeye başlamıştı.</span></p>

  <p class="normal"><span class="kobospan" id="kobo.197.1">“Kusura bakmayın, ama birşeyi anlayamıyorum,” dedi paltosunun eteğine asılan kepçe kulaklı adamı elinin tersiyle sertçe iterek, “Dergâhınız nasıl oluyor da futbolla bu kadar ilgileniyor?”</span></p>

  <p class="normal"><span class="kobospan" id="kobo.198.1">“Dergâhımızın tarihçesi hakkında pek bilgi sahibi olmadığınız anlaşılıyor,” dedi derviş mağrur bir edayla, “PEDER’in kuruluşu, Sultanlar Sultanı Fatih Sultan Mehmet Han’ın Konstantiniye şehrini Allahın inayetiyle fethettiği zamanlara dayanır.</span> <span class="kobospan" id="kobo.198.2">Sultan Mehmet, daha önce İslam orduları şehri kuşattıkları zaman, Eyüp nam mübarek zatın bu tepe üzerinde şehitlik şerbetini içip aynı yere defnedilmiş olduğu biliniyordu.</span> <span class="kobospan" id="kobo.198.3">Hz.</span> <span class="kobospan" id="kobo.198.4">Eyüp’ün kabrini buldurup üzerine bir türbe yaptırdı ve burada bir dergâh inşaı için emir verdi.</span> <span class="kobospan" id="kobo.198.5">Dergâhımızın ilk şeyhi olan Şeyh Vanî, sultanın silah arkadaşı ve zamanının meşhur bir kemankeşiydi.</span> <span class="kobospan" id="kobo.198.6">Eyüp iskelesinden fırlattığı bir okun Haliç’i aşıp Okmeydanı’na düştüğü rivayet olunur.</span> <span class="kobospan" id="kobo.198.7">Meydanın güneybatı tarafındaki Mevlevî sikkeli isimsiz taş, Şeyh Vanî’nin o unutulmaz atışının anısına dikilmiştir.</span> <span class="kobospan" id="kobo.198.8">Gününün önemli bir spor adamı olan ve sağlam kafanın ancak ve ancak sağlam vücutta bulunabileceği düsturuna inanan Şeyh Vanî, müritlerinin sporun her dalıyla uğraşmaları için azamî gayret sarfetmiş ve onlar aracılığıyla tüm halkı spor yapmaya teşvik etmiştir.</span> <span class="kobospan" id="kobo.198.9">Dergâhımızın ismi de buradan mülhemdir:</span> <span class="kobospan" id="kobo.198.10">‘Perendebaz’ o devirde bugünkü ‘sporcu’ ya da ‘atlet’ karşılığında kullanılan bir lafmış.</span> <span class="kobospan" id="kobo.198.11">Dolayısıyla dergâhımızın müritleri en başından beri okçuluk, binicilik, matrakçılık, kılıç-kalkan, güreş ve benzeri ata sporlarıyla uğraşırlar.</span> <span class="kobospan" id="kobo.198.12">Dikkatinizi çekerim, günümüzde Olimpiyat oyunlarında yer alan spor dallarının önemli bir bölümü PEDER’in öncülüğünde gelişmiştir.</span> <span class="kobospan" id="kobo.198.13">Mesela gülle atma bu sporlardan biridir.</span> <span class="kobospan" id="kobo.198.14">O zamanlar bilinmeyen bir spor olan gülle atmanın piri, otuz ikinci yeniçeri ortasına mensup, aynı zamanda dergâhımızın müridi olan Leblebici Osman lakaplı topçu neferidir.</span> <span class="kobospan" id="kobo.198.15">Bu zata Leblebici lakabının verilmesinin sebebi, en ağır top güllelerini âdeta birer leblebi tanesi gibi çıplak elleriyle atmasıymış.</span> <span class="kobospan" id="kobo.198.16">Konstantiniye’nin muhasarası esnasında ortasına ait balyemez topunun bir Bizans mancınığı isabeti neticesinde kullanılamaz hale gelmesi üzerine, bu gürbüz delikanlının beheri altmış okka çeken gülleleri birbiri ardına çıplak elleriyle şehir surlarına fırlatarak büyük bir gedik oluşturduğu ve şehrin düşmesini sağlayan nihaî saldırının bu gedikten yapıldığı söylenir.</span> <span class="kobospan" id="kobo.198.17">Gösterdiği yararlık nedeniyle Sultan Mehmet tarafından taltif edilen Leblebici Osman, bizzat mucidi olduğu bu güzel sporu ileriki yıllarda daha geliştirmiş ve ilerleyen yaşına rağmen zamanının geçilemeyen bir cihan şampiyonu olarak kalmıştır.</span> <span class="kobospan" id="kobo.198.18">Gerçi o günün şartlarında kayıtlar iyi tutulmadığı için rekorlarının tam olarak ne olduğu hakkında elimizde maalesef yeterli bilgi yoktur, ama ihtimal ki kendisine ait rekorlar halen günümüzde dahi kırılamamış olsun.</span> <span class="kobospan" id="kobo.198.19">Feleğin ne garip bir cilvesidir ki, bu cihan şampiyonunun ölümü de kendisine şan ve şöhret kazandıran, çok sevdiği bu spor yüzünden olmuştur.</span> <span class="kobospan" id="kobo.198.20">Leblebici Osman’ın gülle atıcılığına getirdiği, ancak günümüzde maalesef unutulmuş mühim bir yenilik, dikey gülle atışıdır.</span> <span class="kobospan" id="kobo.198.21">O zamanlar muteber olan</span> <span class="ideitalik1"><span class="kobospan" id="kobo.198.22">Ufkî Endaht</span></span><span class="kobospan" id="kobo.198.23">’a (UFKEN) nazaran</span> <span class="ideitalik1"><span class="kobospan" id="kobo.199.1">Şakulî</span></span> <span class="ideitalik1"><span class="kobospan" id="kobo.200.1">Endaht</span></span> <span class="kobospan" id="kobo.200.2">(ŞEN) olarak adlandırdığı bu atış tarzı, muhakkak ki tüm atış tarzlarının fevkinde, fevkalade zor bir atıştır.</span> <span class="kobospan" id="kobo.200.3">Bu tarzda gülle ileri doğru değil, yukarı doğru atılır, ki atışın esas zorluğu da buradadır:</span> <span class="kobospan" id="kobo.200.4">Yatay atışın tersine, dikey atış tamamiyle cazibe-i arziyeye karşı yapılır, yani çok daha fazla güç gerektirir.</span> <span class="kobospan" id="kobo.200.5">Tabiatiyle, bu atışların ölçümü de gayet zordur.</span> <span class="kobospan" id="kobo.200.6">Yine kendisinin icat ettiği dahiyane bir ölçüm yöntemi, gülleye bir zincir bağlayıp atış esnasında sağılan zincirin uzunluğunu ölçmekmiş.</span> <span class="kobospan" id="kobo.200.7">Buradan mülhem, bu atış tarzına şaka yollu AĞU (</span><span class="ideitalik1"><span class="kobospan" id="kobo.201.1">Ağır Uçurtma</span></span><span class="kobospan" id="kobo.201.2">) veya ZORO (</span><span class="ideitalik1"><span class="kobospan" id="kobo.202.1">Zor Oyunu</span></span><span class="kobospan" id="kobo.202.2">) da dermiş.</span> <span class="kobospan" id="kobo.202.3">Bu kudretli şampiyonun bu tarzda birkaç minare boyu yüksekliğe gülle attığı söylenir.</span> <span class="kobospan" id="kobo.202.4">En sevdiği idmanlardan biri, Kâğıthane çayırına çıkıp orada uçurtma uçuran çocukların uçurtmalarını attığı güllelerle düşürmekmiş.</span> <span class="kobospan" id="kobo.202.5">Küçük çocukların uçurtmalarını düşürmesine bakarak Leblebici Osman’ın kötü bir adam olduğunu düşünmeyin sakın.</span> <span class="kobospan" id="kobo.202.6">Kâinatta biz fanilerin idrakine kapalı bir düzen vardır.</span> <span class="kobospan" id="kobo.202.7">Uçurtmaları düşürülen bu zavallı çocukların aslında masum birer sabi değil, renk renk uçurtmalarının türlü türlü hareketleri vasıtasıyla birbirleriyle işaretleşen bir çetenin olduğunu farz edin:</span> <span class="kobospan" id="kobo.202.8">Amacı güçlü cihan imparatorluğunu temelinden yıkmak olan bir gizli teşkilat… Evet, şaşırmayın, hiçbir şey göründüğü gibi basit değildir, zarf ve mazruf nadiren uyar birbirine.</span> <span class="kobospan" id="kobo.202.9">Leblebici Osman’ın bugün</span> <span class="ideitalik1"><span class="kobospan" id="kobo.203.1">Dergâh Kütüphanesi</span></span> <span class="kobospan" id="kobo.203.2">DERK’te bulunan güncesindeki notlar, onun böyle sinsi bir komplodan şüphelendiğini açıkça ortaya koyuyor.</span> <span class="kobospan" id="kobo.203.3">Dolayısıyla, bu uçurtma düşürme idmanlarını aslında bir tür güvenlik devriyesi olarak da düşünebilirsiniz.</span> <span class="kobospan" id="kobo.203.4">Günümüzde hava savunmasında kullanılan uçaksavar sistemlerinin Leblebici Osman’ın dikey atışından alınan ilhamla geliştirildiği hakkında elimizde mühim deliller bulunuyor.</span> <span class="kobospan" id="kobo.203.5">Dergâhı avukatları bu konuda BETİM’de (</span><span class="ideitalik1"><span class="kobospan" id="kobo.204.1">Beynelmilel Ticaret Mahkemesi</span></span><span class="kobospan" id="kobo.204.2">) büyük silah şirketleri aleyhine milyonlarca altınlık bir patent davası açmaya hazırlanıyorlar.</span> <span class="kobospan" id="kobo.204.3">Bu, işin bambaşka bir veçhesi tabii.</span> <span class="kobospan" id="kobo.204.4">Leblebici Osman’ın bugün bile esrarını koruyan ölümüne gelirsek, bu konuda farklı rivayetler var.</span> <span class="kobospan" id="kobo.204.5">Devrin önde gelen vakanüvislerinden birine göre bu talihsiz hadise şöyle cereyan ediyor:</span> <span class="kobospan" id="kobo.204.6">Rüzgârlı bir pazar günü herzamanki idmanı ya da devriyesi için Kâğıthane çayırına çıkan Leblebici Osman—ki kayıtlara göre o sıralar yaşı yetmişi mütecavizdir—köçek taifesinden birkaç Rum kopilinin, fevkalade büyük ve gösterişli, dolap şeklinde bir uçurtma uçurmakta olduklarını görür.</span> <span class="kobospan" id="kobo.204.7">Böyle cesim bir âletin hayırlı bir işte kullanılmayacağı âşikârdır.</span> <span class="kobospan" id="kobo.204.8">Sinsi köçekler kimbilir yine ne fesat peşindedirler.</span> <span class="kobospan" id="kobo.204.9">Leblebici Osman derhal avucunu tükürükleyip yanında getirdiği en ağır güllelerden birini aslan pençesini andıran sağ elinde tartar, gözlerini kısıp nişan alır, ve bir besmele okuduktan sonra, bu musibeti vurup düşürmek gayesiyle gülleyi olanca gücüyle havaya fırlatır.</span> <span class="kobospan" id="kobo.204.10">Ama uçurtma çok yüksekte olduğundan, ilk atış kısa düşer, gülle hedefe isabet etmez.</span> <span class="kobospan" id="kobo.204.11">Yaşlı kurdun bu başarısızlığı utanmaz Rum kopillerini pek sevindirmiş, kâfir veletler Leblebici Osman’ı parmaklarıyla birbirlerine göstererek gülüşmeye başlamışlardır.</span> <span class="kobospan" id="kobo.204.12">Bunun üzerine iyice hırslanan Leblebici, yanında getirmiş olduğu gülleleri birbiri ardısıra uçurtmaya fırlatmaya başlar.</span> <span class="kobospan" id="kobo.204.13">Ancak gözünü karartan bu yoğun öfke içinde farkına varmadığı birşey vardır:</span> <span class="kobospan" id="kobo.204.14">Hava bozmuş, yağmur çiselemeye başlamıştır.</span> <span class="kobospan" id="kobo.204.15">Birden çakan feci bir şimşek, Leblebici Osman’ın o anda fırlattığı gülleye isabet eder ve güllenin zincirinden aşağı iletilen elektrik akımı Leblebici’yi şiddetle çarpar.</span> <span class="kobospan" id="kobo.204.16">Koca şampiyon, kelimenin tam manasıyla yıldırım yemiş asırlık bir çınar gibi boylu boyunca yere yıkılır.</span> <span class="kobospan" id="kobo.204.17">Bir diğer vakanüvis ise Leblebici Osman’ın şehadetini şöyle anlatır:</span> <span class="kobospan" id="kobo.204.18">Leblebici Osman nişan alıp gülleyi fırlatmıştır.</span> <span class="kobospan" id="kobo.204.19">Uçurtma atış menzili içindedir ve Leblebici Osman’ın bu mesafeden hedefe isabet ettirememesi mümkün değildir.</span> <span class="kobospan" id="kobo.204.20">Ama hiç olmayacak şey olur, atılan gülle uçurtmaya isabet etmez ya da en azından isabet etmemiş gibi görünür.</span> <span class="kobospan" id="kobo.204.21">Menhus uçurtma olanca heybetiyle semada salınmaya devam etmektedir.</span> <span class="kobospan" id="kobo.204.22">Gülle ise, sanki görünmez bir el tarafından gök katına çekilivermişçesine, bir anda ortadan yokolmuştur.</span> <span class="kobospan" id="kobo.204.23">Leblebici Osman bu beklenmedik durum karşısında şaşkına döner.</span> <span class="kobospan" id="kobo.204.24">Gülleyi fazlaca kuvvetli fırlattığını, bu yüzden uçurtmayı ıskalayıp çok yukarılara yükselen güllenin yere düşmesinin biraz uzun sürdüğünü düşünür, elini gözlerine siper ederek gökyüzüne bakmaya başlar.</span> <span class="kobospan" id="kobo.204.25">Bu sırada menhus uçurtma salına salına Leblebici Osman’ın tam tepesine gelmiştir.</span> <span class="kobospan" id="kobo.204.26">O anda dolabın altındaki gizli bir kapak açılır ve bir müddettir burada hapsolan gülle hızla aşağı düşer.</span> <span class="kobospan" id="kobo.204.27">Leblebici Osman pürdikkat ufku taramakla meşgul olduğu için gülleyi görmez.</span> <span class="kobospan" id="kobo.204.28">Başına geleceklerden bihaberdir.</span> <span class="kobospan" id="kobo.204.29">Gülle olanca ağırlığıyla kafasına düşünce, cansız yere serilir.</span> <span class="kobospan" id="kobo.204.30">Hakikaten de tarihimizdeki en kurnazca planlanmış suikast vakalarından birisidir bu.</span> <span class="kobospan" id="kobo.204.31">Olaya kaza süsü verilmiş, bu caniyane planı yapan kişiler yakalarını adaletin pençesinden sıyırmışlardır.</span> <span class="kobospan" id="kobo.204.32">Böylece, memleket için kimbilir daha ne faydalı işler yapabilecek mühim bir şahsiyet, birtakım gizli güçlerin menfur komplosu neticesinde şehitlik şerbetini içip hakkın rahmetine kavuşmuş olur.</span> <span class="kobospan" id="kobo.204.33">Ruhuna el fatiha!</span> <span class="kobospan" id="kobo.204.34">Dergâhımızın tarihinde Leblebici Osman gibi daha nice şampiyonlar ve vazife şehitleri vardır.</span> <span class="kobospan" id="kobo.204.35">Ancak bildiğiniz gibi, zamanla yeni yeni spor dalları türedi ve cemiyetimizin ata sporlarına ilgisi maalesef giderek azaldı.</span> <span class="kobospan" id="kobo.204.36">Bunun üzerine bir süre önce, PEDER’de asırlardır yaşatılan geleneksel sporlara, cemiyette rağbet gören yeni spor dallarının eklenmesine karar verildi.</span> <span class="kobospan" id="kobo.204.37">Bu önemli reform hamlesinin ilk adımı olarak dergâh bünyesinde öncelikle bir uzakdoğu sporları okulu, bir futbol takımı, bir buz pateni kulübü ve bir de su balesi ekibi kuruldu.</span> <span class="kobospan" id="kobo.204.38">Maksadımız, böylelikle daha geniş kitlelere ulaşabilmek.</span> <span class="kobospan" id="kobo.204.39">Her mürit, eskiden beri yaptığı ata sporunun yanısıra, bu yeni spor dallarından en az birine iştirak etmek mecburiyetinde.</span> <span class="kobospan" id="kobo.204.40">Mesela ben, şeyhimizin tavsiyesi üzerine, derhal su balesi ekibine yazıldım.”</span></p>

  <p class="normal"><span class="kobospan" id="kobo.206.1">“Su balesi mi?”</span> <span class="kobospan" id="kobo.206.2">dedi İbrahim Nemrûd kaşlarını kaldırarak, “Siz mi?</span> <span class="kobospan" id="kobo.206.3">Ama bildiğim kadarıyla yalnızca kadınların yaptığı bir spordur bu.”</span></p>

  <p class="normal"><span class="kobospan" id="kobo.207.1">“Bunu biz de biliyoruz.</span> <span class="kobospan" id="kobo.207.2">Bu sporu seçmemizin sebebi de bu zaten.</span> <span class="kobospan" id="kobo.207.3">Ama cemiyetteki kadın-erkek ayrımını ortadan kaldırmayı amaçlayan kendini bilmezlerden olduğumuzu sanmayın sakın!</span> <span class="kobospan" id="kobo.207.4">Haşa, sümme haşa!</span> <span class="kobospan" id="kobo.207.5">Kadınla erkek bir olur mu hiç?</span> <span class="kobospan" id="kobo.207.6">Bizim gayemiz, halihazırda maalesef kadınların inhisarında olan, dolayısıyla da kadınlara erkekler üzerinde manasız bir üstünlük taslama imkânı tanıyan bir sporu, erkeklerin de mükemmelen yapabileceğini, hatta kadınlardan daha iyi yapabileceğini isbat ederek cinsler arasındaki güç dengesinin bozulmasına mani olmak.</span> <span class="kobospan" id="kobo.207.7">O denge ki, şayet bozulursa, maazallah, dünyanın altı üstüne gelir…”</span></p>

  <p class="normal"><span class="kobospan" id="kobo.208.1">“İyi ama su balesi yapmak için mayo giymeniz gerekmiyor mu?</span> <span class="kobospan" id="kobo.208.2">Yani erkek vücuduyla kadın vücudu arasındaki farklar…”</span></p>

  <p class="normal"><span class="kobospan" id="kobo.209.1">Okuldaki modern bale topluluğunun yılsonu gösterisinde oğlunun rengârenk taytlar içindeki hali gelmişti İbrahim Nemrûd’un gözlerinin önüne.</span> <span class="kobospan" id="kobo.209.2">Kötü bir koku almışçasına yüzünü ekşitti.</span></p>

  <p class="normal"><span class="kobospan" id="kobo.210.1">“Elbette, elbette!”</span> <span class="kobospan" id="kobo.210.2">diye atıldı derviş, “Bunu biz de düşündük tabii.</span> <span class="kobospan" id="kobo.210.3">Ama merak etmeyin, bu durumun telafisi için elden gelen herşeyi yapıyoruz.</span> <span class="kobospan" id="kobo.210.4">Bakın!”</span></p>

  <p class="normal"><span class="kobospan" id="kobo.211.1">Derviş durup uzun yeşil cübbesinin eteklerini beline dek sıvayınca, kılları alınmış bir çift çıplak bacak çıktı ortaya.</span> <span class="kobospan" id="kobo.211.2">Derviş kırmızı dantelden bir kadın külodu giymiş, ayaklarına yüksek topuklu burnu açık iskarpinler geçirmişti.</span> <span class="kobospan" id="kobo.211.3">Özenle pedikür yapılmış olan ayaklarının iskarpinlerin açık burunlarından gözüken tırnakları, parlak kırmızı ojeliydi.</span></p>

  <p class="normal"><span class="kobospan" id="kobo.212.1">“Ekipteki arkadaşlar her mübarek cuma günü öğle namazından sonra dergâh hamamında buluşarak hem yıkanıp şartlanıyor, hem de birbirimizin bacaklarındaki kılları ağdayla alıyoruz.</span> <span class="kobospan" id="kobo.212.2">Biraz can yakıyor tabii, ama vazife uğruna nelere katlanılmaz ki?</span> <span class="kobospan" id="kobo.212.3">Hele de bu kadar ulvî bir maksada hizmet için olunca… Şeyh Hazretleri sırf bizim için yurtdışından hususî kremler, nemlendiriciler, güzellik müstahzaları getirtiyor.</span> <span class="kobospan" id="kobo.212.4">Bacaklarımızın teni bunlar sayesinde kaymak gibi yumuşak ve pürüzsüzdür.</span> <span class="kobospan" id="kobo.212.5">İnanmazsanız, dokunun.”</span></p>

  <p class="normal"><span class="kobospan" id="kobo.213.1">“Yok, gerekmez, size inanıyorum,” dedi İbrahim Nemrûd kaşlarını çatarak.</span></p>

  <p class="normal"><span class="kobospan" id="kobo.214.1">“Yo, yo, sadece görme duyusuyla takdir etmeniz mümkün değil,” diye ısrar etti derviş, “Bunun yanında mutlaka dokunma duyusuna da müracaat etmeniz lazım.</span> <span class="kobospan" id="kobo.214.2">Ne demişler:</span> <span class="kobospan" id="kobo.214.3">Dokunmak inanmaktır.</span> <span class="kobospan" id="kobo.214.4">Çekinmeyin, dokunun lütfen!</span> <span class="kobospan" id="kobo.214.5">Aramızda yabancı yok nasıl olsa…”</span></p>

  <p class="normal"><span class="kobospan" id="kobo.215.1">Çevrelerindeki birkaç taraftar, takımlarına tezahürat yapmayı bırakmış, coşkulu övgülerle dervişin çıplak bacaklarını okşamaya başlamışlardı.</span> <span class="kobospan" id="kobo.215.2">Hatta içlerinden biri, kılığından tulumbacı olduğu anlaşılan palabıyıklı, dazlak kafalı, bıçkın görünüşlü bir adam, ağzını şapırdatıp gözlerini devirerek dervişin önce sol bacağını, ayak bileğinden uyluğuna dek iştahla yalamaya başlamıştı.</span></p>

  <p class="normal"><span class="kobospan" id="kobo.216.1">“Bakın, sportif faaliyetler sayesinde PEDER’in halkla nasıl bütünleştiğini görüyor musunuz?”</span> <span class="kobospan" id="kobo.216.2">dedi derviş gururla, “Ama siz hâlâ dokunmadınız.</span> <span class="kobospan" id="kobo.216.3">Aaa, vallahi darılırım!</span> <span class="kobospan" id="kobo.216.4">Dokunun, efendim, dokunun!</span> <span class="kobospan" id="kobo.216.5">Utanacak, çekinecek ne var?</span> <span class="kobospan" id="kobo.216.6">Gayet tabii birşey bu.</span> <span class="kobospan" id="kobo.216.7">Bakın, herkes nasıl dokunuyor.”</span></p>

  <p class="normal"><span class="kobospan" id="kobo.217.1">İbrahim Nemrûd bu ısrarlar karşısında dervişin bacağına dokunmak zorunda kaldı.</span> <span class="kobospan" id="kobo.217.2">Dazlak kafalı adamın yaladığı yerlere değmemeye çalışarak iri eliyle dervişin sağ uyluğunu hafifçe okşadı, ama bütün çabasına karşın adamın tükürüğü parmak uçlarına bulaşınca, elini tiksintiyle geri çekti.</span> <span class="kobospan" id="kobo.217.3">Dervişin bacağı gerçekten de gençkız teni denli gergin ve pürüzsüzdü.</span></p>

  <p class="normal"><span class="kobospan" id="kobo.218.1">“Evet, haklısınız, gerçekten çok güzel olmuş,” dedi tiksintisini güçlükle gizlemeye çalışarak, “Ama ya sakalınız?</span> <span class="kobospan" id="kobo.218.2">Kılsız bacaklarınızla bir çelişki oluşturmuyor mu?”</span></p>

  <p class="normal"><span class="kobospan" id="kobo.219.1">“Bravo, çok isabetli bir noktaya temas ettiniz,” dedi derviş heyecanla, “Evet, su balesi uğruna sakalımızı tıraş etmeyi de düşündük, hatta bu konu hakkında Şeyh Hazretleri’nden bir içtihat da rica ettik.</span> <span class="kobospan" id="kobo.219.2">Kendisi sakalın her ne sebeple olursa olsun tıraş edilmesini caiz bulmadı.</span> <span class="kobospan" id="kobo.219.3">Malumunuz, sakal sünnettir.</span> <span class="kobospan" id="kobo.219.4">Ama esasen bunun gösteriye bir zararı da olmuyor.</span> <span class="kobospan" id="kobo.219.5">Bildiğiniz gibi, su balesinde umumiyetle bacaklar yukarıda, baş ise suyun altındadır.</span> <span class="kobospan" id="kobo.219.6">Dolayısıyla, bahsettiğiniz bacak-sakal tenakuzu zaten çok göze batmaz.</span> <span class="kobospan" id="kobo.219.7">Bacak varken sakal yoktur ortada, sakal varken de bacak.</span> <span class="kobospan" id="kobo.219.8">Ne kadar tuhaf, değil mi?</span> <span class="kobospan" id="kobo.219.9">Allahın hikmetleri sonsuzdur ve onlara akıl sır ermez.</span> <span class="kobospan" id="kobo.219.10">Ayrıca özel bir koregrafi hazırlayarak başın su üstünde olduğu zamanı asgariye indirdik.</span> <span class="kobospan" id="kobo.219.11">Yarım saatlik bir gösteride, gösterinin bir başında bir de sonunda olmak üzere, başımızı sadece iki defa suyun üstüne çıkarıyoruz.</span> <span class="kobospan" id="kobo.219.12">Bu kadar uzun müddet suyun altında nefessiz durmak kolay olmuyor tabii.</span> <span class="kobospan" id="kobo.219.13">Nefesimizi açmak için özel uzmanlar denetiminde uzun ve zorlu çalışmalardan geçtik.</span> <span class="kobospan" id="kobo.219.14">İlk başta hiçbirimiz suyun altında bir dakikadan fazla nefessiz duramıyordu.</span> <span class="kobospan" id="kobo.219.15">Yavaş yavaş açıldık sonra; iki dakika, üç dakika, beş dakika derken, şimdi hemen hemen yarım saate kadar yükselttik performansımızı.</span> <span class="kobospan" id="kobo.219.16">Hedefimiz, bir saatlik bir gösteriyi başımızı hiç suyun üzerine çıkarmadan bitirebilmek.</span> <span class="kobospan" id="kobo.219.17">Bu zorlu çalışmalar esnasında birkaç arkadaşımız PEDER’in mübarek Zemzem suyuyla doldurulmuş olimpik yüzme havuzunda boğularak ya da nefesini su altında birkaç dakika daha fazla tutabilmek uğruna ciğerleri patlayarak hakkın rahmetine kavuştu.</span> <span class="kobospan" id="kobo.219.18">Ama bütün bu zorluklar, olumsuzluklar, tehlikeler yıldırmadı gözümüzü, aksine bizi daha da hırslandırdı, dört elle sarıldık işimize ve nihayet uzun çalışmaların sonunda mutlu sona ulaştık.</span> <span class="kobospan" id="kobo.219.19">Şimdi o arkadaşlarımızı bize doğru yolu gösteren birer vazife şehidi olarak her gün rahmetle anıyoruz.</span> <span class="kobospan" id="kobo.219.20">Allah herkese böyle şerefli bir ölüm nasip etsin.”</span></p>

  <p class="normal"><span class="kobospan" id="kobo.220.1">“Amin!”</span> <span class="kobospan" id="kobo.220.2">diye mırıldandı İbrahim Nemrûd ağız alışkanlığıyla ve sonra bunu söylemiş olmaktan dolayı bir tedirginlik hissetti.</span> <span class="kobospan" id="kobo.220.3">Ama boş yere tedirgin olduğunu anladı, çünkü çevreden onu yankılarcasına amin sesleri yükseliyordu.</span> <span class="kobospan" id="kobo.220.4">Dervişin bacaklarını okşamakta olan taraftarlar, ellerini göğe açarak dualar mırıldanmaya başlamışlardı.</span> <span class="kobospan" id="kobo.220.5">Bu sesleri duyan başkaları, maçı izlemeyi bırakıp dua eden arkadaşlarına katıldılar.</span> <span class="kobospan" id="kobo.220.6">Yavaş yavaş çevrelerinde hummalı bir arı kovanı gibi kıvıldayan bir kalabalık oluştu.</span> <span class="kobospan" id="kobo.220.7">Az önce dervişin bacaklarını yalayan dazlak kafalı tulumbacı ayağa fırlayıp sağ elinin işaret parmağını yukarı kaldırarak gür bir sesle tekbir getirdi.</span> <span class="kobospan" id="kobo.220.8">Bundan sonra göz açıp kapayana dek mahşer yerine döndü ortalık.</span> <span class="kobospan" id="kobo.220.9">Önce bulundukları tribün, daha sonra yan tribünler, en sonunda da tüm stadyum onlarla birlikte dua okuyup tekbir getirmeye başladı.</span> <span class="kobospan" id="kobo.220.10">İbrahim Nemrûd’un gözü sahaya takıldı bir an ve oyuncularla hakemlerin de maçı bırakıp seyircilere katıldıklarını gördü şaşkınlıkla.</span> <span class="kobospan" id="kobo.220.11">Çevrelerindeki seyircilerden birkaçı, gömleklerinin yakalarını yırtıp kendilerini yere çalarak sara nöbetine tutulmuşçasına debelenmeye başladılar.</span> <span class="kobospan" id="kobo.220.12">Kolları ve bacakları titriyor, dönen gözlerinin akları görünüyor, ağızları köpürüyordu.</span> <span class="kobospan" id="kobo.220.13">Yekvücut halinde devinen bu kıvıltılı insan yumağının içinde ne yapacağını şaşırmıştı İbrahim Nemrûd.</span> <span class="kobospan" id="kobo.220.14">Başı dönüyor, kulakları zonkluyordu.</span> <span class="kobospan" id="kobo.220.15">Bir adım ötesinde duran dervişe seslendi, ama sesini duyuramadı.</span> <span class="kobospan" id="kobo.220.16">Derviş ellerini göğe kaldırmış, davudî bir sesle bakara suresinden ayetler okuyor ve her ayetin sonunda tekbir getiriyordu.</span> <span class="kobospan" id="kobo.220.17">İbrahim Nemrûd’la dervişin çevresini saran devingen çember gitgide daraldı.</span> <span class="kobospan" id="kobo.220.18">Kendisini bir anda yüzlerce elin üzerinde havaya kaldırılmış buldu İbrahim Nemrûd.</span> <span class="kobospan" id="kobo.220.19">Onu bırakmaları için bağırıyor, çevresine yumruklar ve tekmeler savuruyor, ama onu yakalayan ellerden kurtulamıyordu.</span> <span class="kobospan" id="kobo.220.20">Yardım istemek için dervişe bakınca, onun da eller üzerinde kaldırılmış olduğunu gördü.</span> <span class="kobospan" id="kobo.220.21">Ama İbrahim Nemrûd’un tersine, derviş halinden memnun gibiydi.</span> <span class="kobospan" id="kobo.220.22">İki eliyle birden zafer işareti yapıyor, arada sırada “En büyük dergâh bizim dergâh!”</span> <span class="kobospan" id="kobo.220.23">diye bağırıyordu.</span> <span class="kobospan" id="kobo.220.24">Bu sözler ağzından çıkar çıkmaz, koro halinde bir “Bismillah!”</span> <span class="kobospan" id="kobo.220.25">nidası yükseliyordu kalabalıktan.</span> <span class="kobospan" id="kobo.220.26">Kalabalık, fırtınalı bir deniz gibi dalgalanarak onları eller üzerinde tribünün en üst noktasına doğru uçururcasına taşıdı.</span> <span class="kobospan" id="kobo.220.27">Birkaç dakika süren bu çalkantılı yolculuğun sonunda ayakları nihayet yeniden sert zemine bastığında, oturma yerlerinde sırma püsküllü kırmızı atlas minderlerin olduğu kubbeli bir mekânda buldu kendisini İbrahim Nemrûd.</span> <span class="kobospan" id="kobo.220.28">Minderlerde kimisi sarıklı, kimisi kavuklu, kimisi ise siyah takım elbiseli adamlar oturuyorlardı.</span> <span class="kobospan" id="kobo.220.29">Onu tutsak almış olan ellerin egemenliğinden kurtulur kurtulmaz, içgüdüsel bir hareketle ceketinin iç cebindeki cüzdanını yokladı.</span> <span class="kobospan" id="kobo.220.30">Cüzdanın hâlâ yerinde olduğunu görünce, içine su serpildi.</span> <span class="kobospan" id="kobo.220.31">Buruşmuş olan giysilerini düzelterek üstüne başına bir çeki düzen vermeye çalıştı.</span></p>

  <p class="normal"><span class="kobospan" id="kobo.221.1">“Şeyh Hazretlerini selamlasana, gafil!”</span> <span class="kobospan" id="kobo.221.2">diye kulağına fısıldadı usulca yanına yaklaşmış olan derviş.</span></p>

  <p class="normal"><span class="kobospan" id="kobo.222.1">Çevredeki devinim bir anda durulmuş, ortalık iğne düşse duyulacak denli sessizleşmişti.</span> <span class="kobospan" id="kobo.222.2">İbrahim Nemrûd kafasını kaldırınca, tam karşısındaki sedef kakmalı kerevetin üzerinde, yüzü peçeli, başı sarıklı, mor bir kaftana bürünmüş, ufak tefek bir adamın oturmakta olduğunu gördü.</span> <span class="kobospan" id="kobo.222.3">Soğuk bir ürperti geçti sırtından ve ne yapacağını bilemeyerek öylece ayakta dikildi.</span></p>

  <p class="normal"><span class="kobospan" id="kobo.223.1">“Etekle!</span> <span class="kobospan" id="kobo.223.2">Etekle!”</span> <span class="kobospan" id="kobo.223.3">diye fısıltılar yükseldi çevreden.</span> <span class="kobospan" id="kobo.223.4">İbrahim Nemrûd ne yaptığının tam olarak farkında olmaksızın, bir robot gibi dizlerinin üzerine çöküp yere kapanarak mor kaftanın eteğini öptü.</span> <span class="kobospan" id="kobo.223.5">Bu görüntü kale arkalarındaki dev ekranlarda yüzlerce kez büyütülerek stadyuma yansıdı.</span> <span class="kobospan" id="kobo.223.6">Işık kulelerindeki hoparlörler hafifçe cızırdadı ve metalik bir kadın sesi çınladı tüm stadyumda:</span></p>

  <p class="normal"><span class="kobospan" id="kobo.224.1">“İşte örnek bir vatandaş!</span> <span class="kobospan" id="kobo.224.2">İşte gerçek bir kahraman!</span> <span class="kobospan" id="kobo.224.3">İşte Dava Vekili İbrahim Nemrûd!”</span></p>

  <p class="normal"><span class="kobospan" id="kobo.225.1">Kısa bir sessizliğin ardından, tribünlerden müthiş bir alkış tufanı koptu.</span> <span class="kobospan" id="kobo.225.2">Herkes yere kapanmış olan İbrahim Nemrûd’un ekranlardaki görüntüsünü birbirlerine göstererek, yüzlerinde mutlu bir gülümsemeyle, avuçları patlarcasına alkış tutuyor, “Yaşa!</span> <span class="kobospan" id="kobo.225.3">Nur ol!”</span> <span class="kobospan" id="kobo.225.4">nidalarıyla, gırtlakları yırtılırcasına bağırıyordu.</span> <span class="kobospan" id="kobo.225.5">Utancından yerin dibine girmişti İbrahim Nemrûd.</span> <span class="kobospan" id="kobo.225.6">İri cüssesiyle dev bir tespih böceği gibi dertop olmuş, başını yerden kaldırmaya cesaret edemiyordu.</span> <span class="kobospan" id="kobo.225.7">Sonra bir gong çalındı ve hoparlördeki ses yeniden duyuldu:</span></p>

  <p class="normal"><span class="kobospan" id="kobo.226.1">“Şeyhimizin iradesidir:</span> <span class="kobospan" id="kobo.226.2">Maça devam oluna!”</span></p>

  <p class="normal"><span class="kobospan" id="kobo.227.1">Hakemin düdüğüyle birlikte, maç kaldığı yerden başladı.</span> <span class="kobospan" id="kobo.227.2">Tribünler hemen eski düzenlerini almış, morlu yeşilli flamalar sallanmaya başlamıştı.</span> <span class="kobospan" id="kobo.227.3">Kollarına giren iki derviş, İbrahim Nemrûd’u yerden kaldırıp şeyhin ayaklarının dibindeki mindere oturttular.</span> <span class="kobospan" id="kobo.227.4">Al yanaklı bir kahveci çırağı, gümüş bir tepsi içinde bir fincan kahve getirip İbrahim Nemrûd’un önüne koydu.</span> <span class="kobospan" id="kobo.227.5">Bir diğeri, eline uzun bir çubuk tutuşturup şeref tribününün ortasındaki mangaldan maşayla aldığı bir közle çubuğun lülesindeki tütünü yaktı.</span> <span class="kobospan" id="kobo.227.6">İbrahim Nemrûd bu ikramlar karşısında iyice sersemlemiş, ezilip büzülmüştü.</span></p>

  <p class="normal"><span class="kobospan" id="kobo.228.1">“Afandi!”</span> <span class="kobospan" id="kobo.228.2">dedi şeyhin yanıbaşında dizlerinin üzerinde oturmakta olan sırma cepkenli, kırmızı fesli iriyarı zenci, “Muhtaram Dava Vakili Abrahim Nimrod!</span> <span class="kobospan" id="kobo.228.3">Afandi Hazratlari sizi salamlayorlar.</span> <span class="kobospan" id="kobo.228.4">Salamalaykum!”</span></p>

  <p class="normal"><span class="kobospan" id="kobo.229.1">“Aleykümselam, Efendim, aleykümselam!”</span> <span class="kobospan" id="kobo.229.2">diye karşılık verdi İbrahim Nemrûd telaşlı bir saygıyla.</span></p>

  <p class="normal"><span class="kobospan" id="kobo.230.1">“Afiyattasiniz inşallah?”</span></p>

  <p class="normal"><span class="kobospan" id="kobo.231.1">“Teşekkür ederim, Efendim, saye-i âlilerinde sıhhat ve afiyette dert üstü, murat üstüyüm.</span> <span class="kobospan" id="kobo.231.2">Peki ya Şeyh Hazretleri?</span> <span class="kobospan" id="kobo.231.3">Onlar da iyiler mi?”</span></p>

  <p class="normal"><span class="kobospan" id="kobo.232.1">“İyilar, Afandim, iyilar, aksik olmayiniz.</span> <span class="kobospan" id="kobo.232.2">Lakin bir miktar gaç kalmaniz sababiyla, Afandi Hazratlari zatinizi bir mikdar marak attilar.”</span></p>

  <p class="normal"><span class="kobospan" id="kobo.233.1">“Çok özürler dilerim, Efendim, elde olmayan sebeplerle geç kaldım.</span> <span class="kobospan" id="kobo.233.2">Yoksa Şeyh Hazretleri’ni bekletmek haddime mi düşmüş?”</span></p>

  <p class="normal"><span class="kobospan" id="kobo.234.1">Zenci, şeyhin kulağına eğilip birşeyler söyledi, sonra yeniden İbrahim Nemrûd’a döndü:</span></p>

  <p class="normal"><span class="kobospan" id="kobo.235.1">“Afandim, sabab-i ziyaratiniz?”</span></p>

  <p class="normal"><span class="kobospan" id="kobo.236.1">“Efendim, fuzulî yere kıymetli vaktinizi almamak için, müsaadenizle hemen konuya gireyim.</span> <span class="kobospan" id="kobo.236.2">Ben buraya bir miras meselesiyle ilgili olarak Seyfettin Bey’i görmeye geldim.</span> <span class="kobospan" id="kobo.236.3">Öğrendiğime göre, kendisi bir müddet önce evlatlığı Şazinuş’la birlikte dergâhınıza intisap etmiş.”</span></p>

  <p class="normal"><span class="kobospan" id="kobo.237.1">Şeref tribünündeki bütün başlar birden İbrahim Nemrûd’a çevrildi.</span> <span class="kobospan" id="kobo.237.2">İbrahim Nemrûd düzinelerce gözün sınayıcı bakışları altında ezilip büzülerek başını öne eğdi.</span> <span class="kobospan" id="kobo.237.3">Zenci, şeyhle birşeyler fısıldaştıktan sonra, İbrahim Nemrûd’a döndü:</span></p>

  <p class="normal"><span class="kobospan" id="kobo.238.1">“Şayh Hazratlari sizinla bizzat konuşmak arzu adarlar.”</span></p>

  <p class="normal"><span class="kobospan" id="kobo.239.1">İbrahim Nemrûd, zencinin kalkıp onu buyur ettiği şeyhin yanıbaşındaki mindere oturdu.</span> <span class="kobospan" id="kobo.239.2">Onu kıskançlıkla karışık tuhaf bir korkuyla süzdüklerini hissetti tribündekilerin.</span> <span class="kobospan" id="kobo.239.3">Bu denli kısa bir süre içinde şeyhin ayakucundaki minderden yanındaki mindere yükselmenin pek az kimseye nasip olan bir onur olduğunu seziyor ve buna layık olamayacağı, çoğunlukla yaptığı gibi bu kez de bir pot kırarak herşeyi berbat edeceği kaygısıyla içi içini yiyordu.</span></p>

  <p class="normal"><span class="kobospan" id="kobo.240.1">“Hoşgeldiniz, Sayın Dava Vekili,” dedi şeyh alçak sesle.</span> <span class="kobospan" id="kobo.240.2">Derinden gelen, cılız ve titrek, tiz bir sesi vardı.</span></p>

  <p class="normal"><span class="kobospan" id="kobo.241.1">“Hoşbulduk, Efendim.”</span></p>

  <p class="normal"><span class="kobospan" id="kobo.242.1">“Seyfettin Bey’le görüşmek istiyorsunuz demek?”</span></p>

  <p class="normal"><span class="kobospan" id="kobo.243.1">“Evet, Efendim, eğer siz de uygun bulursanız…”</span></p>

  <p class="normal"><span class="kobospan" id="kobo.244.1">“Niçin bulmayayım, bulurum elbette.</span> <span class="kobospan" id="kobo.244.2">Ama burada asıl sorun, benim uygun bulmam değil, tanrının da uygun bulması gerek.”</span></p>

  <p class="normal"><span class="kobospan" id="kobo.245.1">“Tabiatiyle, Efendim, tabiatiyle,” diye hızlı hızlı konuştu İbrahim Nemrûd yanlış birşey söyleyerek şeyhi gücendirmiş olmak endişesiyle, “Elbette evvela Allah!</span> <span class="kobospan" id="kobo.245.2">Silsile-i meratibi ihlal etmek katiyen umurum değildir.</span> <span class="kobospan" id="kobo.245.3">Filhakika…”</span></p>

  <p class="normal"><span class="kobospan" id="kobo.246.1">“Beni yanlış anladığınızı sanıyorum, Sayın Dava Vekili,” diye sözünü kesti şeyh.</span> <span class="kobospan" id="kobo.246.2">Yüzünü örten peçenin ardında hafifçe gülümsediği hissediliyordu.</span> <span class="kobospan" id="kobo.246.3">“Üstelik tuhaf bir biçimde eski, neredeyse arkaik bir dil kullanmakta direniyorsunuz.</span> <span class="kobospan" id="kobo.246.4">Pek yaşlı da sayılmazsınız oysa.</span> <span class="kobospan" id="kobo.246.5">Açıkçası, daha çağdaş bir dil kullanmanızı beklerdim.</span> <span class="kobospan" id="kobo.246.6">Biliyorsunuz, kullanılan dil, bir ölçüde kişinin düşüncelerini de belirler.</span> <span class="kobospan" id="kobo.246.7">Ancak bu yine de sizin bileceğiniz iş elbette.</span> <span class="kobospan" id="kobo.246.8">Her neyse… Seyfettin Bey’e gelince:</span> <span class="kobospan" id="kobo.246.9">Benim değil, tanrının—yoksa ‘yazgının’ ya da düpedüz ‘yaşamın’ mı demeliydim?</span><span class="kobospan" id="kobo.246.10">—iznini almanız gerektiğini söylediğimde, bambaşka birşeyi kastediyordum.</span> <span class="kobospan" id="kobo.246.11">Seyfettin Bey’le ne yazık ki görüştüremem sizi.</span> <span class="kobospan" id="kobo.246.12">Yaşam buna izin vermez.”</span></p>

  <p class="normal"><span class="kobospan" id="kobo.247.1">İbrahim Nemrûd’un kafası karışmıştı.</span></p>

  <p class="normal"><span class="kobospan" id="kobo.248.1">“Niçin, Efendim?”</span></p>

  <p class="normal"><span class="kobospan" id="kobo.249.1">“Çünkü yaşam Seyfettin Bey’le ilişkilerini kesti.”</span></p>

  <p class="normal"><span class="kobospan" id="kobo.250.1">“Af buyurun, anlayamadım.”</span></p>

  <p class="normal"><span class="kobospan" id="kobo.251.1">“Seyfettin Bey kişisel gelişimini bütünledi, demek istiyorum.”</span></p>

  <p class="normal"><span class="kobospan" id="kobo.252.1">“Anlayışsızlığımı bağışlayın, ama yine anlayamıyorum.”</span></p>

  <p class="normal"><span class="kobospan" id="kobo.253.1">Şeyh, sarığını titreten boğuk bir kahkahayla kıkırdadı.</span></p>

  <p class="normal"><span class="kobospan" id="kobo.254.1">“Kısacası, Sayın Dava Vekili, evrendeki tüm canlılar gibi, Seyfettin Bey de doğdu, yaşadı ve öldü.</span> <span class="kobospan" id="kobo.254.2">Bu arada başka şeyler de yaptı tabii, kimisi ilginç, kimisi sıradan, sıkıcı, bayağı, dahası belki de hayli nahoş şeyler, ama başınızı ağrıtmamak için gereksiz ayrıntıları atlıyorum.</span> <span class="kobospan" id="kobo.254.3">Bütünün ayrıntılardan ve yalnızca ayrıntılardan oluştuğunu ve şeytanın—ah o isyankâr melek!</span><span class="kobospan" id="kobo.254.4">—ayrıntıda gizli olduğunu unutuyor değilim elbette, ancak son çözümlemede önemli olan yalnızca başlangıç ve bitiş noktalarıdır ne de olsa, tabii herhangi bir ‘önem’ sözkonusu olabilirse eğer… Değil mi ki, ne denli dolambaçlı olursa olsun, sonuçta iki nokta arasına çizilmiş bir çizgidir yaşam:</span> <span class="kobospan" id="kobo.254.5">Resmin tümü gözönüne alındığında, kısa, kıpkısa, gözardı edilmesinde sakınca olmayan titrek bir çizgi, biraz uzaktan gözler kısılarak bakıldığında ise bir nokta, belli belirsiz bir benek, bir leke, bir toz zerresi, hatta belki o bile değil, yalnızca bir göz aldanması, bir varsanı, bir hiç…”</span></p>

  <p class="normal"><span class="kobospan" id="kobo.255.1">“Hiç mi?</span> <span class="kobospan" id="kobo.255.2">Ama na-nasıl?”</span> <span class="kobospan" id="kobo.255.3">diye kekeledi İbrahim Nemrûd.</span></p>

  <p class="normal"><span class="kobospan" id="kobo.256.1">“Aslını astarını soruyorsanız, kusura bakmayın, bilemeyeceğim.</span> <span class="kobospan" id="kobo.256.2">Ama öğrenmek istediğiniz—Allah aşkına, bunu öğrenmek istiyor musunuz gerçekten de?</span><span class="kobospan" id="kobo.256.3">—sözkonusu dönüşüm sürecinin kabaca ne biçimde gerçekleştiği ise, şöyle özetleyebilirim:</span> <span class="kobospan" id="kobo.256.4">Birkaç yıl oluyor.</span> <span class="kobospan" id="kobo.256.5">Kasım ayıydı galiba.</span> <span class="kobospan" id="kobo.256.6">Seyfettin Bey bir sabah PEDER’deki hücresinin helasında ölü bulundu.</span> <span class="kobospan" id="kobo.256.7">Gasilhanede yıkandı, cenaze namazı kılındı, yoldaşlar sandukasını omuzladılar, imam efendi talkını verdi ve Seyfettin Bey—ya da bir zamanlar ‘Seyfettin Bey’ olarak adlandırdığımız et ve kemik yığını—yalın bir törenle DERKABR’e (</span><span class="ideitalik1"><span class="kobospan" id="kobo.256.8">Dergâh Kabristanı</span></span><span class="kobospan" id="kobo.256.9">) gömüldü.</span> <span class="kobospan" id="kobo.256.10">Nokta, satırbaşı…”</span></p>

  <p class="normal"><span class="kobospan" id="kobo.258.1">“Hepsi bu mu yani?”</span> <span class="kobospan" id="kobo.258.2">dedi İbrahim Nemrûd düşkırıklığıyla.</span></p>

  <p class="normal"><span class="kobospan" id="kobo.259.1">“Evet, hepsi bu.”</span></p>

  <p class="normal"><span class="kobospan" id="kobo.260.1">İbrahim Nemrûd bir anda çökmüştü.</span> <span class="kobospan" id="kobo.260.2">Bunca zahmetinin boşa gittiği anlamına geliyordu bu.</span> <span class="kobospan" id="kobo.260.3">Ona bu işi vermiş olan avukat bu durumda büyük olasılıkla ödeme yapmayı reddedecekti.</span> <span class="kobospan" id="kobo.260.4">Hatta vermiş olduğu iki yüz elli altınlık öndeliği geri isteyecekti belki de.</span> <span class="kobospan" id="kobo.260.5">Bu düşünce İbrahim Nemrûd’u ürpertti.</span></p>

  <p class="normal"><span class="kobospan" id="kobo.261.1">“Hayır, hayır, hepsi bu olamaz,” diye mırıldandı kendi kendine, “Birşeyler olmalı, mutlaka birşeyler olmalı.”</span></p>

  <p class="normal"><span class="kobospan" id="kobo.262.1">“Aslında evet, birşeyler vardı,” dedi şeyh küçümser bir edayla, “Birtakım kitaplar, defterler, dosyalar, çizimler, vesaire… Kâğıt, bir yığın kâğıt… Yazıya çiziye pek düşkündü sizin şu Seyfettin Bey.</span> <span class="kobospan" id="kobo.262.2">Ne demeli:</span> <span class="kobospan" id="kobo.262.3">Anlamsız bir dünyevî saplantı… Bir iki tanesini evlatlığı Şazinuş aldı, geri kalanların hepsini hamamın külhanında yaktık.</span> <span class="kobospan" id="kobo.262.4">Tam bir hafta sürdü külhancıbaşının o muazzam kâğıt yığınını eritmesi.</span> <span class="kobospan" id="kobo.262.5">Yoldaşlar Seyfettin Bey’in ruhuna fatihalar okuyarak yıkandılar.</span> <span class="kobospan" id="kobo.262.6">Neyse, üzülmeyelim:</span> <span class="kobospan" id="kobo.262.7">Bakın, sonuçta yine de bir işe yaramış demek ki onca emek…”</span></p>

  <p class="normal"><span class="kobospan" id="kobo.263.1">“Ne?</span> <span class="kobospan" id="kobo.263.2">Ne dediniz siz?”</span> <span class="kobospan" id="kobo.263.3">diye heyecanla bağırdı İbrahim Nemrûd.</span></p>

  <p class="normal"><span class="kobospan" id="kobo.264.1">“Aman Sayın Dava Vekili, bu kadar heyecanlanacağınızı bilseydim, alıştıra alıştıra söylerdim.</span> <span class="kobospan" id="kobo.264.2">Evet, Seyfettin Bey’den kalan herşeyi yaktık, en ufak parçasına kadar.</span> <span class="kobospan" id="kobo.264.3">Ne o, yoksa siz de yazı denen o puta sahip olmadığı bir değer atfedenlerden misiniz?</span> <span class="kobospan" id="kobo.264.4">Zındıklığın ilginç bir türüdür bu ve ilacı ateştir.”</span></p>

  <p class="normal"><span class="kobospan" id="kobo.265.1">“Hayır, hayır, benim söylemek istediğim o değil.</span> <span class="kobospan" id="kobo.265.2">Seyfettin Bey’in birtakım elyazmalarını evlatlığı Şazinuş’a verdiğinizi söylediniz, değil mi?”</span></p>

  <p class="normal"><span class="kobospan" id="kobo.266.1">“Evet, bildiğimiz kadarıyla başka bir yakını yoktu çünkü kendisinin.</span> <span class="kobospan" id="kobo.266.2">Daha iyi bir fikriniz mi vardı?”</span></p>
</body>
</html>