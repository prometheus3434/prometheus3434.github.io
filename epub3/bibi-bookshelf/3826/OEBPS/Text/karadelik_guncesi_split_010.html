<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="en">
<head>
  <title>karadelik güncesi</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="normal"><span class="kobospan" id="kobo.1.1">“Şimdi görürsün.</span> <span class="kobospan" id="kobo.1.2">Hemen şurada.”</span></p>

  <p class="normal"><span class="kobospan" id="kobo.2.1">Birkaç adım sonra, üst kısmında ışıksız ufak bir cam bölme olan, hayli yıpranmış, alçak bir kapının önünde duruyorlardı.</span> <span class="kobospan" id="kobo.2.2">Kapının üzerindeki silik grafiti desenlerinin arasında kırmızı sprey boyayla çizilmiş büyücek bir çemberi hayal meyal seçti İbrahim Nemrûd.</span></p>

  <p class="normal"><span class="kobospan" id="kobo.3.1">“Hadi, kapıyı çal,” dedi Şazinuş.</span> <span class="kobospan" id="kobo.3.2">İbrahim Nemrûd doğru geldiklerinden hâlâ pek emin değildi.</span> <span class="kobospan" id="kobo.3.3">Boş yere etrafta bir zil aradı; bulamayacağını anlayınca, kapıya yumruğuyla üç kez çekine çekine vurdu.</span> <span class="kobospan" id="kobo.3.4">Üçüncü vuruşla birlikte, kapının üzerindeki camlı bölme hızla açıldı.</span> <span class="kobospan" id="kobo.3.5">Kısa bir sessizlik oldu.</span> <span class="kobospan" id="kobo.3.6">İbrahim Nemrûd, tam gözlerinin hizasında açılan ufak karanlık deliğe bakakalmıştı.</span> <span class="kobospan" id="kobo.3.7">Birden boğuk bir ses duyuldu deliğin arkasından:</span></p>

  <p class="normal"><span class="kobospan" id="kobo.4.1">“Nedir bre?</span> <span class="kobospan" id="kobo.4.2">Kimdir Câlut’u gecenin bu vakti rahatsız eden?”</span></p>

  <p class="normal"><span class="kobospan" id="kobo.5.1">Şazinuş’a kaçamak bir bakış attı İbrahim Nemrûd.</span> <span class="kobospan" id="kobo.5.2">Çocuk ‘hadi’ dercesine bir işaret yaptı kafasıyla.</span> <span class="kobospan" id="kobo.5.3">İbrahim Nemrûd söze nasıl gireceğini bilemedi ve lafı ağzında geveledi:</span></p>

  <p class="normal"><span class="kobospan" id="kobo.6.1">“Eee… biz… şey… eee… yani… fincancı katırları…”</span></p>

  <p class="normal"><span class="kobospan" id="kobo.7.1">“Neee?</span> <span class="kobospan" id="kobo.7.2">Fincancı katırları mı?”</span> <span class="kobospan" id="kobo.7.3">diye homurdandı ses kuşkucu bir tınıyla, “Hmmm… Hmmm… Hmmm… Dolu mu, boş mu peki?”</span></p>

  <p class="normal"><span class="kobospan" id="kobo.8.1">İbrahim Nemrûd bu beklenmedik soru karşısında afalladı.</span> <span class="kobospan" id="kobo.8.2">Yardım umarak Şazinuş’a baktı, ama onun yalvaran bakışlarına muzip bir omuz silkişle karşılık verdi çocuk.</span> <span class="kobospan" id="kobo.8.3">İbrahim Nemrûd’un birden başı dönmeye başladı.</span> <span class="kobospan" id="kobo.8.4">Kötü bir oyunun içine çekilmekte olduğu hissine kapılmıştı.</span></p>

  <p class="normal"><span class="kobospan" id="kobo.9.1">“Dolu mu, boş mu bre?</span> <span class="kobospan" id="kobo.9.2">Hadi, çabuk!”</span> <span class="kobospan" id="kobo.9.3">diye tehditkâr bir tonda yineledi ses, “Bütün gece sizi bekleyemem burada!</span> <span class="kobospan" id="kobo.9.4">İşim gücüm var!”</span></p>

  <p class="normal"><span class="kobospan" id="kobo.10.1">Sinirli bir gülümsemeyle gerildi İbrahim Nemrûd’un yüzü.</span> <span class="kobospan" id="kobo.10.2">Böyle anlarda hep olduğu gibi, sol gözü belirgin biçimde seğirmeye başlamıştı.</span> <span class="kobospan" id="kobo.10.3">Sonra, açıklayamadığı birşey oldu.</span> <span class="kobospan" id="kobo.10.4">O anda nereden aklına estiğini bilemediği ve ağzından çıkar çıkmaz ona onulmazcasına yabancı gelen birkaç anlamsız sözcük döküldü dudaklarının arasından:</span></p>

  <p class="normal"><span class="kobospan" id="kobo.11.1">“Ne doludur ne de boş, biraz mahzun biraz loş.</span> <span class="kobospan" id="kobo.11.2">Irak yollardan geldik şerab-ı aşkla serhoş!”</span></p>

  <p class="normal"><span class="kobospan" id="kobo.12.1">Daha son sözcük ağzından çıkarken, söylediklerine pişman olmuştu bile, ama bunun üzerinde uzun uzadıya kafa yormaya fırsatı olmadı.</span> <span class="kobospan" id="kobo.12.2">Pes perdeden bir “Destuuur!”</span> <span class="kobospan" id="kobo.12.3">nidası işitildi ve hemen ardından pasajın ıssızlığında en ufak bir gürültü çıkarmaksızın usulca açılıverdi kapı.</span> <span class="kobospan" id="kobo.12.4">İbrahim Nemrûd uykuda yürür gibi kapıdan geçti.</span> <span class="kobospan" id="kobo.12.5">En fazla bir kulaca bir kulaç boyutlarında daracık taş bir hücrede buldu kendisini.</span> <span class="kobospan" id="kobo.12.6">Bir an Şazinuş’un onu orada tek başına bırakıp kaçtığı kuşkusuna kapılarak arkasını döndü telaşla, ama çocuğun onun ardısıra içeri girmiş olduğunu görünce, rahat bir nefes aldı.</span> <span class="kobospan" id="kobo.12.7">Kapı açıldığı gibi yine sessizce kapanmıştı.</span> <span class="kobospan" id="kobo.12.8">O zaman, duvara asılı yağ kandilinin cılız ışığında, onu az önce âhiret sualleriyle terletmiş olan boğuk sesin heybetli sahibini gördü.</span> <span class="kobospan" id="kobo.12.9">Aşağı yukarı bir arşın boyunda, ak sakalı yerleri süpüren, buruş buruş suratlı yaşlı bir cüceydi bu.</span> <span class="kobospan" id="kobo.12.10">Boyunun kısalığına karşın, başı, normal bir insanın başından bile büyüktü.</span> <span class="kobospan" id="kobo.12.11">Çelimsiz omuzlarının üzerinde, eğreti olarak oturtulmuş, yerini yadırgayan, tohuma kaçmış bir balkabağı gibi duruyordu bu muhteşem baş.</span> <span class="kobospan" id="kobo.12.12">Sırtındaki kopuk düğmeli, eski püskü frakın kuyruğu adım attıkça ayaklarına dolanıyor, başına geçirdiği hemen hemen boyunun yarısı yüksekliğindeki silindir şapka, onu olduğundan da kısa gösteriyordu.</span> <span class="kobospan" id="kobo.12.13">Sol gözüne taktığı gümüş kordonlu monokl ve ayaklarındaki getrler kusursuz biçimde tamamlıyordu kıyafetini.</span> <span class="kobospan" id="kobo.12.14">Kapının üst tarafındaki camlı bölmeye erişebilmek için, boş bir portakal sandığının üzerine ters çevirerek koyduğu, kulpu kırık emaye oturağa tırmanmış olmalıydı.</span> <span class="kobospan" id="kobo.12.15">Kapıyı kapattıktan sonra, oturağın üzerinden yere atlamış, boyunu bir hayli aşan bu ürkütücü atlayışın etkisiyle tespih böceği gibi bir süre yerde yuvarlanmıştı.</span> <span class="kobospan" id="kobo.12.16">Şimdi zorlukla ayağa kalkmış, üstüne başına çeki düzen vermeye çalışıyordu.</span> <span class="kobospan" id="kobo.12.17">Tüm gerginliğine karşın, bu tuhaf görüntü karşısında gürültülü bir kahkaha atmamak için güç tuttu kendisini İbrahim Nemrûd.</span> <span class="kobospan" id="kobo.12.18">Uyuz bir sokak köpeğini bile kovalamaktan aciz bu zavallı yaratığın önünde birkaç dakika önce korkuyla titremiş olduğuna inanamıyordu.</span></p>

  <p class="normal"><span class="kobospan" id="kobo.13.1">“Hoş gelmişsin, Beyim, sefalar getirmişsin!”</span> <span class="kobospan" id="kobo.13.2">diye kırıtarak temennayla reverans arası bir hareket yaptı cüce, “Kusuruma bakma, karanlıkta birden çıkartamadım seni.</span> <span class="kobospan" id="kobo.13.3">Üzerine afiyet, son zamanlarda gözlerime sinsi bir tavukkarası ârız oldu da… Yaşlılık işte, n’aparsın?</span> <span class="kobospan" id="kobo.13.4">Yoksa kulübümüzün müdavimlerini daha elli altmış adımdan şıp diye tanırım ben.</span> <span class="kobospan" id="kobo.13.5">Hafızam da kuvvetlidir ha!</span> <span class="kobospan" id="kobo.13.6">Kırk yıl unutmam bir gördüğümü.</span> <span class="kobospan" id="kobo.13.7">Sen şu meşhur sun’î zeker ithalatçısı Zükurîzâde Skender Bey değil misin?”</span></p>

  <p class="normal"><span class="kobospan" id="kobo.14.1">“Ne?</span> <span class="kobospan" id="kobo.14.2">Sun’î zeker ithalatçısı mı?”</span> <span class="kobospan" id="kobo.14.3">dedi İbrahim Nemrûd şaşkınlıkla, “Yok canım, ben…”</span></p>

  <p class="normal"><span class="kobospan" id="kobo.15.1">“Yok, yok, hiç inkârdan gelme, Beyim!</span> <span class="kobospan" id="kobo.15.2">Kaçın kur’asıyız biz?</span> <span class="kobospan" id="kobo.15.3">Bugüne bugün Tophaneli Külyutmaz Câlut derler bana!</span> <span class="kobospan" id="kobo.15.4">Gözünün bebeğindeki pırıltıdan tanırım adamı ben!</span> <span class="kobospan" id="kobo.15.5">Osun sen bal gibi de!</span> <span class="kobospan" id="kobo.15.6">Geçen Nevruz’da tertiplenen kıyafet balosuna teşrif buyurmuştun en son.</span> <span class="kobospan" id="kobo.15.7">O zaman üzerinde sim işlemeli, yakut düğmeli, miğferinin boynuzları som altın sun’î zekerlerden yapılma, muhteşem bir Zülkarneyn kostümü vardı.</span> <span class="kobospan" id="kobo.15.8">Ne yalan söyleyeyim, pek heybetli duruyordu hani başında o bir çift devasa sun’î zeker.</span> <span class="kobospan" id="kobo.15.9">O ne debdebe, o ne ihtişamdı, Beyim!</span> <span class="kobospan" id="kobo.15.10">Gayet iyi hatırlıyorum, epey sükse yapmıştı o akşam dillere destan o kıyafet, haftalar boyunca kulüp müşterilerinin başlıca sohbet mevzuu olmuştu.</span> <span class="kobospan" id="kobo.15.11">Hey gidi koca Skender Bey!</span> <span class="kobospan" id="kobo.15.12">Hangi gafil tanımaz ki seni?</span> <span class="kobospan" id="kobo.15.13">Hacıyağı kokulu şu mübarek ellerini kim öpmez ki?”</span></p>

  <p class="normal"><span class="kobospan" id="kobo.16.1">İbrahim Nemrûd daha ne olduğunu anlayamadan, cüce bir hamlede atılıp sağ elini yakalamış, art arda öpüp alnına götürmeye başlamıştı.</span> <span class="kobospan" id="kobo.16.2">Cücenin ince dudaklarının ılık ve ıslak yapışkanlığını teninde hisseden İbrahim Nemrûd, elini tiksintiyle geri çekince, cüce yere yuvarlandı ve dava vekilinin paçalarına sarılarak ayakkabılarını öpmeye başladı bu kez.</span> <span class="kobospan" id="kobo.16.3">Öpmekle de yetinmiyor, tapınırcasına yüz sürüyordu.</span> <span class="kobospan" id="kobo.16.4">Arada sırada minik kırmızı dilini çıkarıp kendi gövdesinin neredeyse yarısı boyundaki bu devasa ayakkabıları iştahla yaladıktan sonra, sanki çok lezzetli birşey tatmışçasına gözlerini koca koca açıp başını iki yana sallayarak keyifle şapırdatıyordu ağzını.</span> <span class="kobospan" id="kobo.16.5">Geri çekilerek kendisini cücenin bu taşkın sevgi gösterisinden kurtarmaya çalıştı İbrahim Nemrûd, ama sırtı duvara dayanmıştı, daracık taş hücrenin içinde kaçabileceği hiçbir yer yoktu.</span> <span class="kobospan" id="kobo.16.6">Cücenin elinden kurtulamayacağını anlayınca, çaresizlik içinde Şazinuş’a baktı.</span> <span class="kobospan" id="kobo.16.7">Çocuk bu tuhaf görüntü karşısında ağzını eliyle kapatarak kıkır kıkır gülüyordu.</span></p>

  <p class="normal"><span class="kobospan" id="kobo.17.1">“Ah devletlu, haşmetlu, dirayetlu Skender Bey!”</span> <span class="kobospan" id="kobo.17.2">diye sızlanıyordu cüce, İbrahim Nemrûd’un ayakkabılarını huşu içinde öpüp yalamaya ara vermeksizin, “Ah fakir fukaranın en hakikatli kara gün dostu!</span> <span class="kobospan" id="kobo.17.3">Ah zorda kalanların altın kalpli hamisi!</span> <span class="kobospan" id="kobo.17.4">Ah aziz velinimetim, halaskârım, gözbebeğim!</span> <span class="kobospan" id="kobo.17.5">Medet!</span> <span class="kobospan" id="kobo.17.6">Medet ya Skender!”</span></p>

  <p class="normal"><span class="kobospan" id="kobo.18.1">“Fakat lütfen, Câlut Bey!</span> <span class="kobospan" id="kobo.18.2">Çok rica ederim, Sayın Külyutmaz!”</span> <span class="kobospan" id="kobo.18.3">diyerek omuzlarından tutup kaldırmaya çalıştı İbrahim Nemrûd cüceyi, “Şu halinize bir bakın, bu yaptığınız hiç yakışık alıyor mu?</span> <span class="kobospan" id="kobo.18.4">Haydi, bırakın artık lütfen ayakkabılarımı yalamayı!</span> <span class="kobospan" id="kobo.18.5">Kalkın da iki yetişkin insan gibi karşılıklı konuşalım!”</span></p>

  <p class="normal"><span class="kobospan" id="kobo.19.1">Cüce nihayet doğrulduğunda, kırışıklıklarla dolu eciş bücüş suratı ve yerleri süpüren ak sakalı, ayakkabıdan bulaşan boyayla kararmıştı, ama küçük gözlerinde ışıltılı minnet gözyaşları vardı.</span> <span class="kobospan" id="kobo.19.2">Onun bu halini gören İbrahim Nemrûd’un da bir an gözleri buğulanır gibi oldu.</span> <span class="kobospan" id="kobo.19.3">Bakışlarını sıkıntıyla yere indirince, ayakkabılarının burunlarının cücenin hamarat dil darbelerinin etkisiyle yer yer matlaşıp ağarmış olduğunu gördü.</span> <span class="kobospan" id="kobo.19.4">Ayakkabılarını boyatması gerekecekti.</span> <span class="kobospan" id="kobo.19.5">Bu rahatsız edici duruma bir son vermek için, cüzdanından çıkardığı bir bakır kuruşu cücenin avcuna sıkıştırdı, ancak cücenin mahzun mahzun bakarak elini ısrarla uzatmayı sürdürmesi karşısında, bu ufak ve buruşuk avuca istemeye istemeye de olsa önce birkaç kuruş daha, ardından bir mecidiye ve nihayet bir çeyrek altın koymak zorunda kaldı.</span> <span class="kobospan" id="kobo.19.6">Altın sikke eline değer değmez, yuvalarına kaçmış boncuk gözleri şehvetle parladı cücenin ve sanki metabolizmasında ani bir kimyasal tepkime olmuşçasına, küçük avcu paraların üzerine yırtıcı bir kartal pençesi gibi hırsla kapandı, öyle ki bu yabansı görüntü karşısında irkilerek hafifçe ürpermekten alamadı kendisini İbrahim Nemrûd.</span> <span class="kobospan" id="kobo.19.7">Cüce avcundaki paraları çabucak sayıp frakının iç cebine koyduktan sonra, yerdeki iri tunç halkaya iki eliyle birden olanca gücüyle asıldı.</span> <span class="kobospan" id="kobo.19.8">Bu tunç halkanın, hemen hemen bir arşına bir arşın boyutlarında ağır bir dökme demir kapağın kulbu olduğunu gördü İbrahim Nemrûd.</span> <span class="kobospan" id="kobo.19.9">Taş hücrenin karanlığında, halkanın ve kapağın o ana dek farkına varmamış oluşu şaşırtıcı değildi.</span> <span class="kobospan" id="kobo.19.10">Cücenin oflaya puflaya bin bir güçlükle kaldırdığı kapağın altından, ancak tek kişinin geçebileceği dar bir taş merdiven çıktı ortaya.</span> <span class="kobospan" id="kobo.19.11">Merdivenin içinde uzandığı tonozlu dehlizin ucundan kızılımsı bir ışık vuruyor ve derinden derine ağdalı bir müziğe karışan kalabalık insan sesleri duyuluyordu.</span></p>

  <p class="normal"><span class="kobospan" id="kobo.20.1">“Buyrun, Beyim!”</span> <span class="kobospan" id="kobo.20.2">dedi cüce yılışık bir ifadeyle sırıtarak, “SIRZEVK emrinize âmadedir, gönlünüzce eğlenin!</span> <span class="kobospan" id="kobo.20.3">Gün akşamlıdır…”</span></p>

  <p class="normal"><span class="kobospan" id="kobo.21.1">SIRZEVK’in ne olduğunu sormasının uygun olmayacağını hissetti İbrahim Nemrûd.</span> <span class="kobospan" id="kobo.21.2">Kısa bir duraksamanın ardından, “Gün akşamlıdır,” diye karşılık verdi cüceye.</span> <span class="kobospan" id="kobo.21.3">Neden böyle dediğini bilemiyordu, dahası bu sözün ne anlama geldiği hakkında en ufak bir fikri bile yoktu, ama içinden bir ses böyle karşılık vermesini söylemişti.</span> <span class="kobospan" id="kobo.21.4">Şazinuş dehlize girip merdivenden inmeye başlamıştı.</span> <span class="kobospan" id="kobo.21.5">İbrahim Nemrûd aceleyle onu izledi.</span> <span class="kobospan" id="kobo.21.6">Kafasını dehlizin tonozlu tavanına çarpmamak için hafifçe eğilmesi gerekiyordu.</span> <span class="kobospan" id="kobo.21.7">Henüz on beş yirmi basamak inmişlerdi ki, yukarıdaki demir kapak, dehlizin tuğla duvarlarında yankılanan kof bir gürültüyle kapandı.</span> <span class="kobospan" id="kobo.21.8">Tavandaki seyrek halojenler, dehlizin içini ölgün bir ışıkla, ancak önlerini görebilecekleri kadar aydınlatıyordu.</span> <span class="kobospan" id="kobo.21.9">Geniş bir daire çizerek sola dönen merdiven, arada sırada dar sahanlıklarla kesintiye uğruyor, müzik ve insan seslerinin oluşturduğu gürültülü bulamaç, aşağı inildikçe belirginleşiyordu.</span></p>

  <p class="normal"><span class="kobospan" id="kobo.22.1">“Âlem adamdır şu Câlut,” diyerek güldü Şazinuş, “Herkesten aynı numarayla para tırtıklar.</span> <span class="kobospan" id="kobo.22.2">Böyle bayat laflara kimsenin kanmayacağını sanırsın, ama Câlut rolünü öyle iyi oynar ki, en sert adamı bile iki dakikada portakal peltesi gibi yumuşatıp tava getirir.</span> <span class="kobospan" id="kobo.22.3">Düşün, kendini acındırarak gelenden gidenden söğüşlediği paralarla Laleli’de koskoca yedi katlı işhanı dikti adam.</span> <span class="kobospan" id="kobo.22.4">Eee, ne demişler:</span> <span class="kobospan" id="kobo.22.5">İş bilenin, kılıç kuşananın.</span> <span class="kobospan" id="kobo.22.6">Helal olsun vallahi!”</span></p>

  <p class="normal"><span class="kobospan" id="kobo.23.1">Suratına tokat yemiş gibi hissetti kendisini İbrahim Nemrûd.</span> <span class="kobospan" id="kobo.23.2">Cüceye verdiği onca parayı düşünerek acı acı gülümsedi.</span> <span class="kobospan" id="kobo.23.3">Böylesine kolaylıkla oyuna geldiği ve aptal durumuna düştüğü için kendisine kızıyordu.</span> <span class="kobospan" id="kobo.23.4">Bir an dönüp cüceye haddini bildirmeyi, ondan dolandırmış olduğu paraları son kuruşuna dek geri almayı geçirdi içinden, ama sonra başka birşey takıldı aklına.</span></p>

  <p class="normal"><span class="kobospan" id="kobo.24.1">“Peki sen nereden tanıyorsun onu?”</span> <span class="kobospan" id="kobo.24.2">diye kaygıyla sordu Şazinuş’a.</span></p>

  <p class="normal"><span class="kobospan" id="kobo.25.1">“Kimi, Câlut’u mu?</span> <span class="kobospan" id="kobo.25.2">Hah, şu sorduğun şeye bak!</span> <span class="kobospan" id="kobo.25.3">Dünyanın en ürkünç kapıcısı Câlut Dayı’yı kim tanımaz?</span> <span class="kobospan" id="kobo.25.4">Üç kafası yok belki, onun yerine üç kafa büyüklüğünde tek bir kafası var, ama yine de Kerberos Câlut diyorum ben ona –önüne atılan altın ve gümüş sikkeleri akıllara durgunluk veren bir oburlukla yutuverdiği için!</span> <span class="kobospan" id="kobo.25.5">Üstelik paraları yoketme konusundaki bu olağanüstü becerisi şaşırtıcı da değil.</span> <span class="kobospan" id="kobo.25.6">Ne yalan söyleyeyim, ben de bir iki numara kapmıştım zamanında ondan.</span> <span class="kobospan" id="kobo.25.7">Câlut gerçek adı mıdır, yoksa takma bir ad mıdır, bilmem, ama Tophanelilikle uzak yakın bir ilişkisi olmadığı kesin.</span> <span class="kobospan" id="kobo.25.8">Benim bildiğim kadarıyla, kırk yıla yakın zamandır burada kapıcılık yapıyor.</span> <span class="kobospan" id="kobo.25.9">Ama dünyanın en ürkünç kapıcısı olmadan önce, belki inanmayacaksın, dünyanın en uzun boylu sihirbazıymış Câlut ya da o zamanki adıyla Goliath!</span> <span class="kobospan" id="kobo.25.10">Bir ülkeden diğerine dolaşan meşhur SMERMO (</span><span class="ideitalik1"><span class="kobospan" id="kobo.25.11">Le Sette Meraviglie del Mondo</span></span><span class="kobospan" id="kobo.25.12">) sirkinde çalışıyormuş ve, anladığım kadarıyla, sirkin medar-ı iftiharı olan o yedi harikadan biriymiş kendisi.</span> <span class="kobospan" id="kobo.25.13">Bir sahafta gözbağcılıkla ilgili eski bir kitabı karıştırırken, onun gösterisinin afişini görmüştüm bir keresinde.</span> <span class="kobospan" id="kobo.25.14">Üzerinde yine aynı frak ve aynı silindir şapka vardı ve kendisinin en az dört katı büyüklükte, şuh ve tombul bir dilberi, helyum gazı doldurulmuş bir zeplin gibi havada yüzdürüyordu.</span> <span class="ideitalik1"><span class="kobospan" id="kobo.26.1">GOG – Goliath le Grand</span></span> <span class="kobospan" id="kobo.26.2">yazıyordu afişin üzerinde büyük puntolarla.</span> <span class="kobospan" id="kobo.26.3">Adına bakılırsa, Fransız, Belçikalı ya da İsviçreli olmalı.</span> <span class="kobospan" id="kobo.26.4">Zaten r’leri biraz yumuşak telaffuz ettiğini farketmişsindir.</span> <span class="kobospan" id="kobo.26.5">Her neyse… Londra, Paris, Roma, Berlin, Viyana derken, çalıştığı sirkin yolu haliyle Konstantiniye’ye düşüyor günün birinde.</span> <span class="kobospan" id="kobo.26.6">Her gün normal program bittikten sonra, sirkte çalışan sanatçılar geç saatlerde zengin konaklarına, dansinghollere, seçkin gece kulüplerine giderlermiş özel gösteriler yapmak için.</span> <span class="kobospan" id="kobo.26.7">Bizim Câlut da SIRZEVK’e çağrılmış böyle bir gecede.</span> <span class="kobospan" id="kobo.26.8">Şimdi anlatacaklarımı değişik yer ve zamanlarda değişik kişilerden dinledim, dolayısıyla hepsinin kesinlikle doğru olduğu konusunda güvence veremem, ama orada burada kulağıma çalınan bu bölük pörçük ayrıntılardan kafamda oluşturduğum öykü şöyle:</span> <span class="kobospan" id="kobo.26.9">Câlut, otuz yaşlarında, sanatının zirvesinde, kudretli bir sihirbazmış o sıralarda.</span> <span class="kobospan" id="kobo.26.10">Özel yaşamında, herhalde bedensel eksikliği nedeniyle, donuk, sessiz, içine kapalıymış.</span> <span class="kobospan" id="kobo.26.11">Gel gör ki bu ufak tefek, çekingen genç adam, sahneye adımını atar atmaz devleşip yere göğe sığmaz olur, doğaüstü güçleri olan görkemli bir yarıtanrı kesilirmiş âdeta.</span> <span class="kobospan" id="kobo.26.12">Sahnede ufak bir ateş topu gibi oradan oraya koşuşturduğu, akıl almaz esprilerle herkesi kırıp geçirdiği, seyirciyi ilk andan itibaren avucunun içine aldığı söylenir.</span> <span class="kobospan" id="kobo.26.13">Yaptığı numaralar da o zamana dek eşi benzeri görülmedik, inanılmaz şeylermiş:</span> <span class="kobospan" id="kobo.26.14">Boyuna bosuna bakmadan, bir hamlede koca bir gergedanı yokeder, şapkasının içinden birbiri ardısıra bir düzine mangust çıkarır ya da bir hecin devesiyle bir tavuskuşunu mahmur gözlü bir devekuşuna dönüştürürmüş tek bir el hareketiyle.</span> <span class="kobospan" id="kobo.26.15">Anlayacağın üzre, kimbilir belki de bir sirkte çalışıyor oluşundan dolayı, bilhassa hayvanlarla yapılan numaralara düşkünmüş bizim Câlut.</span> <span class="kobospan" id="kobo.26.16">O gece SIRZEVK’teki gösterisi esnasında, yine burada sahneye çıkan genç ve güzel bir şarkıcı kadınla tanışmış.</span> <span class="kobospan" id="kobo.26.17">‘Tanışmış’ yetersiz bir sözcük tabii burada, çünkü hiçbir zaman elde edemeyeceğini çok iyi bildiği bu gizemli kadının olağanüstü güzelliği karşısında gözleri kamaşmış Câlut’un, düpedüz sersemlemiş, çarpılmış, büyülenmiş, ve oracıkta sırılsıklam âşık olmuş kadına.</span> <span class="kobospan" id="kobo.26.18">Bundan sonrası hayli acıklı bir öykü.</span> <span class="kobospan" id="kobo.26.19">O geceden sonra her gece SIRZEVK’e gelip hiçbir ücret talep etmeksizin gösteri yapmış Câlut.</span> <span class="kobospan" id="kobo.26.20">Herbiri bir öncekinden daha da muhteşem, akıllara durgunluk veren gösterilermiş bunlar, ki bu gösteriler esnasında yaptığı numaralardan kayıt altına alınabilenleri –sözgelimi ADİMEND (</span><span class="ideitalik1"><span class="kobospan" id="kobo.27.1">Albatrosa Dönüşen İpek Mendil</span></span><span class="kobospan" id="kobo.27.2">), YEKDANS (</span><span class="ideitalik1"><span class="kobospan" id="kobo.28.1">Yedi Kobra Dansı</span></span><span class="kobospan" id="kobo.28.2">), HAKAPAK (</span><span class="ideitalik1"><span class="kobospan" id="kobo.29.1">Havada Kaybolan Papağan Kafesi</span></span><span class="kobospan" id="kobo.29.2">), BONİPAZ (</span><span class="ideitalik1"><span class="kobospan" id="kobo.30.1">Boynu On İki Parçaya Ayrılan Zürafa</span></span><span class="kobospan" id="kobo.30.2">), CALEPO (</span><span class="ideitalik1"><span class="kobospan" id="kobo.31.1">Canlanan Leopar Postu</span></span><span class="kobospan" id="kobo.31.2">) vesaire– altın harflerle geçmiştir sihirbazlık tarihine.</span> <span class="kobospan" id="kobo.31.3">Ve her gece gösterisini bitirdikten sonra, sahnenin hemen önünde onun için ayrılmış olan masaya kurulur, Fransa’dan özel olarak getirttiği yıllanmış konyağı yudumlayarak kendisinden sonra sahneye çıkan şarkıcı kadını izlermiş baygın bakışlarla.</span> <span class="kobospan" id="kobo.31.4">Kadın sahneden indiğinde, soyunma odasına kucak dolusu kırmızı gül gönderirmiş.</span> <span class="kobospan" id="kobo.31.5">Olmayacak duaya amin dediğini ve herkesin maskarası olduğunu bile bile, haftalar boyu sürdürmüş bu gülünç ve acıklı oyunu.</span> <span class="kobospan" id="kobo.31.6">Nihayet sirkin kentten ayrılma vakti geldiğinde, sirk müdürüne gidip kadrodan çıkmak istediğini, Konstantiniye’ye yerleşeceğini bildirmiş.</span> <span class="kobospan" id="kobo.31.7">Her gece SIRZEVK’te sahneye çıkmaya ve şarkıcı kadına kur yapmaya devam etmiş.</span> <span class="kobospan" id="kobo.31.8">Güllerin yerini giderek inci kolyeler, pırlanta broşlar, tektaş elmas yüzükler almış.</span> <span class="kobospan" id="kobo.31.9">Göle çalınan bu mayanın tutacağına hiç mi hiç ihtimal vermiyormuş tabii kimse, ama yanılmışlar.</span> <span class="kobospan" id="kobo.31.10">Birkaç ayın sonunda Câlut’un ısrarlı bonkörlüğü nihayet meyvasını vermiş, şarkıcı kadın bir gece gelip onun masasına oturmuş programının bitiminde.</span> <span class="kobospan" id="kobo.31.11">Tanışmışlar ve yakınlıklarını hızla ilerletmişler.</span> <span class="kobospan" id="kobo.31.12">Birkaç hafta sonra, şarkıcı kadın onu evine akşam yemeğine çağırmış.</span> <span class="kobospan" id="kobo.31.13">Mükellef bir akşam yemeği ve birer kadeh konyağın ardından, nihayet yatak odasının yolunu tutmuşlar birlikte.</span> <span class="kobospan" id="kobo.31.14">Câlut olanlara inanamıyor, mutluluktan havalara uçuyormuş.</span> <span class="kobospan" id="kobo.31.15">Ancak ne yazık ki az sonra bu mutluluğu büyük bir düşkırıklığına dönüşmüş.</span> <span class="kobospan" id="kobo.31.16">Kendi çarpık çurpuk vücudundan utandığı için, aceleyle soyunup yorganın altına girmiş, şarkıcı kadının da soyunup yanına gelmesini beklemiş, ama kadını çıplak olarak karşısında gördüğünde, hayretten küçük dilini yutuyormuş neredeyse:</span> <span class="kobospan" id="kobo.31.17">Şarkıcı kadının ince uzun, muntazam, duru tenli bacaklarının arasında, yerine hiç yakışmayan, esmer ve kavruk, büzüşmüş bir erkeklik organı sallanmaktaymış!</span> <span class="kobospan" id="kobo.31.18">Meğer bir travestiymiş ilk görüşte vurulduğu şarkıcı!</span> <span class="kobospan" id="kobo.31.19">Acı gerçeği öğrenen Câlut yıkılmış.</span> <span class="kobospan" id="kobo.31.20">Ne var ki şarkıcı ona üzülmemesini söylemiş tatlı bir sesle, bunun herşeyin sonu olmadığını, cinselliğin çok çeşitli biçimlerde yaşanabileceğini, farklı yollardan ilişki kurarak da mutlu bir cinsel hayatları olabileceğini anlatmış.</span> <span class="kobospan" id="kobo.31.21">Kendisi bunu zaten yıllardır uyguladığı için bu konuda hayli bilgili ve deneyimliymiş.</span> <span class="kobospan" id="kobo.31.22">Sonuç olarak birşeyin biryere girmesi gerekiyormuş, o kadar da önemli değilmiş neyin nereye gireceği.</span> <span class="kobospan" id="kobo.31.23">Câlut önce yanaşmak istememiş bu öneriye.</span> <span class="kobospan" id="kobo.31.24">Almış olduğu aile terbiyesi ve sağduyusu buna engel oluyormuş.</span> <span class="kobospan" id="kobo.31.25">Ama şarkıcı o kadar ısrar etmiş ki, sonunda kabul etmek zorunda kalmış.</span> <span class="kobospan" id="kobo.31.26">Böylece, şarkıcının titiz direktifleri doğrultusunda uygulamaya geçmişler.</span> <span class="kobospan" id="kobo.31.27">Ancak işte sorun da tam bu noktada ortaya çıkmış.</span> <span class="kobospan" id="kobo.31.28">Câlut’un erkeklik organı, boyuyla orantılı, dolayısıyla da hayli küçükmüş.</span> <span class="kobospan" id="kobo.31.29">Oysa şarkıcı yıllardır bu şekilde ilişki kurduğu için, ancak boy ve çap açısından hatırı sayılır ölçülerde olan erkeklik organlarıyla doyuma ulaşabiliyormuş.</span> <span class="kobospan" id="kobo.31.30">Tabii Câlut elinden geleni yapmış ve şarkıcı da olanca iyiniyetiyle ona bu çabasında yardımcı olmaya çalışmış, ama bütün pozisyonları denemelerine karşın, rüyalarının kadınını tatmin etmeyi başaramamış Câlut.</span> <span class="kobospan" id="kobo.31.31">Hatta—doğru mudur, bilemiyorum—o kahredici çaresizlik anlarından birinde, erkeklik organının yerine kolunu da kullandığı, ancak bunun bile şarkıcı için yetersiz kaldığı söylenir.</span> <span class="kobospan" id="kobo.31.32">Bacağını kullanmayı deneyip denemediği konusunda ise herhangi birşey duymadım, ama büyük olasılıkla bunu da denediğini, ancak kayda değer bir başarı elde edemediğini düşünebiliriz.</span> <span class="kobospan" id="kobo.31.33">Şöyle ya da böyle, sonuç olarak cüce sihirbazla travesti şarkıcının cinsel birleşmeleri tam bir hayal kırıklığıyla sonuçlanmış.</span> <span class="kobospan" id="kobo.31.34">Şarkıcı bu durumda ilişkilerini sürdürmelerinin ne yazık ki olanaksız olduğunu, bundan böyle birbirlerini görmemelerinin en doğru şey olacağını bildirmiş Câlut’a.</span> <span class="kobospan" id="kobo.31.35">Zavallı Câlut’un ne hale geldiğini tahmin edebilirsin.</span> <span class="kobospan" id="kobo.31.36">Hayatının aşkına kavuştuğunu sandığın anda, bedensel bir eksiklik nedeniyle ondan sonsuza dek koparılmak korkunç birşey olsa gerek.</span> <span class="kobospan" id="kobo.31.37">Böylece hem hayalleri yıkılmış, hem de erkeklik gururu hoyratça ayaklar altına alınmış bir halde, süklüm püklüm tutmuş otelinin yolunu.</span> <span class="kobospan" id="kobo.31.38">O meş’um geceden sonra, çok sevdiği sihirbazlık mesleğini bırakmış.</span> <span class="kobospan" id="kobo.31.39">Başından geçenler en ufak ayrıntısına dek kulaktan kulağa dolaşır ve herkesin alay konusu olurken, seyircilerin karşısına çıkamayacağının farkındaymış.</span> <span class="kobospan" id="kobo.31.40">Kontantiniye’den, sevdiği kadının yaşadığı bu uğursuz şehirden de ayrılamıyormuş ama, çünkü ona böylesine büyük bir acıyı tattıran şarkıcıya herşeye rağmen hâlâ âşıkmış.</span> <span class="kobospan" id="kobo.31.41">Bunu kafasına öyle takmış, bu konuda öyle çok kafa patlatmış ki, sonunda erkeklik organının boyu düpedüz bir saplantı haline gelmiş onda.</span> <span class="kobospan" id="kobo.31.42">Bedensel ve zihinsel bütün enerjisini, erkeklik organını büyütmek uğruna harcamış, elindeki avucundaki bütün parayı doktorlara, psikiyatrlara, ona yardım etmeyi vaat eden dolandırıcılara kaptırmış.</span> <span class="kobospan" id="kobo.31.43">Tabii bu konuda ne yazık ki—kelimenin tam anlamıyla— ‘bir arpa boyu’ bile yol katedemediğini, bilmem, söylemeye gerek var mı?</span> <span class="kobospan" id="kobo.31.44">Ne ilaçlar, ne merhemler, ne fizik tedaviler, ne masajlar, ne egzersizler, ne meditasyon teknikleri denemiş… Hatta psikanalist olduğunu iddia eden Avusturyalı bir şarlatanın teşvikiyle bir ay boyunca her gün sabah-öğle-akşam olmak üzere ikişerden toplam altı defa mastürbasyon yaptığı söylenir.</span> <span class="kobospan" id="kobo.31.45">Döl artırıcı gıda ve macunların da kullanıldığı bu yoğun rejim sonucunda, zaten doğası itibarıyla zayıf olan bünyesi iyice çökmüş, üç ay hasta yatağından kalkamamış.</span> <span class="kobospan" id="kobo.31.46">Diğer bir söylenti ise, Amerikalı bir fizik tedavi uzmanının tavsiyesiyle her sabah kendisini yarım saatliğine naylon bir iple erkeklik organından tavandaki bir çengele astığıdır.</span> <span class="kobospan" id="kobo.31.47">Bunun çok daha ciddî ve kalıcı sonuçları olmuş tabii.</span> <span class="kobospan" id="kobo.31.48">Dördüncü günün sonunda, yarı yarıya bilinçsiz, ağır kanamalı olarak ambülansla hastaneye kaldırılmış ve bir hafta yoğun bakımda kalmış.</span> <span class="kobospan" id="kobo.31.49">Büyük olasılıkla Polenezya yerlilerinin pervasız</span> <span class="ideitalik1"><span class="kobospan" id="kobo.32.1">bungy jumping</span></span> <span class="kobospan" id="kobo.32.2">ritüellerinden esinlenilmiş olan bu ölümcül egzersiz esnasında, erkeklik organında tedavisi olanaksız, son derece derin kesik ve yırtıkların oluşmuş ve zaten çelimsiz olan organ, bu travmatik deneyimden sonra iyiden iyiye büzüşerek işlevini hemen hemen tümüyle yitirmiş.</span> <span class="kobospan" id="kobo.32.3">Öyle ki Câlut’un olaydan onyıllar sonra bile hâlâ sıtma veya sara nöbetlerini andıran, titremeli ve ateşli, keskin ağrı nöbetleri yaşadığı söylenir.</span> <span class="kobospan" id="kobo.32.4">Bunlar kulaktan kulağa dolaşan söylentiler tabii, doğru olup olmadıklarını bilmek olanaksız.</span> <span class="kobospan" id="kobo.32.5">Ancak kesin olan şu ki, son kuruşuna kadar bütün servetini tümüyle yararsız, hatta beden ve ruh sağlığı açısından kendisi için son derece yıkıcı sonuçları olan bu sözde tedavilere harcadıktan sonra, aşkına biraz yakın olabilmek için gelip SIRZEVK’e, onun hâlâ çalışmakta olduğu gece kulübüne kapıcı olmuş Câlut ve böylelikle—kaderin garip bir cilvesiyle—travesti şarkıcının zengin ve gürbüz yeni âşıklarıyla buluşmasına aracılık etmiş, parfüm kokulu aşk mektuplarını getirip götürmüş, randevu saatlerini ayarlamış.</span> <span class="kobospan" id="kobo.32.6">Düşünsene, kendi eliyle hadım olmuş meczup bir cüceden daha uygun bir ulak olabilir mi?”</span></p>

  <p class="normal"><span class="kobospan" id="kobo.34.1">Câlut’un ibret verici öyküsünü ürpererek dinlemiş olan İbrahim Nemrûd, Şazinuş’a hak verdi.</span></p>

  <p class="normal"><span class="kobospan" id="kobo.35.1">“Peki şarkıcıya ne olmuş?”</span> <span class="kobospan" id="kobo.35.2">diye sordu merakla.</span></p>

  <p class="normal"><span class="kobospan" id="kobo.36.1">“Ha o mu?”</span> <span class="kobospan" id="kobo.36.2">dedi Şazinuş umursamaz bir edayla, “Birkaç yıl sonra kolon kanserinden cavlağı çekmiş zannedersem.</span> <span class="kobospan" id="kobo.36.3">Doğal bir hadise, bir tür meslek kazası da diyebilirsin… Ondan sonra Câlut iyice paragözleşmiş, kendisini bütün bütüne mal mülk edinmeye vermiş.</span> <span class="kobospan" id="kobo.36.4">İşte sana büyük bir aşkın hazin sonu…”</span></p>

  <p class="normal"><span class="kobospan" id="kobo.37.1">“Vah vah, Câlut için üzüldüm,” diye ciddi bir ifadeyle başını salladı İbrahim Nemrûd, “Ama yol açtığı bütün bu acılardan sonra, şarkıcı için de üzüldüğümü söylesem, yalan olur doğrusu.</span> <span class="kobospan" id="kobo.37.2">Hak ettiğini bulmuş bence.”</span></p>

  <p class="normal"><span class="kobospan" id="kobo.38.1">Şazinuş dudak büktü:</span></p>

  <p class="normal"><span class="kobospan" id="kobo.39.1">“Neden bütün bunlara onun yol açtığını düşünüyorsun ki?</span> <span class="kobospan" id="kobo.39.2">Bence anlamsız ısrarlarıyla Câlut neden olmuş kendi başına gelenlere.</span> <span class="kobospan" id="kobo.39.3">Kendi yıkımından sorumlu olan yine kendisi.”</span></p>

  <p class="normal"><span class="kobospan" id="kobo.40.1">“Evet, gerçi bir açıdan haklısın belki, ancak yine de…” dedi İbrahim Nemrûd tereddütle, ama söyleyecek söz bulamadığı için arkasını getiremedi, omuzlarını silkti.</span> <span class="kobospan" id="kobo.40.2">Alnını kırıştırarak ekledi sonra:</span> <span class="kobospan" id="kobo.40.3">“Ama benim hâlâ kafamı kurcalayan başka bir konu var.</span> <span class="kobospan" id="kobo.40.4">Anladığım kadarıyla, sen bu Câlut’u iyi tanıyorsun.</span> <span class="kobospan" id="kobo.40.5">Ya o da seni tanıdıysa?</span> <span class="kobospan" id="kobo.40.6">Çok tehlikeli olur bu…”</span></p>

  <p class="normal"><span class="kobospan" id="kobo.41.1">“Hiç merak etme!”</span> <span class="kobospan" id="kobo.41.2">diye güldü Şazinuş, “Câlut’un senden para koparmak için sayıp döktüğü yavelerin arasında gerçeğe yakın olan tek şey, gözlerinin iyi görmüyor oluşudur.</span> <span class="kobospan" id="kobo.41.3">Bir köstebek kadar miyoptur Câlut, burnunun ucunu bile göremez, karşısında babası olsa tanıyamaz.</span> <span class="kobospan" id="kobo.41.4">Beni, üstelik de farklı bir kılığa bürünmüşken tanıması olanaksız.</span> <span class="kobospan" id="kobo.41.5">Sol gözüne taktığı külüstür monokl seni yanıltmasın, sihirbazlığının debdebeli günlerinden kalma şık bir aksesuardan başka birşey değildir o.</span> <span class="kobospan" id="kobo.41.6">Birşeyler görebilmek için gözüne gözlük değil, dürbün takması gerekirdi.</span> <span class="kobospan" id="kobo.41.7">Aslında düşünürsen, eşyaları ve hayvanları yoketme konusunda bunca başarılı bir sihirbaz oluşu pek de şaşırtıcı değil:</span> <span class="kobospan" id="kobo.41.8">Göremediğin, dolayısıyla bir anlamda senin için zaten varolmayan birşeyi yoketmek çok zor olmasa gerek.</span> <span class="kobospan" id="kobo.41.9">Sözgelimi bir fili yoketmek istiyorsan eğer, tek yapman gereken, gözlerini yumup anlaşılmaz birtakım büyü sözcükleri fısıldayarak boğuk bir sesle ‘Yokol!’</span> <span class="kobospan" id="kobo.41.10">demek.</span> <span class="kobospan" id="kobo.41.11">Hiçbir şey göremeyeceğin için, yokolmuş, buharlaşıp havaya karışmış demektir fil.</span> <span class="kobospan" id="kobo.41.12">Ne sihirdir ne keramet!</span> <span class="kobospan" id="kobo.41.13">Şimdi düşününce, bütün o yoketme numaralarında belki de aslında hiçbir şeyi yoketmediğini anlıyorum Câlut’un.</span> <span class="kobospan" id="kobo.41.14">Yokettiğini sanıyordu yalnızca ve seyirciler de onu müşkül duruma düşürerek üzmemek için bu bilmezden gelme oyununa katılıyor, sözkonusu nesne gerçekten yokolmuş gibi davranıyorlardı.</span> <span class="kobospan" id="kobo.41.15">Hamiyetten kaynaklanan bir tür suçortaklığı yani… Evet, görme yetisinin zayıflığı, kimi durumlarda bir erdem de olabilir.</span> <span class="kobospan" id="kobo.41.16">Şöyle bir düşünürsen, onu kapıcı yapmalarının asıl nedeni bu değil midir zaten:</span> <span class="kobospan" id="kobo.41.17">Gelen gideni kesinlikle tanıyamayacak olması…”</span></p>

  <p class="normal"><span class="kobospan" id="kobo.42.1">Şazinuş’un kendinden emin tavrı, İbrahim Nemrûd’un içini rahatlatmıştı.</span> <span class="kobospan" id="kobo.42.2">Temkinli adımlarla merdivenden inmeyi sürdürürken, Cüce Câlut’un tuhaf yazgısını düşündü.</span> <span class="kobospan" id="kobo.42.3">Bir süre sonra merdiven nihayet huni biçiminde açılan bir sahanlıkla son buldu.</span> <span class="kobospan" id="kobo.42.4">Sahanlığın taş zeminine bordo renkli bir taban halısı kaplanmıştı.</span> <span class="kobospan" id="kobo.42.5">Kemerli bir kapıdan geçerek, son derece şık ve gürültücü bir kalabalığın hıncahınç doldurduğu, yüksek tavanlı, geniş bir salona girdiler.</span> <span class="kobospan" id="kobo.42.6">İbrahim Nemrûd’un paltosunu çekiştirerek fısıldadı Şazinuş:</span></p>

  <p class="normal"><span class="kobospan" id="kobo.43.1">“Ve işte karşınızda SIRZEVK!</span> <span class="kobospan" id="kobo.43.2">Dünyaca meşhur</span> <span class="ideitalik1"><span class="kobospan" id="kobo.43.3">Sıradışı Zevkler Kulübü</span></span><span class="kobospan" id="kobo.43.4">!</span> <span class="kobospan" id="kobo.43.5">Herkesin görmek istediği, ama pek az kişinin bu şansa eriştiği hayal ülkesi!</span> <span class="kobospan" id="kobo.43.6">Aklına gelebilecek herşey mümkündür burada, inan, herşey!”</span></p>

  <p class="normal"><span class="kobospan" id="kobo.45.1">İbrahim Nemrûd şaşkın şaşkın çevresine bakındı.</span> <span class="kobospan" id="kobo.45.2">İçinden geçtikleri dar ve karanlık dehlizin onları böylesine lüks bir gece kulübüne getireceğini hiç ummuyordu.</span> <span class="kobospan" id="kobo.45.3">Bu yüzden tümüyle hazırlıksız yakalanmıştı.</span> <span class="kobospan" id="kobo.45.4">Çevresinde gördükleriyle sersemlemiş durumda, ileri doğru birkaç sarsak adım attı.</span> <span class="kobospan" id="kobo.45.5">Mekân olanca görkemiyle eziyordu onu.</span> <span class="kobospan" id="kobo.45.6">Zemin kırmızı-siyah mermer döşeliydi.</span> <span class="kobospan" id="kobo.45.7">Çıplak tuğla örgüsü duvarlarda, büyük boy altın yaldızlı çerçevelere yerleştirilmiş, bulanık renkli, soyut tablolar asılıydı.</span> <span class="kobospan" id="kobo.45.8">Tavandaki çapraz tonozlar, kalın çelik putreller ve dev kafes kirişlerle desteklenmişti.</span> <span class="kobospan" id="kobo.45.9">Aydınlatma, tavandan zincirlerle sarkıtılmış yağ kandili avizeleri, spotlar, kâğıt fenerler, halojenler ve havan şamdanlarına dikili büyük mumlarla sağlanıyordu.</span> <span class="kobospan" id="kobo.45.10">Ayrıca duvarlarda demir kollara takılı meşaleler vardı.</span> <span class="kobospan" id="kobo.45.11">Bu irili ufaklı ışık kaynaklarından salona kızılımsı, buğulu bir ışık yayılıyordu.</span> <span class="kobospan" id="kobo.45.12">Aşağı yukarı on kulaç genişlik ve on beş kulaç derinlikteki yüksek ana mekân, sağ ve soldan kemerli kapılarla daha alçak yan mekânlara açılıyordu.</span> <span class="kobospan" id="kobo.45.13">Salonun dip tarafında tüm duvar boyunca uzanan, siyah mermer bir tezgâh vardı.</span> <span class="kobospan" id="kobo.45.14">Tezgâhın arkasında üst üste yığılı devasa bira ve şarap fıçıları ve raflara dizili, boy boy, biçim biçim içki şişeleri göze çarpmaktaydı.</span> <span class="kobospan" id="kobo.45.15">Fesli, matruş çehreli meyhaneci çırakları, arı hamaratlığıyla fıçılar ve şişelerden bardaklara renk renk içkiler dolduruyorlar, vücutlarının büyük bölümünü açıkta bırakan siyah dantel tünikler giymiş, olağanüstü güzellikte uzun boylu garson kızlar, barmenlerin doldurduğu kadehleri ellerindeki gümüş tepsilere koyarak tezgâhla salon arasında mekik dokuyorlardı.</span> <span class="kobospan" id="kobo.45.16">Ana salona masa ya da iskemle konmamıştı.</span> <span class="kobospan" id="kobo.45.17">Müşteriler ellerinde içkileriyle irili ufaklı gruplar halinde ayakta dikiliyor, birbirleriyle konuşuyor, kadeh tokuşturuyor, bağıra çağıra şakalaşıp gülüşüyorlardı.</span> <span class="kobospan" id="kobo.45.18">Yan bölmelere ise isteyen müşterilerin rahat etmeleri için kırmızı kadife kaplı koltuklar, kanepeler, puflar yerleştirilmiş, duvar diplerine üzerleri sırma işlemeli, köşeleri püsküllü, büyük boy, yumuşak minderler atılmıştı.</span> <span class="kobospan" id="kobo.45.19">Ayakkabılarını çıkarıp bu minderlerin üzerine sereserpe uzanan müşteriler, bir yandan önlerine konmuş olan büyük gümüş sinilerdeki egzotik meyvalardan yiyor, bir yandan da yeşil cepkenli ve kırmızı şalvarlı genç uşakların özenle hazırlayıp onlara sundukları çubukları ve nargileleri içerek mahmur gözlerle çevrelerini süzüyorlardı.</span> <span class="kobospan" id="kobo.45.20">Ancak mekânın asıl çekim noktası, ana salonun ortasındaki, üzerinde dört köçeğin dans etmekte olduğu yüksek podyumdu.</span> <span class="kobospan" id="kobo.45.21">Aşağı yukarı iki kulaç çapında, daire biçimli bir mermer sunaktı bu ve tam ortasında, köçeklerin kıvrak devinimlerle çevresinde döndükleri, içinden alevler yükselen üç ayaklı büyük bir mangal vardı.</span> <span class="kobospan" id="kobo.45.22">Podyumun ön tarafındaki çukur bölümde sekiz on kişilik bir orkestra, etnik tınılar taşıyan, yinelemeli motiflerle örülmüş, ağır tartımlı, iç gıcıklayıcı bir caz parçası çalmaktaydı.</span> <span class="kobospan" id="kobo.45.23">Esnek bedenlerini tüm çıplaklığıyla gözler önüne seren, yarı saydam, daracık giysilere bürünmüş, tenlerine altın ve gümüş pullar serpiştirmiş olan köçekler, müziğin ağır ama sürükleyici ritmi eşliğinde, güneş sistemindeki gezegenler gibi birbirleriyle kusursuz bir uyum içinde deviniyorlar, pırıltılı gövdelerini avının üzerine atılmaya hazırlanan bir kobra gibi eğip büküyorlar, çıplak topuklarını yere sertçe vurarak kına yakılmış parmaklarının üzerinde hızla dönüyorlardı.</span> <span class="kobospan" id="kobo.45.24">Pagan ayinlerini andıran bu hipnotik dansları sırasında, kimi zaman kendi aralarında anlamlı anlamlı bakışıp gülüşerek onlara laf atan izleyicilere çapkınca göz kırpıyorlar, kimi zaman ise kendilerini enstrümanların büyüleyici ezgisine bırakarak ilahî cezbeye kapılmışçasına gözlerini yumup başlarını huşu içinde arkaya atıyorlardı.</span> <span class="kobospan" id="kobo.45.25">O zaman, podyumu çevreleyen kıvıltılı kalabalıktan coşkun övgü nidaları ve yabanıl kösnü çığlıkları yükseliyor, hatta kimi seyircilerin sevdalısı oldukları köçeklere, kaprisli bir tanrıçaya tapınırcasına, yakıngan bir tonda ilan-ı aşk ettikleri duyuluyordu.</span> <span class="kobospan" id="kobo.45.26">Olanca coşkusuyla sürmekte olan bu görkemli gösteri, gümüşsü bir ışıltıyla titreyen dev ekranlardan salonun her yanına veriliyor ve birçok kez çoğalarak tüm uzamı kaplıyordu.</span> <span class="kobospan" id="kobo.45.27">İbrahim Nemrûd sanki güçlü bir mıknatıs tarafından çekiliyormuşçasına, dalgalanan kalabalığın içine doğru ilerledi.</span> <span class="kobospan" id="kobo.45.28">Çevresini inanamayan bakışlarla inceliyor, gördükleri karşısında her an biraz daha hayrete düşüyordu.</span> <span class="kobospan" id="kobo.45.29">Daha önce hiç böyle biryerde bulunmamıştı.</span> <span class="kobospan" id="kobo.45.30">Yalnızca zengin ve güçlü kişilere hizmet veren birtakım gizli özel kulüpler olduğu konusunda kimi söylentiler çalınmıştı gerçi kulağına, ama şu anda gördükleri bütün tahminlerinin ötesindeydi.</span> <span class="kobospan" id="kobo.45.31">Salonu dolduran seçkin topluluktan öylesine göz kamaştırıcı bir şıklık ve zenginlik taşıyordu ki, yıpranmış paltosu ve ucuz takım elbisesiyle kendisini acınacak ölçüde yabancı ve gülünç hissediyordu burada.</span> <span class="kobospan" id="kobo.45.32">Ayrıca bu haliyle üzerine dikkat çekebileceği düşüncesi, enikonu kaygılandırıyordu onu.</span> <span class="kobospan" id="kobo.45.33">Bu yüzden paltosunun yakalarını kaldırıp şapkasını gözlerine dek indirdi, kafasını geniş omuzlarının arasına iyice gömerek iri gövdesini küçültmeye çalıştı.</span> <span class="kobospan" id="kobo.45.34">Ama bir süre sonra, müşterilerin dönüp ona bakamayacak denli kendilerini eğlenceye kaptırmış olduklarını anlayarak rahatladı biraz olsun.</span> <span class="kobospan" id="kobo.45.35">Bu coşkulu kalabalığın içinde kimler yoktu ki!</span> <span class="kobospan" id="kobo.45.36">Ne yana baksa, televizyonda ya da gazetelerin baş sayfalarında her gün gördüğü tanınmış kişilerle karşılaşıyordu.</span> <span class="kobospan" id="kobo.45.37">Gösteriş düşkünü yeni zenginler, geveze mirasyediler, küçümseyen bakışlarla çevrelerini süzen asilzadeler, kalantor bankerler, fırsatçı işadamları, giydikleri üzerlerinde eğreti duran taşralı zengin tüccarlar, badem bıyıklı tıknaz emniyet müdürleri, sürekli terleyen şişman mafya babaları, şakakları kırlaşmış vakur ve ciddi yargıçlar, her an dövüş horozu gibi diklenmeye hazır saldırgan savcılar, kurnaz ve içten pazarlıklı avukatlar, göğüsleri sırmalar ve madalyalarla dolu mağrur paşalar, kaytan bıyıklı ve kartal bakışlı genç süvari zabitleri, fraklı ve silindir şapkalı diplomatlar, gözleri felfecir okuyan politikacılar, sarıklı cübbeli müftüler ve şeyhler, baştan ayağa siyahlara bürünmüş kardinaller ve patrikler, uzun sakallı hahambaşılar, paragöz plastik cerrahlar, iki dirhem bir çekirdek sosyete dişçileri, kendilerini önemsedikleri her hallerinden belli olan meşhur psikanalistler, kabasaba mühendisler, gösteriş düşkünü mimarlar, müteverrim salon şairleri, kendilerini pazarlama konusunda son derece becerikli yeteneksiz ressamlar, bilgiç eleştirmenler, sürekli pişmiş kelle gibi sırıtan gazeteciler, görgüsüz gazete sahipleri, efemine şarkıcılar, saçları briyantinli genç aktörler, göbeklerini içlerine çeken solaryumda bronzlaşmış geçkin jönprömiyeler, iriyarı zenci boksörler, iki lafı bir araya getirmekten aciz yıldız futbolcular, Rumlar, Yahudiler, Ermeniler, Süryaniler, Levantenler, Beyaz Ruslar, İngilizler, Fransızlar, Almanlar, İtalyanlar, İspanyollar, Araplar, Amerikalılar, Afrikalılar, Çinliler, Japonlar, Koreliler, Avustralyalılar… Yerlisi ve yabancısı, şehrin bütün tanınmış simaları buradaydı.</span> <span class="kobospan" id="kobo.45.38">Yetmiş iki milletin ve tüm mesleklerin temsil edildiği bir tür dünya parlamentosuydu sanki burası.</span> <span class="kobospan" id="kobo.45.39">Kendisini bir anda orta yerinde bulduğu, sürekli çalkanan bu mahşerî kalabalık, serseme çevirmişti İbrahim Nemrûd’u.</span> <span class="kobospan" id="kobo.45.40">İç içe geçen görüntüler, tanımı olanaksız sesler ve keskin kokular hücum ediyordu her taraftan üzerine.</span> <span class="kobospan" id="kobo.45.41">Duyularını körleştiren bu algı karmaşasının içinde Şazinuş’u yitirdiğini sanarak paniğe kapılır gibi oldu bir an, ama hemen sonra çocuğun az ötede olduğunu görerek aceleyle yanına gidip elini sıkı sıkı tuttu.</span> <span class="kobospan" id="kobo.45.42">Böylece biraz daha güvende hissetti kendisini.</span> <span class="kobospan" id="kobo.45.43">O sırada kalabalığın arasından sıyrılan uzun boylu bir garson kız, yanlarına geldi.</span> <span class="kobospan" id="kobo.45.44">Kızın cennetten çıkma bir huri denli güzel olduğunu düşündü İbrahim Nemrûd ve farkına varmadan gülümsedi.</span></p>

  <p class="normal"><span class="kobospan" id="kobo.46.1">“Offf, ne sıcak gece, değil mi, yakışıklı?”</span> <span class="kobospan" id="kobo.46.2">dedi kız İbrahim Nemrûd’a nazlı bir edayla, “Öyle kızıştım ki, Altın Boynuz’un bütün suları yetmez içimdeki ateşi söndürmeye!”</span></p>

  <p class="normal"><span class="kobospan" id="kobo.47.1">Garson kızın genizden gelen, kadife gibi yumuşak sesi, İbrahim Nemrûd’u etkilemişti.</span> <span class="kobospan" id="kobo.47.2">İçlerinde bir ima olduğunu düşündüğü bu sözlere uygun bir karşılık vermeye hazırlandığı sırada, kızın geniş dekoltesinden taşan dik ve diri göğüslerine bakarken yakaladı kendisini birden ve utancından yerin dibine geçerek söyleyeceklerini unuttu.</span> <span class="kobospan" id="kobo.47.3">İbrahim Nemrûd’un bakışlarını fark etmişti kız, ama pek rahatsız olmuşa benzemiyordu; tam tersine, bu durum hoşuna gitmiş gibiydi.</span> <span class="kobospan" id="kobo.47.4">Yanaklarında derin gamzeler oluşturan çapkın bir gülümsemeyle konuşmayı sürdürdü:</span></p>

  <p class="normal"><span class="kobospan" id="kobo.48.1">“Seni gidi çapkın seni!</span> <span class="kobospan" id="kobo.48.2">Bu ateşi birlikte söndürmeyi deneriz sonra, istersen.</span> <span class="kobospan" id="kobo.48.3">Vardiyam sabaha karşı dörtte bitiyor… Ama şimdi söyle bakalım, ne içmek istiyorsun?</span> <span class="kobospan" id="kobo.48.4">Kımızlı yosun rakısı mı, yoksa zencefilli hindistancevizi likörü mü?</span> <span class="kobospan" id="kobo.48.5">Ya da şöyle köpük köpük pembe şampanyalı bir ananas ve mango kokteyline ne dersin?”</span></p>

  <p class="normal"><span class="kobospan" id="kobo.49.1">Kızın bu aşırı senlibenli tavrı, İbrahim Nemrûd’u gevşetecek yerde, çekingenliğini artırmıştı.</span> <span class="kobospan" id="kobo.49.2">Kızı nazik bir teşekkürle savmak üzereydi ki, Şazinuş atıldı:</span></p>

  <p class="normal"><span class="kobospan" id="kobo.50.1">“Biz birer sangriya alalım!”</span></p>

  <p class="normal"><span class="kobospan" id="kobo.51.1">“Sangriya mı?”</span> <span class="kobospan" id="kobo.51.2">dedi kız dudak bükerek ve küçümseyen bakışlarla Şazinuş’u süzdü, “Onca egzotik kokteyl varken, sangriyayı kim içer ki?”</span></p>

  <p class="normal"><span class="kobospan" id="kobo.52.1">“Biz içeriz!”</span> <span class="kobospan" id="kobo.52.2">diye diklendi Şazinuş, “Bol buzlu olsun!”</span></p>

  <p class="normal"><span class="kobospan" id="kobo.53.1">İbrahim Nemrûd sangriyanın nasıl bir içki olduğunu bilmiyordu, ama dikkatleri üzerlerine çekecek anlamsız bir ağız dalaşını engellemek için duruma acilen müdahale etmesi gerektiğini hissetti.</span></p>

  <p class="normal"><span class="kobospan" id="kobo.54.1">“Evet, biz, yani ben ve oğlum, bol buzlu birer sangriya alalım,” dedi garson kıza nazik bir gülümsemeyle, “Sangriya en sevdiğimiz içkidir.”</span></p>

  <p class="normal"><span class="kobospan" id="kobo.55.1">“Peki, şekerim, öyle olsun!</span> <span class="kobospan" id="kobo.55.2">Sangriyaysa sangriya!</span> <span class="kobospan" id="kobo.55.3">SIRZEVK’te her nabza göre şerbet verilir, her derde derman bulunur,” dedi garson kız ve elindeki gümüş tepsinin üzerinde dizili kadehlerin içinden uzun ayaklı iki tanesini seçip İbrahim Nemrûd ve Şazinuş’un ellerine tutuşturdu.</span> <span class="kobospan" id="kobo.55.4">Kadehlerin içinde ateş rengi bir sıvı vardı.</span> <span class="kobospan" id="kobo.55.5">İbrahim Nemrûd bunun nasıl bir içki olduğunu anlamak için kadehi incelerken, sabırsızlıkla parmağını şıklattı garson kız:</span></p>

  <p class="normal"><span class="kobospan" id="kobo.56.1">“Prensip olarak hesabı hemen alıyoruz.</span> <span class="kobospan" id="kobo.56.2">Beş cillop rica edeyim.”</span></p>

  <p class="normal"><span class="kobospan" id="kobo.57.1">“Efendim?”</span></p>

  <p class="normal"><span class="kobospan" id="kobo.58.1">“İçkilerin parası, yakışıklı!</span> <span class="kobospan" id="kobo.58.2">Burası</span> <span class="ideitalik1"><span class="kobospan" id="kobo.58.3">Hacı Hasan Hayratı</span></span> <span class="kobospan" id="kobo.58.4">HAHAHAY değil herhalde!”</span></p>

  <p class="normal"><span class="kobospan" id="kobo.60.1">“Pardon, dalgınlığıma geldi,” dedi İbrahim Nemrûd, “Beş kuruş mu demiştiniz?”</span></p>

  <p class="normal"><span class="kobospan" id="kobo.61.1">İbrahim Nemrûd’a ters ters baktı garson kız.</span></p>

  <p class="normal"><span class="kobospan" id="kobo.62.1">“Bana bak, yakışıklı, benimle kafa mı buluyorsun sen?”</span> <span class="kobospan" id="kobo.62.2">dedi küstah bir tavırla.</span> <span class="kobospan" id="kobo.62.3">Sesi birdenbire kalın ve çatallı çıkmaya başlamış, gözlerinde kötü bir ifade belirmişti.</span> <span class="kobospan" id="kobo.62.4">“Beş cillop dedik, yani beş altın lira… O beş kuruşu sakla, tuvaletleri bekleyen madama peçete ve kolonya parası olarak verirsin!</span> <span class="kobospan" id="kobo.62.5">Herhalde buraların yabancısısın sen.</span> <span class="kobospan" id="kobo.62.6">Burası şehzadelerin ve veliaht prenslerin geldiği dünyaca meşhur SIRZEVK, kıçıkırık bir Galata meyhanesi değil!</span> <span class="kobospan" id="kobo.62.7">En ucuz drinkler iki buçukar altındır burada!”</span></p>

  <p class="normal"><span class="kobospan" id="kobo.63.1">İbrahim Nemrûd bir anda beyninden vurulmuşa döndü.</span> <span class="kobospan" id="kobo.63.2">Faltaşı gibi açılmış gözlerle Şazinuş’a baktı.</span> <span class="kobospan" id="kobo.63.3">‘N’apalım, maalesef böyle,’ dercesine, umursamaz bir edayla omuzlarını kaldırdı çocuk.</span> <span class="kobospan" id="kobo.63.4">İbrahim Nemrûd düşteymişçesine sarsak hareketlerle kredi kartını çıkarıp tek bir söz bile söylemeden hesabı ödedi.</span> <span class="kobospan" id="kobo.63.5">Ondan yüklü bir bahşiş koparamayacağını anlayan garson kız, kredi kartını sinirli hareketlerle mobil ödeme cihazından geçirdikten sonra, lame iskarpinlerinin yüksek topukları üzerinde sertçe dönüp kalabalığın arasına karıştı.</span> <span class="kobospan" id="kobo.63.6">İbrahim Nemrûd onun arkasından ağzı açık bakakalmıştı.</span></p>

  <p class="normal"><span class="kobospan" id="kobo.64.1">“Sangriyayı severim,” dedi Şazinuş, kadehinden büyükçe bir yudum alırken, “İnsanı hem ferahlatır, hem de iyi kafayı buldurur.</span> <span class="kobospan" id="kobo.64.2">Ayrıca buradaki en ucuz içkidir.</span> <span class="kobospan" id="kobo.64.3">Fazlaca masrafa girmemen için sangriya istedim.”</span></p>

  <p class="normal"><span class="kobospan" id="kobo.65.1">“Beş altın…” diye mırıldandı İbrahim Nemrûd, “Bu neredeyse benim iki haftalık geçim param!</span> <span class="kobospan" id="kobo.65.2">Kimbilir kaç saat masa başında dirsek çürütmem, kaç davaya bakmam gerek bu parayı kazanabilmek için!”</span></p>

  <p class="normal"><span class="kobospan" id="kobo.66.1">Şazinuş onun bu sözlerini duymazdan geldi ve neşeli bir edayla çevresine bakındı.</span> <span class="kobospan" id="kobo.66.2">İbrahim Nemrûd kafasını kurcalayan şeyi ona söyleyip söylememekte tereddüt etti bir an, ama sonra merakı çekingenliğine baskın çıktı.</span></p>

  <p class="normal"><span class="kobospan" id="kobo.67.1">“Çok tuhaf, sen de fark ettin mi, bilemiyorum?”</span> <span class="kobospan" id="kobo.67.2">dedi gözlerini kısarak, “Nasıl söylesem, tam emin değilim, ama garson kız aslında bir… bir… erkekti galiba…”</span></p>

  <p class="normal"><span class="kobospan" id="kobo.68.1">“SIRZEVK’te çalışan bütün garsonlar travestidir,” dedi Şazinuş kafasını çevirmek gereği duymaksızın, “Çevrene iyi bak.</span> <span class="kobospan" id="kobo.68.2">Hiç kadın görüyor musun burada?</span> <span class="kobospan" id="kobo.68.3">Yalnızca erkeklere mahsus bir gece kulübüdür SIRZEVK.</span> <span class="kobospan" id="kobo.68.4">Eğer sineklerle hamamböceklerini saymazsak, buradaki tek dişi mahluk, tuvaletlere bakan Ermeni madamdır, ki o da bütün servetini borsada yitirmiş eski bir mamadır üç otuzluk.”</span></p>

  <p class="normal"><span class="kobospan" id="kobo.69.1">İbrahim Nemrûd gördüklerine hâlâ inanamıyor gibiydi.</span></p>

  <p class="normal"><span class="kobospan" id="kobo.70.1">“Oysa ben onu bir kız sanmıştım,” dedi sayıklarcasına, “Öylesine güzel ve tatlıydı ki, cennetten çıkma bir huriydi âdeta…”</span></p>

  <p class="normal"><span class="kobospan" id="kobo.71.1">“Doğrusu sana katıldığımı söyleyemeyeceğim,” dedi Şazinuş yüzünü ekşiterek, “Pek şirret birşeydi, kaşlarını doğru dürüst almamıştı, ayakları—maaşallah!</span><span class="kobospan" id="kobo.71.2">—çocuk mezarı gibiydi, üstelik de orospunun tekiydi düpedüz.</span> <span class="kobospan" id="kobo.71.3">Sana nasıl arsızca asıldığını görmedin mi?”</span></p>

  <p class="normal"><span class="kobospan" id="kobo.72.1">Şazinuş’un sesindeki hırçın tını şaşırttı İbrahim Nemrûd’u.</span> <span class="kobospan" id="kobo.72.2">Onu böyle görmeye alışık değildi.</span> <span class="kobospan" id="kobo.72.3">Çocuk alaycı bir ifadeyle devam etti sözüne:</span></p>

  <p class="normal"><span class="kobospan" id="kobo.73.1">“Ama yaptığın benzetme, gerçeğin çok uzağına düşmüş sayılmaz.</span> <span class="kobospan" id="kobo.73.2">Bilirsin, hurilerin yanında gılmanlar da vardır inananlara vaadedilen, ki cennetin gerçek karakterini yansıtanlar bence onlardır.</span> <span class="kobospan" id="kobo.73.3">Meleklerin de erkekle dişi arası hayli tekinsiz yaratıklar olduklarını unutma.</span> <span class="kobospan" id="kobo.73.4">Şeytan da bir melekti—üstelik de pek afili bir melek:</span> <span class="kobospan" id="kobo.73.5">Melek-i Tâvus!</span><span class="kobospan" id="kobo.73.6">—ve onun erkek ya da dişi olduğuna dair bir kayıt bulamazsın hiçbir yerde.</span> <span class="kobospan" id="kobo.73.7">Sence de tuhaf değil mi bu?”</span></p>

  <p class="normal"><span class="kobospan" id="kobo.74.1">İbrahim Nemrûd ne karşılık vereceğini bilemedi, yalnızca başını salladı.</span> <span class="kobospan" id="kobo.74.2">Onun bu şaşkın hali Şazinuş’u güldürdü.</span></p>

  <p class="normal"><span class="kobospan" id="kobo.75.1">“Neyse, boşver, takma kafana!”</span> <span class="kobospan" id="kobo.75.2">dedi kalender bir tavırla.</span> <span class="kobospan" id="kobo.75.3">Sonra podyumdaki köçekleri işaret etti:</span> <span class="kobospan" id="kobo.75.4">“Şu sağ baştaki var ya, onu tanıyorum.</span> <span class="kobospan" id="kobo.75.5">Adı Gürcü İsmet’tir, ama genellikle Sarıkız diye bilinir.</span> <span class="kobospan" id="kobo.75.6">Ben onu tanıdığımda, belalısı olan tulumbacı neferiyle Laleli’deki bir bekâr odasında kalıyordu.</span> <span class="kobospan" id="kobo.75.7">Tam tur dönüşlerde aksar biraz, topuk vuruşları da gereğinden serttir.</span> <span class="kobospan" id="kobo.75.8">Yine de güzel oynar ama.</span> <span class="kobospan" id="kobo.75.9">Hem coşar, hem coşturur.”</span></p>

  <p class="normal"><span class="kobospan" id="kobo.76.1">“Nereden tanıyorsun?”</span> <span class="kobospan" id="kobo.76.2">diye sordu İbrahim Nemrûd merakla.</span></p>

  <p class="normal"><span class="kobospan" id="kobo.77.1">“Birkaç oturak âleminde beraber çıktıydık.</span> <span class="kobospan" id="kobo.77.2">Epey oluyor.</span> <span class="kobospan" id="kobo.77.3">Ben yeniydim o zamanlar.</span> <span class="kobospan" id="kobo.77.4">Hatırladığım kadarıyla, bir kere Kumkapı’da bir meyhanede, bir de Kâğıthane’de bir paşa konağında mıydı neydi?</span> <span class="kobospan" id="kobo.77.5">Durup dinlenmemize izin vermeksizin günün ilk ışıklarına dek oynatmışlardı bizi, tabanlarım falakaya yatırılmış gibi şişmişti, üç gün üzerlerine basamamıştım.</span> <span class="kobospan" id="kobo.77.6">Hey gidi, ne günlerdi onlar!”</span></p>

  <p class="normal"><span class="kobospan" id="kobo.78.1">Şazinuş’un köçeklik günlerinden söz etmesi canını sıkmıştı İbrahim Nemrûd’un.</span></p>

  <p class="normal"><span class="kobospan" id="kobo.79.1">“Sakın seni tanımasın?”</span> <span class="kobospan" id="kobo.79.2">dedi kaygıyla.</span></p>

  <p class="normal"><span class="kobospan" id="kobo.80.1">“Bu kalabalığın içinde mi?</span> <span class="kobospan" id="kobo.80.2">Hem de üzerimde bu kıyafetle?</span> <span class="kobospan" id="kobo.80.3">Endişelenme, şu anda onun hiçbir şeyi görecek hali yok.</span> <span class="kobospan" id="kobo.80.4">Baksana, nasıl kaptırıp koyvermiş, pervane gibi dönüyor ateşin çevresinde.</span> <span class="kobospan" id="kobo.80.5">SIRZEVK’te sahneye çıkmak onun için çok önemli bir olay, hatta kariyerinin doruğu sayılabilir.</span> <span class="kobospan" id="kobo.80.6">Böyle üst düzey bir gece kulübünde dans edebilecek kadar iyi bir köçek değildir aslında İsmet; ucuz gazinoların, salaş batakhanelerin adamıdır.</span> <span class="kobospan" id="kobo.80.7">Ama her nasılsa bir yolunu bulup buraya çıkmayı başarmış işte.</span> <span class="kobospan" id="kobo.80.8">Ve şimdi de müşterilerin ve patronun hoşuna gidebilmek için paralıyor tabii kendisini, dağarcığındaki bütün numaraları döktürüyor bir bir.</span> <span class="kobospan" id="kobo.80.9">Şu cilveli gerdan kırışlara, şu edalı göz süzüşlere bak!</span> <span class="kobospan" id="kobo.80.10">Gün bugündür, eline geçen bu fırsatı iyi değerlendirmesi, nasıl has bir köçek olduğunu kanıtlayarak piyasasını yükseltmesi gerek.</span> <span class="kobospan" id="kobo.80.11">Hoş, bu gözü dönmüş aç kurt sürüsünün köçeğin hasıyla vasatını ayırt edebilecek hali de yok ya!</span> <span class="kobospan" id="kobo.80.12">Onların tek istedikleri bir parça taze et.</span> <span class="kobospan" id="kobo.80.13">Baksana, nasıl uluyorlar!”</span></p>

  <p class="normal"><span class="kobospan" id="kobo.81.1">İbrahim Nemrûd salonu dolduran kalabalığın tekdüze uğultusuna kulak verdi.</span> <span class="kobospan" id="kobo.81.2">Gerçekten de yaralı bir hayvanın yarı tehditkâr, yarı acılı ulumasını andırıyordu bu ses.</span> <span class="kobospan" id="kobo.81.3">Tüylerinin diken diken olduğunu hissetti.</span> <span class="kobospan" id="kobo.81.4">Sonra, podyumun hemen yanındaki yüksekçe kerevete kurulmuş, nargile içerek köçeklerin dansını izlemekte olan iki adam çekti dikkatini.</span> <span class="kobospan" id="kobo.81.5">Bir an yanlış gördüğünü sanarak gözlerini kırpıştırdı.</span> <span class="kobospan" id="kobo.81.6">Adamlar hem iki su damlası denli birbirlerine benziyorlar, ama hem de garip bir biçimde birbirleriyle keskin bir karşıtlık oluşturuyorlardı.</span> <span class="kobospan" id="kobo.81.7">En ufak ayrıntıya dek birörnek giyinmiş olmalarına karşın, biri zayıf ve ufak tefek, diğeri ise olağanüstü şişman ve iriydi.</span> <span class="kobospan" id="kobo.81.8">İkisinin de sırtında boğazlarına dek ilikli devetüyü redingot, bellerinde Halep işi has kırmızı ipekten kuşak, başlarında sırma püsküllü fes, ayaklarında ise pırıl pırıl cilalı beyaz rugan ayakkabılar vardı.</span> <span class="kobospan" id="kobo.81.9">Her ikisi de kalın kemik çerçeveli siyah güneş gözlükleri takmışlar, göğüslerinin sol tarafına iri pırlantalarla süslü birer iğne iliştirmişlerdi.</span> <span class="kobospan" id="kobo.81.10">Ufak ve yumuşak ellerinin manikürlü parmaklarında, üzerinde ceviz büyüklüğünde birer zümrüt olan şövalye yüzükler parlıyordu.</span> <span class="kobospan" id="kobo.81.11">Bu halleriyle, biri diğerinin çarpık bir aynadaki görüntüsü gibiydi; ama hangisinin gerçek, hangisinin görüntü olduğuna karar veremiyordu İbrahim Nemrûd.</span> <span class="kobospan" id="kobo.81.12">Kimbilir, ikisi de yalnızca birer görüntüydü belki, görüntülerin sahibi ise ortada yoktu.</span> <span class="kobospan" id="kobo.81.13">Önemli kişiler oldukları anlaşılıyordu.</span> <span class="kobospan" id="kobo.81.14">Sağ ve sol yanlarında, kırmızı şalvarlı, yeşil cepkenli, genç ve yakışıklı üçer uşak her isteklerini derhal yerine getirmek üzere hazır bekliyor, kerevetin arkasında duran iri yapılı, yarı çıplak bir zenci, salonun sıcağından bunalmamaları için elindeki palmiye yapraklarından yapılma büyük yelpazeyi yavaş hareketlerle sallıyordu.</span> <span class="kobospan" id="kobo.81.15">Adamlardan ufak tefek olanının kucağında, üzerine sırma apoletli kırmızı bir üniforma, başına ise uzun püsküllü bir fes giydirilmiş, ürkek ve endişeli bakışlarla çevresini inceleyen bir şebek vardı.</span> <span class="kobospan" id="kobo.81.16">Adam şebeğin başını okşuyor, arada sırada kerevetin yanındaki sehpanın üzerinde duran gümüş zarflı kristal kâseden aldığı lokumları ona uzatıyordu.</span> <span class="kobospan" id="kobo.81.17">Şebek kendisine uzatılan lokumu alıp ağzına atacağı sırada, adam şebeğin ensesine bir tokat vurup verdiği lokumu geri alıyor, ona nispet yaparcasına büyük bir iştahla kendisi yiyordu.</span> <span class="kobospan" id="kobo.81.18">Aradan üç beş dakika geçince, hemen hemen aynı biçimde yineleniyordu aynı sahne.</span> <span class="kobospan" id="kobo.81.19">Şebek kendisine yapılan bu tatsız şakaya isyan etmiyor, sahibinin onun ağzından çaldığı lokumu zevkle yiyişini mahzun bakışlarla izliyordu.</span> <span class="kobospan" id="kobo.81.20">Şebeğin bu hali İbrahim Nemrûd’un içine dokundu ve kendisini ona çok yakın hissetti bir an.</span> <span class="kobospan" id="kobo.81.21">Bunun Garabet Apartmanı’ndaki hayvan terbiyecisinin şebeği olabileceği geldi aklına, ama saçmaladığını, bütün bebekler gibi bütün şebeklerin de birbirlerine benzediğini düşündü sonra.</span> <span class="kobospan" id="kobo.81.22">Bu şebeğin o şebek olduğunu iddia etmek, bir kum tanesinin diğer bir kum tanesi olduğunu iddia etmekten farksızdı.</span> <span class="kobospan" id="kobo.81.23">Bakışlarını adamlara çevirdi yeniden.</span> <span class="kobospan" id="kobo.81.24">Dikkatli bakınca, her ikisinin de hastalıklı derecede solgun olduğunu fark etti.</span> <span class="kobospan" id="kobo.81.25">En fazla elli yaşlarında görünmelerine karşın, feslerinin altından taşan kıvırcık saçları ve özenle tıraş edilmiş kayzer tarzı bıyıkları bembeyazdı.</span></p>

  <p class="normal"><span class="kobospan" id="kobo.82.1">“Ne tuhaf bir ikili!”</span> <span class="kobospan" id="kobo.82.2">dedi Şazinuş’a kerevette oturan adamları göstererek, “Kim bunlar?”</span></p>

  <p class="normal"><span class="kobospan" id="kobo.83.1">“Arrafî Kardeşler,” dedi Şazinuş bu soruyu bekliyormuşçasına, “Hârut ve Mârut Arrafî, bu seçkin gece kulübünün mağrur sahipleri… Hallerinden de belli değil mi zaten, baksana, nasıl azametle oturuyorlar tahtlarında!</span> <span class="kobospan" id="kobo.83.2">Evet, ‘taht’ dedim, üzerinde oturdukları o külüstür kerevet—bildiğim kadarıyla—ateşperest bir Pers kralının tahtıymış çünkü bir zamanlar, şimdi ise Arrafî Kardeşler’in teleme peyniri gibi beyaz ve yumuşak kıçlarına altlık vazifesi görüyor.</span> <span class="kobospan" id="kobo.83.3">Herhalde fark etmişsindir, doğuştan albinodur Hârut ve Mârut.</span> <span class="kobospan" id="kobo.83.4">Akraba evliliği nedeniyle böyle oldukları söylenir.</span> <span class="kobospan" id="kobo.83.5">Anneleri aynı zamanda halaları oluyormuş, babaları dayıları, kendileri de birbirlerinin halaoğulları!</span> <span class="kobospan" id="kobo.83.6">Kesinlikle ‘aile içi’ bir mesele yani… Matrak, değil mi?</span> <span class="kobospan" id="kobo.83.7">İlk duyduğumda çok gülmüştüm.</span> <span class="kobospan" id="kobo.83.8">Akıl karıştırıcı bir tekerleme gibi tıpkı:</span> <span class="kobospan" id="kobo.83.9">Dal tartar, kartal kalkar, kartal kalkar, dal tartar!</span> <span class="kobospan" id="kobo.83.10">Daha söylerken bile neredeyse dili dolanıyor insanın!</span> <span class="kobospan" id="kobo.83.11">Ama komik ya da değil, Hârut ve Mârut albino oldukları için gün ışığına çıkamazlar, tıpkı vampir yarasalar gibi gündüzleri kuytu kovuklarında pinekleyip geceleri çıkarlar ortalığa.</span> <span class="kobospan" id="kobo.83.12">Bu yüzden</span> <span class="ideitalik1"><span class="kobospan" id="kobo.83.13">Melekeyn-i Nısfülleyl</span></span> <span class="kobospan" id="kobo.83.14">diye anıldıkları da olur.</span> <span class="kobospan" id="kobo.83.15">Doğrusu, melek oldukları fikrine katılıyorum, ne tür birer melek oldukları konusunda ciddi kuşkularım varsa da!</span> <span class="kobospan" id="kobo.83.16">Münkir ve Nekir belki, birer azap meleği… Kimileri ise tenlerinin solgunluğuna atfen</span> <span class="ideitalik1"><span class="kobospan" id="kobo.84.1">Palûze Biraderler</span></span> <span class="kobospan" id="kobo.84.2">der onlara (yüzlerine karşı değil tabii, hep arkalarından, yoksa onlara saygıda kusur etmek kimin haddine), ama ben—Ziya Paşa’nın ruhu şad olsun!</span><span class="kobospan" id="kobo.84.3">—kısaca</span> <span class="ideitalik1"><span class="kobospan" id="kobo.85.1">Didegân-ı Huffaş</span></span> <span class="kobospan" id="kobo.85.2">deyip geçerim.</span> <span class="kobospan" id="kobo.85.3">Neden dersen, ışıktan o denli rahatsız olurlar ki, tıpkı şu anda da olduğu gibi, kapalı yerlerde bile çıkarmazlar güneş gözlüklerini.</span> <span class="kobospan" id="kobo.85.4">Acep bunlar kör mü ola, diye sorası gelir insanın.</span> <span class="kobospan" id="kobo.85.5">(Gerçi bu durumda ‘güneş gözlüğü’ nitelemesi biraz abes kaçıyor ya, ne demeli bilmem, ‘ışık gözlüğü’ mü?</span><span class="kobospan" id="kobo.85.6">) Hatta gece kulübünün dekorasyonunda parlak ışık yayan aydınlatma donatılarının kullanımından mümkün mertebe kaçınılarak doğal ışık kaynaklarıyla loş bir ortam yaratılmaya çalışılmış oluşunun asıl nedeninin bu olduğu söylenir.</span> <span class="kobospan" id="kobo.85.7">Kimbilir, yatağa bile gözlükleriyle giriyorlardır belki Arrafî Kardeşler.</span> <span class="kobospan" id="kobo.85.8">Temkinli olmak herzaman faydalıdır.</span> <span class="kobospan" id="kobo.85.9">Olur a, düşlerinde pırıl pırıl güneşli bir kumsalda bulabilirler ansızın kendilerini!</span> <span class="kobospan" id="kobo.85.10">Uzun sözün kısası, hayli ilginç bir ışık düşmanlığı öyküsüdür bu.</span> <span class="kobospan" id="kobo.85.11">Cüsseleri arasındaki farka bakma, tek yumurta ikizidirler aslında.</span> <span class="kobospan" id="kobo.85.12">Üstelik çelimsiz olanı, Hârut, beş dakika erken doğduğu için ikizi Mârut’a ağabeylik taslar ve bir karar verileceği zaman, son sözü söyleyen hep o olur.</span> <span class="kobospan" id="kobo.85.13">Apalak Mârut’un da buna bir itirazı yoktur ama,</span> <span class="ideitalik1"><span class="kobospan" id="kobo.86.1">primogenitur</span></span> <span class="kobospan" id="kobo.86.2">kuralına harfiyen riayet eder, beş dakikalık ağabeyinin sözünden çıkmaz katiyen.</span> <span class="kobospan" id="kobo.86.3">‘Beş dakikalık ağabey’ –hah, bak, bu laf hoşuma gitti işte!</span> <span class="kobospan" id="kobo.86.4">Koskoca bir ömürde kısacık bir beş dakikanın ne kadar önemli olabildiğini düşün!</span> <span class="kobospan" id="kobo.86.5">Saatlerce ahkâm kesilebilir, ciltler dolusu kitap yazılabilir bu konuda.</span> <span class="kobospan" id="kobo.86.6">Öte yandan, kentimizin güzide simalarından olmalarına karşın, menşeleri—hani nasıl demeli—biraz karanlıktır Arrafî Kardeşler’in.</span> <span class="kobospan" id="kobo.86.7">Aslen Mısırlı oldukları söylenir.</span> <span class="kobospan" id="kobo.86.8">İskenderiyeli zengin bir tüccar olan dedeleri, onlar doğmadan yirmi yıl kadar önce, ailesiyle birlikte İstanbul’a göçmüş.</span> <span class="kobospan" id="kobo.86.9">Herhalde bu yüzden olacak, dilleri biraz Arapçaya çalar hep.</span> <span class="kobospan" id="kobo.86.10">Arapçanın yanında Farsçaya, Grekçeye, Süryaniceye, İbraniceye, Sanskritçeye, Sümerceye, Aramî ve Koptî dillerine de mükemmelen vâkıftırlar.</span> <span class="kobospan" id="kobo.86.11">Türkçeyi hiç saymıyorum bile… Ayrıca günümüzde Avesta dilinin Gatha lehçesini bilen ve konuşan, dünyadaki birkaç kişiden biri –pardon, ikisi!</span><span class="kobospan" id="kobo.86.12">– oldukları konusunda da bir rivayet vardır ortalıkta dolaşan, ama doğrusu bu kadarı da biraz abartılı geliyor bana.</span> <span class="kobospan" id="kobo.86.13">Ve bir de Fransızca tabii:</span> <span class="kobospan" id="kobo.86.14">Eğer kentlerin kenti Konstantiniye’de kozmopolit bir gece kulübü işletiyorsan, hemen hemen</span> <span class="ideitalik1"><span class="kobospan" id="kobo.87.1">sine qua non</span></span> <span class="kobospan" id="kobo.87.2">bir beceridir bu.</span> <span class="kobospan" id="kobo.87.3">Türkçeleri biraz tuhaftır haliyle, ama doğal saymak gerekir bunu.</span> <span class="kobospan" id="kobo.87.4">Konuşmaya başladıklarında, hangi dili konuştuklarını anlamak güçtür, bildikleri bütün dilleri birbirine karıştırırlar çünkü ve—kendilerine özgü telaffuzlarının da etkisiyle—ayrıştırılması hayli zor, kimi zaman tümüyle olanaksız bir amalgam, bir tür çözümsüz şifre çıkar ortaya.</span> <span class="kobospan" id="kobo.87.5">Sözgelimi ‘gûl’ dediklerinde—ki derler sık sık—hoş kokulu bir çiçeği mi kastettiklerini, insana ürküntü veren bir hortlaktan mı söz ettiklerini, yanan ateşten geriye kalan gri renkli tozu mu anlatmaya çalıştıklarını, birçok parçadan oluşan birşeyin bütününe mi atıf yaptıklarını, sayısız hizmetkârlarının birinden mi bahsettiklerini, yoksa sadece gülmeni mi istediklerini anlayamazsın, mütereddit bir tebessüm donup kalır dudaklarında.</span> <span class="kobospan" id="kobo.87.6">Hatta ola ki biryerlerden kulaklarına çalınmış yeni moda bir İngilizce sözcüğü konuşmalarının arasına sıkıştırarak çağa ne denli iyi ayak uydurduklarını göstermeye çalışıyorlardır muhataplarına.</span> <span class="kobospan" id="kobo.87.7">Olabilir, bunların hepsi olabilir, dahası belki şimdi ilk ağızda akla gelmeyen bir sürü başka şey… Öyle ya, çoğunun yalnızca adını bildiğimiz onca dilin ses olanaklarının hemen hemen sonsuz çeşitliliğini ve bunun yaratacağı müthiş karmaşayı düşün!</span> <span class="kobospan" id="kobo.87.8">Üstelik işin daha da tuhafı, bütün bu saydığım dilleri kusursuz biçimde konuşmalarına karşın, okuma-yazmalarının olmamasıdır.</span> <span class="kobospan" id="kobo.87.9">Yok artık, bu kadarı da olmaz, diyeceksin, ama inan ki öyle:</span> <span class="kobospan" id="kobo.87.10">İmzalamaları gereken resmî bir belgenin altına, titrek, kargacık burgacık, sefil bir çarpı işareti, kişiliksiz bir X kondurduklarını kendi gözlerimle gördüm.</span> <span class="kobospan" id="kobo.87.11">Düşünebiliyor musun:</span> <span class="kobospan" id="kobo.87.12">On iki dili şakır şakır konuşan iki körkütük karacahil!</span> <span class="kobospan" id="kobo.87.13">Tabii ister istemez ‘cehalet’ kavramının yeniden sorgulanması gerekliliğini getirir gündeme bu ayrıksı durum.</span> <span class="kobospan" id="kobo.87.14">Kimbilir belki de bu kadar çok dil bilmenin ödenmesi gereken bedelidir bu.</span> <span class="kobospan" id="kobo.87.15">Cinfikirli bir İngilizin bilgece belirttiği gibi, eski eşyalarla dolu bir tavanarasıdır bellek ve oraya yeni bir eşya koymak istiyorsan, oradakilerden birisini çıkarıp atman gerekir.</span> <span class="kobospan" id="kobo.87.16">Hârut ve Mârut’un resmî bir eğitimden geçtiklerini sanmıyorum.</span> <span class="kobospan" id="kobo.87.17">Birçok aristokrat ailenin çocuğu gibi, onlar da dadılardan, mürebbiyelerden, özel öğretmenlerden ve tabii çokça da doğrudan doğruya kendi ailelerinden öğrenmiş olmalılar tüm bildiklerini.</span> <span class="kobospan" id="kobo.87.18">Bu netameli öğrenim süreci sırasında, okuma-yazma gibi talî bir becerinin güme gitmiş oluşu doğrusu hiç de olmayacak bir işmiş gibi gelmiyor bana.</span> <span class="kobospan" id="kobo.87.19">Yanlış duymadın, ‘talî’ diyorum, çünkü bir dili bilmek, onu konuşabilmektir aslında:</span> <span class="kobospan" id="kobo.87.20">Dil konuşulmak için vardır.</span> <span class="kobospan" id="kobo.87.21">Okumak ve yazmak ise, periferide kalan protez becerilerdir doğaları gereği.</span> <span class="kobospan" id="kobo.87.22">Onlar olmadan da, asal işlevi olan iletişimi kusursuz bir biçimde yerine getirebilir dil.</span> <span class="kobospan" id="kobo.87.23">Okuma-yazma, tarihsel süreç içinde önem kazanır, ama iş o noktaya gelirse, çok değil beş yüz yıl sonra—ki yaşlı dünyamızın tarihinde bir nefes denli kısa bir andır beş yüz yıl, evrenin tarihinde ise koca bir çöldeki ufacık bir kum tanesi bile değildir—bizden geriye kalacaklar hakkında hangimiz fikir yürütebilir?</span> <span class="kobospan" id="kobo.87.24">Ya da kim bundan beş yüz yıl önce yazılmış bir metni okuduğunda, gerçekten anladığını iddia edebilir onu yazan kişinin söylemek istediklerini?</span> <span class="kobospan" id="kobo.87.25">Kendi kuralları çerçevesinde varolan, dışa kapalı bir evrendir yazı; içine girmeyi başardığımızı sandığımız anda bile, aslında çevresinde dönüyor olabiliriz onun.</span> <span class="kobospan" id="kobo.87.26">Acıklı ve gülünç bir yanılsamadır bu:</span> <span class="kobospan" id="kobo.87.27">Bilenle bilmeyen birdir; çünkü bilen, yalnızca bildiğini sanandır aslında.”</span></p>

  <p class="normal"><span class="kobospan" id="kobo.89.1">Bir an durup iri mavi gözlerini İbrahim Nemrûd’un gözlerine dikti Şazinuş.</span></p>

  <p class="normal"><span class="kobospan" id="kobo.90.1">“Bütün bu anlattıklarımı ciddiye almıyorsun, değil mi?”</span> <span class="kobospan" id="kobo.90.2">dedi muzipçe göz kırparak, “Seni serseme çevirmek için utanmazca kuyruklu yalanlar uyduruyorum, mesnetsiz palavralar sıkıyorum, iki gün sonra unutacağım koftiden hikâyeler düzüyorum yalnızca.</span> <span class="kobospan" id="kobo.90.3">Hiçbiri gerçek değil anlattıklarımın, son kelimesine kadar düzmece hepsi, sakın kanma bunlara!”</span></p>

  <p class="normal"><span class="kobospan" id="kobo.91.1">İbrahim Nemrûd’un kafası iyice karışmıştı.</span> <span class="kobospan" id="kobo.91.2">Gözlerini kırpıştırarak Şazinuş’un delici bakışlarından kurtulmaya çalıştı.</span> <span class="kobospan" id="kobo.91.3">Ne diyeceğini bilemiyordu.</span> <span class="kobospan" id="kobo.91.4">Yeniden ciddileşmişti Şazinuş.</span> <span class="kobospan" id="kobo.91.5">Sakin bir sesle sürdürdü konuşmasını:</span></p>

  <p class="normal"><span class="kobospan" id="kobo.92.1">“İşte bu yüzden, Arrafî Kardeşler’i okuma-yazma bilmedikleri için aşağı görmedim hiçbir zaman—hayır, onları aşağılık buluyorsan, bunun başka nedenleri var!</span> <span class="kobospan" id="kobo.92.2">Geçmişlerinin karanlık olduğuna değinmiştim az önce.</span> <span class="kobospan" id="kobo.92.3">Söylentiye göre, aileleri firavun Zoser’in başmüneccimi İmhotep’in soyundan geliyormuş.</span> <span class="kobospan" id="kobo.92.4">Hesabını kendilerinin de tam olarak bilmediğini sandığım servetleri ailedendir.</span> <span class="kobospan" id="kobo.92.5">Dedelerinin Konstantiniye’ye göçerken firavunun hazinelerinden bir bölümünü yanında getirdiğini varsaymak herhalde çok yanlış olmaz.</span> <span class="kobospan" id="kobo.92.6">Bildiğim kadarıyla, İskenderiye’deyken mücevher ticaretiyle uğraşıyormuş dede Faruk Arrafî ve Konstantiniye’ye gelince de eski bağlantılarını kullanarak sürdürmüş bu mütevazı işini.</span> <span class="kobospan" id="kobo.92.7">İçbedesten’de açtığı ufacık dükkândan kimbilir ne elmaslar, ne zümrütler, ne yakutlar, ne pırlantalar gelip geçmiş, karakuru parmaklarının arasından kimbilir ne büyük zenginlikler akmış paşa ve sultan konaklarına.</span> <span class="kobospan" id="kobo.92.8">Belki hemen beş on adım ötede sade suya çorbalarına katık edecek bir dilim kuru ekmek bulamayan onca insan varken, binlerce kese altın tutarında muazzam bir servetin tek elde toplanması ve bütün bu ticaretin, büyük ölçekli bir kent haritası üzerinde bile en fazla topluiğne başı büyüklüğünde görünen, herhangi bir günde farkına varmaksızın önünden geçip gidebileceğin izbe bir taş hücrenin çevresinde dönmesi nedense hep müthiş büyüleyici görünmüştür bana.</span> <span class="kobospan" id="kobo.92.9">Bu tür bir gizli güç odağı, çevresindeki herşeyi usul usul yutan obur bir kursaktır, gitgide büyüyen bir karadeliktir aslında.</span> <span class="kobospan" id="kobo.92.10">Ne denli kulak kabartırsan kabart, bu dipsiz kuyuya atılan bir sikkenin suya değdiğini duyamazsın.</span> <span class="kobospan" id="kobo.92.11">Ama bırakalım şimdi bunları… Arrafî ailesinin destansı öyküsüne dönersek, Faruk Arrafî oğlu Tarık’la birlikte uzun yıllar İçbedesten’deki bu ufak dükkânda mücevher ticaretini sessiz sedasız sürdürmüş ve servetine servet katmış.</span> <span class="kobospan" id="kobo.92.12">Muhterem pederi seksen küsur yaşında ebediyete intikal edince, Vatan Caddesi üzerinde, ehram biçiminde, şanına yaraşır, görkemli bir anıtmezar inşa ettirmiş ona Arrafî Kardeşlerin babası Tarık Arrafî ve ardından da mücevher işini bir iki hafta gibi kısa bir süre içinde tasviye edip o sıralarda üçüncü sınıf bir Galata batakhanesi olan bu salaş mahzeni satın alarak şu anda gördüğün muhteşem gece kulübüne dönüştürmüş.</span> <span class="kobospan" id="kobo.92.13">Gerçi birçok kişi şaşırmış bu ani karara, ama aslında gençliğinden beri mücevher ticaretine pek ilgi duymuyormuş Tarık, onun aklında hep gece hayatı ve—kendi deyişiyle—</span><span class="ideitalik1"><span class="kobospan" id="kobo.92.14">show biz</span></span> <span class="kobospan" id="kobo.92.15">varmış.</span> <span class="kobospan" id="kobo.92.16">Son derece dindar ve mazbut bir adam olan babasının bu tür şeylere kesinlikle hoşgörü göstermemesi nedeniyle, hep gizli gizli tatmin etmek zorunda kalmış kişisel heveslerini ve yıllar yılı en yakınındaki insanların bile farkına varmadığı ikili bir yaşam sürdürmüş.</span> <span class="kobospan" id="kobo.92.17">Gündüzleri İçbedesten’deki kuytu dükkânda mutî bir evlat olarak babasına çıraklık eder, geceyarısından sonra siyah pelerinine bürünerek konaktan gizlice çıkıp kentin dörtbir yanındaki gazinoları, tavernaları, müzikholleri, meyhaneleri, batakhaneleri, umumhaneleri gezermiş.</span> <span class="kobospan" id="kobo.92.18">Bu inceleme gezileri sırasında özellikle Galata ve Pera’daki yüzlerce irili ufaklı meyhanesiyle ideal bir keşif sahası sunuyormuş ona Konstantiniye.</span> <span class="kobospan" id="kobo.92.19">Tarık her gece yeni bir mekân, farklı bir renk, alışılmadık bir tat keşfediyormuş.</span> <span class="kobospan" id="kobo.92.20">Babasının sağlığında yıllarca sürdürmüş bu gizli geceyarısı nöbetlerini.</span> <span class="kobospan" id="kobo.92.21">Ama mütehakkim babanın ürkütücü gölgesi ortadan kalkınca—ki kırk yaşlarındaymış o sıralarda—büyük bir coşkuyla serbest bırakmış muhayyilesinin dizginlerini.</span> <span class="kobospan" id="kobo.92.22">Babasından miras kalan uçsuz bucaksız servetin yardımıyla, yıllardır kafasında imbikten geçirerek süzdüğü, damıttığı, olgunlaştırdığı tasarıları gerçeğe dönüştürme olanağı bulmuş.</span> <span class="kobospan" id="kobo.92.23">O zamana dek misli görülmedik bir zenginlik ve çeşitlilikle donatmış</span> <span class="ideitalik1"><span class="kobospan" id="kobo.93.1">Sıradışı Zevkler Kulübü</span></span> <span class="kobospan" id="kobo.93.2">ya da kısaca SIRZEVK adını verdiği bu eşsiz gece kulübünü.</span> <span class="kobospan" id="kobo.93.3">İşini iyi bilen, akıllı bir adammış Tarık Arrafî, dünyanın her tarafından getirttiği hanendeler, sazendeler, rakkaseler, cambazlar, sihirbazlar ve diğer gösteri grupları, SIRZEVK’in kısa sürede uluslararası düzeyde tanınmasını sağlamış.</span> <span class="kobospan" id="kobo.93.4">İlginç bir tesadüf, Hârut ve Mârut kardeşler gece kulübünün açılacağı gün dünyaya gelmişler.</span> <span class="kobospan" id="kobo.93.5">Müjdeli haberi açılış galasının son hazırlıklarını tamamlamak üzere gece kulübünde harıl harıl çalışırken alan Tarık Arrafî, dünyanın en mutlu adamı olmuş.</span> <span class="kobospan" id="kobo.93.6">Öyle ya, bir çifte zafermiş bu, zihninin ve dölünün en seçkin ürünleri aynı anda tahakkuk ediyormuş.</span> <span class="kobospan" id="kobo.93.7">Yüzyıllardır süregelen aile geleneği uyarınca astroloji ve batınî ilimlerle de yakından ilgilendiği için, uğurlu bir işaret saymış bu tesadüfü.</span> <span class="kobospan" id="kobo.93.8">İkizlerin doğumu, gece kulübünün açılışıyla birlikte, kırk gün kırk gece süren ve en nadide içkilerin su gibi aktığı, dillere destan bir şölenle kutlanmış.</span> <span class="kobospan" id="kobo.93.9">Hârut ve Mârut, şu anda üzerinde köçeklerin raks ettiği antik sunakta, İskenderiye’deki gizli bir pagan mabedinden özel olarak getirtilen asırlık Bakkhos şarabıyla takdis edilmişler.</span> <span class="kobospan" id="kobo.93.10">Meşhur Arrafî Kardeşler’in inanılmaz dönemeçlerden geçerek âdeta bir yıldız yolculuğuna dönüşecek olan muhteşem kariyeri böylece başlamış.</span> <span class="kobospan" id="kobo.93.11">Bunu bir tür gizli milat, bir sıfır noktası—ama tabii akla havsalaya sığmaz bir birikimin üzerinde yükselen göz kamaştırıcı bir sıfır noktası—olarak düşünebilirsin.</span> <span class="kobospan" id="kobo.93.12">O dönemde pek az kişi bu olayın gerçek anlamını kavrayabilmişse de, o günden sonra hiçbir şey eskisi gibi olmamış.</span> <span class="kobospan" id="kobo.93.13">Ama zaten bu hep böyle değil midir?</span> <span class="kobospan" id="kobo.93.14">İçinde yaşarken, burnunun dibinde gerçekleşen mucize ve felaketlerin farkına varmaz insan, gündelik yaşamın sıradan olayları arasında ıskalar onları.</span> <span class="kobospan" id="kobo.93.15">Tüm dünyayı derinden etkileyen bir olayın gerçek anlamının kavranabilmesi için, onyılların, kimi zaman yüzyılların girmesi gerekir araya.</span> <span class="kobospan" id="kobo.93.16">Kimi kez bir kıtanın sulara gömülerek haritadan silinişidir bu, kimi kez ise yalnızca bir kelebeğin kanat çırpışı; ama tüyden hafif o kanat çırpış, bir süre sonra yolunun üzerindeki herşeyi yıkıp yerle bir eden bir kasırgaya dönüşebilir.</span> <span class="kobospan" id="kobo.93.17">Hârut ve Mârut bu gece kulübüne ilk kez doğdukları gün adım atmışlar ve o andan itibaren hayatları hep burada geçmiş.</span> <span class="kobospan" id="kobo.93.18">Evvelce anlattığım gibi, albino oluşlarının da önemli payı olmuş tabii bunda.</span> <span class="kobospan" id="kobo.93.19">Oğullarıyla son derece gururlanan baba Arrafî, yeni kurduğu gece kulübünü TAMAH A.</span><span class="kobospan" id="kobo.93.20">Ş.</span> <span class="kobospan" id="kobo.93.21">–</span> <span class="ideitalik1"><span class="kobospan" id="kobo.94.1">Tarık Arrafî &amp; Mahdumları Anonim Şirketi</span></span> <span class="kobospan" id="kobo.94.2">adıyla tescil ettirirken, böylesine parlak bir istikbal bekliyor muymuş, bilemiyorum, ama gerçek şu ki, Arrafî Kardeşler kara çıkarmamışlar babalarının yüzünü.</span> <span class="kobospan" id="kobo.94.3">Gerçi—âkıbet!</span><span class="kobospan" id="kobo.94.4">—Tarık Arrafî ne yazık ki tanıklık edememiş bu büyük başarıya; kendi babası kadar uzun ömürlü olmamış; içki, seks ve gece hayatına olan aşırı düşkünlüğü nedeniyle elli iki yaşının baharında sıfırı tüketip korkunç bir</span> <span class="ideitalik1"><span class="kobospan" id="kobo.95.1">delirium tremens</span></span> <span class="kobospan" id="kobo.95.2">krizi sonucunda hayata yummuş gözlerini –ki bu da onu bir ‘görev şehidi’ yapıyor galiba… Hârut ve Mârut, tıpkı benim gibi, on bir yaşındaymışlar o zamanlar.</span> <span class="kobospan" id="kobo.95.3">Ama o güne dek babalarının yanında işin bütün inceliklerini öğrendikleri için, genç yaşlarından beklenmeyecek bir dirayet ve ferasetle ele almışlar gece kulübünün yönetimini ve SIRZEVK’i babalarının bile hayal edemediği, baş döndürücü doruklara çıkarmışlar.</span> <span class="kobospan" id="kobo.95.4">Bir tür bayrak yarışı gibi de düşünebilirsin bunu:</span> <span class="kobospan" id="kobo.95.5">Oğullar bayrağı babalarından devralıp misli görülmedik bir rekora koşuyorlar.</span> <span class="kobospan" id="kobo.95.6">Düpedüz bir hanedanla karşı karşıya olduğumuzu itiraf etmeliyiz burada:</span> <span class="kobospan" id="kobo.95.7">Hârut ve Mârut, onlardan önce Tarık, ondan önce Faruk, ve—aradaki diğer halkaları tam olarak bilemesek de—binlerce yıl geriye, İmhotep’e dek uzanıyor bu dizi.</span> <span class="kobospan" id="kobo.95.8">Babalar, oğullar, dedeler, torunlar, torunların torunları:</span> <span class="kobospan" id="kobo.95.9">Tarih içinde yüzyıllar boyu kesintisiz süregelen görkemli bir silsile, köklerini toprağın derinlerine salmış ulu bir çınar… Biliyor musun, düşündüğümde, adlarının sonunda ‘birinci’, ‘ikinci’, ‘üçüncü’ gibi nitelemelerin olmayışına şaşarım kimi zaman.</span> <span class="kobospan" id="kobo.95.10">Gözünün önüne bir getirsene:</span> <span class="kobospan" id="kobo.95.11">Faruk III, Tarık I, Hârut II, Mârut V… Doğrusu bu pek de yakışmaz mıydı haspalara?</span> <span class="kobospan" id="kobo.95.12">SIRZEVK’in ta haşmetli firavun Zoser’in saygıdeğer başmüneccimi İmhotep’in kutsal bedeninde minik, minicik, miniminnacık bir tohum olarak varolduğunu ve bu tohumun—gelişim süreci binlerce yıl gibi usa sığmaz bir zaman almış olsa da—eninde sonunda büyüyüp serpilerek, aslında en başından beri içinde taşıdığı ve olmak zorunda olduğu gürbüz ve görkemli bitkiye dönüştüğünü söyleyebiliriz rahatlıkla.</span> <span class="kobospan" id="kobo.95.13">Biliyorsun, bir centilmen yaratmak için üç kuşağa gerek olduğunu söyler İngilizler.</span> <span class="kobospan" id="kobo.95.14">Burada üç değil, belki üç yüz kuşak sözkonusu!</span> <span class="kobospan" id="kobo.95.15">Kuşaktan kuşağa aktarılan birikimin, fıçısında yıllanan lezzetli bir şarap gibi nasıl kıvamlandığını, ağdalandığını, deriştiğini, yoğunlaştığını tasavvur et!</span> <span class="kobospan" id="kobo.95.16">Ve, düşünebiliyor musun, şu anda TAMAH A.</span><span class="kobospan" id="kobo.95.17">Ş.’</span><span class="kobospan" id="kobo.95.18">nin vergi levhasında gece kulübünün yıllık geliri bir buçuk kuruş olarak görünür…”</span></p>

  <p class="normal"><span class="kobospan" id="kobo.97.1">“Ne?”</span> <span class="kobospan" id="kobo.97.2">dedi İbrahim Nemrûd alnını kırıştırarak, “Nasıl bir buçuk kuruş?”</span></p>

  <p class="normal"><span class="kobospan" id="kobo.98.1">“Bildiğin bir buçuk kuruş işte, yani bir delikli kuruş ve bir de yarım kuruş, diğer bir deyişle altmış para… Buna tahakkuk ettirilen vergi de—en yüksek matrahtan—yirmi üç buçuk para oluyor haliyle.</span> <span class="kobospan" id="kobo.98.2">Yıkıcı bir meblağ, değil mi?”</span></p>

  <p class="normal"><span class="kobospan" id="kobo.99.1">“Ama düpedüz vergi kaçakçılığı bu!”</span> <span class="kobospan" id="kobo.99.2">dedi İbrahim Nemrûd hayretle, “Alenen vergi kaçırılıyor bu müessesede!</span> <span class="kobospan" id="kobo.99.3">Garson en ucuz içkinin iki buçuk altın olduğunu daha biraz önce söylemedi mi?</span> <span class="kobospan" id="kobo.99.4">Her gece binlerce altın ciro yapıyor olmalılar.</span> <span class="kobospan" id="kobo.99.5">Yetkili makamlar nasıl el koymaz böylesine âşikâr bir hukuksuzluğa?”</span></p>

  <p class="normal"><span class="kobospan" id="kobo.100.1">“Bu hiçbir şey değil!”</span> <span class="kobospan" id="kobo.100.2">dedi Şazinuş gülerek, “Çok daha iyisi var.</span> <span class="kobospan" id="kobo.100.3">Bak, anlatayım da dinle!</span> <span class="kobospan" id="kobo.100.4">Hârut ve Mârut, babalarından da mahir çıktılar mesleklerinde.</span> <span class="kobospan" id="kobo.100.5">Evet, Tarık Arrafî bu girişimin fikir babasıydı gerçi, ama ne de olsa bir amatör sayılırdı gece hayatı konusunda, çünkü yaşamının büyük bölümünde içeriden değil, bir yabancı olarak dışarıdan yaşamıştı onu.</span> <span class="kobospan" id="kobo.100.6">Oysa Arrafî Kardeşler bu ortamın—kelimenin tam anlamıyla!</span><span class="kobospan" id="kobo.100.7">—içine doğmuşlar, onunla birlikte büyüyüp gelişmişlerdi.</span> <span class="kobospan" id="kobo.100.8">Bir süre sonra, tıpkı yatağına sığmayan bir deli ırmak gibi, çevreye yayılmaları, dal budak salmaları, gitgide gürleşerek içinden akacakları yeni mecralar aramaları da kaçınılmazdı.</span> <span class="kobospan" id="kobo.100.9">Dolayısıyla, gece kulübünü dünya eğlence piyasasının doruğuna çıkardıktan sonra yan sektörlere el atmalarına şaşmamak gerekir.</span> <span class="kobospan" id="kobo.100.10">İlk önce, SIRZEVK’in arka odalarında kumar oynatmaya başladılar.</span> <span class="kobospan" id="kobo.100.11">Her oyundan yüzde yirmi gibi fahiş bir mano alıyorlardı.</span> <span class="kobospan" id="kobo.100.12">Sıradan bir kumarhanede bu manonun yarısına, hatta daha azına kumar oynamak mümkündü tabii, ama SIRZEVK gibi dünyaca meşhur bir gece kulübünde kumar oynamanın onuruna ermeyi isteyen müşteriler, seve seve veriyorlardı bu parayı.</span> <span class="kobospan" id="kobo.100.13">Zengin müşterilerin oynadığı masalarda dönen yüz binlerce altın, geçimlerini bu yoldan kazanan profesyonel kumarbazları da buraya çekiyordu ister istemez ve kumarhane gitgide gelişip serpiliyor, nam salıyordu.</span> <span class="kobospan" id="kobo.100.14">Ardından, o zamana dek SIRZEVK’te gizli gizli yapılmış olan uyuşturucu ticaretini çok iyi planlanmış bir operasyonla kendi denetimleri altına aldılar Arrafî Kardeşler.</span> <span class="kobospan" id="kobo.100.15">SIRZEVK’e dışarıdan mal sokan küçük uyuşturucu satıcılarını, yanlarında fedai olarak çalıştırdıkları Sudanlı hadımağaları eliyle Kulüp’ten temizledikten sonra, Afganistan’dan özel olarak getirtip Sütlüce’deki atölyelerinde işlettikleri yüksek kalite uyuşturucunun dağıtımını doğrudan doğruya garsonlara yaptırmaya başladılar.</span> <span class="kobospan" id="kobo.100.16">Bu, SIRZEVK’in zaten büyük olan şöhretini ikiye katladı.</span> <span class="kobospan" id="kobo.100.17">Ancak kumar ve uyuşturucu, onları asıl hedeflerine ulaştıracak yolu açan ikincil önemde ön hazırlıklardı yalnızca, öldürücü darbeyi sona saklamışlardı.</span> <span class="kobospan" id="kobo.100.18">Doğru zamanın geldiğine kanaat getirince, harekete geçerek kulüpte zaten öteden beri varolan fuhuşu tekellerine almak için gerekli adımları bir bir atmaya başladılar.</span> <span class="kobospan" id="kobo.100.19">Ciddi bir planlama ve organizasyon gerektiren zorlu bir işti bu.</span> <span class="kobospan" id="kobo.100.20">İlkin ana salonun alt katında, duvarları kırmızı kadife kaplı, lüks mobilyalarla döşeli, parfüm kokulu özel odalar hazırlandı.</span> <span class="kobospan" id="kobo.100.21">Ardından, SIRZEVK’in kendi HUKUK’unu (</span><span class="ideitalik1"><span class="kobospan" id="kobo.100.22">Hususî Kulüp Kerhanesi</span></span><span class="kobospan" id="kobo.100.23">) oluşturmak üzere harekete geçtiği, internet aracılığıyla bütün dünyaya duyuruldu.</span> <span class="kobospan" id="kobo.100.24">Yurdun her yanından akın akın Konstantiniye’ye gelen genç adaylar, çıplak boy fotoğraflarının ekte olduğu ayrıntılı bir özgeçmiş, noter tasdikli bir nüfus sureti, bir devlet kuruluşundan alınmış sağlık raporu ve iki adet referans mektubuyla FORK’a (</span><span class="ideitalik1"><span class="kobospan" id="kobo.101.1">Fuhuş Organizasyon Komitesi</span></span><span class="kobospan" id="kobo.101.2">) başvurdular.</span> <span class="kobospan" id="kobo.101.3">Başvurular bizzat Arrafî Kardeşler tarafından titiz bir ön elemeye tabi tutuldu.</span> <span class="kobospan" id="kobo.101.4">Ön elemeyi geçen adaylar, fuhuş konusunda deneyimli eğitmenlerin gözetiminde özel bir yetenek sınavına alındılar.</span> <span class="kobospan" id="kobo.101.5">Bu ikinci aşamada da başarı gösteren şanslı adaylar, debdebeli bir inisiyasyon töreniyle, kulüpte çalışmalarını mümkün kılacak olan icazetnamelerini alıp coşkuyla başladılar yeni işlerine.</span> <span class="kobospan" id="kobo.101.6">Bunlar ben doğmadan çok önce olan şeyler tabii, ama herşeyi sanki kendi gözlerimle görmüşçesine, en ufak ayrıntısına dek biliyorum, çünkü bir efsane gibi kuşaktan kuşağa aktarılır bu müthiş öykü.</span> <span class="kobospan" id="kobo.101.7">HUKUK çalışanları zamanla kendi aralarında örgütlenerek GENC (</span><span class="ideitalik1"><span class="kobospan" id="kobo.102.1">Genelev Cemiyeti</span></span><span class="kobospan" id="kobo.102.2">) adı altında bir MELO (</span><span class="ideitalik1"><span class="kobospan" id="kobo.103.1">Meslek Loncası</span></span><span class="kobospan" id="kobo.103.2">) oluşturdular ve kerhanelerinin şanlı tarihi yitip gitmesin diye herşeyi hiyeroglif ve çivi yazısıyla kayda geçirdiler.</span> <span class="kobospan" id="kobo.103.3">Sana anlattıklarımın çoğunu, işte bu kayıt defterlerinden okudum.</span> <span class="kobospan" id="kobo.103.4">Hayli ilginç ve karmaşık bir yapısı vardır GENC’in.</span> <span class="kobospan" id="kobo.103.5">Cemiyet ‘bölük’ olarak adlandırılan kırk dokuzar kişilik yedi kol halinde örgütlenmiştir.</span> <span class="kobospan" id="kobo.103.6">Üyeler birbirlerine ‘yavru’ (kısaca Yvr.</span><span class="kobospan" id="kobo.103.7">) diye hitap ederler.</span> <span class="kobospan" id="kobo.103.8">Her bölük, yedi kişilik yedi takımdan oluşur.</span> <span class="kobospan" id="kobo.103.9">Her takımdaki en kıdemli yavru, ‘takımbaşı’ (kısaca Tkm.</span> <span class="kobospan" id="kobo.103.10">Bş.</span><span class="kobospan" id="kobo.103.11">) adıyla anılır ve takımı yönetmekle görevlidir.</span> <span class="kobospan" id="kobo.103.12">Bir bölükteki yedi takımbaşı toplanarak BÖLME’yi (</span><span class="ideitalik1"><span class="kobospan" id="kobo.104.1">Bölük Meclisi</span></span><span class="kobospan" id="kobo.104.2">) meydana getirirler ve içlerinden birini açık oylama sistemiyle ‘bölükbaşı’ (kısaca Bl.</span> <span class="kobospan" id="kobo.104.3">Bş.</span><span class="kobospan" id="kobo.104.4">) seçerler.</span> <span class="kobospan" id="kobo.104.5">Bölükbaşı seçilebilmek için, HUKUK’ta en az bir yılını doldurmuş olmak ve BÖLME oylarının yarıdan bir fazlasını almak gerekir.</span> <span class="kobospan" id="kobo.104.6">Yedi bölüğün bölükbaşıları BÜST’ü (</span><span class="ideitalik1"><span class="kobospan" id="kobo.105.1">Bölükler Üstkurulu</span></span><span class="kobospan" id="kobo.105.2">) oluştururlar.</span> <span class="kobospan" id="kobo.105.3">İçlerinden biri, kapalı oy sistemiyle, bir yıl süreyle ‘yavrubaşı’ (kısaca Yvr.</span> <span class="kobospan" id="kobo.105.4">Bş.</span><span class="kobospan" id="kobo.105.5">) seçilir.</span> <span class="kobospan" id="kobo.105.6">Yavrubaşı, adından da anlaşılacağı üzre, bütün yavruların başkanıdır.</span> <span class="kobospan" id="kobo.105.7">İster muvazzaf ister mütekait olsun tüm yavrular, kulüp binasının içinde ya da dışında, yavrubaşını gördükleri zaman derhal hazırola geçip dillerini çıkartarak onu selamlamak ve verdiği her emri sorgusuz sualsiz yerine getirmekle yükümlüdürler.</span> <span class="kobospan" id="kobo.105.8">Bu yükümlülüklerini yerine getirmeyenler veya yerine getirmekte isteksiz davrandığı tespit edilenler hakkında BÜST tarafından soruşturma açılır ve sözkonusu yavruların sözlü ve yazılı savunmaları alındıktan sonra, soruşturma dosyası KULYÖNET’in (</span><span class="ideitalik1"><span class="kobospan" id="kobo.106.1">Kulüp Yönetimi</span></span><span class="kobospan" id="kobo.106.2">) bir alt birimi olan DİSKUR’a (</span><span class="ideitalik1"><span class="kobospan" id="kobo.107.1">Disiplin Kurulu</span></span><span class="kobospan" id="kobo.107.2">) gönderilir.</span> <span class="kobospan" id="kobo.107.3">DİSKUR tarafından suçlu bulunan yavrular, bir aydan üç aya kadar SIRZEVK’ten uzaklaştırılır.</span> <span class="kobospan" id="kobo.107.4">Gerek görülürse, yine DİSKUR’un belirleyeceği falakaya yatırma, değnek atma, kaba etlerine kayışla vurma gibi ek cezalar uygulanır.</span> <span class="kobospan" id="kobo.107.5">Cürmün doğrudan doğruya SIRZEVK’in tüzel kişiliğini hedef aldığı ve SIRZEVK’e ve onun temsil ettiği değerlere saygısızlık içerdiği kanısına varılırsa, sözkonusu yavrunun icazetnamesi iptal edilerek GÖMÜT (</span><span class="ideitalik1"><span class="kobospan" id="kobo.108.1">Görevden Müebbeden Tard</span></span><span class="kobospan" id="kobo.108.2">) cezası da verilebilir, ki bir yavru için bu hemen hemen idama eşdeğer, son derece ağır bir cezadır.</span> <span class="kobospan" id="kobo.108.3">SIRZEVK’ten böyle onursuz bir şekilde uzaklaştırılan yavrular, Konsantiniye kerhanelerinde bir daha iş bulamazlar; ya taşra kerhanelerinde son derece kötü koşullar altında çalışmaya ya da açlığa mahkûm olurlar.</span> <span class="kobospan" id="kobo.108.4">Aynı yavru sadece iki dönem üst üste yavrubaşı seçilebilir.</span> <span class="kobospan" id="kobo.108.5">Görev süresini doldurduğunda, makamını bir başka bir yavruya terketmek zorundadır.</span> <span class="kobospan" id="kobo.108.6">Cemiyette yedişer kişilik yedi takımdan oluşan yedi bölük bulunduğu için, ‘muvazzaf yavru’ların (kısaca Mvzf.</span> <span class="kobospan" id="kobo.108.7">Yvr.</span><span class="kobospan" id="kobo.108.8">) mevcudu 73, yani 343 neferdir.</span> <span class="kobospan" id="kobo.108.9">Bu mevcut ne 342’ye inebilir, ne de 344’e çıkabilir.</span> <span class="kobospan" id="kobo.108.10">Yavru adayları (kısaca Yvr.</span> <span class="kobospan" id="kobo.108.11">Ad.</span><span class="kobospan" id="kobo.108.12">) ancak 9 yaşını tamamlayıp 10 yaşından gün aldıklarında HUKUK’ta çalışmaya başlayabilirler ve büluğa erene dek hizmet verirler.</span> <span class="kobospan" id="kobo.108.13">Büluğa erdiği tespit edilen yavrular, KULYÖNET tarafından vakit geçirmeksizin emekliye ayrılır.</span> <span class="kobospan" id="kobo.108.14">Emeklilik, uzaklaştırma, vefat ya da herhangi başka bir nedenle yavru mevcudunda eksilme olduğunda, kulüp yeni yavru alımı için yetenek sınavı açar.</span> <span class="kobospan" id="kobo.108.15">GENC kayıtlarına göre, halihazırda 343 muvazzaf yavrunun yanısıra, 3000’e yakın da ‘yavru emeklisi’ (kısaca Yvr.</span> <span class="kobospan" id="kobo.108.16">Emkl.</span><span class="kobospan" id="kobo.108.17">) vardır.</span> <span class="kobospan" id="kobo.108.18">Yavru emeklileri genellikle yaşları ve sağlıkları elverdiğince fuhuş sektöründe çalışmaya devam ederler.</span> <span class="kobospan" id="kobo.108.19">Bunların arasında, mesleklerinde yükselerek kendi kerhanelerini açanlar bile vardır.</span> <span class="kobospan" id="kobo.108.20">Kimileri ise SIRZEVK’e yeni yavru tedariki için Arrafî Kardeşler tarafından kurulmuş olan YAVŞAK’a (</span><span class="ideitalik1"><span class="kobospan" id="kobo.109.1">Yavru Şavullama Kurumu</span></span><span class="kobospan" id="kobo.109.2">) bağlı ‘yavru ajanı’ (kısaca Yvr.</span> <span class="kobospan" id="kobo.109.3">Ajn.</span><span class="kobospan" id="kobo.109.4">) olarak çalışırlar ve en ücra köşelerden bulup çıkardıkları, istikbal vaat eden yavru aday adaylarını (kısaca Yvr.</span> <span class="kobospan" id="kobo.109.5">Ad.</span> <span class="kobospan" id="kobo.109.6">Ad.</span><span class="kobospan" id="kobo.109.7">) SIRZEVK’in açacağı yetenek sınavlarına girmeye teşvik ederler.</span> <span class="kobospan" id="kobo.109.8">Yurdun her tarafında irtibat büroları olan, yüzlerce yavru ajanı çalıştıran, güçlü bir kuruluştur YAVŞAK.</span> <span class="kobospan" id="kobo.109.9">Ama TAMAH A.</span><span class="kobospan" id="kobo.109.10">Ş.’</span><span class="kobospan" id="kobo.109.11">nin sunduğu parlak kariyer olanaklarından haberdar olan ana babalar, sevgili evlatlarını zaten genellikle kendileri getirip ‘Eti senin, kemiği benim!’</span> <span class="kobospan" id="kobo.109.12">diyerek teslim ederler HUKUK’taki deneyimli eğitmenlerin hazık ellerine.</span> <span class="kobospan" id="kobo.109.13">Bu sistem onyıllardır âdeta bir saat düzeniyle, kusursuz bir biçimde işlemektedir.</span> <span class="kobospan" id="kobo.109.14">Bu konuda daha söylenebilecek çok şey var elbette, ama HUKUK ve GENC’in yapısal örgütlenmesi ana hatlarıyla böyle.</span> <span class="kobospan" id="kobo.109.15">SIRZEVK’i belki de dünyanın en büyük kumar, uyuşturucu ve fuhuş merkezi haline getirmek elbette çok önemli bir başarıydı, ancak Arrafî Kardeşler’in büyüme ve yayılma hamleleri bununla bitmedi.</span> <span class="kobospan" id="kobo.109.16">Kulübün iç işlerini böylece hallettikten sonra, gözlerini yavaş yavaş dış dünyaya çevirdiler.</span> <span class="kobospan" id="kobo.109.17">Dışarıda uçsuz bucaksız, verimli iş sahaları, dalından koparılmayı bekleyen, olgun ve iştah kabartıcı birer meyva gibi onları bekliyordu.</span> <span class="kobospan" id="kobo.109.18">Yapmaları gereken, ellerini uzatmaktı yalnızca.</span> <span class="kobospan" id="kobo.109.19">Bunun kolay olduğunu ya da kısa sürede tamamlandığını söylemeyeceğim, ciddi bir dönüşüm süreciydi çünkü bu ve kıyasıya bir çıkar çatışması sözkonusuydu:</span> <span class="kobospan" id="kobo.109.20">Yüzyıllardır uyuduğu yeraltındaki mağarasından çıkan, bir dudağı yerde bir dudağı gökte ürkünç bir dev, bir Leviathan, çevresini sarmış olan yüzlerce kan içici cüceyle ölüm kalım savaşına girişmişti.</span> <span class="kobospan" id="kobo.109.21">Birkaç yıl sürdü bu göze göz dişe diş savaş, ama sonu başından belliydi.</span> <span class="kobospan" id="kobo.109.22">Sonucun ne olacağı değil, ne zaman tahakkuk edeceğiydi tek bilinmeyen.</span> <span class="kobospan" id="kobo.109.23">Nihayet kaçınılmaz olan oldu ve devin ezici gücü cüceleri alt etti.</span> <span class="kobospan" id="kobo.109.24">Böylece en küçüğünden en büyüğüne, Galata ve Pera havalisindeki tüm meyhaneler, batakhaneler, kumarhaneler Arrafî Kardeşler’in himayesine girerek TAMAH A.</span><span class="kobospan" id="kobo.109.25">Ş.’</span><span class="kobospan" id="kobo.109.26">ye her ay KOPAR (</span><span class="ideitalik1"><span class="kobospan" id="kobo.110.1">Koruma Parası</span></span><span class="kobospan" id="kobo.110.2">) adı altında yüklü bir haraç ödemeye başladılar.</span> <span class="kobospan" id="kobo.110.3">Kolları en uzak noktalara bile ulaşan dev bir imparatorluktu bu.</span> <span class="kobospan" id="kobo.110.4">Engin bir vizyon sahibi olan başmüneccim İmhotep, büyük olasılıkla bir zamanlar bunu düşlemiş, firavunu devirip kendi hanedanını kurmayı tasarlamıştı gizli gizli, ömrü vefa etmemişti ama ne yazık ki bu büyük tasarılarını gerçekleştirmeye.</span> <span class="kobospan" id="kobo.110.5">Ancak şimdi, ondan binlerce yıl sonra, torunlarının torunlarının torunları, her ne kadar tam olarak onun düşündüğü gibi olmasa da, gerçeğe dönüştürüyorlardı düşlerini.</span> <span class="kobospan" id="kobo.110.6">Gerçi bir din ve medeniyet imparatorluğu değildi bu, bir suç ve para imparatorluğuydu, ama sonuç olarak imparatorluk imparatorluktur.</span> <span class="kobospan" id="kobo.110.7">Din ve para:</span> <span class="kobospan" id="kobo.110.8">Son çözümlemede kudret ve hakimiyete dönüşür her ikisi de.</span> <span class="kobospan" id="kobo.110.9">Saygıdeğer başmüneccim İmhotep eğer bu günleri görebilseydi, kendi dölünün ulaştığı bu göz kamaştırıcı başarıdan ötürü göğsü kabarırdı gibi geliyor bana.</span> <span class="kobospan" id="kobo.110.10">Üzerinde güneşin doğmadığı uçsuz bucaksız toprakları demir bir yumrukla yöneten dirayetli birer imparatordur Hârut ve Mârut.</span> <span class="kobospan" id="kobo.110.11">Halim selim görünüşleri seni aldatmasın, her ikisi de anasının gözüdür aslında.</span> <span class="kobospan" id="kobo.110.12">Birer sırtlan, birer çakal, birer tilkidirler, ama birisi dalgalarını taşlamaya kalkışırsa, yırtıcı birer kaplan kesiliverirler bir anda.”</span></p>

  <p class="normal"><span class="kobospan" id="kobo.112.1">Şazinuş’un anlattıklarını ağzı hayretten bir karış açık dinlemişti İbrahim Nemrûd.</span></p>

  <p class="normal"><span class="kobospan" id="kobo.113.1">“İnanılmaz birşey!”</span> <span class="kobospan" id="kobo.113.2">dedi ellerini iki yana açarak, “Vergi kaçakçılığı, kumar, uyuşturucu, fuhuş ve haraç!</span> <span class="kobospan" id="kobo.113.3">Çok ciddi örgütlü suçlar bunlar!</span> <span class="kobospan" id="kobo.113.4">Polisin bütün bunlardan haberi yok mu?”</span></p>

  <p class="normal"><span class="kobospan" id="kobo.114.1">“Olmaz olur mu, var tabii!”</span> <span class="kobospan" id="kobo.114.2">dedi Şazinuş gülerek, “Emniyet ve adalet teşkilatının hemen hemen bütün üst düzey yöneticileri buradadır herhalde şu anda.</span> <span class="kobospan" id="kobo.114.3">Suç mahallinde bizzat ve bilfiil yakın tetkiklerde bulunup kanıt topluyorlar.</span> <span class="kobospan" id="kobo.114.4">Bütün yargıçları, savcıları, subaşıları, bostancıbaşıları maaşa bağlamıştır Arrafî Kardeşler.</span> <span class="kobospan" id="kobo.114.5">Onların izni olmadan ne beş kuruşluk kumar oynanabilir Galata’da, ne bir dirhem uyuşturucu satılabilir, ne de bir fahişe pazarlanabilir.”</span></p>

  <p class="normal"><span class="kobospan" id="kobo.115.1">Bir Arrafî Kardeşler’e, bir çevresini saran şık ve kibar topluluğa bakıyordu İbrahim Nemrûd gözlerinde şimşekler çakarak.</span></p>

  <p class="normal"><span class="kobospan" id="kobo.116.1">“Vay canına!”</span> <span class="kobospan" id="kobo.116.2">diye öfkeyle homurdanıyordu, “Üstelik bir de rüşvet ha!</span> <span class="kobospan" id="kobo.116.3">Hem de en dürüst kişiler olması gereken savcılar ve yargıçlar bile!</span> <span class="kobospan" id="kobo.116.4">İnanılacak gibi değil!</span> <span class="kobospan" id="kobo.116.5">Adalet teşkilatı baştan aşağı çürümüş!</span> <span class="kobospan" id="kobo.116.6">Kokuşmuşluk almış başını gidiyor!</span> <span class="kobospan" id="kobo.116.7">Ne hale getirdiler memleketi!</span> <span class="kobospan" id="kobo.116.8">Birisi mutlaka hesap sormalı bu namussuzlardan!”</span></p>

  <p class="normal"><span class="kobospan" id="kobo.117.1">“Birisi, evet!”</span> <span class="kobospan" id="kobo.117.2">dedi Şazinuş alaycı bir tonda, “Ama o ‘birisi’ olmak istemezsin.</span> <span class="kobospan" id="kobo.117.3">Ufacık bir hamsi bile olamazsın sen koca koca köpekbalıklarının kol gezdiği bu bulanık denizde.”</span></p>

  <p class="normal"><span class="kobospan" id="kobo.118.1">İbrahim Nemrûd karşılık vermek istiyordu, ama acilen tuvalete gitmesi gerektiğini hissetmeye başlamıştı.</span> <span class="kobospan" id="kobo.118.2">Sıkıntılı bir ifadeyle çevresine bakındı.</span></p>

  <p class="normal"><span class="kobospan" id="kobo.119.1">“Tuvalet var mı burada?”</span> <span class="kobospan" id="kobo.119.2">diye sordu Şazinuş’a, “Çok sıkıştım.”</span></p>

  <p class="normal"><span class="kobospan" id="kobo.120.1">“Olmaz mı?</span> <span class="kobospan" id="kobo.120.2">Hem de en alasından!”</span> <span class="kobospan" id="kobo.120.3">dedi Şazinuş gülerek, “Beni takip et.”</span></p>

  <p class="normal"><span class="kobospan" id="kobo.121.1">Kadehlerinde kalan son yudumu da kafalarına dikip kalabalığın arasından salonun arka tarafına doğru yürüdüler.</span> <span class="kobospan" id="kobo.121.2">Tuvaletler, yan bölmelerin birinden geçilen geniş bir holdeydi.</span> <span class="kobospan" id="kobo.121.3">Kapının önündeki yüksek bar taburesine tuhaf bir kuş gibi tünemiş oturmakta olan siyah giysili, kötü bakışlı, yaşlı kadın, tuvalet parası olarak adambaşı bir mecidiye istedi peşinen.</span> <span class="kobospan" id="kobo.121.4">İbrahim Nemrûd itiraz edecek gibi oldu önce, ama çok sıkıştığı için, bunun fahiş bir ücret olduğunu bile bile, kendisinden istenen iki mecidiyeyi ödedi sesini çıkarmadan.</span> <span class="kobospan" id="kobo.121.5">Tuvalete girdiklerinde, şaşkınlığını gizleyemedi.</span> <span class="kobospan" id="kobo.121.6">Gece kulübünün görkemiyle orantılı, geniş ve lüks bir tuvalet beklerken, hemen hemen yarım kulaç genişliğinde ve iki kulaç derinliğinde, bir tuvaletten çok bir koridoru andıran, dar uzun bir aralıkta bulmuştu kendisini.</span> <span class="kobospan" id="kobo.121.7">Taş zemin çamur içindeydi ve havada keskin bir amonyak kokusu vardı.</span> <span class="kobospan" id="kobo.121.8">Tavan, elini kaldırdığında değebileceği denli alçaktı.</span> <span class="kobospan" id="kobo.121.9">Duvarlar renkleri sidik sarısına dönmüş ucuz fayanslarla kaplıydı.</span> <span class="kobospan" id="kobo.121.10">Eğri büğrü musluklu lavabonun yanına iki tane çatlak pisuar eğreti olarak tutturulmuş, mekânın dibine kapısından bir insanın güçlükle sığabileceği daracık bir tuvalet kabini sıkıştırılmıştı.</span></p>

  <p class="normal"><span class="kobospan" id="kobo.122.1">“Öfff!</span> <span class="kobospan" id="kobo.122.2">Ne biçim tuvalet bu?”</span> <span class="kobospan" id="kobo.122.3">dedi İbrahim Nemrûd burnunu eliyle tıkayarak, “Herhalde müstahdem tuvaleti filan burası.</span> <span class="kobospan" id="kobo.122.4">Gece kulübünün asıl tuvaletleri başka biryerde olmalı.”</span></p>

  <p class="normal"><span class="kobospan" id="kobo.123.1">“Burası kulübün tek tuvaletidir,” dedi Şazinuş, “Arrafî Kardeşler için çok şey söylenebilir belki, ama biçimle içeriğin uyumu konusunda sapına kadar dürüst oldukları yadsınamaz.</span> <span class="kobospan" id="kobo.123.2">Bokun boka kavuştuğu yerin, uğruna ihdas edildiği maddeden daha değerli olmaması gerektiğini düşünürler.</span> <span class="kobospan" id="kobo.123.3">Doğrusu çok da tutarsız bir düşünce değil bence.”</span></p>

  <p class="normal"><span class="kobospan" id="kobo.124.1">İbrahim Nemrûd işini bir an önce bitirip onu tiksindiren bu mekândan çıkmak için, daha fazla konuşmadan pisuarın başına geçti, etrafa değmemeye dikkat ederek pantolonunun fermuarını indirip çişini etmeye başladı.</span> <span class="kobospan" id="kobo.124.2">Sabahtan beri tuvalete gitmediği için, gür bir akı ve büyük bir tazyikle pisuarın iç cidarına çarpan idrar, ufak damlalar halinde geriye sıçrıyordu.</span> <span class="kobospan" id="kobo.124.3">Bu damlaların pantolonuna ve paltosuna gelmemesine çok dikkat ediyordu İbrahim Nemrûd.</span> <span class="kobospan" id="kobo.124.4">Şazinuş da yandaki pisuara geçip çişini yapmaya başlamıştı.</span> <span class="kobospan" id="kobo.124.5">Arada sırada oyun olsun diye başını uzatıp İbrahim Nemrûd’un tarafına bakar gibi yapıyor, bu muziplikten son derece tedirgin olan İbrahim Nemrûd açık vermemek için iri gövdesini eğip büktükçe, onun bu haliyle alay ediyordu.</span> <span class="kobospan" id="kobo.124.6">İbrahim Nemrûd nihayet fermuarını çekerken, pisuarın süzgecinde bir delik olduğunu ve bütün idrarın bu delikten ayakkabılarının üzerine aktığını fark etti dehşetle.</span></p>

  <p class="normal"><span class="kobospan" id="kobo.125.1">“Allah kahretsin!”</span> <span class="kobospan" id="kobo.125.2">diye öfkeyle bağırdı, “Daha yeni almıştım üstelik bu ayakkabıları!</span> <span class="kobospan" id="kobo.125.3">Ne biçim bir müessese bu?</span> <span class="kobospan" id="kobo.125.4">Adambaşı bir mecidiye tuvalet parası almasını biliyorlar, ama pisuarlarına doğru dürüst bir süzgeç bile taktırmıyorlar!</span> <span class="kobospan" id="kobo.125.5">Şikâyet edeceğim!”</span></p>

  <p class="normal"><span class="kobospan" id="kobo.126.1">“Ne diyorsun?”</span> <span class="kobospan" id="kobo.126.2">dedi Şazinuş gözlerini koca koca açarak, “Arrafî Kardeşler’in başına büyük bir bela açar bu.</span> <span class="kobospan" id="kobo.126.3">Kimbilir, SIRZEVK süresiz olarak kapatılabilir bile belki.</span> <span class="kobospan" id="kobo.126.4">Hatta bence bir tazminat davası açmayı da düşünmelisin.”</span></p>

  <p class="normal"><span class="kobospan" id="kobo.127.1">Şazinuş’un sözlerindeki alayı kavradı İbrahim Nemrûd ve gösterdiği tepkinin saçmalığına kendisi de güldü.</span> <span class="kobospan" id="kobo.127.2">Gece kulübünde dönen yasadışı işlerin yanında tuvaletlerin pisliği, lafı bile edilmeyecek derecede önemsizdi.</span> <span class="kobospan" id="kobo.127.3">Elini yıkamak istedi, ama içinde sümük ve balgam parçaları yüzen tıkalı lavabonun görüntüsü vazgeçirdi onu.</span> <span class="kobospan" id="kobo.127.4">Kapıya yöneldiği sırada boğuk bir inleme işiterek durdu.</span> <span class="kobospan" id="kobo.127.5">Ses arkadaki tuvalet kabininden geliyordu.</span> <span class="kobospan" id="kobo.127.6">Şazinuş’la bakıştılar.</span> <span class="kobospan" id="kobo.127.7">İbrahim Nemrûd yanılıp yanılmadığını anlamak için dikkatle kulak kabarttı.</span> <span class="kobospan" id="kobo.127.8">Bu kez hiçbir kuşkuya yer bırakmayacak biçimde duyuldu inleme.</span> <span class="kobospan" id="kobo.127.9">Bir hamlede tuvalet kabininin önüne vardı.</span> <span class="kobospan" id="kobo.127.10">Kapıyı yoklayınca, sürmelenmemiş olduğunu gördü.</span> <span class="kobospan" id="kobo.127.11">Kapı aralanmış, inlemeler şimdi daha belirgin olarak duyulmaya başlamıştı.</span> <span class="kobospan" id="kobo.127.12">Kabız olduğu için dışkısını yapmakta büyük güçlük çeken birisi vardı sanki içeride.</span> <span class="kobospan" id="kobo.127.13">Ayrıca birtakım mırıltılar, fısıltılar, hırıltılı soluk alıp verme sesleri işitiliyordu.</span> <span class="kobospan" id="kobo.127.14">Bir an tereddüt etti, ama sonra merakı endişesine üstün geldi, usulca açtı kapıyı.</span> <span class="kobospan" id="kobo.127.15">İçeride iki kişi vardı.</span> <span class="kobospan" id="kobo.127.16">Giysilerinden garson olduğu anlaşılan biri, uzun bacaklarını açıp sanki yerde birşeyler arar gibi dipteki alaturka hela taşının üzerine eğilmişti.</span> <span class="kobospan" id="kobo.127.17">Tüniğinin eteği yukarı sıyrılmış ve kırmızı dantel külodu dizlerine indirilmiş olduğu için dar kalçaları ortadaydı.</span> <span class="kobospan" id="kobo.127.18">Onun arkasında duran, lacivert takım elbiseli, badem bıyıklı, elli yaşlarında tıknaz adam, pantolonunun fermuarını açıp cinsel organını çıkarmış, oflaya poflaya garsonun diri kalçalarının arasına sokmaya uğraşıyor, ama bunda başarı sağlayamıyordu.</span> <span class="kobospan" id="kobo.127.19">Garson, tıknaz adamın güçlü hamleleri karşısında yere kapaklanmamak için bir eliyle duvardaki taharet musluğuna tutunmuş, öteki elini ise helanın ayak taşına dayamıştı.</span> <span class="kobospan" id="kobo.127.20">Harcadıkları çabanın onları bir hayli yorduğu belliydi.</span> <span class="kobospan" id="kobo.127.21">Havalandırması olmayan, içine güçlükle sığabildikleri daracık tuvalet kabininde ikisi de tere batmışlar, kesik kesik soluyorlardı.</span> <span class="kobospan" id="kobo.127.22">Bu görüntüde ona tanıdık gelen birşey olduğunu düşündü İbrahim Nemrûd, ama bunun ne olduğunu bulamadı.</span> <span class="kobospan" id="kobo.127.23">Sonra, eteği yukarı sıyrılmış bu garsonun, biraz önce onunla tartışmış olan garsonla aynı kişi olduğunu fark etti hayretle.</span> <span class="kobospan" id="kobo.127.24">Aynı anda beşuş bir çehreyle ona döndü tıknaz adam.</span></p>

  <p class="normal"><span class="kobospan" id="kobo.128.1">“Seni Allah yolladı, kardaş, Hızır Aleyhisselam misali yetiştin vallahülazim!”</span> <span class="kobospan" id="kobo.128.2">dedi belirgin bir Şark aksanıyla, “Üstüne afiyet, pek ziyade sıkıymış bunun karanfili.</span> <span class="kobospan" id="kobo.128.3">Ne ettiysem kâr etmedi, bir türlü uyduramadık.</span> <span class="kobospan" id="kobo.128.4">Sana zahmet bana eziyet, şu lavabodaki sabunu getiriverir misin?”</span></p>

  <p class="normal"><span class="kobospan" id="kobo.129.1">“Ne?”</span> <span class="kobospan" id="kobo.129.2">dedi İbrahim Nemrûd allak olmuş bir suratla, “Sabun mu?”</span></p>

  <p class="normal"><span class="kobospan" id="kobo.130.1">“He ya, sabun, sabun, bildiğin sabun!</span> <span class="kobospan" id="kobo.130.2">Hani el yıkanır ya,” dedi tıknaz adam alnında biriken ter damlacıklarını elinin tersiyle silerek, “Ben şinci kendim gidip almaya kalksam, vaziyet bozulacak, bunca gayret heba olacak… Hele bir zahmet…”</span></p>

  <p class="normal"><span class="kobospan" id="kobo.131.1">İbrahim Nemrûd ne diyeceğini bilemedi.</span> <span class="kobospan" id="kobo.131.2">Bir uyurgezer gibi gidip getirdiği sabunu tıknaz adama uzattı.</span> <span class="kobospan" id="kobo.131.3">Sabunu görünce, adamın yüzü aydınlandı.</span></p>

  <p class="normal"><span class="kobospan" id="kobo.132.1">“Hay ellerin dert görmesin!”</span> <span class="kobospan" id="kobo.132.2">dedi sabunu İbrahim Nemrûd’dan alırken, “Allah seni inandırsın, iki saattir beyhude yere ter döküyoz burada.</span> <span class="kobospan" id="kobo.132.3">Ehl-i dine reva mıdır bu zulüm?</span> <span class="kobospan" id="kobo.132.4">Bak, şinci nasıl yağ gibi kayacak.”</span></p>

  <p class="normal"><span class="kobospan" id="kobo.133.1">Doğrulmaması için bir eliyle garsonun ensesine bastırırken, öteki eliyle sabunu kendi cinsel organına ve garsonun apışarasına sürdü, avucunu tükürükleyip sabun sürdüğü yerleri sıvazlayarak iyice köpürttü.</span></p>

  <p class="normal"><span class="kobospan" id="kobo.134.1">“Aha, şinci alma da görem!”</span> <span class="kobospan" id="kobo.134.2">dedi garsonun kalçasına bir şaplak indirerek.</span> <span class="kobospan" id="kobo.134.3">Uzunca bir besmele çektikten sonra, gövdesinin olanca ağırlığıyla öne doğru abandı.</span> <span class="kobospan" id="kobo.134.4">Kısa kalın cinsel organ dar kalçaların arasında ıslak bir hışırtıyla yokolurken, garsonun kafası darbenin etkisiyle kabinin arka duvarına sertçe çarptı.</span> <span class="kobospan" id="kobo.134.5">Genizden gelen boğuk bir sesle uludu garson:</span></p>

  <p class="normal"><span class="kobospan" id="kobo.135.1">“Uşşşşş!</span> <span class="kobospan" id="kobo.135.2">Girdigirdigirdigirdiiiiiii!”</span></p>

  <p class="normal"><span class="kobospan" id="kobo.136.1">“Nasıl, eyi mi böyle?”</span> <span class="kobospan" id="kobo.136.2">diye sordu tıknaz adam memnun bir ifadeyle.</span></p>

  <p class="normal"><span class="kobospan" id="kobo.137.1">“Kol gibi, koool!”</span></p>

  <p class="normal"><span class="kobospan" id="kobo.138.1">Garsonun sesi yeniden incelmişti.</span></p>

  <p class="normal"><span class="kobospan" id="kobo.139.1">“Yaaa, kol gibi helbet!”</span> <span class="kobospan" id="kobo.139.2">dedi tıknaz adam başını bilgiççe sallayarak, “Halis muhlis Arz-ı Rum malı dadaş yarrağıdır bu!</span> <span class="kobospan" id="kobo.139.3">Kolay mı sandıydın bunun altına yatmağı?</span> <span class="kobospan" id="kobo.139.4">Hay gözünü sevdiğimin pik demiri!</span> <span class="kobospan" id="kobo.139.5">Bak, şinci nasıl dibe vurduracam!”</span></p>

  <p class="normal"><span class="kobospan" id="kobo.140.1">Tıknaz adam gövdesini yavaş bir tempoda ama olanca ağırlığını vererek ileri geri hareket ettirmeye başladı.</span> <span class="kobospan" id="kobo.140.2">Garsonun üzerine her abanışında, büyük çaba gerektiren zor bir iş yaparmışçasına boğuk bir ses çıkarıyordu.</span> <span class="kobospan" id="kobo.140.3">Garson ise başını kubur deliğine doğru iyice eğip gözlerini kısmış, tıknaz adamın her hamlesinde kedi miyavlamasını andıran tuhaf bir sesle inliyordu sımsıkı kenetli dişlerinin arasından.</span></p>

  <p class="normal"><span class="kobospan" id="kobo.141.1">“Aaa!</span> <span class="kobospan" id="kobo.141.2">Bunlar resmen gidip geliyorlar!”</span> <span class="kobospan" id="kobo.141.3">diye kıkırdadı Şazinuş kafasını kapıdan uzatarak.</span> <span class="kobospan" id="kobo.141.4">İbrahim Nemrûd telaşla ona dönüp susmasını işaret etti ve tuvalet kabininin içini görmemesi için iri gövdesiyle kapıyı örtmeye çalıştı.</span> <span class="kobospan" id="kobo.141.5">Tıknaz adam Şazinuş’un sözlerini duymamıştı.</span> <span class="kobospan" id="kobo.141.6">Başını çevirip İbrahim Nemrûd’a kalender bir edayla gülümsedi.</span></p>

  <p class="normal"><span class="kobospan" id="kobo.142.1">“Bunları aha böyle düzecen, kardaş, içleri rahat etmez yoğsa!”</span> <span class="kobospan" id="kobo.142.2">dedi gövdesinin ileri geri salınımını kesmeksizin, “Sağolasın, senin sayende tabii.</span> <span class="kobospan" id="kobo.142.3">Sen olmasan, kimbilir daha kaç saat uğraştıracaktı bu orospu beni.</span> <span class="kobospan" id="kobo.142.4">Hadd-i zatında sen fevkalade yiğit ve hamiyetperver bir kardaşımıza benziyorsun.</span> <span class="kobospan" id="kobo.142.5">Acep, diyorum, seninle memleketli miyiz?</span> <span class="kobospan" id="kobo.142.6">Benim gibi Arz-ı Rum’dan mısın yoksa sen de?”</span></p>

  <p class="normal"><span class="kobospan" id="kobo.143.1">İbrahim Nemrûd donup kalmıştı.</span> <span class="kobospan" id="kobo.143.2">Ne yerinden kıpırdayabiliyor, ne de söyleyecek bir söz bulabiliyordu.</span></p>

  <p class="normal"><span class="kobospan" id="kobo.144.1">“Be-ben… ben İstanbulluyum,” diyebildi güçlükle.</span></p>

  <p class="normal"><span class="kobospan" id="kobo.145.1">“Yok, yok, ben adamı gözünden tanırım,” diye ısrar etti tıknaz adam, “Bizim işimiz insan sarraflığı… Sülalende mutlaka Arz-ı Rum kanı olmalı senin.”</span></p>

  <p class="normal"><span class="kobospan" id="kobo.146.1">“Babam bir ara iş nedeniyle Erzurum’da bulunmuş,” dedi İbrahim Nemrûd tereddütle.</span></p>

  <p class="normal"><span class="kobospan" id="kobo.147.1">“Aha, bak, gördün mü?”</span> <span class="kobospan" id="kobo.147.2">diye samimî bir sevinçle bağırdı tıknaz adam, “Senin gibi bir koçyiğit Arz-ı Rum’un yabancısı olur mu hiç?</span> <span class="kobospan" id="kobo.147.3">Vallah övünmek gibi olmasın, ben Arz-ı Rum’un içindenim.</span> <span class="kobospan" id="kobo.147.4">Hey gidi dadaşlar yatağı, hey!</span> <span class="kobospan" id="kobo.147.5">Ne büyük adamlar çıkmıştır o ocaktan, bir bilsen!</span> <span class="kobospan" id="kobo.147.6">Memleketin bütün mühim eşhasına tek tek bak, hepsinin Arz-ı Rum menşeli olduğunu göreceksin.”</span></p>

  <p class="normal"><span class="kobospan" id="kobo.148.1">Doğrulmaya çalışan garsonun ensenine, “De get, lan teres!</span> <span class="kobospan" id="kobo.148.2">Parasını peşin peşin vermedik mi?</span> <span class="kobospan" id="kobo.148.3">Yat aşağı!”</span> <span class="kobospan" id="kobo.148.4">diyerek okkalı bir sille indirip tekrar eğilmesini sağladıktan sonra, yeleğinin cebinden çıkardığı kartvizitini İbrahim Nemrûd’a uzattı.</span></p>

  <p class="normal"><span class="kobospan" id="kobo.149.1">“Aha, kartyezidim.</span> <span class="kobospan" id="kobo.149.2">Altta eyi meyil neyin de yazıyor.</span> <span class="kobospan" id="kobo.149.3">Bir işin düşerse, Ahırkapı’daki Atpazarı’na gel.</span> <span class="kobospan" id="kobo.149.4">Arz-ı Rum eşrafından sığır tüccarı Sabuncu Hamdi Ağa diye sorarsan, herkes gösterir.</span> <span class="kobospan" id="kobo.149.5">Namımız alıp yürümüştür elhamdülillah yâran arasında.</span> <span class="kobospan" id="kobo.149.6">Öteden beri sabunculukla bir miktar ünsiyetimiz vardır da…”</span></p>

  <p class="normal"><span class="kobospan" id="kobo.150.1">Bıyıklarını sıvazlayarak gevrek gevrek güldü.</span> <span class="kobospan" id="kobo.150.2">Sonra iri siyah gözlerini bir çocuk masumluğuyla koca koca açarak sordu:</span></p>

  <p class="normal"><span class="kobospan" id="kobo.151.1">“Hele kardaş, senin de kartyezidin var mı?</span> <span class="kobospan" id="kobo.151.2">Ben de seninkini alam, hani ilerde lazım olur belki.</span> <span class="kobospan" id="kobo.151.3">Ara sıra meyilleşiriz.”</span></p>

  <p class="normal"><span class="kobospan" id="kobo.152.1">İbrahim Nemrûd cüzdanından çıkardığı kartvizitini tıknaz adama uzattı.</span> <span class="kobospan" id="kobo.152.2">Adam kartı dikkatle okuyup cebine yerleştirdi.</span> <span class="kobospan" id="kobo.152.3">Sonra, şişkin meşin kesesinden çıkardığı parlak bir beşibiryerdeyi İbrahim Nemrûd’a uzattı.</span> <span class="kobospan" id="kobo.152.4">Bunun ne olduğunun anlayamayan dava vekili, uzatılan parayı gayrı ihtiyarî aldı, ama durumu kavrayınca, öfke ve dehşet arası bir duyguya kapılarak iade etmeye çalıştı.</span></p>

  <p class="normal"><span class="kobospan" id="kobo.153.1">“Yok, kardaş, haşa sümme haşa!”</span> <span class="kobospan" id="kobo.153.2">diyerek şiddetle reddetti tıknaz adam verdiği bahşişi geri almayı, “Söz bir Allah bir!</span> <span class="kobospan" id="kobo.153.3">Bir defa verilen geri alınır mıymış hiç?</span> <span class="kobospan" id="kobo.153.4">Öyle şeyler bizim defterimizde yazmaz!</span> <span class="kobospan" id="kobo.153.5">O para sana ananın ak südü gibi helal olsun!</span> <span class="kobospan" id="kobo.153.6">Sabuncu Hamdi Ağa kendisine kıyakçılık yapanı memnun eder.</span> <span class="kobospan" id="kobo.153.7">Biz ağamızdan atamızdan böyle gördük, töremiz böyledir bizim…”</span></p>

  <p class="normal"><span class="kobospan" id="kobo.154.1">Adamı ikna etmesinin olanaksız olduğunu anlayan İbrahim Nemrûd, parmaklarının arasında bir kor parçası gibi tedirginlikle tuttuğu beşibiryerdeyi bir an önce gözünün önünden kaldırabilmek için aceleyle cebine attı.</span> <span class="kobospan" id="kobo.154.2">Sonra, bir aylık kazancının yarısına yakın bir meblağ olduğunu düşündü bunun ve hiçbir zahmete girmeksizin böylesine çok para kazanmanın onu bu denli huzursuz etmesine şaştı.</span></p>

  <p class="normal"><span class="kobospan" id="kobo.155.1">“Hele bak, İbram kardaş, ne deyeceğim,” diye devam etti tıknaz adam samimî bir tonda, “Bizim burada bir cemiyetimiz var:</span> <span class="ideitalik1"><span class="kobospan" id="kobo.155.2">Arz-ı Rum Muhipleri Derneği</span></span> <span class="kobospan" id="kobo.155.3">ARMUD.</span> <span class="kobospan" id="kobo.155.4">Eş dost sağolsunlar, beni de başkan seçtiler, kıramadık… Yerimiz Yeni Cami’nin hemen yanında.</span> <span class="kobospan" id="kobo.155.5">Her cuma, namazdan sonra toplanırız.</span> <span class="kobospan" id="kobo.155.6">Seni de mutlaka beklerim.</span> <span class="kobospan" id="kobo.155.7">Gelmezsen darılırım, ha!</span> <span class="kobospan" id="kobo.155.8">Beraberce cumayı kılarız, bir kebap yeriz, bir acı çayımızı içersin, hasbıhal ederiz… Maksat muhabbet olsun… Bak şu orospuya, bak!</span> <span class="kobospan" id="kobo.155.9">Tek dur, lan deyyus, kıpranıp durma muttasıl!</span> <span class="kobospan" id="kobo.155.10">Şinci inecem tepene bir tane, feleğini şaşıracan!</span> <span class="kobospan" id="kobo.155.11">Deminden beri şurada ağız tadıyla bir şeyettiremedik be!”</span></p>

  <p class="normal"><span class="kobospan" id="kobo.157.1">Tıknaz adam garsonun ensesine yeniden güçlü silleler indirmeye başlamıştı.</span> <span class="kobospan" id="kobo.157.2">Bunu fırsat bilen İbrahim Nemrûd, kafasıyla Şazinuş’a bir işaret yaptı, ikisi birlikte tuvaletten usulca çıktılar.</span> <span class="kobospan" id="kobo.157.3">Elindeki pis kolonya şişesiyle peçeteleri burunlarına sokmaya çalışan tuvalet bekçisi yaşlı kadını kısa bir teşekkürle savdıktan sonra, derin bir nefes aldı İbrahim Nemrûd.</span></p>

  <p class="normal"><span class="kobospan" id="kobo.158.1">“Bu neydi Allah aşkına?”</span> <span class="kobospan" id="kobo.158.2">dedi sinirine hakim olmaya çalışarak, “Bir an yakamızı hiç kurtaramayacağımızı sandım…”</span></p>

  <p class="normal"><span class="kobospan" id="kobo.159.1">“Kaçak fuhuş!”</span> <span class="kobospan" id="kobo.159.2">diye karşılık verdi Şazinuş kayıtsız bir tavırla, “O garsonun hiç sağlam ayakkabı olmadığını söylemiştim sana.</span> <span class="kobospan" id="kobo.159.3">SIRZEVK’te çalışan kimi garsonlar, hizmetkârlar, köçekler, şarkıcılar, yasak olmasına rağmen, ayarttıkları müşterilerle merdiven altlarında, kapı içlerinde, kuytu köşelerde ya da işte böyle tuvaletlerde gizli gizli iş tutarlar.</span> <span class="kobospan" id="kobo.159.4">Arrafî Kardeşler bunun farkındadırlar aslında.</span> <span class="kobospan" id="kobo.159.5">Gece kulübünün her tarafında gizli kameralar vardır, bütün mekânlar aralıksız yirmi dört saat izlenir.</span> <span class="kobospan" id="kobo.159.6">Demiştim ya, Arrafî Kardeşler’in haberi olmadan, değil bir kuş, bir sinek bile uçamaz burada.</span> <span class="kobospan" id="kobo.159.7">Ama SIRZEVK’i müşteriler açısından daha çekici kılmak için bu tip ufak tefek kaçamaklara göz yumulur.</span> <span class="kobospan" id="kobo.159.8">SIRZEVK’i SIRZEVK yapan özelliklerden biri de budur zaten.</span> <span class="kobospan" id="kobo.159.9">Kaçamak seks kimin hoşuna gitmez ki?</span> <span class="kobospan" id="kobo.159.10">Bütün işlerde olduğu gibi, müşteri memnuniyeti burada da en ön sırada.</span> <span class="kobospan" id="kobo.159.11">Akıllıca bir taktik, değil mi?”</span></p>

  <p class="normal"><span class="kobospan" id="kobo.160.1">İbrahim Nemrûd bu soruya yanıt vermedi, kaşlarını çatıp başını sallamakla yetindi.</span> <span class="kobospan" id="kobo.160.2">ÖKSE’de yaşadığı ürkütücü deneyim gelmişti birden aklına.</span> <span class="kobospan" id="kobo.160.3">Az önce tuvalette yaşananların gizli kamerayla filme alınmış olduğunu öğrenmek, son derece tedirgin etmişti onu, ama olan olmuştu artık, bunu değiştirmek elinden gelmeyeceği için üzerinde daha fazla kafa yormaması gerekiyordu.</span> <span class="kobospan" id="kobo.160.4">Yanlış birşey yapmadığını yineliyordu kendi kendisine içinden.</span></p>

  <p class="normal"><span class="kobospan" id="kobo.161.1">“Merak etme,” dedi Şazinuş gözlerinde tuhaf bir pırıltıyla, “Yanlış birşey yapmadın.</span> <span class="kobospan" id="kobo.161.2">Yanlış hiçbir şey yapmadın sen.”</span></p>

  <p class="normal"><span class="kobospan" id="kobo.162.1">Salona döndüklerinde, elinde gümüş tepsisiyle müşterilerin arasında gezinen sarışın bir garsondan birer kadeh sangriya daha alıp podyuma yaklaştılar.</span> <span class="kobospan" id="kobo.162.2">Onlar tuvaletteyken, köçeklerin gösterisi bitmişti.</span> <span class="kobospan" id="kobo.162.3">Onların yerine podyuma çıkmış olan altı tane irikıyım yarı çıplak adam, orkestranın çalmakta olduğu bahriye çiftetellisi eşliğinde büyük bir şevk ve gayretle göbek atıyorlardı.</span> <span class="kobospan" id="kobo.162.4">Adamların hepsi esmer, kalın kaşlı, palabıyıklı, dazlak kafalıydılar.</span> <span class="kobospan" id="kobo.162.5">İri gövdeleri baştan aşağı kıllarla kaplıydı.</span> <span class="kobospan" id="kobo.162.6">Bellerine sardıkları rengi atmış Bursa işi peştemallar ve ayaklarındaki şimşir nalınlardan tellak oldukları anlaşılıyordu.</span> <span class="kobospan" id="kobo.162.7">Ellerinde müziğin ritmine uyarak tef gibi çaldıkları bakır hamam tasları vardı.</span> <span class="kobospan" id="kobo.162.8">Kat kat göbeklerini ve etli kalçalarını titreterek, sağa sola yalpa vura vura, ortadaki ateşin çevresinde çolpa devinimlerle dönüyorlardı.</span> <span class="kobospan" id="kobo.162.9">Dansları sırasında usta köçeklere taş çıkartırcasına gerdan kırıp gözlerini belerterek seyircilere müstehcen el kol hareketleri yapıyorlar, galiz küfürler savuruyorlar, kart bir sesle “Allahüekber!”</span> <span class="kobospan" id="kobo.162.10">naraları atıyorlardı.</span> <span class="kobospan" id="kobo.162.11">Podyumu saran seyircileri iyice coşturuyordu bu naralar ve onlar da tellaklara aynı biçimde el kol hareketleri, küfürler ve tekbirlerle karşılık veriyorlardı.</span> <span class="kobospan" id="kobo.162.12">Podyum iri gövdelerine dar geldiği için hantal dönüşleri sırasında kimi kez yanlışlıkla birbirlerine sürtünen, omuz omuza ya da kalça kalçaya çarpışan tellaklar, yaramaz küçük çocuklar gibi itişip kakışıyorlar, ama hemen ardından kaba saba kahkahalar atıp tekbir getirerek kaldıkları yerden devam ediyorlardı tuhaf danslarına.</span></p>

  <p class="normal"><span class="kobospan" id="kobo.163.1">“</span><span class="ideitalik1"><span class="kobospan" id="kobo.163.2">Tellak Köçekleri Birliği</span></span> <span class="kobospan" id="kobo.163.3">TEKBİR bünyesinde sadece gedik sahibi kıdemli tellakların kabul edildiği</span> <span class="ideitalik1"><span class="kobospan" id="kobo.164.1">Dayılar Mahfili</span></span> <span class="kobospan" id="kobo.164.2">DAYIM’ın üyeleri,” dedi Şazinuş podyumda dans etmekte olan tellakları işaret ederek, “Laf aramızda,</span> <span class="ideitalik1"><span class="kobospan" id="kobo.165.1">Ayılar Mahfili</span></span> <span class="kobospan" id="kobo.165.2">anlamında AYIM diyorum ben onlara, ama sakın kulaklarına gitmesin.</span> <span class="kobospan" id="kobo.165.3">Köprüyü geçene kadar ayıya dayı demek gerek, malum.</span> <span class="kobospan" id="kobo.165.4">Tellakların en belalı ve gözükara olanlarıdır bunlar, hiç bulaşmaya gelmez.</span> <span class="kobospan" id="kobo.165.5">Maazallah, kafaları bir kızarsa, ayaklarının altına alıp hamur gibi yoğururlar adamı.</span> <span class="kobospan" id="kobo.165.6">SIRZEVK’in açılışından beri her gece burada sahneye çıkarlar.</span> <span class="kobospan" id="kobo.165.7">Geleneksel dansları olan dünyaca ünlü PEDERAKS’ı, yani</span> <span class="ideitalik1"><span class="kobospan" id="kobo.166.1">Peştemal Değişim Raksı</span></span><span class="kobospan" id="kobo.166.2">’nı sergiliyorlar şu anda.”</span></p>

  <p class="normal"><span class="kobospan" id="kobo.168.1">İbrahim Nemrûd bu görüntü karşısında tedirgin olmuştu.</span></p>

  <p class="normal"><span class="kobospan" id="kobo.169.1">“Koca koca adamlar bunlar yahu!”</span> <span class="kobospan" id="kobo.169.2">dedi kaşlarını çatarak, “Yüzlerce insanın ortasında böyle yarı çıplak, ayaklarında takunyalarla şakır şakır göbek atmaları yakışık alıyor mu hiç?</span> <span class="kobospan" id="kobo.169.3">Neden PEDERAKS deniyor bu dansa?”</span></p>

  <p class="normal"><span class="kobospan" id="kobo.170.1">Şazinuş’un bu soruyu yanıtlamasına gerek kalmadı.</span> <span class="kobospan" id="kobo.170.2">Tellaklar göbeklerini titreterek ritmik figürlerle birbirlerine yaklaştılar ve ani bir hareketle peştemalları birbirlerinin belinden sıyırıp seyircilere fırlattılar.</span> <span class="kobospan" id="kobo.170.3">Peştemallar çıkınca, tellaklar apışaralarını ancak örten daracık siyah meşin tangalarla kalmışlardı.</span> <span class="kobospan" id="kobo.170.4">Kalabalıktan bir anda korkunç bir uğultu yükseldi ve seyirciler fırlatılan peştemallardan birini ele geçirebilmek için birbirleriyle alt alta üst üste boğuşmaya başladılar.</span> <span class="kobospan" id="kobo.170.5">Tellaklar ise hep bir ağızdan tok bir sesle “Destuuur!</span> <span class="kobospan" id="kobo.170.6">Yektir Allah, yeeek!”</span> <span class="kobospan" id="kobo.170.7">diye bağırarak, öncekinden daha da büyük bir şevk ve gayretle göbek atmaya koyuldular.</span> <span class="kobospan" id="kobo.170.8">Daracık tangalar iri gövdelerini örtmekte yetersiz kalıyor, göbekleri ve kalçaları gergin kayışların arasından pörtlüyordu.</span> <span class="kobospan" id="kobo.170.9">Dakikalardır hızlı bir tempoda dans ettikleri için, kan ter içindeydiler.</span> <span class="kobospan" id="kobo.170.10">Bu halleriyle yağlı güreş yapmaya er meydadına çıkmış pehlivanları andırdıklarını düşündü İbrahim Nemrûd.</span> <span class="kobospan" id="kobo.170.11">Sonra birden gözü birşeye takıldı.</span> <span class="kobospan" id="kobo.170.12">Gövdesi terle kayganlaşan tellaklardan birinin iri cinsel organı, tanganın ince kayışları arasından fırlayıp sahibinin bacaklarının arasından sarkmıştı ve müziğin ritmine uygun olarak biçimsiz bir saat sarkacı gibi bir ileri bir geri sallanıyordu.</span></p>

  <p class="normal"><span class="kobospan" id="kobo.171.1">“Tövbeler tövbesi!”</span> <span class="kobospan" id="kobo.171.2">dedi İbrahim Nemrûd yüzünü tiksintiyle buruşturarak, “Edepsiz herif!”</span></p>

  <p class="normal"><span class="kobospan" id="kobo.172.1">Şazinuş ise hiç irkilmişe benzemiyordu.</span> <span class="kobospan" id="kobo.172.2">Tam tersine, bu görüntü hayli eğlendirmiş gibiydi onu.</span></p>

  <p class="normal"><span class="kobospan" id="kobo.173.1">“Eyooo!”</span> <span class="kobospan" id="kobo.173.2">diye bağırdı ellerini çırparak, “Nerede büyüttün o kör yılanı, yiğidim?</span> <span class="kobospan" id="kobo.173.3">Hangi bostanı suluyorsun o hortumla?”</span></p>

  <p class="normal"><span class="kobospan" id="kobo.174.1">Salondaki mahşerî gürültüye karşın, Şazinuş’un sesini duymuştu adam.</span> <span class="kobospan" id="kobo.174.2">Dansını bozmaksızın elini kıllı göğsüne götürüp başını hafifçe eğdi ve kalın bir sesle “Eyvallaaah!”</span> <span class="kobospan" id="kobo.174.3">diyerek selamladı Şazinuş’u.</span> <span class="kobospan" id="kobo.174.4">Tellakla Şazinuş’un işaretleştiklerini gören İbrahim Nemrûd çok sinirlenmişti.</span></p>

  <p class="normal"><span class="kobospan" id="kobo.175.1">“Deli misin sen?”</span> <span class="kobospan" id="kobo.175.2">diye çıkıştı Şazinuş’a, “Elin herifini bela mı edeceksin başımıza?”</span></p>

  <p class="normal"><span class="kobospan" id="kobo.176.1">Korktuğuna uğramadı ama.</span> <span class="kobospan" id="kobo.176.2">Tellaklardan biri beceriksizce kendi çevresinde dönmeye çalışırken, yanındaki arkadaşına çarpmış, adamın dengesini yitirerek podyumdan aşağı uçmasına neden olmuştu.</span> <span class="kobospan" id="kobo.176.3">Üzerine düştüğü birkaç seyirciyi iri gövdesinin altında ezen tellak ilk şaşkınlığını atlattıktan sonra, homurdana homurdana podyuma tırmandı ve az önce ona çarpmış olan arkadaşını sertçe itti.</span> <span class="kobospan" id="kobo.176.4">Beriki buna sunturlu bir küfürle karşılık verince, bir anda karıştı ortalık ve tellakların hepsi birden tekme tokat birbirlerine girdiler.</span> <span class="kobospan" id="kobo.176.5">Ağza alınmaz küfürler ederek birbirlerine kıyasıya vuruyorlar, birbirlerinin gırtlaklarını sıkıyorlar, kulaklarını ısırıyorlar, gözlerini oymaya uğraşıyorlardı.</span> <span class="kobospan" id="kobo.176.6">Hamam tasları ve nalınlar havada uçuşuyordu.</span> <span class="kobospan" id="kobo.176.7">En umulmadık anda patlak veren bu dehşetli tellak kavgası, podyumu çevreleyen kalabalığın çok hoşuna gitmişti.</span> <span class="kobospan" id="kobo.176.8">Bir yandan “Vur!</span> <span class="kobospan" id="kobo.176.9">Kafasına kafasına!</span> <span class="kobospan" id="kobo.176.10">Kan çıksın, kan!”</span> <span class="kobospan" id="kobo.176.11">nidalarıyla tellakları kızıştırmaya çalışırken, bir yandan da kavganın sonunda ayakta kalacağını umdukları tellağın üzerine para koyarak birbirleriyle bahse tutuşuyorlardı.</span> <span class="kobospan" id="kobo.176.12">İbrahim Nemrûd ve Şazinuş nasıl olduğunu anlamaksızın kaptırmışlardı kendilerini kalabalığın bu çılgın coşkusuna.</span> <span class="kobospan" id="kobo.176.13">Seyircilerle birlikte boğazları yırtılırcasına bağırıp çağırıyorlar, tezahürat yapıyorlar, sıkılı yumruklarını havada sallıyorlardı.</span> <span class="kobospan" id="kobo.176.14">Bir süredir yanlarında dikilmekte olan beyaz takım elbiseli, altın dişli adam bahse girmeyi teklif edince, Şazinuş’un da kışkırtması sonucunda, fazlaca ölçüp biçmeden kabul etti bu öneriyi İbrahim Nemrûd.</span> <span class="kobospan" id="kobo.176.15">Ama üzerine beş altın koyduğu tellak, karnına yediği sıkı bir tekmeyle iki büklüm olup ardından da kafasında patlayan şiddetli bir nalın darbesiyle kanlar içinde yere yığılınca, az önce Erzurumlu sabun tüccarının vermiş olduğu pırıl pırıl beşibiryerdeyi elleri titreyerek cebinden çıkarıp pis pis sırıtan altın dişli adamın avucuna koymak zorunda kaldı.</span> <span class="kobospan" id="kobo.176.16">Birkaç saniye içinde bir aylık kazancının hemen hemen yarısına eşdeğer miktarda parayı yitirmek kendisine getirmişti onu.</span> <span class="kobospan" id="kobo.176.17">Altın dişli adamın ikinci bir bahis önerisini kesin bir dille reddetti.</span> <span class="kobospan" id="kobo.176.18">Artık tahammül edilmez bir hale gelen bu kargaşadan bir an önce kurtulmak, gece kulübünden çıkıp gitmek istiyordu.</span> <span class="kobospan" id="kobo.176.19">Bu arada podyumdaki tellak kavgası, tıpkı başladığı gibi aniden bitmişti.</span> <span class="kobospan" id="kobo.176.20">Herbirinin ya kafası yarılmış ya gözü patlamış ya kaşı açılmış ya da burnu kanamış olan tellaklar, sanki az önce birer yabanıl hayvan gibi birbirlerini boğazlamaya çalışanlar onlar değillermişçesine büyük bir muhabbet ve samimiyetle birbirleriyle sarmaş dolaş olup öpüştükten sonra, seyircilerin çılgınca alkışları ve “Bravo!</span> <span class="kobospan" id="kobo.176.21">Yaşa!</span> <span class="kobospan" id="kobo.176.22">Nur ol!”</span> <span class="kobospan" id="kobo.176.23">nidaları arasında, elleriyle zafer işareti yaparak podyumdan kol kola inip kalabalığın içine karıştılar.</span> <span class="kobospan" id="kobo.176.24">Geride podyumun üzerine saçılmış birkaç hamam tası ve nalın teki kalmıştı.</span> <span class="kobospan" id="kobo.176.25">Gece kulübünden ayrılmak için bunun uygun bir zaman olduğunu düşündü İbrahim Nemrûd.</span></p>

  <p class="normal"><span class="kobospan" id="kobo.177.1">“Hadi, yeter bu kadar,” dedi Şazinuş’a, “Gidelim artık.”</span></p>

  <p class="normal"><span class="kobospan" id="kobo.178.1">Ancak o sırada orkestra Uzakdoğu ezgileri taşıyan bir caz parçasıyla sıradaki gösteriyi müjdelemeye başlamıştı bile.</span> <span class="kobospan" id="kobo.178.2">Ateş ve kılıç yutma numaraları yapan cambazlar ve vücudunun her yanına kızgın şişler saplayan Hint fakirleri çıktı bu kez podyuma.</span> <span class="kobospan" id="kobo.178.3">Şazinuş, cambazları görür görmez İbrahim Nemrûd’u unutmuş, büyük bir ilgiyle bu yeni gösteriyi izlemeye başlamıştı.</span> <span class="kobospan" id="kobo.178.4">Özellikle genç bir çingene olan ateş yutucudan alamıyordu gözlerini.</span> <span class="kobospan" id="kobo.178.5">Cambazın ağzından püsküren oynak alevler, podyumu saran coşkun kalabalığın üzerinde taklalar atıyor, ateşin harlı soluğu seyircilerin yüzlerine yabansı bir kızıllık veriyordu.</span> <span class="kobospan" id="kobo.178.6">Bu görüntü karşısında zevkle parlıyordu Şazinuş’un gözleri.</span></p>

  <p class="normal"><span class="kobospan" id="kobo.179.1">“Hey, şuna bak!”</span> <span class="kobospan" id="kobo.179.2">diye bağırdı heyecanla, “Müthiş birşey, değil mi?</span> <span class="kobospan" id="kobo.179.3">Biraz daha yakından bir göz atalım mı, ne dersin?”</span></p>

  <p class="normal"><span class="kobospan" id="kobo.180.1">Sonra, sorusunun yanıtını beklemeksizin kalabalığın arasına karışıp podyuma doğru ilerlemeye başladı.</span> <span class="kobospan" id="kobo.180.2">İster istemez onu izledi İbrahim Nemrûd.</span> <span class="kobospan" id="kobo.180.3">Ancak coşkulu seyirci topluluğu yüzünden podyuma çok yaklaşamadılar.</span> <span class="kobospan" id="kobo.180.4">Tam önlerinde, iyice sarhoş oldukları her hallerinden belli olan beş altı kişilik bir Alman işadamları grubu vardı.</span> <span class="kobospan" id="kobo.180.5">Orkestranın çalmakta olduğu parçayı kaale almaksızın, hepbir ağızdan böğürerek Almanca şarkılar söylüyorlar, galiz naralar atıyorlar, göbeklerini sallaya sallaya kendilerince dans etmeye çalışıyorlardı.</span> <span class="kobospan" id="kobo.180.6">Bu kontrolsuz yalpalamaları sırasında çevrelerindeki insanlara çarpıyor ve ellerindeki içkileri ortalığa döküp saçıyorlardı doğal olarak, ancak bu davranışlarından ötürü özür dilemek şöyle dursun, yarattıkları ufak çaplı afete başlarını çevirip bakmak zahmetine bile katlanmıyorlardı.</span></p>

  <p class="normal"><span class="kobospan" id="kobo.181.1">“Kurnazların piri Odiseus adına!”</span> <span class="kobospan" id="kobo.181.2">diye homurdandı Şazinuş ve çevik bir hareketle kenara çekilerek önündeki iki sarhoş Almanın iri kalçaları arasında ezilmekten son anda kurtulup bağırdı:</span> <span class="kobospan" id="kobo.181.3">“Scylla ve Charybdis bu olsa gerek!</span> <span class="kobospan" id="kobo.181.4">Tayfalar, asılın küreklere!”</span> <span class="kobospan" id="kobo.181.5">Sonra İbrahim Nemrûd’a döndü:</span> <span class="kobospan" id="kobo.181.6">“Bu Bavyera ayılarının arkasından hiçbir şey göremiyorum.</span> <span class="kobospan" id="kobo.181.7">Sırtına alsana beni!”</span></p>

  <p class="normal"><span class="kobospan" id="kobo.182.1">Alman işadamlarının çevrelerindekileri hiçe sayan kaba tavırları İbrahim Nemrûd’u da sinirlendirmeye başlamıştı.</span> <span class="kobospan" id="kobo.182.2">Şazinuş’u kırmak istemiyor, ama eğer onu sırtına alırsa, üzerlerine dikkat çekmekten endişe ediyordu.</span> <span class="kobospan" id="kobo.182.3">Kuşkucu gözlerle çevresine bakındı.</span> <span class="kobospan" id="kobo.182.4">Kahkahalar atarak çılgınlar gibi tepinen bu kendinden geçmiş kalabalığın içinde kimsenin birbiriyle ilgilenecek hali yoktu.</span> <span class="kobospan" id="kobo.182.5">Kaygılanmanın yersiz olduğunu karar verdi.</span> <span class="kobospan" id="kobo.182.6">Sol elindeki sangriya kadehini bırakmaksızın, diğer eliyle Şazinuş’u belinden kavrayıp tüy gibi havaya kaldırdı ve geniş omuzlarının üzerine oturttu.</span> <span class="kobospan" id="kobo.182.7">Çocuk yeni konumunda bir an bocaladıktan sonra, bacaklarını İbrahim Nemrûd’un kalın gövdesine sararak sağladı dengesini.</span></p>

  <p class="normal"><span class="kobospan" id="kobo.183.1">“Yaşşa, harikasın!”</span> <span class="kobospan" id="kobo.183.2">diye haykırdı sevinçle, “Tam istediğim gibi!</span> <span class="kobospan" id="kobo.183.3">Podyumu çok iyi görebiliyorum buradan!</span> <span class="kobospan" id="kobo.183.4">Hey, şu ateş yutucuyu görüyor musun?</span> <span class="kobospan" id="kobo.183.5">Nasıl da bir masal ejderi gibi alev püskürtüyor!</span> <span class="kobospan" id="kobo.183.6">Hadi, biraz daha yaklaşalım!</span> <span class="kobospan" id="kobo.183.7">Dağıt şu şiş göbekli sosis yiyicileri!”</span></p>

  <p class="normal"><span class="kobospan" id="kobo.184.1">Şazinuş’un taşkın sevinci, İbrahim Nemrûd’a da bulaşmıştı.</span> <span class="kobospan" id="kobo.184.2">Biraz da içmiş olduğu sangriyaların etkisiyle, kalbinin daha hızlı çarptığını, kanını kaynatan tatlı bir sıcaklığın ensesinden şakaklarına doğru yükseldiğini hissediyordu.</span> <span class="kobospan" id="kobo.184.3">Önlerindeki sarhoş Alman grubunu sert bir omuz darbesiyle dağıtıp, adamların tehditkâr protesto nidalarına aldırmaksızın podyuma doğru ilerledi.</span> <span class="kobospan" id="kobo.184.4">Omuzlar üzerindeki bu sallantılı yolculuk Şazinuş’un çok hoşuna gitmişti.</span> <span class="kobospan" id="kobo.184.5">Düşmemek için bir koluyla İbrahim Nemrûd’un boynuna sıkıca sarılmış, diğer elindeki sangriya kadehini sihirli bir kristal asa gibi muzaffer bir edayla havada sallıyordu.</span> <span class="kobospan" id="kobo.184.6">İbrahim Nemrûd’un böğrüne ufak topuk darbeleri indirerek savaş çığlıkları atıyor, ordusuna komuta eden deneyimli bir general edasıyla sert emirler yağdırıyordu çevresine:</span></p>

  <p class="normal"><span class="kobospan" id="kobo.185.1">“Yihhuuu!</span> <span class="kobospan" id="kobo.185.2">Hurraaa!</span> <span class="kobospan" id="kobo.185.3">Yippiii!</span> <span class="kobospan" id="kobo.185.4">Sirk, lunapark, otopark, ayböceği, atlıkarıncayiyen!</span> <span class="kobospan" id="kobo.185.5">Bremen Mızıkacıları’nın dehşetengiz dönüşü!</span> <span class="kobospan" id="kobo.185.6">Aiii-aiii, hav-hav, ü-ürü-üüü, dıgıdık-dıgıdık, brüsss!</span> <span class="kobospan" id="kobo.185.7">Kovboyların içinde Aslan Cinotri!</span> <span class="kobospan" id="kobo.185.8">Deh, Rosinante, deh!</span> <span class="kobospan" id="kobo.185.9">Köhne küheylan, asırlık sütçü beygiri!</span> <span class="kobospan" id="kobo.185.10">Yeldeğirmenleri tam karşımızda!</span> <span class="kobospan" id="kobo.185.11">Ey donlar, ey külotlar, ey külotsuz şövalyeler!</span> <span class="kobospan" id="kobo.185.12">Ey baldırıçıplaklar, ey başıbozuklar, ey bağrı yanık, ağzı büzük, gözleri süzüm süzüm süzükler!</span> <span class="kobospan" id="kobo.185.13">İlk hedefiniz kara topraktır, ileri!</span> <span class="kobospan" id="kobo.185.14">Götüne güvenen borazancıbaşı, dörtnala hücum borusu çal!</span> <span class="kobospan" id="kobo.185.15">Çal ulan, başlatma şimdi!</span> <span class="kobospan" id="kobo.185.16">Bu günden tezi yok herkes sütten çıkmış ak kaşığını yanında taşıyacak!</span> <span class="kobospan" id="kobo.185.17">Ka-ka-kaşık sizin en iyi kara gün dostunuzdur!</span> <span class="kobospan" id="kobo.185.18">Zeytinyağlı bakla, güvercin takla, fıstıklı baklava, Balaklava, hafif süvari alayının önlenemez nücumu!</span> <span class="kobospan" id="kobo.185.19">Yok, yok, bizimki öyle hafif mafif değil, maşaallah, ağır süvari, süper ağır süvari, hatta düpedüz zırhlı mekanize birlik, tank tugayı, amerikan kepçesi, silindir, buldozer, önüne geleni ezip geçer, dut pestiline çevirir alimallah!</span> <span class="kobospan" id="kobo.185.20">Hele bir durun siz!</span> <span class="kobospan" id="kobo.185.21">Bakın, ben nasıl yek bir atlı süvari suretinde o pek sıkı sandığınız bab kapınızdan garç diye duhul edip girerek topunuzun baharını kış edeceğim!</span> <span class="kobospan" id="kobo.185.22">Hoşt, kışt, geri dur, deyyus!</span> <span class="kobospan" id="kobo.185.23">Heyt be, var mı lan bana yan bakan?</span> <span class="kobospan" id="kobo.185.24">İskender-i Kebir derler bana, bugüne bugün Karneyn-Zü, iki boynuzumun ikisinde de metafor kanı!</span> <span class="kobospan" id="kobo.185.25">Kârla kaplı kaypak kalpleri aşıp siz gafilleri fillerimin filpayeleri altında fiilen çiğneteceğim!</span> <span class="kobospan" id="kobo.185.26">Fiiliyat var burada, filli at, ırmak atı, hipopotamus, hipotenüs, hipotermi!</span> <span class="kobospan" id="kobo.185.27">Anibal, Kanibal, Asurbanipal, Hamur Ağbi, karalar kaplı kitaplarınızı açın!</span> <span class="kobospan" id="kobo.185.28">Sözlü var!</span> <span class="kobospan" id="kobo.185.29">Göze göz, dişe diş, boka bok, çişe çiş!</span> <span class="kobospan" id="kobo.185.30">Ve kana kan ve ateşe ateş, evet!</span> <span class="kobospan" id="kobo.185.31">Fil suresi!</span> <span class="kobospan" id="kobo.185.32">Ankebud suresi!</span> <span class="kobospan" id="kobo.185.33">Nemel suresi!</span> <span class="kobospan" id="kobo.185.34">Huffaş suresi!</span> <span class="kobospan" id="kobo.185.35">Ve ama illa ki Ashab-ı Kehf, Ashab-ı Kehf, Ashab-ı Kehf!</span> <span class="kobospan" id="kobo.185.36">He’min iki gözü iki çeşme!</span> <span class="kobospan" id="kobo.185.37">Yemliha, Mislina, Mekselina, hangi caniptesiniz?</span> <span class="kobospan" id="kobo.185.38">Ya siz Mernuş, Tebernuş?</span> <span class="kobospan" id="kobo.185.39">Hele sen, en merhametlimiz, en zalimimiz, en bilgemiz, en cahilimiz; içimizde en yümünsüz, en küşümsüz, en apansızımız; en karanlık ve ama yine de en yalan dolansızımız, Kefeşteteyyuş, kardeşlerin kardeşi, meczupların meczubu, neredesin?</span> <span class="kobospan" id="kobo.185.40">Kafeste ey kuş!</span> <span class="kobospan" id="kobo.185.41">Sakın kaçırmayın, mutlaka alıp okuyun, bütün gazete bayileri ve kitapçılarda:</span> <span class="ideitalik1"><span class="kobospan" id="kobo.185.42">AYAZMA – Afacan Yediler’in Akla Ziyan Maceraları</span></span><span class="kobospan" id="kobo.185.43">!</span> <span class="kobospan" id="kobo.185.44">Kapış kapış gidiyor, ekmek peynir gibi satıyor, baskı üstüne baskı yapıyor!</span> <span class="kobospan" id="kobo.185.45">Haydi, son baskı bu, son baskı, yazıyooor, yarının havadislerini yazıyooor!</span> <span class="kobospan" id="kobo.185.46">Birimiz hepimiz, hepimiz birimiz için!</span> <span class="kobospan" id="kobo.185.47">Ve pîr aşkına, bir daha!</span> <span class="kobospan" id="kobo.185.48">Ey ateş yiyiciler, ey demir yutucular, ey su soğurucular, ey alev osurucular!</span> <span class="kobospan" id="kobo.185.49">Ad kavmi, Nuh kavmi, Lut kavmi ey!</span> <span class="kobospan" id="kobo.185.50">Sizi göt gözlü Kıtmir’imin kızıl yalımıyla vuracağım!</span> <span class="kobospan" id="kobo.185.51">Evet, gözlerimde yaşlar var, ama merak etmeyin, sizler için ağlamıyorum, kanlı gözyaşlarım sizler için seller gibi akmıyor, akmayan gözyaşlarım günün birinde içinde boğulacağınız görksüz bir tufan olmayacak!</span> <span class="kobospan" id="kobo.185.52">Hey, hop, arabacı!</span> <span class="kobospan" id="kobo.185.53">Şuradaki pis bıyıklıyı ez!</span> <span class="kobospan" id="kobo.185.54">Hayır, onu değil, şu suratı çiçek bozuğu olanı!</span> <span class="kobospan" id="kobo.185.55">Çiçekleri bozamasın bir daha!</span> <span class="kobospan" id="kobo.185.56">Ve şu şiş göbekli bok çuvalını da!</span> <span class="kobospan" id="kobo.185.57">Yüzünün ifadesini hiç beğenmedim, baksana, nasıl da iştahla seğiriyor gözü!</span> <span class="kobospan" id="kobo.185.58">Dergilerdeki fotoğraflara bakarak gizli gizli otuzbir de çekiyordur bu!</span> <span class="kobospan" id="kobo.185.59">Ve hazır elin değmişken, bir de şuradaki saçı boyalı olanı!</span> <span class="kobospan" id="kobo.185.60">Evet, evet, onu, görüyor musun, kıçının ağıran kıllarını bile nasıl ithal malı saç boyasıyla boyamış genç görünmek için!</span> <span class="kobospan" id="kobo.185.61">Gençmiş, hah, götümün genci!</span> <span class="kobospan" id="kobo.185.62">Sen hiç genç olmadın ki, düdük, ne şimdi, ne önce, ne başka bir hayatta, ne de başka bir boyutta, hiçbir yerde, hiçbir zaman!</span> <span class="kobospan" id="kobo.185.63">Bazıları böyledir işte:</span> <span class="kobospan" id="kobo.185.64">Büyük doğup büyük yaşayıp büyük geberip giderler ve çok şükür nihayet emr-i hak vakî olup kabre girdiklerinde, büyük bir bok yığınına dönüşür çürüyüp kokuşan cesetleri!</span> <span class="kobospan" id="kobo.185.65">Ve o bok yığını ki en zavallı karaçalıya bile gübre olamaz!</span> <span class="kobospan" id="kobo.185.66">Bok yığını dedim, evet, ve bu bir iltifattı!</span> <span class="kobospan" id="kobo.185.67">İnanın ki çok latif bir iltifattı!</span> <span class="kobospan" id="kobo.185.68">Sövgülerimi, hakaretlerimi, aşağsamalarımı, küfürlerimi sonraya saklıyorum!</span> <span class="kobospan" id="kobo.185.69">Hakkım bakidir!</span> <span class="kobospan" id="kobo.185.70">Çatal dilimi usul usul biliyorum vicdanımın yağlı bileyi taşında!</span> <span class="kobospan" id="kobo.185.71">Zağını almıyorum mahsus, vakti geldiğinde daha iyi yırtsın diye yüreklerinizi!</span> <span class="kobospan" id="kobo.185.72">Ama sizde yürek varsa tabii!</span> <span class="kobospan" id="kobo.185.73">Boynunuza dolanan yağlı bir kement olacak ilenmelerim!</span> <span class="kobospan" id="kobo.185.74">Kakışık kargışlarım içinizi yakıp kavuracak!</span> <span class="kobospan" id="kobo.185.75">Hepsi sizin için insanlar, insan suretleri, insan müsveddeleri, ey insan kardeşlerim!</span> <span class="kobospan" id="kobo.185.76">Kardeş diyorum, hah-hah-ha, kardeş!</span> <span class="kobospan" id="kobo.185.77">Siz ve ben kardeşiz, düşünebiliyor musunuz, kankardeşi!</span> <span class="kobospan" id="kobo.185.78">Kanlarımız birleşti ve kanka olduk!</span> <span class="kobospan" id="kobo.185.79">Kana girilir, kan akıtılır, kan içilir, kan çıkartılır, kan kusturulur, kan ağlatılır, kan güdülür, kan dökülür, kan emilir, kan aranır, kan kaybedilir, kan verilir, kana susanır, al kanlara boyanır, hatta kimi zaman göz göre göre kana ekmek doğranır!</span> <span class="kobospan" id="kobo.185.80">Ama mutlaka kana kan istenir, kana kan!</span> <span class="kobospan" id="kobo.185.81">Kan ki hiç durmayan, hiç soğumayan, hiç azalmayan, hiç yoğuşmayan, damarlardan kalbe, kalpten damarlara akan, hep akan, sürekli akan kan!</span> <span class="kobospan" id="kobo.185.82">Kanlımsınız, bunu bilin, dünya âhiret iki elim yakanızdadır!</span> <span class="kobospan" id="kobo.185.83">Kan, akışkan özü ölümlü ruhumuzun!</span> <span class="kobospan" id="kobo.185.84">Ölümsüz bedenimizin en sefil safrası, kan!</span> <span class="kobospan" id="kobo.185.85">Bağırır, inanın ki bas bas bağırır!</span> <span class="kobospan" id="kobo.185.86">Kardeşimin… kanı… topraktan… Duyuyor musunuz?</span> <span class="kobospan" id="kobo.185.87">Kanın uğuldayan sesini duyuyor musunuz?</span> <span class="kobospan" id="kobo.185.88">Açın kulaklarınızı ve dinleyin!</span> <span class="kobospan" id="kobo.185.89">Duymuyor musunuz, ey sağırlar, işitmiyor musunuz?</span> <span class="kobospan" id="kobo.185.90">Görmüyor musunuz, körler ey?</span> <span class="kobospan" id="kobo.185.91">Ey dilsizler, neden suspus oturup duruyorsunuz süt dökmüş kediler gibi?</span> <span class="kobospan" id="kobo.185.92">Ey topallar, ey çolaklar, ey kamburlar, ey ilezeler, ey çopurlar, ey kemçikler, ey sokurlar, ey dişsizler, ey kaşsızlar, ey kirpiksizler, ey kulaksızlar, ey burunsuzlar, ey dudaksızlar, ey damaksızlar, ey parmaksızlar, ey taşaksızlar, ey keller, ey köseler, ey cüceler, ey yücelerden yüceler, ey salyalılar, ey sümüklüler, ey çipiller, ey siğilliler, ey sıtmalılar, ey veremliler, ey raşitikler, ey epileptikler, ey cüzamlılar, ey şark çıbanlılar, ey basurlular, ey mayasıllılar, ey suratı lekeliler, ey çenesi göt gamzeliler, ey kuduzlar, ey uyuzlar, ey uyuntular, ey uyuşuklar, ey mıymıntılar, ey sapısilikler, ey meymenetsizler, ey nursuzlar, ey gözleri felfecir okuyanlar, ey gözünün feri sönükler, ey yere bakıp yürek yakanlar, ey dazlak kafasına peruk takanlar, ey kekemeler, ey pepemeler, ey hımhımlar, ey kemkümler, ey hırıltılılar, ey üfürtülüler, ey kısık sesliler, ey tıknefesliler, ey pabucu büyükler, ey bir taşağı öbüründen küçükler, ey sıkıntılılar, ey tutaraklılar, ey öksürüklüler, ey tıksırıklılar, ey kuşbeyinliler, ey beyinsizler, ey akılsızlar, ey fikirsizler, ey duygusuzlar, ey hissizler, ey vicdansızlar, ey insafsızlar, ey düş yoksunları, ey us fukaraları, ey kuşku kumkumaları, ey fitne fesat yuvaları, ey bilisizler, ey bilgisizler, ey bilgiçler, ey bilirbilmezler, ey ödlekler, ey yavşaklar, ey zibidiler, ey kendini beğenmişler, ey ukalalar, ey dallamalar, ey daltabanlar, ey dalyaraklar, ey dalgacılar, ey hasutlar, ey anutlar, ey sulular, ey sulugözlüler, ey osuruğu cinliler, ey osuruklular, ey götü boklular, ey sıçırganlar, ey kabızlar, ey iktidarsızlar, ey göttenbacaklılar, ey götoşlar, ey götlekler, ey götlaleleri, ey götverenler, ey kendini götten düzdüren götoğlanları, ey göt oğlu götler, ey göte bile rahmet okutacak derecede karaktersiz, tıynetsiz, cibilliyetsiz, şerefsiz onun bunun çocuğu it oğlu itler, ey nesebi gayrı sahihler, ey ne idüğü belirsizler, ey hırsız uğursuzlar, ey ip kazık kaçkınları, ey babasını bir meteliğe satanlar, ey öz anasıyla yatanlar, ey bilmemnelerin bilmemnelerinin bilmemneleri, ey bilmemnerenin bilmemnesini bilmemne edenler, ey bilmemnenin bilmemnesine bilmemne olanlar!</span> <span class="kobospan" id="kobo.185.93">Ey!</span> <span class="kobospan" id="kobo.185.94">Eeey!</span> <span class="kobospan" id="kobo.185.95">Eeeeeeey!</span> <span class="kobospan" id="kobo.185.96">Size söylüyorum, evet, size!</span> <span class="kobospan" id="kobo.185.97">Yanlış duymadınız!</span> <span class="kobospan" id="kobo.185.98">Sözlerim başkasına değil, sizedir!</span> <span class="kobospan" id="kobo.185.99">Üzerinize alının!</span> <span class="kobospan" id="kobo.185.100">Hanya’yı Konya’yı anlayacaksınız!</span> <span class="kobospan" id="kobo.185.101">Elinizin körünü göreceksiniz!</span> <span class="kobospan" id="kobo.185.102">Size süpernovayı göstereceğim!</span> <span class="kobospan" id="kobo.185.103">Süpernovanın ne olduğunu öğreneceksiniz.</span> <span class="kobospan" id="kobo.185.104">Hepiniz, hepiniz, tek tek ve hepbirlikte herbiriniz!</span> <span class="kobospan" id="kobo.185.105">Bir tekiniz bile paçayı sıyıramayacak, birinize bile ayrıcalık tanınmayacak, herbiriniz kendi bacağından asılacak!</span> <span class="kobospan" id="kobo.185.106">Kıtlığınıza kıran girecek, ocağınıza incir ağacı dikilecek, dölünüz kuruyacak, soyunuzun sopunuzun esamisi okunmayacak!</span> <span class="kobospan" id="kobo.185.107">Bana sayıyla mı verdiler lan sizi?</span> <span class="kobospan" id="kobo.185.108">Sayıyla mı verdiler?</span> <span class="kobospan" id="kobo.185.109">Bir mi, üç mü, beş mi, kaç?</span> <span class="kobospan" id="kobo.185.110">Söyleyin bana, şunun şurasında kaç kişisiniz?</span> <span class="kobospan" id="kobo.185.111">Yüzler mi, binler mi, milyonlar mı?</span> <span class="kobospan" id="kobo.185.112">Milyarlarca mısınız yoksa, söyleyin, hamamböcekleri gibi?</span> <span class="kobospan" id="kobo.185.113">Öyle misiniz?</span> <span class="kobospan" id="kobo.185.114">Milyarlar mı?</span> <span class="kobospan" id="kobo.185.115">Güzel!</span> <span class="kobospan" id="kobo.185.116">Haşaratsanız eğer, haşarat gibi darı suyu ekilmeli dibinize!</span> <span class="kobospan" id="kobo.185.117">Haşarat, haşaratlığını bilmeli!</span> <span class="kobospan" id="kobo.185.118">Kulaklarınızı açıp dinleyin şimdi!</span> <span class="kobospan" id="kobo.185.119">Kulaklarınızı açıp çok iyi dinleyin!</span> <span class="kobospan" id="kobo.185.120">Kardeşimin kanı topraktan bağırıyor!</span> <span class="kobospan" id="kobo.185.121">Kardeşimin… kanı… topraktan… bağırıyor… Bağırıyooooooor!”</span></p>

  <p class="normal"><span class="kobospan" id="kobo.187.1">Ağzından salyalar saçarak avazı çıktığınca haykırıyordu Şazinuş.</span> <span class="kobospan" id="kobo.187.2">Çevrelerini saran umursamaz kalabalıktan yavaş yavaş birtakım başlar onlara doğru çevrilmeye, bulanık bakışlı gözlerde hoşnutsuz bir ifade belirmeye başlamıştı.</span> <span class="kobospan" id="kobo.187.3">Durumun kritikleştiğini sezen İbrahim Nemrûd, telaş içinde sakinleştirmeye çalışıyordu Şazinuş’u, ama olanaksızdı bu.</span> <span class="kobospan" id="kobo.187.4">Çocuk kendisini iyice kaybetmiş, İbrahim Nemrûd’un omuzları üzerinde tepinerek sövgüler yağdırmayı sürdürüyordu çevresine.</span> <span class="kobospan" id="kobo.187.5">Bir yandan da küçük yumruklarıyla dava vekilinin kafasına güçsüz darbeler indiriyor, kulaklarını çekiyor, yüzünü tırmalıyordu.</span> <span class="kobospan" id="kobo.187.6">Sözlü uyarıların hiçbir işe yaramayacağını anladı İbrahim Nemrûd.</span> <span class="kobospan" id="kobo.187.7">Ağzını kapatarak susturmayı denedi çocuğu, ama Şazinuş küt ve kalın işaret parmağına dişlerini geçirince, acıyla geri çekmek zorunda kaldı elini.</span> <span class="kobospan" id="kobo.187.8">Üstelik Şazinuş şapkasını iki yandan tutup gözlerine dek indirdiği için çevresini görmekte zorlanıyor, çocukla boğuşmaya çalışırken sağa sola çarpıp etraftaki müşterilerin içkilerinin dökülmesine neden olarak üzerlerine daha çok dikkat çekiyordu.</span></p>

  <p class="normal"><span class="kobospan" id="kobo.188.1">“Süpernova!”</span> <span class="kobospan" id="kobo.188.2">diye bağırıyordu Şazinuş avaz avaz, “Süpernovayı göstereceğim size!</span> <span class="kobospan" id="kobo.188.3">Süpernovanın ne olduğunu anlayacaksınız!”</span></p>

  <p class="normal"><span class="kobospan" id="kobo.189.1">İbrahim Nemrûd’un canı çok yanmıştı, ısırılan parmağı kanıyordu.</span> <span class="kobospan" id="kobo.189.2">Hemen birşeyler yapıp bu duruma son vermesi gerektiğinin farkındaydı.</span> <span class="kobospan" id="kobo.189.3">Can acısının verdiği bir kararlılıkla, Şazinuş’u kollarından tutup sertçe alaşağı etti ve bir paket gibi koltuğunun altına sıkıştırdı.</span> <span class="kobospan" id="kobo.189.4">Sonra kapıya yöneldi hızlı adımlarla.</span> <span class="kobospan" id="kobo.189.5">Başından çıkardığı şapkasını suratına bastırarak sesini kesmeden önce, son bir kez daha vargücüyle ciyakladı Şazinuş:</span></p>

  <p class="normal"><span class="kobospan" id="kobo.190.1">“Süpernova, ananızın amında patlayan yıldız!”</span></p>

  <p class="normal"><span class="kobospan" id="kobo.191.1">Gece kulübünden çıkışları, İbrahim Nemrûd’un umduğundan kolay oldu.</span> <span class="kobospan" id="kobo.191.2">Koltuğunun altında tuzağa düşmüş küçük bir vahşi hayvan gibi çırpınmayı sürdüren Şazinuş’la dehlizin içinde yüzlerce basamak merdiveni nasıl çıkacağını, cüce kapıcıya dehlizin kapağını açtırmayı nasıl başaracağını kara kara düşünürken, girişin hemen yanında sürekli inip çıkan ve gece kulübüne yeni müşteriler getiren büyük asansörler olduğunu fark etti.</span> <span class="kobospan" id="kobo.191.3">Yeni gelen kalabalık bir Amerikalı işadamı grubunun boşalttığı asansöre binip kırmızı üniformalı kominin avucuna bir mecidiye sıkıştırdı.</span> <span class="kobospan" id="kobo.191.4">Komi önündeki levyeyi indirdi hiçbir şey sormadan ve asansör sarsılarak hareket etti.</span> <span class="kobospan" id="kobo.191.5">Asansörden indiklerinde loş bir sahanlıktaydılar.</span> <span class="kobospan" id="kobo.191.6">Kısa bir koridordan geçip önlerine çıkan demir parmaklıklı kapıyı açınca, bir avluda buldular kendilerini.</span> <span class="kobospan" id="kobo.191.7">Tünel Pasajı’nda olduklarını anlamakta gecikmedi İbrahim Nemrûd.</span> <span class="kobospan" id="kobo.191.8">Bir keresinde buradaki bir pulcu dükkânında Habsburg hanedanını gösteren nefis bir Avusturya-Macaristan pulları serisi bulmuş, dükkân sahibiyle yaptığı sıkı pazarlık sonucunda, kelepir sayılabilecek bir fiyata almıştı pulları.</span> <span class="kobospan" id="kobo.191.9">Gece kulübüne girdikleri noktanın epeyce uzağında dışarı çıkmaları şaşırttı onu, ama düşününce, bunda yadırganacak birşey olmadığını, yüzlerce müşterisi olan bu denli büyük bir gece kulübüne acil durumlar gözönünde bulundurularak birçok değişik noktada çıkışlar yapılmasının olağan karşılanması gerektiğini anladı.</span> <span class="kobospan" id="kobo.191.10">Saat gece yarısını bir hayli geçtiği için ortalıkta kimse görünmüyordu.</span> <span class="kobospan" id="kobo.191.11">Çiseleyen yağmurun kayganlaştırdığı ıssız ve karanlık sokaklardan geçip otele geldiler.</span> <span class="kobospan" id="kobo.191.12">Şazinuş artık sakinleşmişti, bağırıp çağırmıyordu.</span> <span class="kobospan" id="kobo.191.13">İçtiği sangriyaların etkisiyle kafası biraz dumanlanmış olmalıydı.</span> <span class="kobospan" id="kobo.191.14">Yol boyunca uslu uslu İbrahim Nemrûd’un elini tutmuş, kendi kendisine birtakım şarkılar mırıldanıp durmuştu.</span> <span class="kobospan" id="kobo.191.15">Herzamanki gibi sarsak adımlarla gelip onlara kapıyı açan yaşlı otel kâtibine teşekkür ederek odalarına çıktılar.</span> <span class="kobospan" id="kobo.191.16">Odaya girince, hemen soyunup iç çamaşırlarıyla yatağa uzandı Şazinuş ve ellerini başının altına koyup gözlerini tavana dikerek hüzünlü bir Marlene Dietrich şarkısı mırıldanmaya başladı.</span> <span class="kobospan" id="kobo.191.17">İbrahim Nemrûd gece kulübünde gördüklerinin etkisinden kurtulamamıştı hâlâ.</span> <span class="kobospan" id="kobo.191.18">Tuvalet masasının taburesini altına çekip bir sigara yaktı.</span> <span class="kobospan" id="kobo.191.19">Işıkları açmamışlardı.</span> <span class="kobospan" id="kobo.191.20">Sokak lambasının pencereden vuran ölgün ışığında bir süre konuşmadan kıpırtısız durdular.</span> <span class="kobospan" id="kobo.191.21">Uzayan sessizliği İbrahim Nemrûd bozdu nihayet.</span></p>

  <p class="normal"><span class="kobospan" id="kobo.192.1">“O gece kulübüne gitmekle iyi etmedik,” dedi kaygılı bir sesle, “Oradaki insanları hiç sevmedim.</span> <span class="kobospan" id="kobo.192.2">Kötü insanlar onlar.</span> <span class="kobospan" id="kobo.192.3">Öylelerinden uzak durmalıyız.</span> <span class="kobospan" id="kobo.192.4">Neden, bilmiyorum, ama sanki kötü birşeyler olacakmış gibi bir his var içimde.</span> <span class="kobospan" id="kobo.192.5">Keşke hiç gitmeseydik bu gece oraya…”</span></p>

  <p class="normal"><span class="kobospan" id="kobo.193.1">Şazinuş gözlerini kısarak ona baktı bir an, sonra dudaklarında belli belirsiz bir gülümsemeyle yeniden tavana dikti bakışlarını.</span></p>

  <p class="normal"><span class="kobospan" id="kobo.194.1">“Bu denli güçlü önsezilerin olduğunu bilmiyordum doğrusu,” dedi alaycı bir tonda, “Neden kötü olduklarını düşünüyorsun oradaki insanların?</span> <span class="kobospan" id="kobo.194.2">Sonuçta onlar da senin benim gibi insanlar işte…”</span></p>

  <p class="normal"><span class="kobospan" id="kobo.195.1">“Onlar kötü, çünkü…”</span></p>

  <p class="normal"><span class="kobospan" id="kobo.196.1">İbrahim Nemrûd düşüncelerini ifade edebilecek sözcükleri bulmakta zorlanıyordu.</span></p>

  <p class="normal"><span class="kobospan" id="kobo.197.1">“… çünkü iyi değiller, çünkü…”</span></p>

  <p class="normal"><span class="kobospan" id="kobo.198.1">Şazinuş kısık sesle güldü.</span></p>

  <p class="normal"><span class="kobospan" id="kobo.199.1">“Kötüler, çünkü iyi değiller!</span> <span class="kobospan" id="kobo.199.2">Daha iyi anlatamazdın!</span> <span class="kobospan" id="kobo.199.3">Kusursuz bir totoloji bu!”</span></p>

  <p class="normal"><span class="kobospan" id="kobo.200.1">“Anlatması kolay değil, ama inan bana, bir biçimde çevrelerine kötülük yaydıklarını hissediyorum.</span> <span class="kobospan" id="kobo.200.2">Onların yanındayken, kötülükleri bana da bulaşıyor sanki.</span> <span class="kobospan" id="kobo.200.3">Ve yalnızca bana değil, sana da bulaşıyor hatta…”</span></p>

  <p class="normal"><span class="kobospan" id="kobo.201.1">“Ooo, işte bütün ruhbilim kuramlarını derinden sarsacak, devrim niteliğinde bir düşünce:</span> <span class="kobospan" id="kobo.201.2">Bir tür bulaşıcı hastalık gibi bulaşıcı bir kötülük… Eminim ki, saygıdeğer psikanalistlerin çok hoşuna giderdi bu.</span> <span class="kobospan" id="kobo.201.3">Kimbilir ne akla hayale gelmedik terapi teknikleri geliştirirlerdi bu yeni ruhsal kötülük virüsüne karşı.</span> <span class="kobospan" id="kobo.201.4">Saptanıp yokedilmesi hereken bir virüs olarak kötülük… Ama birşey var aklıma takılan:</span> <span class="kobospan" id="kobo.201.5">Onlardan sana ve bana kötülük bulaştığını düşündüğüne göre, sen bizim iyi olduğumuza inanıyorsun, öyle mi?</span> <span class="kobospan" id="kobo.201.6">Nasıl varıyorsun bu kanıya?”</span></p>

  <p class="normal"><span class="kobospan" id="kobo.202.1">“Elbette iyi insanlarız biz!”</span> <span class="kobospan" id="kobo.202.2">dedi İbrahim Nemrûd hayretle, “Neden iyi olmadığımızı düşüneyim ki?”</span></p>

  <p class="normal"><span class="kobospan" id="kobo.203.1">“Öyle ya, neden düşünesin ki?</span> <span class="kobospan" id="kobo.203.2">Şimdi sana bunun nedenini sorsam, ‘çünkü…’ diye yanıtlayacaksın yine büyük olasılıkla sorumu; içinde tüm evrenin, olan ve olmayan herşeyin sırrını taşıyan tek bir sözcük:</span> <span class="kobospan" id="kobo.203.3">‘çünkü…’ Sen özlü sözlerin adamısın.</span> <span class="kobospan" id="kobo.203.4">Ama, bilmem, farkında mısın, deminden beri ‘iyi’ ve ‘kötü’ gibi aslında tümüyle belirsiz iki kavramın çevresinde dönüp duruyoruz ve bana kalırsa, hiçbir sonuca varmaksızın günler ve geceler boyu gevezelik etmeyi sürdürebiliriz bu konuda.</span> <span class="kobospan" id="kobo.203.5">Bu yüzden, söyler misin bana, şu meşhur ‘iyi’ ve ‘kötü’ nedir sence?”</span></p>

  <p class="normal"><span class="kobospan" id="kobo.204.1">“Ama bunu herkes bilir!</span> <span class="kobospan" id="kobo.204.2">İyi, iyi olandır, kötü ise kötü olan…”</span></p>

  <p class="normal"><span class="kobospan" id="kobo.205.1">“Ah, yine totolojiden medet umuyoruz demek ki!</span> <span class="kobospan" id="kobo.205.2">Dur, sana yardım edeyim öyleyse:</span> <span class="kobospan" id="kobo.205.3">‘İyi’, bana sorarsan, bir insanın geberip gitmesidir, cenaze levazımatçıları ve solucanlar aç kalırlardı yoksa.</span> <span class="kobospan" id="kobo.205.4">Eğer insanlar birdenbire ölmemeye başlasalardı, bunun toplum düzeni ve doğal yaşam döngüsü üzerinde nasıl yıkıcı etkileri olacağını bir düşün!</span> <span class="kobospan" id="kobo.205.5">Çok şükür ki, insanlar her gün, her saat, her dakika ölüyorlar, hem de sinekler gibi, evlerde, otellerde, iş yerlerinde, hastanelerde, caddelerde, meydanlarda, heryerde.</span> <span class="kobospan" id="kobo.205.6">Biz burada iyilik ve kötülük hakkında laf ebeliği yaparken, dünyanın dörtbir tarafında, kadını erkeği, genci yaşlısı, yüzlerce insan hakkın rahmetine kavuştular, yani sayılamayacak kadar çok iyilik… ‘Kötü’ ise bir çocuğun dünyaya gelmesidir örneğin.</span> <span class="kobospan" id="kobo.205.7">Çocuk doğar, çocuk büyür, çocuk bir yetişkin olur, çocuk yaşamı boyunca yer, içer, kusar, tükürür, hımkırır, sümkürür, kıçını kaşır, burnunu karıştırır, geğirir, osurur, işer, sıçar, can yakar, canı yanar, üzer, üzülür, döver, dövülür, aldatır, aldanır, ayartır, ayartılır, kazık atar, kazık yer, soyar, soyulur, çarpar, çarpılır, düzer, düzülür, siker, sikilir, oyar, oyulur, deşer, deşilir, ezer, ezilir, kötülük yapar, kötülüklere göğüs gerer, kısacası çocuk yaşar… Evet, yalnızca yaşar çocuk, yaşamaya çalışır, yaşamaya savaşır, ve yaşaması kötü olması için yeterlidir.</span> <span class="kobospan" id="kobo.205.8">Öyleyse, işin daha en başında çocuğun doğumu bir kötülüktür, dibi olmayan, geri çevrilemez bir kötülük, bağışlanmaz bir İlk Günah… Çocuk bir kez doğma günahını işlediyse, bu dünya üzerinde kötü olmaya yazgılıdır.</span> <span class="kobospan" id="kobo.205.9">Değil midir sence?”</span></p>

  <p class="normal"><span class="kobospan" id="kobo.206.1">“Bir dakika!</span> <span class="kobospan" id="kobo.206.2">Dediklerinin doğru olduğunu varsaysak bile, insan kendi isteğiyle doğmaz ki!</span> <span class="kobospan" id="kobo.206.3">Doğup doğmamak, kişinin elinde olan birşey değildir ve tabii dolayısıyla da doğarak günah işlediği öne sürülemez.</span> <span class="kobospan" id="kobo.206.4">Kimseyi kendi iradesiyle yapmadığı birşey için suçlayamazsın.”</span></p>

  <p class="normal"><span class="kobospan" id="kobo.207.1">“Öyle mi dersin?</span> <span class="kobospan" id="kobo.207.2">Sen bir hukukçusun, sana senin anlayacağın dilde bir örnek vereyim:</span> <span class="kobospan" id="kobo.207.3">Bir gemidesin.</span> <span class="kobospan" id="kobo.207.4">Gemi batıyor ve diğer yolcularla birlikte suya düşüyorsun.</span> <span class="kobospan" id="kobo.207.5">Suda bir can simidi görüyorsun, tek bir simit… O can simidine sahip olmak için üç dört kişiyle boğuşup onları alt ediyorsun ve can simidi senin oluyor.</span> <span class="kobospan" id="kobo.207.6">Sen can simidi sayesinde hayatta kalırken, diğerleri sulara gömülerek boğuluyorlar.</span> <span class="kobospan" id="kobo.207.7">Bu durumda onların ölümlerinden sen sorumlu sayılmaz mısın?”</span></p>

  <p class="normal"><span class="kobospan" id="kobo.208.1">“Farklı bir durum bu, bunu doğmakla karşılaştıramazsın.</span> <span class="kobospan" id="kobo.208.2">Doğmak tümüyle senin dışında bir olay, oysa can simidi için savaşırken, kararı veren ve eylemi gerçekleştiren doğrudan doğruya sensin.</span> <span class="kobospan" id="kobo.208.3">Ayrıca birtakım özel koşullar sözkonusu burada.</span> <span class="kobospan" id="kobo.208.4">Hayatta kalmak için savaşıyorsun.</span> <span class="kobospan" id="kobo.208.5">Bu bir ölüm-kalım meselesi.</span> <span class="kobospan" id="kobo.208.6">Can simidini bir başkası alsa, boğulan sen olacaksın.”</span></p>

  <p class="normal"><span class="kobospan" id="kobo.209.1">“Anladım, ‘hafifletici nedenler’ yani… O halde, kendi iyiliğin için başkalarına kötülük yaparsan, bundan sorumlu değilsin, öyle mi?</span> <span class="kobospan" id="kobo.209.2">Bak, bu çok hoş işte!</span> <span class="kobospan" id="kobo.209.3">Kötülük yapanlara sor, hepsinin iyi nedenleri vardır—eninde sonunda hep kendileriyle ilgili nedenler!</span> <span class="kobospan" id="kobo.209.4">Bir örümcek bir sineği hayatta kalabilmek için ağına düşürüp yer.</span> <span class="kobospan" id="kobo.209.5">Bu yüzden sineğe örümcekten daha çok sempati duymayız.</span> <span class="kobospan" id="kobo.209.6">Hayvanlar dünyasını neden insanlar dünyasıyla karşılaştırmayalım?</span> <span class="kobospan" id="kobo.209.7">Bir hırsız geçinebilmek için çalar; bir katil para ya da başka bir çıkar elde etmek için öldürür; bir tecavüzcünün kesinlikle kötü bir niyeti yoktur, yalnızca kendisini iyi hissetmek için ırzına geçiyordur kurbanının.</span> <span class="kobospan" id="kobo.209.8">Eğer kurban bundan hoşlanmıyorsa, bu onun sorunudur.</span> <span class="kobospan" id="kobo.209.9">İnsanlar en tüyler ürpertici suçları birbirlerine karşı değil, hayata karşı işlerler.</span> <span class="kobospan" id="kobo.209.10">Baksana, yoksa hayatın da baştan sona bir ölüm-kalım savaşı olmadığını mı sanıyorsun sen?”</span></p>

  <p class="normal"><span class="kobospan" id="kobo.210.1">“Ama… ama bu dünyada iyi insanlar da vardır,” dedi İbrahim Nemrûd sesi titreyerek.</span> <span class="kobospan" id="kobo.210.2">Şazinuş birden durgunlaştı ve gözleri buğulandı.</span></p>

  <p class="normal"><span class="kobospan" id="kobo.211.1">“Var mıdır gerçekten de?”</span> <span class="kobospan" id="kobo.211.2">dedi acı bir tebessümle, “Kimbilir, vardır belki, ama eğer var ise de, ben henüz rastlamadım o efsanevî şahsiyete.</span> <span class="kobospan" id="kobo.211.3">Tuhaf bir yaratık olmalı, bir tür hilkat garibesi,</span> <span class="ideitalik1"><span class="kobospan" id="kobo.211.4">Acaib-ül Mahlukat</span></span><span class="kobospan" id="kobo.211.5">’a mensup garip bir canlı, toprak altında yaşayan homongolos gibi birşey… Sokakta birden karşına çıkıverse, ödün bokuna karışır, kaçacak delik ararsın.</span> <span class="kobospan" id="kobo.211.6">İyi insan—aman yarabbim, ne kadar ürküntü verici bir düşünce!</span> <span class="kobospan" id="kobo.211.7">Ben…”</span></p>

  <p class="normal"><span class="kobospan" id="kobo.213.1">Sözünü bitiremedi.</span> <span class="kobospan" id="kobo.213.2">Boğazına iri bir yumru tıkandığı için boğulacak gibi oldu, yutkunmak zorunda kaldı.</span> <span class="kobospan" id="kobo.213.3">Çocuğa karşı içinde yine o sınırsız, sımsıcak sevecenlik duygusunun kabarmakta olduğunu hissetti İbrahim Nemrûd.</span> <span class="kobospan" id="kobo.213.4">Şazinuş yapmacık bir neşeyle devam etti:</span></p>

  <p class="normal"><span class="kobospan" id="kobo.214.1">“Çok iyiliksever bir toplumda yaşıyoruz, biliyor musun?</span> <span class="kobospan" id="kobo.214.2">Benim gibi insanlara ‘ruhsal açıdan dengesiz’ deniyor ve elden gelen tüm çaba gösteriliyor psikolojik yardım almamız için.</span> <span class="kobospan" id="kobo.214.3">Hamiyetten gözlerim yaşaracak neredeyse!</span> <span class="kobospan" id="kobo.214.4">İnsanların sonsuz iyiliklerinden –çok şükür!</span><span class="kobospan" id="kobo.214.5">– ben de nasibimi aldım.</span> <span class="kobospan" id="kobo.214.6">Psikanalistleri iyi tanırım.</span> <span class="kobospan" id="kobo.214.7">Şu anda anımsayamadığım kadar uzun seanslar boyunca beni analiz ettiler, kılı kırk yardılar, derin bilgi ve deneyimleriyle üzerimde titiz tetkiklerde bulundular.</span> <span class="kobospan" id="kobo.214.8">Benim için—yoksa ‘bana’ mı demeliyim?</span><span class="kobospan" id="kobo.214.9">—yaptıklarından dolayı onlara teşekkür borçluyum, hepsine ve tek tek herbirine.</span> <span class="kobospan" id="kobo.214.10">Bugünlere onların sayesinde geldim.</span> <span class="kobospan" id="kobo.214.11">Psikanalistlere neden kısaca ‘analist’ dendiğini hiç düşündün mü?</span> <span class="kobospan" id="kobo.214.12">Ben sana söyleyeyim:</span> <span class="kobospan" id="kobo.214.13">Bireyin toplumla ilişkisini bir tür anal ilişki olarak gördükleri için.</span> <span class="kobospan" id="kobo.214.14">Bu karmaşık ilişkide kimin anüs, kimin fallus rolünü üstlendiğine sen karar ver.</span> <span class="kobospan" id="kobo.214.15">Laf aramızda, hamamcılar, meyhaneciler, mollalar, yeniçeriler, doktorlar, avukatlar, emlakçiler, tüccarlar, bankerler ve işadamları gibi psikanalistlerin de çoğu bu yüzden pedofildir—iktidarsız olmayanları tabii!</span> <span class="kobospan" id="kobo.214.16">İktidarsız olanlar ise, tatlı ve ıslak pedofili düşleriyle yetinmek zorunda kalırlar, ki cidden esef edilecek bir durumdur bu.</span> <span class="kobospan" id="kobo.214.17">Ama kimbilir belki de yanılıyorumdur, tam tersi de olabilir:</span> <span class="kobospan" id="kobo.214.18">Pedofil oldukları için psikanalist oluyorlardır.</span> <span class="kobospan" id="kobo.214.19">Evet, hiç de akla aykırı bir olasılık gibi görünmüyor bu bana.</span> <span class="kobospan" id="kobo.214.20">Söylesene, hiç psikanaliste gittin mi sen?”</span></p>

  <p class="normal"><span class="kobospan" id="kobo.215.1">İbrahim Nemrûd’un yine kafası karışmaya başlamıştı.</span> <span class="kobospan" id="kobo.215.2">Konuşmanın yönü hoşuna gitmiyordu.</span> <span class="kobospan" id="kobo.215.3">İktidarsızlık ve oğlancılıktan söz açılması tedirgin etmişti onu.</span> <span class="kobospan" id="kobo.215.4">Birkaç gün önce Profesör Sürurizade’nin muayenehanesinde geçirmiş olduğu sıkıntılı saatleri anımsayarak huzursuzlukla kıpırdandı.</span></p>

  <p class="normal"><span class="kobospan" id="kobo.216.1">“Nereye?</span> <span class="kobospan" id="kobo.216.2">Psikanaliste mi?”</span> <span class="kobospan" id="kobo.216.3">diye soruyu yineleyerek zaman kazanmaya çalıştı, “Yo, hayır, hiç gitmedim.”</span></p>

  <p class="normal"><span class="kobospan" id="kobo.217.1">“Yazık, çok şeyler kaçırmışsın.</span> <span class="kobospan" id="kobo.217.2">İlk fırsatta gitmelisin bence ve kendine dört başı mamur bir ANALİZ yaptırmalısın:</span> <span class="kobospan" id="kobo.217.3">ANALİZ, yani</span> <span class="ideitalik1"><span class="kobospan" id="kobo.217.4">Anal İzdüşüm</span></span><span class="kobospan" id="kobo.217.5">.</span> <span class="kobospan" id="kobo.217.6">Evet, tıpkı kriminolojideki parmak izi gibi, ANALİZ de psikoterapide büyük bir devrim yaratmıştır.</span> <span class="kobospan" id="kobo.217.7">Her insanın nasıl tümüyle kendisine özgü, onu başkalarından kesin çizgilerle ayıran ve tanınmasını sağlayan bir parmak izi varsa, aynı biçimde kendisine özgü bir ANALİZ’i de vardır.</span> <span class="kobospan" id="kobo.217.8">Psikanalistler anüsü dikkatle incelerler, hassas âletlerle ölçüp biçerler, onun ayrıntılı bir izdüşümünü, bütün girintileri çıkıntılarıyla kusursuz bir haritasını çıkarırlar.</span> <span class="kobospan" id="kobo.217.9">En belirsiz bir kıvrım, en küçük bir kırışıklık bile gösterilir bu haritada, her ufak sivilce, her kılcal çatlak titizlikle işlenir.</span> <span class="kobospan" id="kobo.217.10">Gerçekten de başlı başına bir coğrafyası vardır anüsün:</span> <span class="kobospan" id="kobo.217.11">Engebeler, düzlükler, çukurluklar, tümsekler, dağlar, tepeler, yamaçlar, uçurumlar, ovalar, yaylalar, doruklar, vadiler, deltalar, bataklıklar, suğlalar, tuzlalar, fiyortlar, falezler, nehir yatakları, yer kırıkları, krater gölleri, yeraltı mağaraları… Kendi ANALİZ’ini görsen, inan, mufassal bir coğrafya atlasına baktığını sanırsın.</span> <span class="kobospan" id="kobo.217.12">Ve sonra, bu ön çalışmalar tamamlanınca, ikinci aşamaya geçilir:</span> <span class="kobospan" id="kobo.217.13">Psikanalistler, o bilge ve becerikli adamlar, anüsünün bir gül yaprağı gibi açılan ağzından ruhunun senin bile tanımadığın en ışıksız derinliklerine inerler.</span> <span class="kobospan" id="kobo.217.14">Ruh ve anüs arasındaki bu bağıntı boşuna değildir:</span> <span class="kobospan" id="kobo.217.15">Anüs en duyarlı noktasıdır bedenin, acıyı ve tatlıyı en iyi oradan hissederiz.</span> <span class="kobospan" id="kobo.217.16">Dolayısıyla, diğer bir yüksek duyarlılık noktası olan ruha ulaşmak için anüsün kullanılmasına şaşmamak gerekir.</span> <span class="kobospan" id="kobo.217.17">Ürkek ve utangaç, yabanıl bir hayvandır ruh, gün yüzüne çıkmak istemez, yabancılardan bucak bucak kaçar, bedenin derinlerinde biryerdeki kuytu kovuğunda saklanır.</span> <span class="kobospan" id="kobo.217.18">Hiç kolay bir iş değildir onu bulmak.</span> <span class="kobospan" id="kobo.217.19">Yeterince uzun ve esnek bir araç kullanılarak anüs yoluyla ruhun dış çeperine erişmek mümkündür ama yine de, dahası üstteki kabuğumsu katman zorlanıp delinerek ruhun en derinine, çekirdeğine, bir anlamda yumuşak kalbine inilebilir.</span> <span class="kobospan" id="kobo.217.20">Karanlık, dolambaçlı bir yolculuktur ANALİZ.</span> <span class="kobospan" id="kobo.217.21">Ruhun kalbi, karanlığın da kalbidir.</span> <span class="kobospan" id="kobo.217.22">Evet, doğrudur, tarifsiz bir acı ve bastırılması olanaksız, yabanıl, tiz, canhıraş çığlıklar eşlik eder genellikle bu işleme, ama bu deneyimin her anında bilime ve dolayısıyla da insanlığa hizmet etmekte olduğunu hissedersin ve tüm insanlığın geleceği sözkonusu olduğunda, ödenmesi gereken pek önemsiz bir bedel olduğunu anlarsın bütün bunların.</span> <span class="kobospan" id="kobo.217.23">Aslına bakarsan, temelde herşey bir sfinkter soruna indirgenebilir, ki bir miktar kayganlaştırıcı kremle çözmek mümkündür bunu da.</span> <span class="kobospan" id="kobo.217.24">Devasız dert yoktur.</span> <span class="kobospan" id="kobo.217.25">Yeterince kafa mesaisi harcanırsa, herşeyin bir hal çaresi bulunur mutlaka.</span> <span class="kobospan" id="kobo.217.26">Üstelik…”</span></p>

  <p class="normal"><span class="kobospan" id="kobo.219.1">“Şazinuş, lütfen!”</span> <span class="kobospan" id="kobo.219.2">dedi İbrahim Nemrûd yalvaran bir sesle.</span> <span class="kobospan" id="kobo.219.3">Dudakları titriyordu.</span></p>

  <p class="normal"><span class="kobospan" id="kobo.220.1">“Ne o?”</span> <span class="kobospan" id="kobo.220.2">dedi Şazinuş yattığı yerden doğrularak, “ANALİZ’in ayrıntıları hoşuna gitmedi mi yoksa?</span> <span class="kobospan" id="kobo.220.3">Bunu çok kafa karıştırıcı ya da fazlaca dürüst mü buldun?</span> <span class="kobospan" id="kobo.220.4">Oysa çoğu insan bundan hoşlanır, hatta diyebilirim ki, resmen zevkten dörtköşe olurlar.</span> <span class="kobospan" id="kobo.220.5">Gerçi pek bilinmez, ama birçok kişi amatör psikanalisttir, boş zamanlarında psikanalizle uğraşırlar gizli gizli.</span> <span class="kobospan" id="kobo.220.6">Psikanaliz son derece ilginç bir uğraştır çünkü, pul koleksiyonu yapmaktan kesinlikle çok daha heyecan vericidir.”</span></p>

  <p class="normal"><span class="kobospan" id="kobo.221.1">Çevik bir hareketle yataktan kalkıp İbrahim Nemrûd’a yaklaştı ve gözlerini dava vekilinin küçük gözlerine dikerek kısık sesle ekledi:</span></p>

  <p class="normal"><span class="kobospan" id="kobo.222.1">“Yoksa sen de amatör bir psikanalist misin?</span> <span class="kobospan" id="kobo.222.2">Şu anda orada öylece oturup sigaranın dumanını sakin bir tavırla havaya savuracağına, derin bir ANALİZ uygulamayı mı yeğlerdin bana?”</span></p>

  <p class="normal"><span class="kobospan" id="kobo.223.1">Çocuk o denli yakınına sokulmuştu ki, tarçın kokulu ılık nefesinin yüzünü yaladığını hissedebiliyordu İbrahim Nemrûd.</span> <span class="kobospan" id="kobo.223.2">O anda hiç beklemediği birşey oldu.</span> <span class="kobospan" id="kobo.223.3">Cinsel organı, hafif bir karıncalanmanın ardından, sertleşmeye başladı birden.</span> <span class="kobospan" id="kobo.223.4">Hissettiğinin gerçekliğine inanamadı ilkin İbrahim Nemrûd, bir düş olduğunu sandı bunun, ama sonra yanılmadığını anlayınca, dehşete kapıldı.</span> <span class="kobospan" id="kobo.223.5">Bir anda saç diplerinden ter fışkırmış, beti benzi atmış, suratı allak bullak olmuştu.</span> <span class="kobospan" id="kobo.223.6">Sol gözü seğiriyor, sigarayı tutan eli belirgin biçimde titriyordu.</span> <span class="kobospan" id="kobo.223.7">Ayağa fırlayıp oradan uzaklaşmak istedi, ancak dizlerinin bağı çözüldüğü için bir parmak bile kıpırdayamadı yerinden.</span> <span class="kobospan" id="kobo.223.8">Ne yapacağını bilmeksizin, gözlerini utanç içinde yere indirdi ve pantolonunun yumuşak kıvrımları arasında gitgide kabararak bir kazma sapına dönüşmekte olan cinsel organını çocuğun fark etmemesi için bacaklarını birleştirip sol elini kucağına bastırdı.</span> <span class="kobospan" id="kobo.223.9">Daha önce de birkaç kez yaşamış olduğu görkemli ereksiyonlardan biriydi bu.</span> <span class="kobospan" id="kobo.223.10">Bu yüz kızartıcı duruma derhal bir son vermek için bütün istencini kullanıyor, ancak cinsel organına söz geçirmeyi başaramıyordu.</span> <span class="kobospan" id="kobo.223.11">Bu durum biraz daha sürseydi, gizlenmesi olanaksız hale gelecekti, ama o anda çalmaya başlayan telefon imdadına yetişti.</span></p>

  <p class="normal"><span class="kobospan" id="kobo.224.1">“Bu âlet bozuk değil miydi?”</span> <span class="kobospan" id="kobo.224.2">dedi Şazinuş kayıtsız bir ifadeyle.</span></p>

  <p class="normal"><span class="kobospan" id="kobo.225.1">“Belki biz dışarıdayken tamir etmişlerdir,” diye karşılık verdi İbrahim sesindeki titremeyi beceriksizce gizlemeye çalışarak.</span></p>

  <p class="normal"><span class="kobospan" id="kobo.226.1">“İyi,” dedi Şazinuş, “Birisi bize oda servisiyle yemek göndermek istiyordur belki yine.</span> <span class="kobospan" id="kobo.226.2">Doğrusu hiç de fena olmazdı hani, karnım acıkmaya başlamıştı.”</span></p>

  <p class="normal"><span class="kobospan" id="kobo.227.1">İbrahim Nemrûd sol elini pantolonunun önünden çekmeksizin, burnunun dibine girmiş olan Şazinuş’a değmemeye özen göstererek ayağa kalktı, hantal adımlarla gidip telefonu açtı.</span></p>

  <p class="normal"><span class="kobospan" id="kobo.228.1">“52 numaralı oda mı?”</span> <span class="kobospan" id="kobo.228.2">dedi hattın ucundaki tiz ses, “Dava Vekili İbrahim Nemrûd’la mı görüşüyorum?”</span></p>

  <p class="normal"><span class="kobospan" id="kobo.229.1">Otele kayıt yaptırırken gerçek adını vermediği için, birilerinin onun burada olduğunu bilmesine şaşırdı İbrahim Nemrûd ve huzursuzlukla gözlerini kırpıştırdı.</span></p>

  <p class="normal"><span class="kobospan" id="kobo.230.1">“Evet,” dedi kısa bir duraksamanın ardından tedirgin bir sesle, “Ben Dava Vekili İbrahim Nemrûd.</span> <span class="kobospan" id="kobo.230.2">Kimsiniz ve beni niçin arıyorsunuz?”</span></p>

  <p class="normal"><span class="kobospan" id="kobo.231.1">“İyi akşamlar, Bay Nemrûd,” dedi telefondaki ses, “Ben</span> <span class="ideitalik1"><span class="kobospan" id="kobo.231.2">İtina ve Maharet Danışmanlık</span></span> <span class="kobospan" id="kobo.231.3">İTİMAD’ın ortaklarından Avukat Hakkı Huzur.</span> <span class="kobospan" id="kobo.231.4">Bir hafta kadar önce sizinle büromda görüşmüş ve size üzerinde çalışmakta olduğum bir miras davasıyla ilgili bir takibat işi vermiştim, hatırladınız mı?”</span></p>

  <p class="normal"><span class="kobospan" id="kobo.233.1">İbrahim Nemrûd irkildi ve sanki avukatın karşısındaymışçasına üzerine çeki düzen vermeye çalıştı telaşla.</span></p>

  <p class="normal"><span class="kobospan" id="kobo.234.1">“Çok özür dilerim, Hakkı Bey!”</span> <span class="kobospan" id="kobo.234.2">dedi ezilip büzülerek, “Sesinizi alamadım birden.</span> <span class="kobospan" id="kobo.234.3">Dalgınlık işte… Kusuruma bakmazsınız, umarım.</span> <span class="kobospan" id="kobo.234.4">Buyrun, nasıl yardımcı olabilirim size?”</span></p>

  <p class="normal"><span class="kobospan" id="kobo.235.1">“Önemli birşey değil canım, aramak istedim sadece,” dedi avukat, “Üstelik gecenin bu saatinde rahatsız ettiğim için asıl siz benim kusuruma bakmayın.</span> <span class="kobospan" id="kobo.235.2">Ama sizi biraz önce SIRZEVK’te gördüm de…”</span></p>

  <p class="normal"><span class="kobospan" id="kobo.236.1">“Yo, yo, sakın yanlış anlamayın lütfen,” diye telaşla avukatın sözünü kesti İbrahim Nemrûd, “Benim gece kulüplerinde gezen birisi olduğumu düşünmenizi istemem.</span> <span class="kobospan" id="kobo.236.2">Böyle yerlere gitmek gibi bir alışkanlığım kesinlikle yoktur aslında, ama…”</span></p>

  <p class="normal"><span class="kobospan" id="kobo.237.1">Birden durdu ve alnını kırıştırdı.</span></p>

  <p class="normal"><span class="kobospan" id="kobo.238.1">“Yani… yani bu gece siz de orada mıydınız?”</span> <span class="kobospan" id="kobo.238.2">dedi şaşkınlıkla.</span></p>

  <p class="normal"><span class="kobospan" id="kobo.239.1">“Elbette,” dedi avukat neşeli bir sesle, “Haftada en az iki üç kez uğrarım SIRZEVK’e, hele pazar geceleri yapılan özel gösteriyi kesinlikle kaçırmam.</span> <span class="kobospan" id="kobo.239.2">Böylece işle eğlenceyi birleştirmiş oluyorum bir bakıma.</span> <span class="kobospan" id="kobo.239.3">Biliyorsunuz, son günlerin modası bu:</span> <span class="kobospan" id="kobo.239.4">Eskiden iş yemekleri yenirdi, artık hepbirlikte eğlence yerlerine gidiliyor.</span> <span class="kobospan" id="kobo.239.5">Hem felekten bir gece çalıp rutin iş temposundan çıkarak stres atıyorsunuz, hem de meslektaşlar ve müşterilerle ayaküstü görüşme fırsatı yakalıyorsunuz, iş ilişkilerini sürdürmek açısından enikonu kolaylık oluyor.</span> <span class="kobospan" id="kobo.239.6">Bir daha gelirseniz, beni görün mutlaka.</span> <span class="kobospan" id="kobo.239.7">Arkadaşlarla barın civarında takılıyoruz genellikle.</span> <span class="kobospan" id="kobo.239.8">Birlikte bir içki içeriz, sizi birkaç kişiyle tanıştırırım, yeni dostluklar kurarsınız… Bilirsiniz, böyle yürür bu işler.</span> <span class="kobospan" id="kobo.239.9">Her neyse, sadede gelelim.</span> <span class="kobospan" id="kobo.239.10">Sizi aramamın sebebi, tahmin edeceğiniz gibi, size verdiğim davanın ne durumda olduğunu sormak.</span> <span class="kobospan" id="kobo.239.11">Epeydir görüşemedik.</span> <span class="kobospan" id="kobo.239.12">Nasıl, somut bir gelişme var mı?</span> <span class="kobospan" id="kobo.239.13">Aranan şahsın izini bulmayı başardınız mı, yoksa hâlâ ön araştırma safhasında mısınız?”</span></p>

  <p class="normal"><span class="kobospan" id="kobo.240.1">Avukatın dostça yaklaşımı İbrahim Nemrûd’u heyecanlandırmıştı.</span> <span class="kobospan" id="kobo.240.2">Meslekî gelişimi açısından çok önemli bir fırsat yakalamak üzere olduğunu hissediyordu.</span> <span class="kobospan" id="kobo.240.3">Gururlu bir edayla gülümsedi.</span></p>

  <p class="normal"><span class="kobospan" id="kobo.241.1">“Size onun şu anda yanımda olduğunu söylesem, ne dersiniz?”</span></p>

  <p class="normal"><span class="kobospan" id="kobo.242.1">Hattın öteki ucunda kısa bir sessizlik oldu.</span> <span class="kobospan" id="kobo.242.2">Avukatın soluğunun kesildiğini, adamın güçlükle yutkunduğunu hissetti İbrahim Nemrûd.</span></p>

  <p class="normal"><span class="kobospan" id="kobo.243.1">“Neee?</span> <span class="kobospan" id="kobo.243.2">Ne dediniz?”</span> <span class="kobospan" id="kobo.243.3">diyebildi sonunda avukat.</span></p>

  <p class="normal"><span class="kobospan" id="kobo.244.1">“Evet, yanlış duymadınız.</span> <span class="kobospan" id="kobo.244.2">Kendisi şu anda yanımda.</span> <span class="kobospan" id="kobo.244.3">Hatta siz de gördünüz onu.</span> <span class="kobospan" id="kobo.244.4">Az önce gece kulübünde birlikteydik.”</span></p>

  <p class="normal"><span class="kobospan" id="kobo.245.1">“Kim?</span> <span class="kobospan" id="kobo.245.2">Seyfettin Stigma mı?”</span></p>

  <p class="normal"><span class="kobospan" id="kobo.246.1">“Hayır, hayır!</span> <span class="kobospan" id="kobo.246.2">Ah, tabii, ne kadar düşüncesizim, size söylemedim:</span> <span class="kobospan" id="kobo.246.3">Araştırmalarımın sonucunda, Seyfettin Bey’in maalesef bir süre önce vefat etmiş olduğu ortaya çıktı.</span> <span class="kobospan" id="kobo.246.4">Sözünü ettiğim kişi onun yeğeninin çocuğu, evlatlığı ve tek yasal varisi.</span> <span class="kobospan" id="kobo.246.5">Dolayısıyla…”</span></p>

  <p class="normal"><span class="kobospan" id="kobo.247.1">“Şazinuş Stigma’dan mı bahsediyorsunuz?”</span> <span class="kobospan" id="kobo.247.2">dedi avukat heyecanla, “Sırtınıza aldığınız çocuk o muydu?</span> <span class="kobospan" id="kobo.247.3">Hani etrafa küfürler yağdıran şu tuhaf kılıklı velet?</span> <span class="kobospan" id="kobo.247.4">Halbuki ben sizin… eee… bir arkadaşınız olduğunu sanmıştım onun!”</span></p>

  <p class="normal"><span class="kobospan" id="kobo.248.1">Avukatın Şazinuş’u tanıyor olması garibine gitti İbrahim Nemrûd’un, ama fazlaca durmadı bunun üzerinde.</span></p>

  <p class="normal"><span class="kobospan" id="kobo.249.1">“Arkadaşım, evet, evet, kesinlikle,” diye hararetle onayladı, “Kısa sürede yakınlaştık ve çok iyi arkadaş olduk kendisiyle.</span> <span class="kobospan" id="kobo.249.2">Hatta…”</span></p>

  <p class="normal"><span class="kobospan" id="kobo.250.1">“Nasıl olur da bana haber vermezsiniz bunu?”</span> <span class="kobospan" id="kobo.250.2">dedi avukat sinirli bir tonda, “Onu bulur bulmaz derhal beni haberdar etmeliydiniz!”</span></p>

  <p class="normal"><span class="kobospan" id="kobo.251.1">“Ben de vakit geçirmeden size haber vermeye çalıştım zaten,” dedi İbrahim Nemrûd telaşla, “İnanın, büronuzu defalarca aradım, ama bir türlü ulaşamadım size.</span> <span class="kobospan" id="kobo.251.2">Yarın sabah tekrar arayacaktım.</span> <span class="kobospan" id="kobo.251.3">Bakın, Hakkı Bey, konuşmamız gereken çok önemli şeyler var aslında.</span> <span class="kobospan" id="kobo.251.4">Bu araştırma hiç umulmadık bir mecraya sürükledi beni.</span> <span class="kobospan" id="kobo.251.5">Birtakım ürkütücü gerçekleri ortaya çıkardım.</span> <span class="kobospan" id="kobo.251.6">Bu işte gizli bir suç örgütünün parmağı olduğunu sanıyorum.</span> <span class="kobospan" id="kobo.251.7">Düpedüz polisiye bir vaka bu.</span> <span class="kobospan" id="kobo.251.8">Derhal güvenlik güçlerine haber vermeliyiz.</span> <span class="kobospan" id="kobo.251.9">İnanılması güç, korkunç şeyler geçmiş zavallı çocuğun başından.</span> <span class="kobospan" id="kobo.251.10">Düşünebiliyor musunuz, fuhuş batağından kurtardım onu.”</span></p>

  <p class="normal"><span class="kobospan" id="kobo.252.1">“Ne?</span> <span class="kobospan" id="kobo.252.2">Ne yaptınız?”</span></p>

  <p class="normal"><span class="kobospan" id="kobo.253.1">“Onu muhabbet tellallarının elinden kurtardım.</span> <span class="kobospan" id="kobo.253.2">Kolay olmadı gerçi, ama…”</span></p>

  <p class="normal"><span class="kobospan" id="kobo.254.1">“Sizden böyle birşey yapmanızı isteyen oldu mu?”</span> <span class="kobospan" id="kobo.254.2">diye tiz bir sesle azarladı İbrahim Nemrûd’u avukat, “Sizin göreviniz onun yerini tespit edip bana haber vermekti, o kadar!</span> <span class="kobospan" id="kobo.254.3">Yetkinizi aştınız, Bay Nemrûd, hem de fersah fersah aştınız!”</span></p>
</body>
</html>