<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="en">
<head>
  <title>karadelik güncesi</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="normal"><span class="kobospan" id="kobo.1.1">İbrahim Nemrûd artık onu dinlemiyordu.</span> <span class="kobospan" id="kobo.1.2">Bir anda nerede olduğunu unutmuş, kendi kendisine heyecanla konuşmaya başlamıştı.</span></p>

  <p class="normal"><span class="kobospan" id="kobo.2.1">“Seyfettin Bey’in eşyaları evlatlığı Şazinuş’a verildi, çünkü tek varisi oydu.</span> <span class="kobospan" id="kobo.2.2">Eğer Şazinuş, Seyfettin Bey’in yasal varisiyse, ona intikal eden mirasların da varisidir.</span> <span class="kobospan" id="kobo.2.3">Miras hukukunda bu özel duruma ilişkin bir içtihat okuduğumu anımsıyorum.</span> <span class="kobospan" id="kobo.2.4">Varisin öldüğü durumlarda, miras varisin varisine intikal eder.</span> <span class="kobospan" id="kobo.2.5">SİLVER (</span><span class="ideitalik1"><span class="kobospan" id="kobo.2.6">Silsile-i Veraset</span></span><span class="kobospan" id="kobo.2.7">) adı verilir bu ilkeye.</span> <span class="kobospan" id="kobo.2.8">Öyleyse Seyfettin Bey’in ölmüş olması önemli değil.</span> <span class="kobospan" id="kobo.2.9">Anlaşmanın koşullarını yerine getirmek için Seyfettin Bey’in evlatlığı Şazinuş’u bulmam yeterli olacak.</span> <span class="kobospan" id="kobo.2.10">Tabii ya, niçin daha önce düşünemedim bunu!”</span></p>

  <p class="normal"><span class="kobospan" id="kobo.4.1">“Nihayet gerçeği görmenize sevindim,” dedi şeyh başını sallayarak, “Evet, Seyfettin Bey’in ölümü gerçekten de hiç önemli değil.</span> <span class="kobospan" id="kobo.4.2">Koca deryada ha bir katre az, ha bir katre fazla, ne fark eder?</span> <span class="kobospan" id="kobo.4.3">Ancak öte yandan…”</span></p>

  <p class="normal"><span class="kobospan" id="kobo.5.1">“Lütfen!”</span> <span class="kobospan" id="kobo.5.2">diye şeyhin sözünü sertçe kesti İbrahim Nemrûd, ama hemen ardından kendini toplayıp sesini yumuşattı:</span> <span class="kobospan" id="kobo.5.3">“Çok özür dilerim, saygısızlığımı bağışlayın, bir an çok heyecanlandım da… Şeyh Hazretleri, Seyfettin Bey’in evlatlığı Şazinuş’u mutlaka bulmam gerek.</span> <span class="kobospan" id="kobo.5.4">Onu nerede bulabileceğimi söylerseniz, bu hakir kulunuzu anlatılmaz saadetlere gark edersiniz.”</span></p>

  <p class="normal"><span class="kobospan" id="kobo.6.1">“Aceleniz olduğunu görüyorum,” dedi şeyh gülümseyerek, “Tümüyle anlamsız bir kaygı bence.</span> <span class="kobospan" id="kobo.6.2">Değil mi ki herkesin yazgısı belirlenmiştir, hızlı ya da yavaş, er ya da geç, ama bir gün mutlaka varırız varmamız gereken noktaya.</span> <span class="kobospan" id="kobo.6.3">Öyleyse acele etmek niye?</span> <span class="kobospan" id="kobo.6.4">Ama neyse, madem öyle olmasını istiyorsunuz, öyle olsun!</span> <span class="kobospan" id="kobo.6.5">Seyfettin Bey öldüğünde, Şazinuş henüz yedi sekiz yaşlarında küçük bir çocuktu.</span> <span class="kobospan" id="kobo.6.6">Kimi kimsesi olmadığı için PEDER’e mürit yazmak istedik, ama birtakım yasal engeller çıktı.</span> <span class="kobospan" id="kobo.6.7">Bürokrasinin nasıl işlediğini bilirsiniz.</span> <span class="kobospan" id="kobo.6.8">Sonuçta onu Üsküdar’daki</span> <span class="ideitalik1"><span class="kobospan" id="kobo.6.9">Öksüzler Evi</span></span> <span class="kobospan" id="kobo.6.10">ÖKSE’ye yolladık ister istemez ve o zamandan beri bir daha haber alamadık.</span> <span class="kobospan" id="kobo.6.11">Bilmem, size yardımcı olabildim mi?”</span></p>

  <p class="normal"><span class="kobospan" id="kobo.8.1">“Hem de nasıl, Şeyh Hazretleri,” dedi İbrahim Nemrûd sevinçle, “Emin olun, beni dünyanın en mutlu insanı yaptınız.”</span></p>

  <p class="normal"><span class="kobospan" id="kobo.9.1">“Kasten değildi, inanın,” dedi şeyh boğuk bir kahkaha atarak, “Ama dikkatli olun:</span> <span class="kobospan" id="kobo.9.2">Mutlu bir ömrün sonuna bakmalı.”</span></p>

  <p class="normal"><span class="kobospan" id="kobo.10.1">İbrahim Nemrûd şeyhe binlerce teşekkür edip eteğini öptü ve hâlâ devam etmekte olan maçı izleyen coşkun seyirci kalabalığını yararak dergâhtan çıkıp Eyüp’ten geçen son metroya güçlükle yetişti.</span> <span class="kobospan" id="kobo.10.2">Eve döndüğünde, saat geceyarısını geçmişti.</span> <span class="kobospan" id="kobo.10.3">Kulaklarında hâlâ maçtaki müthiş tezahüratın uğultusu vardı.</span> <span class="kobospan" id="kobo.10.4">Geçirdiği uzun ve hareketli günün ardından kendisini hayli yorgun hissediyordu.</span> <span class="kobospan" id="kobo.10.5">Herşeye karşın tatlı bir yorgunluktu bu.</span> <span class="kobospan" id="kobo.10.6">İki gündür öteki işlerini ihmal edip bütün zamanını bu karışık miras davasına ayırmak zorunda kalmıştı gerçi, ama sıkı çalışması nihayet meyvesini vermişti.</span> <span class="kobospan" id="kobo.10.7">Çok önemli bir ipucuna ulaşmıştı, büyük olasılıkla ertesi gün kesin bir sonuca bağlanacaktı yaptığı araştırma.</span> <span class="kobospan" id="kobo.10.8">On bir yaşında kimsesiz bir çocuk ÖKSE’den ayrılmış olamazdı nasıl olsa.</span> <span class="kobospan" id="kobo.10.9">Artık kapı kapı dolaşması gerekmeyecekti.</span> <span class="kobospan" id="kobo.10.10">En başta bu araştırmanın onu belki de haftalarca uğraştıracağını düşünerek biraz kaygılanmıştı, ama şimdi bu kaygılarının yersiz olduğunu, umduğundan çok daha kolay başarıya ulaşacağını anlıyordu.</span> <span class="kobospan" id="kobo.10.11">Ertesi gün Seyfettin Bey’in evlatlığını bulup araştırmayı tamamlayacak ve avukatın ona söz vermiş olduğu iki yüz elli altınlık ikinci çeki almaya hak kazanacaktı.</span> <span class="kobospan" id="kobo.10.12">Sabah saat 8.</span><span class="kobospan" id="kobo.10.13">15’te Sirkeci’den kalkacak olan Üsküdar vapuruna binmeye karar verdi ve saati 7’ye ayarladıktan sonra, soyunup yatağa girdi.</span> <span class="kobospan" id="kobo.10.14">O gece son zamanlarda hiç olmadığı denli tatlı düşlerle dolu, rahat ve dingin bir uyku uyudu İbrahim Nemrûd.</span></p>

  <p class="normal"><span class="kobospan" id="kobo.11.1">İbrahim Nemrûd ertesi sabah Salacak iskelesinde vapurdan inerken, saat 9’a geliyordu.</span> <span class="kobospan" id="kobo.11.2">Valide Sultan Camii’ne dek binaların üzerindeki tabelalara baka baka yürüdü.</span> <span class="kobospan" id="kobo.11.3">Saat hayli erken olmasına karşın, cami avlusunda daha şimdiden birkaç seyyar satıcı tezgâh açmıştı.</span> <span class="kobospan" id="kobo.11.4">Tesbihten hacıyağına dek bir sürü ıvır zıvır satılıyordu bu tezgâhlarda.</span> <span class="kobospan" id="kobo.11.5">İbrahim Nemrûd, güneş gözlükleri takmış bir satıcıyı selamlayıp ÖKSE’ye nasıl gidebileceğini sordu.</span> <span class="kobospan" id="kobo.11.6">Satıcı gizemli bir ifadeyle gülümseyerek bir kibrit kutusunun yarısı boyutunda küçümen bir Kuran uzattı ona.</span> <span class="kobospan" id="kobo.11.7">İbrahim Nemrûd kısa bir tereddütten sonra, kendisine uzatılan Kuran’ı aldı ve cebinden çıkardığı bir mecidiyeyi satıcının avucuna bıraktı.</span></p>

  <p class="normal"><span class="kobospan" id="kobo.12.1">“Hayır, hayır, yanlış anladınız,” dedi satıcı mecidiyeyi geri uzatarak, “Sizden para istemiyorum.</span> <span class="kobospan" id="kobo.12.2">ÖKSE’nin ziyaretçileri bizim velinimetimizdir.</span> <span class="kobospan" id="kobo.12.3">Bunlar eşantiyon zaten.”</span></p>

  <p class="normal"><span class="kobospan" id="kobo.13.1">İbrahim Nemrûd teşekkür ederek parayı cebine geri koydu.</span> <span class="kobospan" id="kobo.13.2">Hiç tanımadığı birisinden hediye almak onu şaşırtmış ve tedirgin etmişti.</span> <span class="kobospan" id="kobo.13.3">Karşılıksız iyilikleri kuşkuyla karşılamak babasından devraldığı bir özellikti.</span> <span class="kobospan" id="kobo.13.4">Minyatür Kuran’ı parmaklarının arasında evirip çevirerek satıcının yolu tarif etmesini bekledi, ama adam onun orada olduğunu sanki tümüyle unutmuş, tezgâhındaki kitapları dizmeye dalmıştı.</span></p>

  <p class="normal"><span class="kobospan" id="kobo.14.1">“Afedersiniz, ÖKSE’ye nasıl gidileceğini anlatacaktınız,” dedi İbrahim Nemrûd en sonunda sabırsızlıkla.</span></p>

  <p class="normal"><span class="kobospan" id="kobo.15.1">“Siz hâlâ burada mıydınız?”</span> <span class="kobospan" id="kobo.15.2">dedi satıcı başını kaldırarak, “Kusura bakmayın, ben gittiğinizi sanmıştım.”</span></p>

  <p class="normal"><span class="kobospan" id="kobo.16.1">Birden adamın kör olduğunu anladı İbrahim Nemrûd ve nasıl olup da bunun daha önce farkına varmadığına şaştı.</span></p>

  <p class="normal"><span class="kobospan" id="kobo.17.1">“Asıl siz kusura bakmayın,” dedi alçak sesle, “Ben…”</span></p>

  <p class="normal"><span class="kobospan" id="kobo.18.1">“Ziyanı yok,” dedi satıcı kalender bir gülümsemeyle, “Küçük şeyler gözden kaçar bazen.</span> <span class="kobospan" id="kobo.18.2">Ufacık bir tarla faresinin, gözünü kan bürümüş bir düzine tazıdan kaçması gibi tıpkı… Kitap insanın tek gerçek dostudur.</span> <span class="kobospan" id="kobo.18.3">Ama dokunmasını bilene tabii.</span> <span class="kobospan" id="kobo.18.4">Biliyor musunuz, ben de çocukluğumun büyük bölümünü ÖKSE’de geçirdim.</span> <span class="kobospan" id="kobo.18.5">O günlerde merak sardım matbuata.</span> <span class="kobospan" id="kobo.18.6">Ah, ne güzel günlerdi onlar!”</span></p>

  <p class="normal"><span class="kobospan" id="kobo.19.1">Adamın dediklerinden bir anlam çıkaramamıştı İbrahim Nemrûd, ama onu daha fazla rahatsız etmeye çekiniyordu.</span> <span class="kobospan" id="kobo.19.2">Bir kez daha teşekkür edip avlunun çıkışına doğru yürürken, hâlâ elinde tutmakta olduğu Kuran geldi aklına.</span> <span class="kobospan" id="kobo.19.3">Küçümen kitabı yüzüne yaklaştırarak sayfalarını karıştırdı.</span> <span class="kobospan" id="kobo.19.4">Tek bir satır yazı bile bulamadı yüzlerce sayfanın içinde, kitap baştan sona bomboştu.</span> <span class="kobospan" id="kobo.19.5">Arka kapağın iç yüzünde, ufacık bir mum resmi ve küçük harflerle dizilmiş bir adres vardı yalnızca:</span></p>

  <p class="normal"><span class="ideitalik1"><span class="kobospan" id="kobo.20.1">Öksüzler Evi - ÖKSE</span></span></p>

  <p class="normal"><span class="ideitalik1"><span class="kobospan" id="kobo.22.1">Zemzem Sokağı, No.</span><span class="kobospan" id="kobo.22.2">17</span></span></p>

  <p class="normal"><span class="ideitalik1"><span class="kobospan" id="kobo.24.1">Üsküdar – Konstantiniye</span></span></p>

  <p class="normal"><span class="kobospan" id="kobo.26.1">Elindeki haritanın yardımıyla Zemzem Sokağı’nı buldu.</span> <span class="kobospan" id="kobo.26.2">17 numaralı binanın önünde durduğunda, yanlış geldiği düşüncesine kapıldı bir an.</span> <span class="kobospan" id="kobo.26.3">Sokaktaki diğer evlerden farkı olmayan, iki katlı, cumbalı, bakımsız, ufak bir ahşap evdi bu.</span> <span class="kobospan" id="kobo.26.4">Oysa o, daha büyük ve görkemli bir bina bekliyordu.</span> <span class="kobospan" id="kobo.26.5">Daha önce bir kimsesizler yurdunda bulunmamıştı gerçi, ama nedense böyle bir görüntü vardı kafasında.</span> <span class="kobospan" id="kobo.26.6">Zili çalıp bekledi.</span> <span class="kobospan" id="kobo.26.7">Beş on saniye sonra sessizce açıldı kapı ve siyah takım elbise giymiş, kısa boylu ve tıknaz, çekik gözlü bir adam belirdi eşikte.</span> <span class="kobospan" id="kobo.26.8">İbrahim Nemrûd hayretle adamın yüzüne baktı.</span></p>

  <p class="normal"><span class="kobospan" id="kobo.27.1">“Hay?”</span> <span class="kobospan" id="kobo.27.2">dedi adam sertçe.</span></p>

  <p class="normal"><span class="kobospan" id="kobo.28.1">“Çok afedersiniz, yanlış geldim herhalde,” dedi İbrahim Nemrûd tereddütle, “ÖKSE’yi arıyordum da ben…”</span></p>

  <p class="normal"><span class="kobospan" id="kobo.29.1">“Ooooo, sososososo!”</span> <span class="kobospan" id="kobo.29.2">diye hindi sesine benzer tuhaf bir ses çıkardı adam ve İbrahim Nemrûd’u yerlere dek eğilerek saygıyla selamladıktan sonra, heyecanla ekledi:</span> <span class="kobospan" id="kobo.29.3">“Dolu geldi, dolu geldi!</span> <span class="kobospan" id="kobo.29.4">Bulası, bulası!</span> <span class="kobospan" id="kobo.29.5">Buylun, buylun!”</span></p>

  <p class="normal"><span class="kobospan" id="kobo.30.1">İbrahim Nemrûd kafası hayli karışmış durumda içeri girdi.</span> <span class="kobospan" id="kobo.30.2">Adamın her sözü yinelemesinin nedenini anlayamıyor, bu işte bir yanlışlık olması gerektiğini düşünüyordu.</span> <span class="kobospan" id="kobo.30.3">Çevresine göz gezdirince, bu kanısı güçlendi.</span> <span class="kobospan" id="kobo.30.4">Basık tavanlı, loş bir holdeydi.</span> <span class="kobospan" id="kobo.30.5">Zemin, su yeşili bir muşambayla kaplıydı.</span> <span class="kobospan" id="kobo.30.6">Duvarların bağdadî sıvası sararmış, yer yer çatlamıştı.</span> <span class="kobospan" id="kobo.30.7">Sol tarafta, hafif bir kavisle üst kata çıkan dar bir ahşap merdiven vardı.</span> <span class="kobospan" id="kobo.30.8">Kapının hemen yanında, bir zamanlar beyaz bir pamuklu fanila olmuş olması gereken paçavralaşmış bir yerbezinin üzerine dizili birkaç çift boy boy terlikten, evde dört beş kişilik bir ailenin yaşadığı anlaşılıyordu.</span> <span class="kobospan" id="kobo.30.9">İbrahim Nemrûd ayakkabılarını çıkarıp terlik giymesi gerekeceğini düşünerek tedirgin oldu biraz, ama adam yalnızca şapkası ve paltosunu çıkarmasını isteyince, rahatladı.</span> <span class="kobospan" id="kobo.30.10">Adam şapkayla paltoyu duvardaki paslı bir kancaya astıktan sonra, merdivene yöneldi.</span> <span class="kobospan" id="kobo.30.11">Basamakları her adımda gıcırdayan merdivenden üst kata çıktılar.</span> <span class="kobospan" id="kobo.30.12">Sahanlığa vardıklarında, adam bir kapıyı açıp onu nazik bir hareketle içeri buyur etti.</span> <span class="kobospan" id="kobo.30.13">Kapıdan geçen İbrahim Nemrûd, afalladı bir an.</span> <span class="kobospan" id="kobo.30.14">Daire planlı, çok büyük bir mekân uzanıyordu önünde.</span> <span class="kobospan" id="kobo.30.15">Dairenin çapı yüz elli arşın, yüksekliği ise bir buçuk minare boyu kadar olmalıydı.</span> <span class="kobospan" id="kobo.30.16">Çatı, tepe noktasında konik bir ışıklığı olan, nervürlü, kubbemsi bir strüktürle örtülmüştü.</span> <span class="kobospan" id="kobo.30.17">İbrahim Nemrûd’un üzerinde durmakta olduğu, dört adım genişliğindeki küpeşteli galeri, mekânı çepeçevre sarıyordu.</span> <span class="kobospan" id="kobo.30.18">Nervürlerden iri baklalı zincirlerle sarkıtılmış devasa yağ kandili avizelerinden çevreye titrek sarımsı bir aydınlık yayılmaktaydı.</span> <span class="kobospan" id="kobo.30.19">Aşağıda, alçak separatörlerle sayısız hücreye bölünmüş yuvarlak alanın içinde, beyaz gömlekler giymiş yüzlerce çocuk, masalarındaki bilgisayar ekranlarının başında harıl harıl çalışıyorlardı.</span> <span class="kobospan" id="kobo.30.20">Becerikli parmakların hiç durmamacasına bastığı tuşların tıkırtısı, yüksek kubbenin çeperlerinde yankılanarak çoğalıyor, dev bir makinanın tekdüze ritmine dönüşüyordu.</span> <span class="kobospan" id="kobo.30.21">Bir karınca yuvasının hummalı kıvıltısını andıran bu görüntü, İbrahim Nemrûd’un başını döndürdü ve dava vekili yere düşmemek için bronz küpeşteye tutundu.</span></p>

  <p class="normal"><span class="kobospan" id="kobo.31.1">“Hoşgeldiniz!”</span> <span class="kobospan" id="kobo.31.2">dedi neşeli bir ses.</span> <span class="kobospan" id="kobo.31.3">İbrahim Nemrûd arkasını dönünce, siyah takım elbiseli, sinekkaydı tıraşlı, jöle sürdüğü saçlarını ortadan özenle ayırarak taramış olan genç bir adam gördü.</span></p>

  <p class="normal"><span class="kobospan" id="kobo.32.1">“Öz-özür dilerim,” diye kekeledi, “Yanlışlık yapmış olmalıyım.</span> <span class="kobospan" id="kobo.32.2">ÖKSE’yi arıyordum ben.</span> <span class="kobospan" id="kobo.32.3">Kör bir Kuran satıcısı burayı tarif etti bana.</span> <span class="kobospan" id="kobo.32.4">Oysa burası bir… bir…”</span></p>

  <p class="normal"><span class="kobospan" id="kobo.33.1">“Evet, kesinlikle doğru, bir basımevi,</span> <span class="ideitalik1"><span class="kobospan" id="kobo.33.2">Üsküdar Matbaası</span></span> <span class="kobospan" id="kobo.33.3">ÜM!</span> <span class="kobospan" id="kobo.33.4">Burasını bulamamanız sözkonusu değildi zaten, bütün yollar buraya çıkar çünkü.</span> <span class="kobospan" id="kobo.33.5">Matbaamız yalnızca metaforik anlamda değil, coğrafî olarak da dünyanın merkezindedir.</span> <span class="kobospan" id="kobo.33.6">Dünya piyasasında çalışan uluslararası bir matbaayız biz.</span> <span class="kobospan" id="kobo.33.7">Yedi düvel dört iklimden müşterilerimiz var.</span> <span class="kobospan" id="kobo.33.8">Üstelik yalnızca bilinen Batı dillerinde değil, Kiril, İbranî, Arap, Sanskrit, Aramî, Çin, Japon ve Kore alfabeleriyle bile basım yapıyoruz.</span> <span class="kobospan" id="kobo.33.9">Koreli müşterilerimizden biriyle az önce karşılaştınız.</span> <span class="kobospan" id="kobo.33.10">Kapıcımız beş dakikalığına tuvalete gittiği için, o açmış size kapıyı.</span> <span class="kobospan" id="kobo.33.11">Dahası, çiviyazısı ve hiyeroglifle, Rünik alfabeyle, Uygur, Göktürk ve Aztek alfabeleriyle bastığımız yapıtlar bile var.</span> <span class="kobospan" id="kobo.33.12">Elinizdeki minyatür Kuran özel bir basım tekniği olan Braille yazısıyla, yani</span> <span class="ideitalik1"><span class="kobospan" id="kobo.34.1">Körler Alfabesi</span></span> <span class="kobospan" id="kobo.34.2">KALFA’yla basılmıştır.</span> <span class="kobospan" id="kobo.34.3">Geleneksel kâğıt baskı teknikleri dışında, bilgisayar teknolojisinin olanak sağladığı mültimedya çalışmalarımız da oluyor.</span> <span class="ideitalik1"><span class="kobospan" id="kobo.35.1">Sağır Dilsiz Alfabesi</span></span> <span class="kobospan" id="kobo.35.2">SADA’yı kullanarak yayımladığımız VCD ve DVD’ler var sözgelimi.”</span></p>

  <p class="normal"><span class="kobospan" id="kobo.37.1">“Tuhaf!</span> <span class="kobospan" id="kobo.37.2">Oysa ben burasının yalnızca bir kimsesizler yurdu olduğunu sanıyordum.”</span></p>

  <p class="normal"><span class="kobospan" id="kobo.38.1">“Üzülmeyin, artık kanıksadığımız bir yanlış anlama bu.</span> <span class="kobospan" id="kobo.38.2">Ayrıca bütün bütüne bir yanlış anlama da sayılmaz, çünkü aynı zamanda ve öncelikle bir kimsesizler yurdudur kurumumuz.</span> <span class="kobospan" id="kobo.38.3">Amacımız, ebeveynlerini yitirmiş çocukların yaşamlarına yön vermelerine yardımcı olmak, bir anlamda onları yaşama hazırlamak.</span> <span class="kobospan" id="kobo.38.4">Kutsal bir amaç, kısacası… Yurdumuzda yetişen çocuklar, daha sonra yayın dünyasında önemli görevler üstleniyorlar.</span> <span class="kobospan" id="kobo.38.5">Alçakgönüllü bir iddia olmayacak belki bu, ama aslında böylelikle ülkemizin entelektüel ortamına çok önemli katkılarda bulunduğumuz söylenebilir.</span> <span class="kobospan" id="kobo.38.6">Önde gelen yayınevleri ve matbaaların yönetim kadrolarına bakın, çoğunun bizim yurdumuzdan yetişme kişiler olduğunu göreceksiniz.</span> <span class="kobospan" id="kobo.38.7">Yayın dünyamız öksüz ve yetimlerin emin ellerinde.</span> <span class="kobospan" id="kobo.38.8">Esasen ben de bu yurtta yetiştim.</span> <span class="kobospan" id="kobo.38.9">Kendimi tanıtayım, izin verirseniz:</span> <span class="kobospan" id="kobo.38.10">Hasan Hüseyin Fellah, ÖKSE müdür muavini.”</span></p>

  <p class="normal"><span class="kobospan" id="kobo.39.1">Genç adamın uzattığı kartviziti alırken, başını salladı İbrahim Nemrûd:</span></p>

  <p class="normal"><span class="kobospan" id="kobo.40.1">“Memnun oldum.</span> <span class="kobospan" id="kobo.40.2">Ben de Dava Vekili İbrahim Nemrûd.”</span></p>

  <p class="normal"><span class="kobospan" id="kobo.41.1">“Elbette, elbette!</span> <span class="kobospan" id="kobo.41.2">Hukuk alanında da hayli yayınımız var.</span> <span class="ideitalik1"><span class="kobospan" id="kobo.41.3">Muvazzaf Hukukçular Birliği</span></span> <span class="kobospan" id="kobo.41.4">MUHBİR’in aylık bültenlerini yıllardır biz basıyoruz sözgelimi.</span> <span class="kobospan" id="kobo.41.5">Dava vekilleri son derece titiz ve üretken insanlardır.</span> <span class="kobospan" id="kobo.41.6">Siz de birşeyler yayımlatmak istiyorsunuz, sanırım.</span> <span class="kobospan" id="kobo.41.7">Yo, çekinmeyin, herkes birşeyler yayımlatmak istiyor günümüzde, herkesin söyleyecek birşeyleri var.</span> <span class="kobospan" id="kobo.41.8">Yeni bir meslekî dergi ya da bir yıllık mı?</span> <span class="kobospan" id="kobo.41.9">Bir anı kitabı mı yoksa?</span> <span class="kobospan" id="kobo.41.10">Merak etmeyin, fiatlarımız son derece uygundur.</span> <span class="kobospan" id="kobo.41.11">Ayrıca sizi hukukçular için uyguladığımız özel indirimden de yararlandırabiliriz, ki bu da…”</span></p>

  <p class="normal"><span class="kobospan" id="kobo.43.1">“Hayır, hayır,” diye kesti İbrahim Nemrûd müdür muavininin sözünü, “Nazik önerinize çok teşekkür ederim, ama benim amacım birşey yayımlatmak değil.</span> <span class="kobospan" id="kobo.43.2">Ben bir miras davası nedeniyle bulunuyorum burada.”</span></p>

  <p class="normal"><span class="kobospan" id="kobo.44.1">“Anlıyorum, hukukî bir mesele,” diye gülümsedi müdür muavini, “Bu durumda sizi hukuk müşavirimizle görüştüreyim.</span> <span class="kobospan" id="kobo.44.2">Kendisi sorularınızı yanıtlamaktan zevk duyacaktır.”</span></p>

  <p class="normal"><span class="kobospan" id="kobo.45.1">“Korkarım yine tam olarak anlatamadım,” dedi İbrahim Nemrûd, “Aslında konu biraz karışık, ama kısaca özetlemeye çalışayım:</span> <span class="kobospan" id="kobo.45.2">Birkaç yıl önce yurdunuza gelmiş olan bir çocukla acilen görüşmem gerek.</span> <span class="kobospan" id="kobo.45.3">Kendisi yüklü bir mirasın tek varisi.”</span></p>

  <p class="normal"><span class="kobospan" id="kobo.46.1">“İlginç,” dedi müdür muavini kaşlarını kaldırarak, “Bundan emin misiniz?”</span></p>

  <p class="normal"><span class="kobospan" id="kobo.47.1">“Evet, evet, kesinlikle!”</span></p>

  <p class="normal"><span class="kobospan" id="kobo.48.1">“Bağışlayın, ama takdir edersiniz ki, bu alışılmadık bir durum.</span> <span class="kobospan" id="kobo.48.2">Bir öksüze miras kalması her gün karşılaştığımız birşey değil.”</span></p>

  <p class="normal"><span class="kobospan" id="kobo.49.1">“Ne demek istediğinizi anlıyorum, ama evvelce de söylediğim gibi, hayli karışık bir dava bu.”</span></p>

  <p class="normal"><span class="kobospan" id="kobo.50.1">“Sizi müdürle görüştüreyim o halde,” dedi müdür muavini, “Ancak o yardımcı olabilir size.</span> <span class="kobospan" id="kobo.50.2">Bu taraftan buyrun.”</span></p>

  <p class="normal"><span class="kobospan" id="kobo.51.1">Galerinin ucundaki kemerli kapıdan zemini mermer kaplı oval bir hole, oradan da sağlı sollu kapıların açıldığı, geniş ve uzun, loş bir koridora geçtiler.</span> <span class="kobospan" id="kobo.51.2">Koridorun duvarlarında büyük boy çerçeveler asılıydı.</span> <span class="kobospan" id="kobo.51.3">Havada belli belirsiz bir ecza kokusu vardı.</span> <span class="kobospan" id="kobo.51.4">İbrahim Nemrûd dikkatli bakınca, çerçevelerin içindeki mantar levhalara iğnelenmiş, renk renk, irili ufaklı yüzlerce böcek olduğunu gördü.</span> <span class="kobospan" id="kobo.51.5">Babasının kelebek koleksiyonunu anımsattı ona bu görüntü ve içi bulandı.</span> <span class="kobospan" id="kobo.51.6">Onun mantar levhalarla ilgilendiğini gören müdür muavini, bunların yurttaki öğrencilerin yaptıkları elişi çalışmalarından örnekler olduğunu söyledi.</span> <span class="kobospan" id="kobo.51.7">Duyulur duyulmaz bir sesle konuşuyordu.</span> <span class="kobospan" id="kobo.51.8">Koridora ayak bastıkları andan itibaren, az önceki candan, neşeli, kendisine güvenli hali gitmiş, ürkekleşmişti.</span> <span class="kobospan" id="kobo.51.9">Onun bu hali İbrahim Nemrûd’u de etkilemişti ister istemez.</span> <span class="kobospan" id="kobo.51.10">Ne olduğunu bilemediği bir tehlikenin beklentisiyle başını omuzlarının arasına çekip sırtını kamburlaştırmış, çevresini kuşkulu bakışlarla süzerek usulca atıyordu adımlarını.</span> <span class="kobospan" id="kobo.51.11">Koridorun en ucundaki kapının önünde durdular.</span> <span class="kobospan" id="kobo.51.12">Müdür muavini üstüne başına çeki düzen verdikten sonra, kapıyı hafifçe tıklattı.</span></p>

  <p class="normal"><span class="kobospan" id="kobo.52.1">“Gir!”</span> <span class="kobospan" id="kobo.52.2">diye sert bir ses geldi içeriden.</span></p>

  <p class="normal"><span class="kobospan" id="kobo.53.1">“Müdür Bey’in canı bugün yine biraz sıkkın herhalde,” diye fısıldadı müdür muavini ürkek bir ifadeyle, “Aslında çok iyi bir insandır.</span> <span class="kobospan" id="kobo.53.2">Altın gibi bir kalbi vardır.</span> <span class="kobospan" id="kobo.53.3">Ama öfkelendiği zaman, gözü dünyayı görmez.</span> <span class="kobospan" id="kobo.53.4">Böyle günlerde hep suyuna gitmek gerek.</span> <span class="kobospan" id="kobo.53.5">Kızdırmamaya çalışın.</span> <span class="kobospan" id="kobo.53.6">Söylediklerine karşı çıkmazsanız, bir sorun olacağını sanmıyorum.”</span></p>

  <p class="normal"><span class="kobospan" id="kobo.54.1">İbrahim Nemrûd müdür muavininin arkasından odaya girdi.</span> <span class="kobospan" id="kobo.54.2">Kapının tam karşısındaki devasa masada oturmakta olan müdür, önündeki deri sumenin üzerine serdiği büyük boy parşömene birşeyler yazmakla meşguldü.</span> <span class="kobospan" id="kobo.54.3">İçeri girenlerin kim olduğuna bakmak için başını kaldırmak zahmetine girmeksizin işine devam etti.</span> <span class="kobospan" id="kobo.54.4">Müdür muavini hızlı ama sessiz adımlarla odanın ortasına doğru ilerlemiş, masanın iki adım berisinde durup hazırola geçmişti.</span> <span class="kobospan" id="kobo.54.5">Ne yapması gerektiğini bilemediği için yüzünde şaşkın ve sıkıntılı bir ifadeyle kapının önünde dikilmekte olan İbrahim Nemrûd’u telaşlı bir baş hareketiyle yanına çağırdı.</span> <span class="kobospan" id="kobo.54.6">İbrahim Nemrûd elinden geldiğince sessiz olmaya çalışarak müdür muavininin yanına gitti ve kısa bir tereddüdün ardından, o da müdür muavini gibi hazırola geçti.</span> <span class="kobospan" id="kobo.54.7">Ancak müdür muavini ona kaş göz işaretleri yapmayı sürdürüyordu.</span> <span class="kobospan" id="kobo.54.8">İbrahim Nemrûd yine farkına varmaksızın bir pot kırmış olabileceği korkusuyla çevresine bakındıysa da, olağandışı hiçbir şey göremedi.</span> <span class="kobospan" id="kobo.54.9">Ne bir mobilya devirmiş, ne de bir vazo kırmıştı.</span> <span class="kobospan" id="kobo.54.10">Müdür muavininin gözleriyle işaret ettiği yere, ayakkabılarına bakmayı neden sonra akıl etti.</span> <span class="kobospan" id="kobo.54.11">Birer çocuk mezarını andıran ayakkabılarının burunları, masanın önündeki seccadenin püsküllerine basıyordu.</span> <span class="kobospan" id="kobo.54.12">Müdür muavininin gözlerindeki dehşet ifadesinden, kesinlikle yapılmaması gereken birşey yaptığını ve bu yüzden belki de büyük bir cezayı hak ettiğini anladı, hemen toparlanarak müdür muavininin hizasına çekildi.</span> <span class="kobospan" id="kobo.54.13">Müdüre kaçamak bir bakış attığında, adamın elindeki yazıyla meşgul olduğu için durumun farkına varmadığını anlayarak rahatladı.</span> <span class="kobospan" id="kobo.54.14">Müdür yazmayı sürdürürken, müdür muavini ve İbrahim Nemrûd birer yontu gibi kımıltısız ve dimdik, hazırolda beklediler.</span> <span class="kobospan" id="kobo.54.15">Odada öylesine mutlak bir sessizlik egemendi ki, havada uçan bir sineğin vızıltısını işitebiliyordu İbrahim Nemrûd.</span> <span class="kobospan" id="kobo.54.16">Sinek pencere camına çarpınca, vızıltı sustu.</span> <span class="kobospan" id="kobo.54.17">Şimdi daha da sessizleşmişti oda.</span> <span class="kobospan" id="kobo.54.18">Müdür elindeki kamış kalemi hokkaya batırdığında, hafif bir şıpırtı duyuluyor, kalemin ucu parşömenin pürüzlü yüzeyinde kayarken, kalın bir mukavvanın yavaş yavaş yırtılmasını andıran, tuhaf, iç gıcıklayıcı bir hışırtı çıkıyordu.</span> <span class="kobospan" id="kobo.54.19">Kalem parşömenin üzerindeki ufak bir engebeye takılınca deri sumenin üzerine sıçrayan bir mürekkep damlasının oluşturduğu ufak kabarcık, içine su doldurulup üçüncü kat penceresinden avlunun taşlarına atılan bir naylon torba gibi büyük bir gürültüyle patladı.</span> <span class="kobospan" id="kobo.54.20">Bu ses irkiltti İbrahim Nemrûd’u ve müdürle müdür muavininin kıllarının bile kıpırdamamasına şaştı.</span> <span class="kobospan" id="kobo.54.21">Bu durumdan fazlasıyla tedirgin olmaya başlamıştı.</span> <span class="kobospan" id="kobo.54.22">Dikkatini başka birşeye vererek çevresinde olan biteni duymamaya çalıştı.</span> <span class="kobospan" id="kobo.54.23">Dikkat çekmemek için başını fazlaca çevirmemeye özen göstererek odaya göz gezdirdi.</span> <span class="kobospan" id="kobo.54.24">Duvarlarda, üzerinde yurtta kalan çocukların siyah-beyaz vesikalık fotoğraflarının bulunduğu, herbirinin altında hangi döneme ait olduğu yazan büyük levhalar asılıydı.</span> <span class="kobospan" id="kobo.54.25">Yurdun kuruluş tarihi olduğu anlaşılan 1271’den 1400’lere dek uzanıyordu bu tarihler.</span> <span class="kobospan" id="kobo.54.26">İbrahim Nemrûd bu levhaların yurdun kısa bir tarihçesini oluşturduğunu düşündü.</span> <span class="kobospan" id="kobo.54.27">Buradaki yüzlerce, binlerce birbirine benzeyen solgun çehre, görkemli binası ve içindeki sayısız araç gereçle somut bir varlık olan yurdun, soyut ama gerçek özü, özetiydi.</span> <span class="kobospan" id="kobo.54.28">Saat düzeniyle işleyen dev bir makina, hepsi birbirinin eşi, standart insanlar üreten bir tür fabrikaydı yurt.</span></p>

  <p class="normal"><span class="kobospan" id="kobo.55.1">“Dikkat!”</span></p>

  <p class="normal"><span class="kobospan" id="kobo.56.1">Birden sert bir komut yankılanmıştı odada.</span> <span class="kobospan" id="kobo.56.2">İbrahim bu sesle irkilerek daldığı düşüncelerden ayıldı.</span> <span class="kobospan" id="kobo.56.3">Hemen ardından daha da sert ikinci bir komut izledi ilkini.</span></p>

  <p class="normal"><span class="kobospan" id="kobo.57.1">“Hazrol!”</span></p>

  <p class="normal"><span class="kobospan" id="kobo.58.1">Düşünceye daldığı sırada hafifçe gevşeyerek duruşunu bozmuş olan İbrahim Nemrûd, bu komutla birlikte ellerini gövdesinin yanlarına yapıştırıp topuklarını birleştirdi, sırtını dikleştirerek göğsünü ileri çıkarttı.</span> <span class="kobospan" id="kobo.58.2">Askerlik günlerinden kalma bir alışkanlıkla tekmil vermek üzereyken, kendini gelerek hafifçe aralanan dudaklarını yeniden birbirine yapıştırıp sustu.</span> <span class="kobospan" id="kobo.58.3">Başını çevirmeye cesaret edemiyordu.</span> <span class="kobospan" id="kobo.58.4">Yan gözle bakınca, ayağa kalkmış olan müdürün, masanın yanından dolaşarak onlara doğru geldiğini gördü.</span> <span class="kobospan" id="kobo.58.5">Orta boylu, sağlam yapılı, şakaklarında kırlaşmaya başlayan saçları asker kesimi, elli yaşlarında bir adamdı müdür.</span> <span class="kobospan" id="kobo.58.6">Üzerinde haki renkli, yukarıdan aşağıya bütün düğmeleri sıkı sıkıya iliklenmiş bir redingot vardı.</span> <span class="kobospan" id="kobo.58.7">Gözleri küçük, bakışları deliciydi.</span> <span class="kobospan" id="kobo.58.8">Kartal gagasını andıran burnunun altındaki özenle kırpılmış badem bıyık, ona saygın bir görünüm veriyordu.</span> <span class="kobospan" id="kobo.58.9">O anda babasını anımsadı İbrahim Nemrûd ve aslında birbirlerine hiç benzemeyen bu iki adam arasında yine de ne olduğunu tam olarak çıkartamadığı tuhaf bir benzerlik olduğunu düşündü.</span></p>

  <p class="normal"><span class="kobospan" id="kobo.59.1">“Evet, ne var yine?”</span> <span class="kobospan" id="kobo.59.2">dedi müdür sert bir sesle.</span> <span class="kobospan" id="kobo.59.3">Tam karşılarında duruyordu şimdi.</span></p>

  <p class="normal"><span class="kobospan" id="kobo.60.1">“Bağışlayın, Sayın Müdürüm, ben…” diye açıklamaya girişti müdür muavini.</span></p>

  <p class="normal"><span class="kobospan" id="kobo.61.1">“Keees!</span> <span class="kobospan" id="kobo.61.2">Yeter!”</span> <span class="kobospan" id="kobo.61.3">diye bağırdı müdür sabırsızlıkla.</span> <span class="kobospan" id="kobo.61.4">Küçük gözlerinden ateşler saçıyordu.</span> <span class="kobospan" id="kobo.61.5">“Sabahları 10.</span><span class="kobospan" id="kobo.61.6">30’dan önce rahatsız edilmek istemediğimi söylememiş miydim ben size?”</span></p>

  <p class="normal"><span class="kobospan" id="kobo.62.1">Müdür muavini yutkundu.</span> <span class="kobospan" id="kobo.62.2">Gözleri dehşetle büyümüştü.</span></p>

  <p class="normal"><span class="kobospan" id="kobo.63.1">“Elbette, Efendim, ancak…”</span></p>

  <p class="normal"><span class="kobospan" id="kobo.64.1">“Sus!</span> <span class="kobospan" id="kobo.64.2">Cevap verme!</span> <span class="kobospan" id="kobo.64.3">Emirlere karşı mı geliyorsun?</span> <span class="kobospan" id="kobo.64.4">Çıkar defteri!”</span></p>

  <p class="normal"><span class="kobospan" id="kobo.65.1">“Efendim…”</span></p>

  <p class="normal"><span class="kobospan" id="kobo.66.1">“Defter!”</span> <span class="kobospan" id="kobo.66.2">diye bağırdı müdür ayağını öfkeyle yere vurarak.</span> <span class="kobospan" id="kobo.66.3">Müdür muavini ceketinin iç cebinden kara kaplı ufak bir defterle bir dolmakalem çıkardı, elleri titreyerek defteri açtı.</span> <span class="kobospan" id="kobo.66.4">Müdür burnundan soluyarak odayı arşınlıyor, enerjik adımlarla çevrelerinde daireler çiziyordu.</span> <span class="kobospan" id="kobo.66.5">Nihayet önlerinde durup ellerini arkasında kavuşturdu.</span></p>

  <p class="normal"><span class="kobospan" id="kobo.67.1">“Yaz!”</span> <span class="kobospan" id="kobo.67.2">dedi gözlerini odanın içinde belirsiz bir noktaya dikerek, “Satırbaşı, bir parmak aralık… Bir parmak, dedim, koy parmağı!</span> <span class="kobospan" id="kobo.67.3">Ha şöyle!</span> <span class="kobospan" id="kobo.67.4">Her işin bir yolu yordamı vardır.</span> <span class="kobospan" id="kobo.67.5">Öğrenemiyorsunuz bir türlü.</span> <span class="kobospan" id="kobo.67.6">Yaz şimdi:</span> <span class="kobospan" id="kobo.67.7">Ben Hasan Hüseyin Fellah, virgül… Emirleri harfiyen yerine getireceğime, virgül… Virgülü koy!</span> <span class="kobospan" id="kobo.67.8">Namusum ve şerefim üzerine… Ş’nin çengeli, ş’nin çengeli!</span> <span class="kobospan" id="kobo.67.9">Şimdi ‘üzerine’… Ha aferin!</span> <span class="kobospan" id="kobo.67.10">Ant içerim, nokta.</span> <span class="kobospan" id="kobo.67.11">‘Ant içerim’in altına çift çizgi…”</span></p>

  <p class="normal"><span class="kobospan" id="kobo.68.1">Müdür muavini söylenenleri titrek bir yazıyla, ama özene bezene deftere yazmıştı.</span></p>

  <p class="normal"><span class="kobospan" id="kobo.69.1">“Kırmızıyla kırk kere yazılacak,” diye devam etti müdür, “Anlaşıldı mı?”</span></p>

  <p class="normal"><span class="kobospan" id="kobo.70.1">“Anlaşıldı, Müdürüm.”</span></p>

  <p class="normal"><span class="kobospan" id="kobo.71.1">“Höyt!”</span> <span class="kobospan" id="kobo.71.2">diye gürledi müdür.</span> <span class="kobospan" id="kobo.71.3">Müdür muaviniyle İbrahim Nemrûd yerlerinden sıçradılar.</span></p>

  <p class="normal"><span class="kobospan" id="kobo.72.1">“Ne demek ‘anlaşıldı’?</span> <span class="kobospan" id="kobo.72.2">‘Sağol’ diyeceksin!”</span></p>

  <p class="normal"><span class="kobospan" id="kobo.73.1">“Sağol!”</span> <span class="kobospan" id="kobo.73.2">dedi müdür muavini ağlamaklı bir sesle.</span></p>

  <p class="normal"><span class="kobospan" id="kobo.74.1">“O ne biçim ‘sağol’ be!</span> <span class="kobospan" id="kobo.74.2">Erkekçe söyle, erkekçe!</span> <span class="kobospan" id="kobo.74.3">Sağol!”</span></p>

  <p class="normal"><span class="kobospan" id="kobo.75.1">“Sağol!”</span> <span class="kobospan" id="kobo.75.2">dedi müdür muavini sesine bir sertlik tınısı vermeye çalışarak.</span></p>

  <p class="normal"><span class="kobospan" id="kobo.76.1">“Olmadı!</span> <span class="kobospan" id="kobo.76.2">Daha yüksek!</span> <span class="kobospan" id="kobo.76.3">Daha yüksek!”</span></p>

  <p class="normal"><span class="kobospan" id="kobo.77.1">“Sağol!”</span> <span class="kobospan" id="kobo.77.2">diye olanca gücüyle, ciğerleri yırtılırcasına haykırdı müdür muavini.</span> <span class="kobospan" id="kobo.77.3">Bu acınası çığlık karşısında küçümseme dolu bir ifadeyle gözlerini kıstı müdür:</span></p>

  <p class="normal"><span class="kobospan" id="kobo.78.1">“Yine olmadı ya, hadi neyse… Ben sizin yaşınızdayken, inim inim inletirdim ortalığı sağol çektiğimde.</span> <span class="kobospan" id="kobo.78.2">Zamane gençlerinde ruh yok, ruh!”</span></p>

  <p class="normal"><span class="kobospan" id="kobo.79.1">Sonra redingotunun üst cebinden çıkardığı gümüş köstekli monoklü özenle sağ gözüne yerleştirdi ve delici bakışlarını İbrahim Nemrûd’a dikerek, orada olduğunun sanki daha yeni farkına varıyormuşçasına, uzunca bir süre onu kuşkuyla baştan ayağa süzdü.</span> <span class="kobospan" id="kobo.79.2">İbrahim Nemrûd bu bakışların altında eridiğini hissetti.</span> <span class="kobospan" id="kobo.79.3">Süklüm püklüm yere çökmemek için güç tuttu kendisini.</span></p>

  <p class="normal"><span class="kobospan" id="kobo.80.1">“Kimdir bu?”</span> <span class="kobospan" id="kobo.80.2">dedi müdür nihayet müdür muavinine hitaben.</span></p>

  <p class="normal"><span class="kobospan" id="kobo.81.1">“Dava Vekili İbrahim Nemrûd, Sayın Müdürüm,” diye hızlı hızlı konuştu müdür muavini, “Kendisi bir miras davasıyla ilgili olarak çocuklarımızdan birisiyle görüşmeyi arzu ediyor.”</span></p>

  <p class="normal"><span class="kobospan" id="kobo.82.1">“Kimmiş görmek istediği?”</span></p>

  <p class="normal"><span class="kobospan" id="kobo.83.1">“Şazinuş!”</span> <span class="kobospan" id="kobo.83.2">diye atıldı İbrahim Nemrûd kendini tutamayarak, “</span><span class="ideitalik1"><span class="kobospan" id="kobo.83.3">Perendebaz Dergâhı</span></span> <span class="kobospan" id="kobo.83.4">PEDER’den Seyfettin Bey’in torunu Şazinuş Stigma…”</span></p>

  <p class="normal"><span class="kobospan" id="kobo.85.1">İbrahim Nemrûd’un bu beklenmedik çıkışıyla birlikte oda yeniden uzunca bir süre sessizliğe gömüldü.</span> <span class="kobospan" id="kobo.85.2">Müdürün gövdesi yay gibi gerilmiş, burun delikleri kabarmış, beleren gözleri çakmak çakmak olmuştu.</span> <span class="kobospan" id="kobo.85.3">Müdür muavininin dehşet dolu bakışları müdürle dava vekili arasında hızla gidip geliyordu.</span> <span class="kobospan" id="kobo.85.4">İbrahim Nemrûd yine yapmaması gereken birşey yaptığını anlayarak paniğe kapıldı.</span> <span class="kobospan" id="kobo.85.5">Bir an kaçıp gitmeyi düşünerek kapıya doğru kaçamak bir bakış attı, ama yerinden bir adım bile kımıldayacak gücü bulamadı kendisinde.</span> <span class="kobospan" id="kobo.85.6">Müdürün delici bakışları onu yerine mıhlamıştı.</span> <span class="kobospan" id="kobo.85.7">İçe işleyen bu bakışlar karşısında dizlerinin bağının çözülmek üzere olduğunu hissetti.</span> <span class="kobospan" id="kobo.85.8">Özür dilemek istedi, ama anlaşılmaz, boğuk bir inilti çıktı dudaklarının arasından yalnızca.</span> <span class="kobospan" id="kobo.85.9">Bu kez çok ileri gittiğini, odadan kovulacağını hissediyordu.</span> <span class="kobospan" id="kobo.85.10">Ne var ki hiç umulmadık birşey oldu.</span> <span class="kobospan" id="kobo.85.11">Müdürün gergin yüz hatları birden gevşedi ve yüzüne belli belirsiz bir gülümseme yayıldı.</span></p>

  <p class="normal"><span class="kobospan" id="kobo.86.1">“Yaaa, Seyfettin Bey ve Şazinuş demek?”</span> <span class="kobospan" id="kobo.86.2">dedi keyifli bir sesle, “Elbette, elbette…”</span></p>

  <p class="normal"><span class="kobospan" id="kobo.87.1">Sonra müdür muavinine döndü:</span></p>

  <p class="normal"><span class="kobospan" id="kobo.88.1">“Sen hemen tahtanın başına bakayım!</span> <span class="kobospan" id="kobo.88.2">Konuğumuzla ben alakadar olurum.</span> <span class="kobospan" id="kobo.88.3">Hop, marş marş!</span> <span class="kobospan" id="kobo.88.4">Bir ki, bir ki…”</span></p>

  <p class="normal"><span class="kobospan" id="kobo.89.1">Müdür muavini bu sözler üzerine hemen topuklarının üzerinde çark edip kaz adımıyla odanın uzak köşesindeki kara tahtaya gitti ve kırmızı bir tebeşir alıp az önce kendisine dikte edilmiş olan tümceyi son derece özenli bir elyazısıyla tahtaya yazmaya başladı:</span> <span class="ideitalik1"><span class="kobospan" id="kobo.89.2">Ben Hasan Hüseyin Fellah, emirleri harfiyen yerine getireceğime…</span></span> <span class="kobospan" id="kobo.89.3">Müdür bir süre onu izledikten sonra, İbrahim Nemrûd’a döndü.</span> <span class="kobospan" id="kobo.89.4">Yüzünde yumuşak, neredeyse sevecen denebilecek bir ifade vardı.</span></p>

  <p class="normal"><span class="kobospan" id="kobo.91.1">“Seyfettin Bey’i sağlığında tanıma şansına ermiştim,” dedi başını sallayarak, “Son derece yaratıcı bir insandı.</span> <span class="kobospan" id="kobo.91.2">Olağanüstü bir imgelem, derin bir sezgi gücü, pırıltılı bir zekâ… Örnek bir bilimadamı… Yalnızca ülkemiz için değil, tüm dünya açısından acı bir kayıp… Onun evlatlığının bizim yurdumuzda yetişmesi bizim için büyük bir onur tabii.</span> <span class="kobospan" id="kobo.91.3">Siz niçin görmek istiyordunuz Şazinuş’u?”</span></p>

  <p class="normal"><span class="kobospan" id="kobo.92.1">Hiç ummadığı bir anda kendisine gösterilen bu yakınlık, İbrahim Nemrûd’u gevşetmişti.</span> <span class="kobospan" id="kobo.92.2">Sözü uzatmamaya çalışarak konuyu ana hatlarıyla açıkladı.</span> <span class="kobospan" id="kobo.92.3">Müdür onu dinlerken, düşünceli bir tavırla başını sallıyordu.</span></p>

  <p class="normal"><span class="kobospan" id="kobo.93.1">“Şazinuş Stigma’yı ismen tanıyor olmanız doğrusu her türlü övgüye değer,” dedi İbrahim Nemrûd, “Yurdunuzda kaç çocuk olduğu düşünülürse…”</span></p>

  <p class="normal"><span class="kobospan" id="kobo.94.1">Müdürün yüzünde mağrur bir gülümseme belirdi.</span></p>

  <p class="normal"><span class="kobospan" id="kobo.95.1">“Bir kez duyduğum bir adı bir daha asla unutmam ben.</span> <span class="kobospan" id="kobo.95.2">Tanıdıklar, bende fil hafızası olduğunu söylerler.</span> <span class="kobospan" id="kobo.95.3">Bu yurttaki yirmi iki yıllık hizmetim boyunca, binlerce, tam olarak söylemek gerekirse sekiz bin altı yüz kırk üç çocuk geçti elimden, yani yılın her günü için ortalama bir çocuktan fazla.</span> <span class="kobospan" id="kobo.95.4">Bu ay içinde kaydı yapılmak üzere dosyaları ADAB (</span><span class="ideitalik1"><span class="kobospan" id="kobo.95.5">Adalet Bakanlığı</span></span><span class="kobospan" id="kobo.95.6">) tarafından bize yollanan on dört çocuğu saymıyorum.</span> <span class="kobospan" id="kobo.95.7">Bakın!”</span></p>

  <p class="normal"><span class="kobospan" id="kobo.97.1">Müdür masanın arkasındaki duvarda asılı levhalardan birine doğru yürüdü.</span> <span class="kobospan" id="kobo.97.2">İbrahim Nemrûd kısa bir tereddütten sonra onu izledi.</span> <span class="kobospan" id="kobo.97.3">Levhada saçları sıfır numaraya vurulmuş yüzlerce oğlan çocuğunun siyah-beyaz vesikalık fotoğrafı vardı.</span> <span class="kobospan" id="kobo.97.4">Bir an bu fotoğraflardan birinde kendi oğlunu gördüğü sanısına kapıldı, ama bunun yalnızca bir göz aldanması olduğunu anladı.</span> <span class="kobospan" id="kobo.97.5">Bu silik fotoğraflar tuhaf bir biçimde birbirlerine benziyorlardı; aynı duruş, aynı bakış, aynı ifadesiz yüz; hepsi aynı fotoğrafın eski bir fotokopi makinasıyla çoğaltılmış kopyaları olabilirdi.</span> <span class="kobospan" id="kobo.97.6">Müdür fotoğraflardan birini gösterdi.</span></p>

  <p class="normal"><span class="kobospan" id="kobo.98.1">“Şazinuş Stigma, 7.</span> <span class="kobospan" id="kobo.98.2">koğuş, 77.</span> <span class="kobospan" id="kobo.98.3">ranza, 777 numara.</span> <span class="kobospan" id="kobo.98.4">Üç yıl önce kasım ayının sonlarına doğru ADAB yetkililerince yurdumuza teslim edildi ve derhal kaydı yapıldı.</span> <span class="kobospan" id="kobo.98.5">O sırada sekiz yaşındaydı.</span> <span class="kobospan" id="kobo.98.6">Yaşıtlarına oranla ufak tefek, çelimsiz bir çocuktu.</span> <span class="kobospan" id="kobo.98.7">Bu nedenle de beden eğitiminde ne yazık ki hiç başarılı olamadı.</span> <span class="kobospan" id="kobo.98.8">Eğitimiyle bir süre bizzat ilgilenmeme karşın, ilk yılın sonunda üst üste üç kez şınav çekmeyi bile beceremiyordu.</span> <span class="kobospan" id="kobo.98.9">Birinciyi oflaya puflaya yapar, ikincinin daha yarısında kesilirdi.</span> <span class="kobospan" id="kobo.98.10">Üçüncü şınavı çekebilmek için ise on beş yirmi dakika dinlenmesi gerekirdi en azından.</span> <span class="kobospan" id="kobo.98.11">Oysa o yaştaki bir çocuğun bir defada rahatlıkla bir düzine şınav çekebilmesi gerekir.</span> <span class="kobospan" id="kobo.98.12">Tahmin edeceğiniz gibi, yurdumuzda beden eğitimine özel bir önem veriyoruz.</span> <span class="kobospan" id="kobo.98.13">Bilirsiniz, sağlam kafa sağlam vücutta bulunur.</span> <span class="kobospan" id="kobo.98.14">Ayrıca Seyfettin Bey gibi sıradışı bir bilimadamının yanında yetişmesine karşın, matematik ve fen derslerinde de vasat bir öğrenciydi, olabilecek en düşük notları alarak güçlükle geçerdi sınıfını.</span> <span class="kobospan" id="kobo.98.15">Öte yandan, tuhaftır, yabancı dillere, edebiyata, felsefeye, mitolojiye, astrolojiye, tarihe, özellikle de dinler tarihine olağanüstü bir ilgisi vardı—bence yaşına pek de uygun düşmeyen, marazî bir ilgi… O yaştaki bir çocuğun yaşıtlarıyla birlikte düzen ve disiplin içinde beden eğitimi çalışmaları yapmasını, onlarla hoplayıp zıplamasını, yarışmasını, alt alta üst üste boğuşmasını, gücünü sınamasını beklersiniz.</span> <span class="kobospan" id="kobo.98.16">Oysa sınıf arkadaşları spor yaparken, o sessizce bir köşeye çekilir, kitap okur ya da hülyalı hülyalı etrafını seyrederdi.</span> <span class="kobospan" id="kobo.98.17">Yanlış anlamayın, okumak önemlidir elbette, ama okuduğu da kitap olsa bari!</span> <span class="kobospan" id="kobo.98.18">Artık nereden buluyorsa, birtakım alelacayip din ve felsefe kitapları, romanlar ve hatta—düşünebiliyor musunuz?</span><span class="kobospan" id="kobo.98.19">—şiir, evet, şiir!</span> <span class="kobospan" id="kobo.98.20">Hepsi boş, hepsi safsata!</span> <span class="kobospan" id="kobo.98.21">Akla ziyan şeyler bunlar… Üstelik yalnızca okumakla kalmıyor, yazıyordu da.</span> <span class="kobospan" id="kobo.98.22">Bir keresinde ufak bir deftere gizlice birşeyler karaladığını görmüş, kara kaplı bu defteri elinden alıp okumuştum.</span> <span class="kobospan" id="kobo.98.23">Bir tür günce gibi birşeydi galiba.</span> <span class="kobospan" id="kobo.98.24">‘Galiba’ diyorum, çünkü ne idüğü belirsiz, ipe sapa gelmez şeyler vardı içinde.</span> <span class="kobospan" id="kobo.98.25">Yurdumuzda öğrencilerin verilen ödevler dışında yazı yazması kesinlikle yasaktır.</span> <span class="kobospan" id="kobo.98.26">Bu yasağa karşı gelenler şiddetle cezalandırılır.</span> <span class="kobospan" id="kobo.98.27">Bunun için ona bir hafta boyunca akşam yemeği yememe ve yatakhanenin tuvaletlerini temizleme cezası vermiştim.</span> <span class="kobospan" id="kobo.98.28">Peki bu bir işe yaradı mı?</span> <span class="kobospan" id="kobo.98.29">Hayır!</span> <span class="kobospan" id="kobo.98.30">Gerçi bütün çabama ve dikkatime karşın onu bir daha birşeyler yazarken yakalayamadım, ama her karşılaştığımızda yüzündeki o tuhaf, alaycı ifadeden, benden gizli birtakım işler çevirmekte olduğunu anlıyordum.</span> <span class="kobospan" id="kobo.98.31">Nasıl diye sormayın, otuz küsur yıllık deneyimin kazandırdığı bir önsezi… Bedenen güçsüz olmasına karşın, son derece inatçı bir çocuktu.</span> <span class="kobospan" id="kobo.98.32">Ne yaparsanız yapın, kafasına koyduğu birşeyi gerçekleştirmesine engel olamazdınız.</span> <span class="kobospan" id="kobo.98.33">Ben de ona ceza vermek için bin türlü başka bahane buldum tabii:</span> <span class="kobospan" id="kobo.98.34">Tırnak ve mendil muayenesi (mendili hep buruşuk, tırnaklarının içi hep kir dolu olurdu), yatak ve dolap kontrolü (yatağını hiç düzeltmez, eline ne geçerse dolabının içine atıatıverirdi), gömlek ve pantolon denetimi (yurtta kaldığı süre içinde ne gömleği ne de pantolonuna bir kez bile ütü değdirdiğini sanmıyorum), vesaire… Ama, dediğim gibi, sonuçta değişen hiçbir şey olmadı; ben onu ne denli yola getirmeye çalıştıysam da, o burnunun dikine gitti, kendi bildiğini okudu.</span> <span class="kobospan" id="kobo.98.35">O yaşta bir çocuğun böyle uyumsuz ve dikbaşlı olmasını yadırgayabilirsiniz.</span> <span class="kobospan" id="kobo.98.36">Ama bence bunda şaşılacak birşey yok.</span> <span class="kobospan" id="kobo.98.37">Siz bilmezsiniz, ne fesattır o küçük şeytanlar!</span> <span class="kobospan" id="kobo.98.38">Kafalarının içinde ne sinsi tilkiler fır döner, dillerinin altında ne zehirli yılanlar yatar, ne cadı kazanları kaynar masum bakışlarının ardında!</span> <span class="kobospan" id="kobo.98.39">Ama asıl kabahat büyüklerde hep.</span> <span class="kobospan" id="kobo.98.40">Çocuğu başıboş bırakırsan ya da—daha beteri—yanlış eğitirsen, olacağı budur.</span> <span class="kobospan" id="kobo.98.41">Sanıyorum ki, bu saçmalıkları çocuğun kafasına o dergâhta soktular.</span> <span class="kobospan" id="kobo.98.42">Seyfettin Bey’i bu yüzden çok kınıyorum doğrusu.</span> <span class="kobospan" id="kobo.98.43">Genç bir dimağ, çevresinde olup bitenlerden etkilenecektir elbette.</span> <span class="kobospan" id="kobo.98.44">Unutmayın ki, ağaç yaşken eğilir.</span> <span class="kobospan" id="kobo.98.45">Ama bir kere olan olmuş tabii.</span> <span class="kobospan" id="kobo.98.46">Artık ne desek boş.</span> <span class="kobospan" id="kobo.98.47">Şazinuş’u biraz da bu yüzden yurttan uzaklaştırmak zorunda kaldık zaten.”</span></p>

  <p class="normal"><span class="kobospan" id="kobo.99.1">“Uzaklaştırmak mı?”</span> <span class="kobospan" id="kobo.99.2">dedi İbrahim Nemrûd düşkırıklığı içinde, “Olamaz!</span> <span class="kobospan" id="kobo.99.3">Nasıl yaparsınız bunu?”</span></p>

  <p class="normal"><span class="kobospan" id="kobo.100.1">Müdürün kaşları çatıldı.</span> <span class="kobospan" id="kobo.100.2">Kendisine bu tonda hitabedilmesi hoşuna gitmemişti.</span> <span class="kobospan" id="kobo.100.3">İbrahim Nemrûd adamın gözlerinde bir öfke pırıltısının çaktığını gördü.</span></p>

  <p class="normal"><span class="kobospan" id="kobo.101.1">“Dikkat!</span> <span class="kobospan" id="kobo.101.2">Hazrol!”</span> <span class="kobospan" id="kobo.101.3">diye bağırdı müdür.</span> <span class="kobospan" id="kobo.101.4">İbrahim Nemrûd telaşla toparlanıp hazırola geçti.</span> <span class="kobospan" id="kobo.101.5">Bu ani komutla birlikte, odanın öteki ucundaki müdür muavini de yazmayı bırakıp hazırola geçmişti.</span> <span class="kobospan" id="kobo.101.6">Müdür muavininin elinden fırlamış olan ufak kırmızı tebeşir, döşemenin üzerinde yuvarlana yuvarlana İbrahim Nemrûd’un ayaklarının dibine geldi.</span></p>

  <p class="normal"><span class="kobospan" id="kobo.102.1">“Siz zamane gençleri böylesiniz işte!”</span> <span class="kobospan" id="kobo.102.2">diye sinirli sinirli söyleniyordu müdür, “Biraz yüz buldunuz mu, tepesine çıkmaya kalkarsınız adamın!</span> <span class="kobospan" id="kobo.102.3">Ama ben size haddinizi bildirmeyi bilirim!”</span></p>

  <p class="normal"><span class="kobospan" id="kobo.103.1">“Bilirsiniz, Efendim!”</span> <span class="kobospan" id="kobo.103.2">diye onayladı İbrahim Nemrûd alçak sesle.</span></p>

  <p class="normal"><span class="kobospan" id="kobo.104.1">“Ne?”</span> <span class="kobospan" id="kobo.104.2">diye bağırdı müdür.</span></p>

  <p class="normal"><span class="kobospan" id="kobo.105.1">İbrahim Nemrûd bir an ne diyeceğini bilemedi, sonra az önce tanık olduğu sahne geldi aklına ve göğsünü kabartıp başını dikleştirerek “Sağol!”</span> <span class="kobospan" id="kobo.105.2">diye vargücüyle haykırdı.</span> <span class="kobospan" id="kobo.105.3">Pencere camları, İbrahim Nemrûd’un gür sesiyle zıngırdadı.</span> <span class="kobospan" id="kobo.105.4">Müdürün yüzünde memnun bir ifade belirdi.</span></p>

  <p class="normal"><span class="kobospan" id="kobo.106.1">“Aferin!”</span> <span class="kobospan" id="kobo.106.2">dedi başını hoşnutlukla sallayarak.</span> <span class="kobospan" id="kobo.106.3">Yeniden yumuşamış görünüyordu.</span> <span class="kobospan" id="kobo.106.4">Sonra hazırolda durmuş ürkek bakışlarla onları izlemekte olan müdür muavinine çıkıştı:</span></p>

  <p class="normal"><span class="kobospan" id="kobo.107.1">“Sana durmanı söyleyen oldu mu?</span> <span class="kobospan" id="kobo.107.2">Yazmaya devam!</span> <span class="kobospan" id="kobo.107.3">Kaytarmak yok!</span> <span class="kobospan" id="kobo.107.4">Haydi hop!</span> <span class="kobospan" id="kobo.107.5">Hızlı hızlı!”</span></p>

  <p class="normal"><span class="kobospan" id="kobo.108.1">Müdür muavini hemen yeni bir tebeşir alıp kaldığı yerden yazmayı sürdürdü.</span> <span class="kobospan" id="kobo.108.2">Müdür, İbrahim Nemrûd’a dönerek hiçbir şey olmamış gibi sözüne devam etti:</span></p>

  <p class="normal"><span class="kobospan" id="kobo.109.1">“Evet, ne diyorduk?</span> <span class="kobospan" id="kobo.109.2">Size yurdumuzun genel eğitim politikasından söz ediyordum galiba.</span> <span class="kobospan" id="kobo.109.3">Yurdumuz bir kimsesizler yurdu olmakla birlikte, esasen bir eğitim kurumudur.</span> <span class="kobospan" id="kobo.109.4">Geleneksel yurtların tersine, bize teslim edilen çocukları aile yanına vermeyi genellikle tercih etmeyiz.</span> <span class="kobospan" id="kobo.109.5">ÖKSE adından da anlaşılacağı gibi, burada gerçek bir ev ve aile ortamı sağlamaya çalışırız onlara.</span> <span class="kobospan" id="kobo.109.6">Amacımız, kaderin sillesini yemiş olan bu talihsiz çocukları eğiterek topluma kazandırmak, vatana millete yararlı, örnek birer yurttaş olarak yetişmeleri için gereken herşeyi yapmaktır.</span> <span class="kobospan" id="kobo.109.7">Ve, açıkçası, bu çabamızda hayli başarılı da olduğumuzu sanıyorum.</span> <span class="kobospan" id="kobo.109.8">Ancak tabii her tarlada birtakım ayrıkotları biter.</span> <span class="kobospan" id="kobo.109.9">Çiftçinin görevi, ayrıkotlarını ayıklayarak tarladaki ekinin daha iyi gelişip serpilmesini sağlamaktır.</span> <span class="kobospan" id="kobo.109.10">Aksi takdirde, ayrıkotları toprağın suyunu ve besinini emerek çevrelerindeki başakların kurumasına neden olurlar.</span> <span class="kobospan" id="kobo.109.11">Sakın yanlış anlamayın, bu ayrıkotlarının kimisi son derece görkemli, göz alıcı, rengârenk çiçekler açan nadir bitkiler olabilir.</span> <span class="kobospan" id="kobo.109.12">Ne var ki bu tür tuhaf bitkilerin yeri botanik bahçeleridir, ülkenin tahıl deposu olan tarlalar değil.</span> <span class="kobospan" id="kobo.109.13">Ne denli göz alıcı olurlarsa olsunlar, tarladaki ekinin sağlıklı gelişimi açısından bu ayrıkotlarının titizlikle ayıklanmaları, sökülüp atılmaları gerekir.</span> <span class="kobospan" id="kobo.109.14">İşte biz bu işleme</span> <span class="ideitalik1"><span class="kobospan" id="kobo.109.15">Çırak Çıkarma</span></span> <span class="kobospan" id="kobo.109.16">(ÇIRÇIK) adını veriyoruz.</span> <span class="kobospan" id="kobo.109.17">Her çocuk yurda ayak bastığı günden mezun olduğu güne dek deneyimli eğitimcilerin sıkı gözetimi altındadır, ama özellikle ilk yıl bu gözetim en üst düzeyde olur.</span> <span class="kobospan" id="kobo.109.18">Her yeni gelen çocuk, bu ilk yıl boyunca henüz yurdun bir öğrencisi değil, bir öğrenci adayıdır.</span> <span class="kobospan" id="kobo.109.19">Yurttaki eğitiminin devam edip etmeyeceğine karar verilebilmesi amacıyla, kendisi için özel olarak atanan üç kişilik bir GÖZKO (</span><span class="ideitalik1"><span class="kobospan" id="kobo.110.1">Gözetim Komisyonu</span></span><span class="kobospan" id="kobo.110.2">) tarafından günün yirmi dört saati boyunca kesintisiz denetlenir.</span> <span class="kobospan" id="kobo.110.3">Bunun için yurdun spor sahalarına, avlularına, hollerine, koridorlarına, dersliklerine, işliklerine, yemekhanelerine, yatakhanelerine, hatta duş ve tuvaletlerine gizli kamera ve mikrofonlar yerleştirilmiştir.</span> <span class="kobospan" id="kobo.110.4">Bakın!”</span></p>

  <p class="normal"><span class="kobospan" id="kobo.112.1">Müdür, masasının üzerindeki bilgisayarın bir tuşuna dokununca, ekran aydınlandı.</span> <span class="kobospan" id="kobo.112.2">Fareyle birkaç ikonun üzerine tıklayarak ekranda irili ufaklı pencereler açtı.</span> <span class="kobospan" id="kobo.112.3">Pencerelerin herbirinde yurdun başka bir köşesi görülüyordu.</span></p>

  <p class="normal"><span class="kobospan" id="kobo.113.1">“Gördüğünüz gibi, burada hemen hemen herşey parmaklarımın ucunda,” dedi gururla, “GÖZKO’lardaki gözetmenler yalnızca kendi sorumlu oldukları çocuğu izleyebilirler, ama tabii ben yurt müdürü olarak her an herkesi izleme yetkisine sahibim.</span> <span class="kobospan" id="kobo.113.2">Bakın hele şuna!”</span></p>

  <p class="normal"><span class="kobospan" id="kobo.114.1">İbrahim Nemrûd müdürün ekranda işaret ettiği pencereye baktı.</span> <span class="kobospan" id="kobo.114.2">On yaşlarında şişman bir oğlan, boş bir derslikteki öğretmen kürsüsünün altına büzülmüştü.</span> <span class="kobospan" id="kobo.114.3">Müdür kürsüye zum yapınca, çocuğun elindeki iri ekmek somununu, oburca bir telaşla dişlemekte olduğunu gördü İbrahim Nemrûd.</span> <span class="kobospan" id="kobo.114.4">Bilgisayarın hoparlörlerinden çocuğun ağız şapırtısı işitiliyordu.</span> <span class="kobospan" id="kobo.114.5">Müdür bir tuşa basıp bilgisayarın önündeki mikrofona hırsla bağırdı:</span></p>

  <p class="normal"><span class="kobospan" id="kobo.115.1">“Hidayet!</span> <span class="kobospan" id="kobo.115.2">333 Hidayet Toraman!</span> <span class="kobospan" id="kobo.115.3">Nihayet yakaladım seni, pisboğaz şişko!</span> <span class="kobospan" id="kobo.115.4">Gözümü uğrulayabileceğini mi sandın?</span> <span class="kobospan" id="kobo.115.5">İşte şimdi yaktım çıranı, hınzır!</span> <span class="kobospan" id="kobo.115.6">Tıkın bakalım daha sen!”</span></p>

  <p class="normal"><span class="kobospan" id="kobo.116.1">Çocuğun gözleri dehşetle büyüdü.</span> <span class="kobospan" id="kobo.116.2">Bir anda donup kalmıştı.</span> <span class="kobospan" id="kobo.116.3">Elinden bırakmayı akıl edemediği yarısı yenmiş ekmekle kürsünün altında öylece oturuyor, aptal aptal çevresine bakınıyordu.</span></p>

  <p class="normal"><span class="kobospan" id="kobo.117.1">“Bakın şimdi ne olacak.</span> <span class="kobospan" id="kobo.117.2">Ona verilebilecek en güzel ceza bu,” dedi müdür kötü kötü gülerek.</span> <span class="kobospan" id="kobo.117.3">Birkaç tuşa dokununca, yüzlerce çocuğun beyaz spor giysileri içinde beden eğitimi hareketleri yaptığı büyük bir avluyu gösteren pencerede, avlunun duvarına konmuş dev ekranda şişman çocuğun görüntüsü belirdi.</span> <span class="kobospan" id="kobo.117.4">Bütün çocukların kafaları ekrana çevrildi.</span></p>

  <p class="normal"><span class="kobospan" id="kobo.118.1">“Yurttaki bütün iç iletişim ekranlarından yayımlanıyor şimdi bu görüntü,” dedi müdür memnun bir ifadeyle.</span> <span class="kobospan" id="kobo.118.2">İbrahim Nemrûd bilgisayar ekranına bakınca, gerçekten de tüm iç ve dış mekânlardaki ekranlarda şişman çocuğun görüntüsünün belirdiğini gördü.</span> <span class="kobospan" id="kobo.118.3">Bütün çocuklar yüzlerinde hınç dolu bir ifadeyle onu birbirlerine gösteriyorlar, aralarında fısıldaşıyorlar, hoşnutsuzlukla kımıldanıyorlardı.</span> <span class="kobospan" id="kobo.118.4">Müdür yeniden mikrofona yaklaşarak tiz bir sesle haykırdı:</span></p>

  <p class="normal"><span class="kobospan" id="kobo.119.1">“İşte aramızdaki hain!</span> <span class="kobospan" id="kobo.119.2">İşte sinsi bir hırsız!</span> <span class="kobospan" id="kobo.119.3">İşte pervasız bir haram yiyici!</span> <span class="kobospan" id="kobo.119.4">12.</span> <span class="kobospan" id="kobo.119.5">koğuştan 333 Hidayet Toraman!”</span></p>

  <p class="normal"><span class="kobospan" id="kobo.120.1">Müdürün havlamayı andıran cırlak sesi bütün ekranların hoparlörlerinde çınladı.</span> <span class="kobospan" id="kobo.120.2">Kısa ama tehditkâr bir sessizliğin ardından, çocuklar sıktıkları küçük yumruklarını ekrana doğru sallayarak yabanıl savaş çığlıkları atmaya başladılar.</span> <span class="kobospan" id="kobo.120.3">Müdürün yüzünde memnun bir ifade belirdi.</span></p>

  <p class="normal"><span class="kobospan" id="kobo.121.1">“Öğün saatleri dışında birşey yemek kesinlikle yasaktır,” diye açıkladı, “Üstelik o küçük hınzır bu somunu mutfaktan aşırmış olmalı, yani bütün arkadaşlarının hakkını yiyor.</span> <span class="kobospan" id="kobo.121.2">Size belki önemsiz gibi görünebilir, ama biz burada böyle şeylere çok önem veririz.</span> <span class="kobospan" id="kobo.121.3">Gençlerin eğitiminde en önemli ölçüt disiplin ve adalettir.</span> <span class="kobospan" id="kobo.121.4">Düşünün, bu yaşta hırsızlama ekmek yiyen, büyüyünce ne yapmaz!</span> <span class="kobospan" id="kobo.121.5">Bu ona iyi bir ders olacak ama.</span> <span class="kobospan" id="kobo.121.6">Cezasını ben değil, arkadaşları verecek.</span> <span class="kobospan" id="kobo.121.7">Ve inanın benim verebileceğimden daha keskin ve adil bir ceza olacak bu.</span> <span class="kobospan" id="kobo.121.8">Şeriatın kestiği parmak acımaz.</span> <span class="kobospan" id="kobo.121.9">Çoğunluk herzaman haklıdır.</span> <span class="kobospan" id="kobo.121.10">Demokrasiye daha bu yaştan işte böyle alıştırmak gerek genç dimağları.”</span></p>

  <p class="normal"><span class="kobospan" id="kobo.122.1">İbrahim Nemrûd başını tereddütle sallayarak onayladı.</span> <span class="kobospan" id="kobo.122.2">Müdür, görevini layıkıyla yerine getirmiş bir adamın kendinden emin tavrıyla klavyedeki bir tuşa dokundu.</span> <span class="kobospan" id="kobo.122.3">Ekran kararmadan önce, dehşetten büyümüş gözlerle çevresine bakmakta olan şişman çocuğun yüzünü son kez gördü İbrahim Nemrûd.</span></p>

  <p class="normal"><span class="kobospan" id="kobo.123.1">“Her neyse, nerede kalmıştık?”</span> <span class="kobospan" id="kobo.123.2">dedi müdür, “Ha, evet, yurda yeni gelen öğrenci adaylarının denetlenmesinden söz ediyordum galiba, değil mi?</span> <span class="kobospan" id="kobo.123.3">GÖZKO’larda görevli eğitimciler, gözetlemekle yükümlü oldukları çocuğun yurt içi yaşantısını, ana kontrol odasındaki ekranlardan sekizer saatlik vardiyalar halinde dakikası dakikasına izler, notlar alır ve daha sonra bu notlara dayanarak günlük, haftalık ve aylık değerlendirme raporları hazırlarlar.</span> <span class="kobospan" id="kobo.123.4">Bu raporlar her ayın sonunda benim önüme gelir.</span> <span class="kobospan" id="kobo.123.5">Ben bunları tek tek okur, titizlikle değerlendirir ve bir yıllık deneme süresi sonunda, adayın yurtta kalıp kalmayacağına ilişkin nihaî kararı veririm.</span> <span class="kobospan" id="kobo.123.6">Bunun omuzlarıma ne denli ağır bir sorumluluk yüklediğini sanırım takdir edersiniz.</span> <span class="kobospan" id="kobo.123.7">Bir anlamda, bu çocukların yazgısı benim ellerimdedir.</span> <span class="kobospan" id="kobo.123.8">Dolayısıyla, karar vermeden önce çok iyi ölçüp biçerim, ince eler sık dokurum, kılı kırk yararım ve bunu yaparken, yalnızca aklıma değil, aynı zamanda da vicdanıma danışırım.</span> <span class="kobospan" id="kobo.123.9">Her çocuk, deyim yerindeyse, ayrı bir dünyadır, ayrı bir dikkat ve özen gerektirir.</span> <span class="kobospan" id="kobo.123.10">Buradaki eğitimin amacı, bütün bu ayrı dünyaları bir potada eritip kaynaştırarak tek bir dünyaya dönüştürmektir:</span> <span class="kobospan" id="kobo.123.11">Toplumumuzun yararına olacak bir dünya; başka bir deyişle, bu coğrafyada varolmasına izin verilebilecek tek dünya.</span> <span class="kobospan" id="kobo.123.12">Ülkemizdeki tüm gençleri bu tür bir eğitimden geçirebilsek, inanın, bugün olduğundan çok daha sağlıklı, düzenli, verimli bir toplumda yaşardık.</span> <span class="kobospan" id="kobo.123.13">ADAB (</span><span class="ideitalik1"><span class="kobospan" id="kobo.123.14">Adalet Bakanlığı</span></span><span class="kobospan" id="kobo.123.15">) ve MEN (</span><span class="ideitalik1"><span class="kobospan" id="kobo.124.1">Millî Eğitim Nezareti</span></span><span class="kobospan" id="kobo.124.2">) bir süredir bu konudaki bir ortak proje üzerinde çalışıyorlar.</span> <span class="kobospan" id="kobo.124.3">Yakın bir gelecekte ülkemiz çok daha iyi eğitilmiş bir genç kuşağa kavuşacak.</span> <span class="kobospan" id="kobo.124.4">Ülkemizin en mutlu günü olacak o gün…”</span></p>

  <p class="normal"><span class="kobospan" id="kobo.126.1">“Evet, kesinlikle!”</span> <span class="kobospan" id="kobo.126.2">dedi İbrahim Nemrûd saygılı bir tavırla.</span> <span class="kobospan" id="kobo.126.3">Müdürün anlattıklarından etkilenmişti.</span></p>

  <p class="normal"><span class="kobospan" id="kobo.127.1">“Dikkat!</span> <span class="kobospan" id="kobo.127.2">Hazrol!”</span> <span class="kobospan" id="kobo.127.3">diye sert bir komut verdi müdür, “Hemen laubalileşmeyin böyle!</span> <span class="kobospan" id="kobo.127.4">Gevşemek yok!</span> <span class="kobospan" id="kobo.127.5">Gözüm her an üstünüzde!”</span></p>

  <p class="normal"><span class="kobospan" id="kobo.128.1">İbrahim Nemrûd hemen yeniden hazrola geçmişti.</span> <span class="kobospan" id="kobo.128.2">Müdür sözüne devam etti:</span></p>

  <p class="normal"><span class="kobospan" id="kobo.129.1">“Şu sizin Şazinuş da az önce sözünü ettiğim ayrıkotlarından biriydi işte:</span> <span class="kobospan" id="kobo.129.2">Nadir bulunan, göz alıcı, ilginç, ama ne yazık ki bizim burada yıllardır oturtmak için çaba harcadığımız sağlıklı düzeni bozabilecek, zararlı, dahası tehlikeli bir ayrıkotu.</span> <span class="kobospan" id="kobo.129.3">Yalnızca onun eğitimine harcanacak kaynakların boşa gidecek olması değildi sorun.</span> <span class="kobospan" id="kobo.129.4">Şazinuş, nasıl anlatayım, biraz tuhaf bir çocuktu, hani büyümüş de küçülmüş derler ya, öyle.</span> <span class="kobospan" id="kobo.129.5">Yaşına uymayan davranışları ve düşünceleriyle arkadaşlarının aklını karıştırabilir, onları zehirleyebilir, yoldan çıkarabilirdi.</span> <span class="kobospan" id="kobo.129.6">Bu yüzden, üzülerek de olsa, ilk yılın sonunda onu çırak çıkarmaya, bir koruyucu ailenin yanına yerleştirerek yurttan uzaklaştırmaya karar verdim.</span> <span class="kobospan" id="kobo.129.7">Ama tanrı bilir ya, hiç de kolay olmadı bu.</span> <span class="kobospan" id="kobo.129.8">Onu alacak bir aile bulmak için epeyce uğraştık.</span> <span class="kobospan" id="kobo.129.9">Onu almaya gönüllü olan aileleri daha ilk görüşmede kendisinden soğutup kaçırmayı başarıyordu.</span> <span class="kobospan" id="kobo.129.10">Bunu özellikle mi yapıyordu, yoksa insanlar ondaki tuhaflığı sezdikleri için mi kaçıyorlardı, doğrusu bilemiyorum.</span> <span class="kobospan" id="kobo.129.11">Her neyse, sonunda onu almayı kabul eden bir aile bulduk.”</span></p>

  <p class="normal"><span class="kobospan" id="kobo.130.1">“Bravo!</span> <span class="kobospan" id="kobo.130.2">Çok iyi yapmışsınız!”</span> <span class="kobospan" id="kobo.130.3">dedi İbrahim Nemrûd sevinçle, “Onu alan ailenin adresini bana verebilirseniz…”</span></p>

  <p class="normal"><span class="kobospan" id="kobo.131.1">Heyecana kapılarak ağzından kaçırmıştı bu sözleri.</span> <span class="kobospan" id="kobo.131.2">Müdürün yüzünde birden beliren kızgınlık ifadesini görünce, sözünü yarıda kesip topuklarını hızla birbirine vurarak yeniden hazırola geçti ve sesinin en üst kertesinde haykırdı:</span></p>

  <p class="normal"><span class="kobospan" id="kobo.132.1">“Dikkat!</span> <span class="kobospan" id="kobo.132.2">Hazrol!”</span></p>

  <p class="normal"><span class="kobospan" id="kobo.133.1">İbrahim Nemrûd’un gür sesi odada bomba gibi patlamıştı.</span> <span class="kobospan" id="kobo.133.2">Pencere camları zıngırdadı.</span> <span class="kobospan" id="kobo.133.3">Müdür muavini yazmayı bırakıp hazırola geçmişti, korkudan titriyordu.</span> <span class="kobospan" id="kobo.133.4">Müdür önce irkilerek bir adım geri sıçramış, bir an hazırola geçip geçmemekte kararsız kaldıktan sonra, kendisini toparlayıp onu kuşkulu bakışlarla süzmeye başlamıştı.</span> <span class="kobospan" id="kobo.133.5">Ayak parmaklarının ucuna kalkıp başını dikleştirerek onun boyuna erişmeye çalışıyordu.</span> <span class="kobospan" id="kobo.133.6">Ancak ne denli çabalarsa çabalasın, İbrahim Nemrûd yine de en az yarım kafa boyu uzundu ondan.</span></p>

  <p class="normal"><span class="kobospan" id="kobo.134.1">“ADAB’la bir ilginiz yok, değil mi, ya da MEN’le filan?”</span> <span class="kobospan" id="kobo.134.2">dedi uzun bir susuşun ardından.</span></p>

  <p class="normal"><span class="kobospan" id="kobo.135.1">“Sağol!”</span> <span class="kobospan" id="kobo.135.2">diye yanıtladı İbrahim Nemrûd soruyu.</span> <span class="kobospan" id="kobo.135.3">Bakışlarını müdürün ateş saçan gözlerinden kaçırmaya çalışıyordu.</span></p>

  <p class="normal"><span class="kobospan" id="kobo.136.1">“Peki, aferin!”</span> <span class="kobospan" id="kobo.136.2">dedi müdür kuru bir sesle.</span> <span class="kobospan" id="kobo.136.3">Sonra, titremesi hâlâ geçmemiş olan müdür muavinine dönerek sert bir sesle ekledi:</span></p>

  <p class="normal"><span class="kobospan" id="kobo.137.1">“Sen ne salak salak duruyorsun öyle?</span> <span class="kobospan" id="kobo.137.2">Devam!”</span></p>

  <p class="normal"><span class="kobospan" id="kobo.138.1">Müdür muavini yüzünü hemen karatahtaya dönüp kaldığı yerden yazmaya devam etti.</span> <span class="kobospan" id="kobo.138.2">Eli titrediği için yazdığı harfler tahtanın üzerinde zikzak çiziyordu.</span> <span class="kobospan" id="kobo.138.3">Müdür, yüzünü küçümser bir ifadeyle ekşiterek onu bir süre izledikten sonra, İbrahim Nemrûd’a döndü.</span> <span class="kobospan" id="kobo.138.4">Biraz sakinleşmiş ve kendine güvenini yeniden kazanmış gibi görünüyordu.</span></p>

  <p class="normal"><span class="kobospan" id="kobo.139.1">“Bütün gün nelerle uğraşmak zorunda kaldığımı görüyor musunuz?”</span> <span class="kobospan" id="kobo.139.2">dedi başını sallayarak, “Böyledir işte bunlar.</span> <span class="kobospan" id="kobo.139.3">Sonra da işlerin niçin yürümediği soruluyor… Her neyse, ne diyorduk?</span> <span class="kobospan" id="kobo.139.4">Evet, Şazinuş’u iki yıl kadar önce bir ailenin yanına yerleştirdik.</span> <span class="kobospan" id="kobo.139.5">Gerçi son derece gizli bilgilerdir bunlar, ama madem ki çok gerekli, sizin için bir istisna yapabiliriz.”</span></p>

  <p class="normal"><span class="kobospan" id="kobo.140.1">Masasının arkasındaki çelik dosya dolapları karıştırdı.</span> <span class="kobospan" id="kobo.140.2">Kısa bir aramanın ardından, elinde kara kaplı, bağcıklı, kalın bir dosyayla geri geldi.</span> <span class="kobospan" id="kobo.140.3">Gözucuyla bakınca, dosyanın üzerinde</span> <span class="ideitalik1"><span class="kobospan" id="kobo.140.4">Ümitsiz Vakalar</span></span> <span class="kobospan" id="kobo.140.5">yazdığını gördü İbrahim Nemrûd ve ilk kez o zaman, yaşamı boyunca herkes tarafından itilip kakılmış bu öksüz çocuğa karşı tuhaf bir yakınlık hissetti.</span> <span class="kobospan" id="kobo.140.6">Müdür dosyanın bağcıklarını çözmüş, sayfaları hızla çevirerek mırıldanıyordu.</span></p>

  <p class="normal"><span class="kobospan" id="kobo.142.1">“Şazinuş Stigma, kayıt belgesi, boy 2 arşından 3 parmak artık, kilo 32 okka 150 dirhem, saç rengi sarı, göz rengi mavi, ten buğday, sol göğsün altında belirgin bir doğum lekesi, GÖZKO’nun aylık raporları, vesaire, vesaire…”</span></p>

  <p class="normal"><span class="kobospan" id="kobo.143.1">İbrahim Nemrûd kafasını uzatarak sayfalara bir göz atmaya çalıştı, ama müdürün sol kaşının hafifçe havaya kalktığını görünce, hemen yeniden hazırola geçti.</span></p>

  <p class="normal"><span class="kobospan" id="kobo.144.1">“Evet, işte burada,” dedi müdür nihayet, “Koruyucu aile:</span> <span class="kobospan" id="kobo.144.2">Şişli, Halaskârgazi Caddesi No.</span><span class="kobospan" id="kobo.144.3">262’de mukim Sürurizadeler.</span> <span class="kobospan" id="kobo.144.4">Bay Sürurizade altmış bir yaşında, arkeoloji konusunda uzman.</span> <span class="kobospan" id="kobo.144.5">Bayan Sürurizade yirmi dokuz yaşında, evkadını.</span> <span class="kobospan" id="kobo.144.6">Altı kızları var, en küçükleri iki, en büyükleri on yaşında.</span> <span class="kobospan" id="kobo.144.7">Şazinuş onların yedinci çocuğu oluyor.</span> <span class="kobospan" id="kobo.144.8">Altı kızın yanında bir de erkek çocukları olmasını istedikleri için onu almışlar.</span> <span class="kobospan" id="kobo.144.9">Ailenin parasal durumu ve sosyal statüsü gayet iyi, yapısı son derece sağlam.</span> <span class="kobospan" id="kobo.144.10">Dört dörtlük, mutlu bir aile kısacası… Çok çocuklu aileler, çocuksuz ya da az çocuklu ailelere oranla herzaman daha sağlıklı ve topluma daha yararlıdır.</span> <span class="kobospan" id="kobo.144.11">Bir öksüz bundan fazla ne isteyebilir ki?</span> <span class="kobospan" id="kobo.144.12">Biz çırak çıkardığımız çocukların uygun ailelerin yanına verilmesine son derece özen gösteririz.</span> <span class="kobospan" id="kobo.144.13">Çırak da çıkarılsalar, sonuç olarak bize emanet edilmiş çocuklar, bizim sevgili evlatlarımızdır ne de olsa onlar.”</span></p>

  <p class="normal"><span class="kobospan" id="kobo.145.1">Müdür bunları söyledikten sonra, dosyayı kapatıp masanın üzerine bıraktı.</span> <span class="kobospan" id="kobo.145.2">İbrahim Nemrûd cebinden çıkardığı deftere söylenenleri çabucak not etmişti.</span> <span class="kobospan" id="kobo.145.3">Müdür sözünü bitirir bitirmez, defterle kalemi telaşla paltosunun cebine tıkıştırıp hazırola geçti.</span></p>

  <p class="normal"><span class="kobospan" id="kobo.146.1">“Bilmem, bu bilgiler sizi tatmin etti mi?”</span> <span class="kobospan" id="kobo.146.2">dedi müdür kaşlarını kaldırarak.</span></p>

  <p class="normal"><span class="kobospan" id="kobo.147.1">“Sağol!”</span> <span class="kobospan" id="kobo.147.2">diye karşılık verdi İbrahim Nemrûd.</span></p>

  <p class="normal"><span class="kobospan" id="kobo.148.1">“Aferin, sizi sevdim,” dedi müdür hoşnut bir edayla.</span> <span class="kobospan" id="kobo.148.2">Elini uzatıp İbrahim Nemrûd’un sol kulak memesini baş ve işaret parmaklarının arasında hafifçe sıkarak okşadı.</span> <span class="kobospan" id="kobo.148.3">Bu dokunuş İbrahim Nemrûd’u ürpertti.</span> <span class="kobospan" id="kobo.148.4">Başını geri çekerek kulak memesini bu nemli parmakların sevecen ama zorba kıskacından kurtarmak istedi, ancak müdürü yeniden öfkelendirmekten çekindiği için bunu yapamadı, dişini sıkarak dayanmaya çalıştı.</span> <span class="kobospan" id="kobo.148.5">Dayanma gücünün sonuna gelmek üzereyken, müdür kulağını bıraktı nihayet.</span></p>

  <p class="normal"><span class="kobospan" id="kobo.149.1">“Eğer başka sorunuz yoksa, işime dönmek istiyorum,” dedi masasının üzerindeki belge yığınlarını göstererek, “Malumunuz, böyle dev bir kurumun işleri de hiç bitmiyor.</span> <span class="kobospan" id="kobo.149.2">Okunması ve yazılması gereken bir sürü rapor var daha.”</span></p>

  <p class="normal"><span class="kobospan" id="kobo.150.1">Müdür, bu sözleri söyledikten sonra, görüşmenin bittiğini anlatırcasına masasına dönmüş, koltuğuna oturup masanın üzerindeki dosyalardan birini önüne çekmişti.</span> <span class="kobospan" id="kobo.150.2">İbrahim Nemrûd topuklarının üzerinde çark edip hızlı adımlarla kapıya yürüdü.</span> <span class="kobospan" id="kobo.150.3">Arkasını dönüp son kez baktığında, müdür muavininin hâlâ müdürün dikte ettiği tümceyi karatahtaya yazmakla meşgul olduğunu gördü.</span> <span class="kobospan" id="kobo.150.4">Müdürü başıyla selamladıktan sonra, kapıyı usulca açıp koridora çıktı.</span> <span class="kobospan" id="kobo.150.5">Koridor daha önce olduğu gibi loş ve sessizdi.</span> <span class="kobospan" id="kobo.150.6">Ortalıkta kimse gözükmüyordu.</span> <span class="kobospan" id="kobo.150.7">Bu duruma biraz canı sıkıldı.</span> <span class="kobospan" id="kobo.150.8">Yanında ona kılavuzluk edecek kimse yoktu.</span> <span class="kobospan" id="kobo.150.9">Çevrede yol soracak birileri de olmadığına göre, çıkışı yalnız başına bulması gerekecekti.</span> <span class="kobospan" id="kobo.150.10">Yol bulmak konusunda çok yetenekli olmadığı için biraz kaygılandırıyordu onu bu durum.</span> <span class="kobospan" id="kobo.150.11">Ayrıca müdürle konuşurken, bir sıkışma hissetmişti, tuvalete gitmesi gerekiyordu.</span> <span class="kobospan" id="kobo.150.12">Geldikleri yöne doğru yürümeye başladı.</span> <span class="kobospan" id="kobo.150.13">Bir yandan da çevresine bakınarak üzerinde tuvalet işareti olan bir kapı bulmaya çalışıyordu.</span> <span class="kobospan" id="kobo.150.14">Ne var ki koridorun sonuna dek yürümesine karşın, aradığını bulamadı.</span> <span class="kobospan" id="kobo.150.15">Oradaki merdivenlerden aşağı inip alt katın koridorlarını arşınlamaya başladı.</span> <span class="kobospan" id="kobo.150.16">Burada da tuvalet yoktu.</span> <span class="kobospan" id="kobo.150.17">Nihayet bir kat daha aşağı inince, merdiven sahanlığına açılan bir tuvalet buldu.</span> <span class="kobospan" id="kobo.150.18">Mekânın ve içindeki donatıların boyutlarından, burasının öğrenciler için yapılmış bir tuvalet olduğu anlaşılıyordu.</span> <span class="kobospan" id="kobo.150.19">Lavabolar, aynalar, pisuarlar, klozetler, herşey küçük çocukların boyuna uygundu.</span> <span class="kobospan" id="kobo.150.20">Liliputlar ülkesine ayak basmış Gulliver ya da Yedi Cüceler’in evine gizlice girmiş Pamuk Prenses gibi hissetti kendisini.</span> <span class="kobospan" id="kobo.150.21">Mahremiyete aykırı bulduğu için umumî tuvaletlerde pisuar kullanmaktan öteden beri hoşlanmazdı.</span> <span class="kobospan" id="kobo.150.22">Ufak tuvalet kabinleri onun iri gövdesine çok dar gelmesine karşın, bin bir güçlükle kabinlerden birine girip kapıyı arkasından sıkıca sürmeledi.</span> <span class="kobospan" id="kobo.150.23">Yerdeki sararmış alaturka hela taşının hemen yanında bir taharet musluğu ve musluğun altında da ufak bir plastik ibrik vardı.</span> <span class="kobospan" id="kobo.150.24">Contası eskidiği anlaşılan musluk, ibriğin içine damlatıyor, damlayan su, ağzına dek dolmuş olan ibrikten aşağı sızarak ince bir iz halinde hela taşının kenarına, oradan da kubur deliğine akıyordu.</span> <span class="kobospan" id="kobo.150.25">İbrahim Nemrûd, kubur deliğinin içindeki bulanık suda, tombul bir solucan gibi kıvrılmış, yumuşak, sarı renkli bir dışkı parçası olduğunu görerek yüzünü tiksintiyle buruşturdu.</span> <span class="kobospan" id="kobo.150.26">Rengi ve boyutundan çocuk dışkısı olması gerektiği anlaşılıyordu bunun.</span> <span class="kobospan" id="kobo.150.27">Onun için tanıdık bir görüntüydü bu.</span> <span class="kobospan" id="kobo.150.28">Kimi kez evde oğlunun ardından tuvalete girdiğinde, klozetin içinde buna benzer bir dışkı parçasının yüzmekte olduğunu görürdü.</span> <span class="kobospan" id="kobo.150.29">Kendisinin bir vapur halatı gibi boğum boğum, kalın, katı ve koyu renk dışkısına hiç benzemeyen, utangaç, süklüm püklüm, neredeyse kişiliksiz bir dışkıydı bu ve dışkı oluşundan çok işte bu kişiliksizliği nedeniyle sinirlendirirdi onu.</span> <span class="kobospan" id="kobo.150.30">Dışkıyı akıtmak için sifonun kolunu çekti, ama su yerine kof bir tınlama geldi rezervuardan.</span> <span class="kobospan" id="kobo.150.31">Rezervuar bozuk olmalıydı.</span> <span class="kobospan" id="kobo.150.32">Söylene söylene sifon kolunu bırakıp pantolonunun fermuarını indirdi.</span> <span class="kobospan" id="kobo.150.33">Şişen sidik kesesi boşalırken, büyük bir rahatlama hissetti.</span> <span class="kobospan" id="kobo.150.34">O sırada, tam karşısındaki duvarda yer yer silinmiş birtakım kargacık burgacık karalamalar ilişti gözüne.</span> <span class="kobospan" id="kobo.150.35">Haylaz öğrencilerin yazdığı yazılar olmalıydı bunlar.</span></p>

  <p class="normal"><span class="ideitalik1"><span class="kobospan" id="kobo.151.1">Bunu yazan Ömer</span></span></p>

  <p class="normal"><span class="ideitalik1"><span class="kobospan" id="kobo.153.1">Okuyana gömer</span></span></p>

  <p class="normal"><span class="ideitalik1"><span class="kobospan" id="kobo.155.1">Ömer sen ne kaltaksın</span></span></p>

  <p class="normal"><span class="ideitalik1"><span class="kobospan" id="kobo.157.1">Okuyan sana taksın</span></span></p>

  <p class="normal"><span class="ideitalik1"><span class="kobospan" id="kobo.159.1">Ağzına versem yersin</span></span></p>

  <p class="normal"><span class="ideitalik1"><span class="kobospan" id="kobo.161.1">Kol gibi çok seversin</span></span></p>

  <p class="normal"><span class="ideitalik1"><span class="kobospan" id="kobo.163.1">Ömer sıktın ama sen</span></span></p>

  <p class="normal"><span class="ideitalik1"><span class="kobospan" id="kobo.165.1">Siktirip şurdan gitsen</span></span></p>

  <p class="normal"><span class="ideitalik1"><span class="kobospan" id="kobo.167.1">Oyunca tam oymalı</span></span></p>

  <p class="normal"><span class="ideitalik1"><span class="kobospan" id="kobo.169.1">Sabunlayıp koymalı</span></span></p>

  <p class="normal"><span class="ideitalik1"><span class="kobospan" id="kobo.171.1">Sabunlayıp diyorsun</span></span></p>

  <p class="normal"><span class="ideitalik1"><span class="kobospan" id="kobo.173.1">Düzülmek istiyorsun</span></span></p>

  <p class="normal"><span class="ideitalik1"><span class="kobospan" id="kobo.175.1">Sabunsuz kayayım da</span></span></p>

  <p class="normal"><span class="ideitalik1"><span class="kobospan" id="kobo.177.1">Paşa gönlün tam olsun</span></span></p>

  <p class="normal"><span class="kobospan" id="kobo.179.1">Bu yazıları okuyunca, gülümsemekten alamadı kendisini.</span> <span class="kobospan" id="kobo.179.2">Öğrencilik günlerinde tuvalet duvarlarına yazdığı benzer dizeler gelmişti aklına.</span> <span class="kobospan" id="kobo.179.3">Sonra, bu yazıların biraz aşağısında, taharet ibriğinin hemen üzerindeki fayansta, savruk ama gösterişli bir elyazısıyla yazılmış bir dörtlük gözüne çarptı.</span></p>

  <p class="normal"><span class="ideitalik1"><span class="kobospan" id="kobo.180.1">Adımı anmaz mısın</span></span></p>

  <p class="normal"><span class="ideitalik1"><span class="kobospan" id="kobo.182.1">Yüzüme bakmaz mısın</span></span></p>

  <p class="normal"><span class="ideitalik1"><span class="kobospan" id="kobo.184.1">Önünde domalırsam</span></span></p>

  <p class="normal"><span class="ideitalik1"><span class="kobospan" id="kobo.186.1">Kaldırıp sokmaz mısın</span></span></p>

  <p class="normal"><span class="kobospan" id="kobo.188.1">İbrahim Nemrûd’un kaşları çatıldı.</span> <span class="kobospan" id="kobo.188.2">Açıksaçık bu dörtlük ona karısıyla ilgili gizli cinsel fantazilerini anımsatmıştı.</span> <span class="kobospan" id="kobo.188.3">Aklından başka şeyler geçirerek bu uygunsuz düşünceyi kafasından uzaklaştırmaya çalıştı, ama bunu başaramadı.</span> <span class="kobospan" id="kobo.188.4">Yatağın ayakucundaki seccadenin üzerinde iri ve uysal bir koyun gibi domalan karısının imgesi çok canlıydı.</span> <span class="kobospan" id="kobo.188.5">Birden cinsel organının kalkmaya başladığını hissetti dehşetle.</span> <span class="kobospan" id="kobo.188.6">Çiş etmeyi henüz bitirmediği için organı hâlâ elindeydi.</span> <span class="kobospan" id="kobo.188.7">Kalkmasını önlemek amacıyla organın başına önce ufak fiskeler, ardından tokatlar atmaya başladı.</span> <span class="kobospan" id="kobo.188.8">Bir yandan da dişlerinin arasından boğuk küfürler savuruyordu.</span> <span class="kobospan" id="kobo.188.9">Ne var ki tüm çabaları boşunaydı, fiske ve tokatlar organı sindireceğine daha da azdırmıştı.</span> <span class="kobospan" id="kobo.188.10">Koşumlarından boşanmış damızlık bir aygır gibi görkemle şahlanıyordu organ.</span> <span class="kobospan" id="kobo.188.11">Daha önce birkaç kez yaşadığı önlenemez ereksiyonlardan birinin olanca şiddetiyle gelmekte olduğunu hissediyordu.</span> <span class="kobospan" id="kobo.188.12">Durum tümüyle denetiminden çıkmıştı artık.</span> <span class="kobospan" id="kobo.188.13">O gitgide kabaran yakıcı bir ivedilik duygusuyla tokatladıkça, kazma sapı denli sertleşmiş olan organ tuhaf bir hacıyatmaz gibi dörtbir yana sallanıyor, organın ucundan fışkıran sidik, duvardaki fayansların üzerinde zikzaklar çiziyordu.</span> <span class="kobospan" id="kobo.188.14">Birkaç damla meniyle kıvamlanarak rengi hafifçe beyazlaşmış olan kalın bir sidik sütunu, fayanstaki yazılara çarptı.</span> <span class="kobospan" id="kobo.188.15">Sidiğin çarptığı yerde dağılıp bulanıklaşan mürekkep, ağır ağır fayanstan aşağı akmaya başladı.</span> <span class="kobospan" id="kobo.188.16">Geri dönülmez noktanın çok yaklaştığını sezen İbrahim Nemrûd, pantolonun paçalarına, paltosunun eteklerine ve ayakkabılarının üzerine çiş sıçramasına aldırmaksızın, iki eliyle kavradığı organı eğip bükerek pantolonunun içine sokmaya çalışıyor, ancak her defasında bir yılanbalığı kıvraklığıyla sahibinin elinden kurtulup yeniden dikilen organ, içinde biriktirdiği sidik ve meni karışımını fayansların üzerine öfkeyle tükürmeye devam ediyordu.</span> <span class="kobospan" id="kobo.188.17">Birdenbire asma tavandaki hoparlörden gelen metalik bir cızırtı işitildi.</span></p>

  <p class="normal"><span class="kobospan" id="kobo.189.1">“İbrahim Nemrûd!</span> <span class="kobospan" id="kobo.189.2">Dava Vekili İbrahim Nemrûd!”</span> <span class="kobospan" id="kobo.189.3">diye havladı cırlak bir ses.</span> <span class="kobospan" id="kobo.189.4">İbrahim Nemrûd müdürün sesini hemen tanıdı.</span> <span class="kobospan" id="kobo.189.5">“Yakaladım seni, adi otuzbirci!</span> <span class="kobospan" id="kobo.189.6">METAL (</span><span class="ideitalik1"><span class="kobospan" id="kobo.189.7">Millî Eğitim Talimatnamesi</span></span><span class="kobospan" id="kobo.189.8">), 16.</span> <span class="kobospan" id="kobo.189.9">Paragraf, 5.</span> <span class="kobospan" id="kobo.189.10">Fıkra, 8.</span> <span class="kobospan" id="kobo.189.11">Madde:</span> <span class="kobospan" id="kobo.189.12">Yurt hudutları dahilinde günün herhangi bir saatinde mastürbasyon yapmak kesinlikle yasaktır.</span> <span class="kobospan" id="kobo.189.13">Daha o meymenetsiz suratına bakar bakmaz anlamıştım zaten senin ne mal olduğunu!</span> <span class="kobospan" id="kobo.189.14">Kalıbına bakan da adam sanır!</span> <span class="kobospan" id="kobo.189.15">Utanmıyor musun lan?</span> <span class="kobospan" id="kobo.189.16">Hem de bu yaşta!”</span></p>

  <p class="normal"><span class="kobospan" id="kobo.191.1">İbrahim Nemrûd’un suratı allak bullaktı.</span> <span class="kobospan" id="kobo.191.2">Yüzü kıpkırmızı kesilmiş, gözleri yuvalarından fırlamış, sağ şakağında iri bir damar atmaya başlamıştı.</span> <span class="kobospan" id="kobo.191.3">Artık iyice dikilerek zaptedilmez bir hal almış olan cinsel organını pantolonununa sokmaya uğraşırken kan ter içinde kalmıştı.</span> <span class="kobospan" id="kobo.191.4">Panik içinde çevresine bakınarak kameranın nerede olduğunu bulmaya çalıştı.</span></p>

  <p class="normal"><span class="kobospan" id="kobo.192.1">“Sayın Müdürüm!”</span> <span class="kobospan" id="kobo.192.2">diye inledi ağlamaklı bir sesle, “Ben birşey yapmadım!</span> <span class="kobospan" id="kobo.192.3">Yemin ederim ki yapmadım!</span> <span class="kobospan" id="kobo.192.4">Korkunç bir yanlış anlama var!</span> <span class="kobospan" id="kobo.192.5">Yalnızca çiş etmek için girmiştim buraya ben, ama sonra…”</span></p>

  <p class="normal"><span class="kobospan" id="kobo.193.1">“Ya, evet, evet!”</span> <span class="kobospan" id="kobo.193.2">diye cırladı müdürün tiz sesi, “Hep öyledir zaten, hep bir mazeret bulunur!</span> <span class="kobospan" id="kobo.193.3">Sen onu benim külahıma anlat, rezil herif!</span> <span class="kobospan" id="kobo.193.4">Bilmez miyim lan ben senin gibileri!</span> <span class="kobospan" id="kobo.193.5">Hepiniz aynısız!</span> <span class="kobospan" id="kobo.193.6">Kafanız bir tek şeye çalışır yalnızca!</span> <span class="kobospan" id="kobo.193.7">Ama ben sana ne yapacağımı bilirim.</span> <span class="kobospan" id="kobo.193.8">Bak gör şimdi, tuvalette gizli gizli otuzbir çekmek nasıl olurmuş!”</span></p>

  <p class="normal"><span class="kobospan" id="kobo.194.1">İbrahim Nemrûd itiraz etmeye çalıştı, ama bunun bir yararı olmayacağını anlamıştı.</span> <span class="kobospan" id="kobo.194.2">Müdürün öfkesi yatışacak gibi gözükmüyordu.</span> <span class="kobospan" id="kobo.194.3">İri gövdesine dar gelen tuvalet kabinin içinde güçlükle dönerek kapıyı açıp dışarı çıktı.</span> <span class="kobospan" id="kobo.194.4">Bu arada organının yarısından çoğunu olağanüstü bir çabayla pantolonunun içine sokmayı başarmıştı.</span> <span class="kobospan" id="kobo.194.5">Son bir gayretle geri kalan bölümünü de içeri tıkıp fermuarı çekmeye çalışırken, gözü lavabonun üzerindeki büyük iletişim ekranına takıldı.</span> <span class="kobospan" id="kobo.194.6">Beyninden vurulmuşa döndü bir anda.</span> <span class="kobospan" id="kobo.194.7">Ekranda tuvalet kabininde cinsel organıyla boğuşurkenki hali görülüyordu.</span> <span class="kobospan" id="kobo.194.8">Müdür az önce kaydettiği görüntüleri tüm yurda banttan yayımlıyor olmalıydı.</span> <span class="kobospan" id="kobo.194.9">Ekran birden dörde bölündü.</span> <span class="kobospan" id="kobo.194.10">Her bölümde yurdun başka bir köşesi görülüyordu.</span> <span class="kobospan" id="kobo.194.11">Beyaz giysiler içindeki yüzlerce çocuk, alaycı çığlıklarla bağırıp çağırarak dev ekranlardan onun görüntülerini izliyorlardı.</span> <span class="kobospan" id="kobo.194.12">Müdürün tiz sesi bütün avlular, koridorlar ve dersliklerde çınlıyordu.</span></p>

  <p class="normal"><span class="kobospan" id="kobo.195.1">“İşte rezil bir otuzbirci!</span> <span class="kobospan" id="kobo.195.2">İşte aşağılık bir kendini bilmez!</span> <span class="kobospan" id="kobo.195.3">İşte gözü dönmüş bir harama uçkur çözen!”</span></p>

  <p class="normal"><span class="kobospan" id="kobo.196.1">Birden korkunç bir acıyla yerinden sıçrayarak tuvaletin yüksek tavanında uzun uzun yankılanan canhıraş bir feryat attı İbrahim Nemrûd.</span> <span class="kobospan" id="kobo.196.2">Ekrandaki görüntüleri izlemeye ve müdüre cevap yetiştirmeye çalışırken dikkati dağıldığı için cinsel organının başı fermuara sıkışmıştı.</span> <span class="kobospan" id="kobo.196.3">Gözleri kararıp midesi bulanıyordu.</span> <span class="kobospan" id="kobo.196.4">Elleri apışarasına kenetlenmiş halde, tuvaletin içinde acıyla dört döndü.</span> <span class="kobospan" id="kobo.196.5">Ekrandan sevinçle haykıran sesi işitiliyordu müdürün:</span></p>

  <p class="normal"><span class="kobospan" id="kobo.197.1">“Oh olsun!</span> <span class="kobospan" id="kobo.197.2">Keşke kopsaydı!</span> <span class="kobospan" id="kobo.197.3">Otuzbirin sonu budur işte!”</span></p>

  <p class="normal"><span class="kobospan" id="kobo.198.1">İlk acısı geçince, biraz kendisine gelir gibi oldu İbrahim Nemrûd.</span> <span class="kobospan" id="kobo.198.2">Durdu, elleri titreyerek cinsel organının başını fermuardan kurtardı.</span> <span class="kobospan" id="kobo.198.3">Zonklayan, yakıcı, derin bir sızı kalmıştı geriye.</span> <span class="kobospan" id="kobo.198.4">Mosmor olan organın uç kısmındaki yumuşak etin fermuarın dişleri arasına sıkıştığı yerden aşağı, yumurtalıklara doğru incecik bir kan sızıyordu.</span> <span class="kobospan" id="kobo.198.5">Sünneti geldi birden gözlerinin önüne.</span> <span class="kobospan" id="kobo.198.6">Sekiz yaşından beri unutmaya çabaladığı, hayal meyal, bulanık bir anıydı.</span> <span class="kobospan" id="kobo.198.7">O zaman da canının çok yandığını anımsıyordu.</span> <span class="kobospan" id="kobo.198.8">O günden olanca açıklığıyla aklında kalan iki görüntü, sünnetçi ağır hareketlerle usturasını kayışa sürterek bilerken, onu kucağına oturtup kollarından sımsıkı tutan ve bir yandan da yaptığı türlü şaklabanlıklarla onu güldürmeye çalışan cüce bir palyaço ve kız gibi ağlayıp sızlamaması, gerçek bir erkek gibi davranması için ona çıkışan babasının öfkeli yüzüydü.</span> <span class="kobospan" id="kobo.198.9">Sünnetçi usturayı vururken, içinde kabaran çığlığı babasının korkusuyla bastırmak zorunda kalmış, bu yüzden de babasından kocaman bir aferin almıştı.</span> <span class="kobospan" id="kobo.198.10">Şimdi attığı çığlık, o gün atmayı göze alamadığı çığlığın bir telafisi gibi geliyordu ona.</span> <span class="kobospan" id="kobo.198.11">Avazı çıktığı kadar doya doya bağırabildiği için biraz rahatladığını hissediyordu.</span> <span class="kobospan" id="kobo.198.12">Sünnetin ardından, boğazına tıkanan iri yumruyu güçlükle yutmaya çalışırken, üzülmemesini, budanan dalların daha gür gümrah boy attığını söylemişti babası.</span> <span class="kobospan" id="kobo.198.13">Geçen yıllar babasını haklı çıkarmıştı, ama buna sevinemiyordu.</span> <span class="kobospan" id="kobo.198.14">O günden sonra, cüceler ve palyaçolardan nefret etmişti.</span> <span class="kobospan" id="kobo.198.15">Mendilini çıkarıp yaralı cinsel organını sardı.</span> <span class="kobospan" id="kobo.198.16">Herşeye iyi yanından bakmak gerektiğini, bu acı deneyimin hiç olmazsa bir yararı olduğunu düşünerek kendisini avutmaya çalışıyordu:</span> <span class="kobospan" id="kobo.198.17">Başına bela olan cinsel organ, yaşadığı dayanılmaz acı nedeniyle yavaşça yumuşamış, pörsümüş, büzülmüştü.</span> <span class="kobospan" id="kobo.198.18">Artık uysal bir kedi gibi kendisini sahibinin güvenilir ellerine bırakan organı daha fazla örselememeye özen göstererek pantolonunun içine yerleştirip fermuarı dikkatle çekti, kendini tuvaletten dışarı atıp nereye gittiğini bilmeksizin koridor boyunca sendeleye sendeleye yürümeye başladı.</span> <span class="kobospan" id="kobo.198.19">Kafasındaki tek düşünce, bir an öne bu uğursuz binadan çıkmaktı, ancak bunu nasıl yapabileceğini bilemiyordu.</span> <span class="kobospan" id="kobo.198.20">Yön bulmak konusunda zaten çok yetenekli sayılmazdı, ama başına gelen son derece tatsız bu olayın ardından, yönlenimini hemen hemen tümüyle yitirmişti, çıkışın nerede olabileceği konusunda en ufak bir fikri bile yoktu.</span> <span class="kobospan" id="kobo.198.21">Müdürün odasından çıktıktan sonra tuvaleti ararken, birkaç merdiven indiğini anımsıyordu yalnızca.</span> <span class="kobospan" id="kobo.198.22">Karşısına çıkan ilk merdivenden yukarı çıktı ve kendisini yine her iki yönde uzayıp giden loş ve ıssız bir koridorda buldu.</span> <span class="kobospan" id="kobo.198.23">Yurdun az kullanılan bir bölümü olmalıydı burası.</span> <span class="kobospan" id="kobo.198.24">Uzaklardan öğrencilerin tekdüze bir uğultuya dönüşen sesleri geliyordu.</span> <span class="kobospan" id="kobo.198.25">Kısa bir duraksamadan sonra sağa döndü ve çevresine bakınarak olabildiğince hızlı ilerlemeye başladı.</span> <span class="kobospan" id="kobo.198.26">Koridorların duvarlarına kısa aralıklarla konmuş iletişim ekranlarında, onu inatçı bir detektif gibi adım adım izleyen ve her hareketini kusursuz biçimde yansılayan kendi görüntüsü vardı.</span> <span class="kobospan" id="kobo.198.27">Müdür, geçtiği yerlerdeki kameraları onun üzerine odaklayarak görüntüyü iletişim ekranları aracılığıyla tüm yurda yayımlıyor olmalıydı.</span> <span class="kobospan" id="kobo.198.28">İzini kaybettirmek için birkaç kez yan koridorlara sapmayı denedi, ama hiçbir işe yaramadı bu.</span> <span class="kobospan" id="kobo.198.29">Binanın her karışı kameraların denetimi altındaydı ve o gözden kaçamayacak denli iriydi, kameralar her defasında çabucak buluveriyordu onu.</span> <span class="kobospan" id="kobo.198.30">Bu amansız köşekapmaca oyunundan artık iyice bunalmaya başlamıştı ki, nihayet üzerinde</span> <span class="ideitalik1"><span class="kobospan" id="kobo.198.31">ÇIKIŞ</span></span> <span class="kobospan" id="kobo.198.32">yazan bir ok gördü.</span> <span class="kobospan" id="kobo.198.33">Doğru yolda olduğunu anlayarak rahat bir nefes aldı ve okun gösterdiği yönde ilerlemeyi sürdürdü.</span> <span class="kobospan" id="kobo.198.34">Kendisini bir an önce dışarı atmak istiyordu, ama her adımda sızlayan yaralı cinsel organı engel oluyordu hızlı hareket etmesine.</span> <span class="kobospan" id="kobo.198.35">Doğru dürüst yürüyemiyor, sünnet olduktan sonra ilk kez sokağa çıkmış gözü yaşlı bir sünnet çocuğu gibi bacaklarını iki yana açarak, yürümekten çok sanki yuvarlanırcasına ilerleyebiliyordu ancak.</span> <span class="kobospan" id="kobo.198.36">Öte yandan, gitgide yükselmekte olan uğultu tedirgin ediyordu onu.</span> <span class="kobospan" id="kobo.198.37">Adımlarını sıklaştırdı.</span> <span class="kobospan" id="kobo.198.38">Kimseyle karşılaşmadan binadan çıkıp gitmek istiyordu.</span> <span class="kobospan" id="kobo.198.39">Birdenbire otuz kırk adım ileride ona doğru gelmekte olan yedi sekiz yaşlarında bir çocuk gördü.</span> <span class="kobospan" id="kobo.198.40">İrkilerek durdu ve yola devam edip etmemekte kararsız kaldı bir an.</span> <span class="kobospan" id="kobo.198.41">Sonra, küçük bir çocuğun onu yolundan döndürmesine izin vermemesi gerektiğini düşünerek yeniden yürümeye başladı.</span> <span class="kobospan" id="kobo.198.42">Çocuk da onu görmüştü.</span> <span class="kobospan" id="kobo.198.43">Arkasını dönüp seslendi.</span> <span class="kobospan" id="kobo.198.44">Yüzlerce çocuk belirdi birden koridorun ucunda.</span> <span class="kobospan" id="kobo.198.45">Hepsi de İbrahim Nemrûd’u heyecanla birbirlerine gösteriyorlar, yarı alaycı yarı tehditkâr bir tavırla bağırıp çağırıyorlardı.</span> <span class="kobospan" id="kobo.198.46">Koridordaki iletişim ekranlarında müdürün çatık kaşlı yüzü belirdi.</span></p>

  <p class="normal"><span class="kobospan" id="kobo.200.1">“İşte tuvaletlerimizin kudsiyetini ihlal eden sapık!”</span> <span class="kobospan" id="kobo.200.2">diye haykırdı müdür bütün hoparlörlerden, “Onun elini kolunu sallayarak gitmesine izin mi vereceğiz?”</span></p>

  <p class="normal"><span class="kobospan" id="kobo.201.1">“Bir dakika!”</span> <span class="kobospan" id="kobo.201.2">diye karşı çıktı İbrahim Nemrûd, “Kusura bakmayın, ama bana düpedüz iftira ediyorsunuz.</span> <span class="kobospan" id="kobo.201.3">Ben sapık filan değilim.”</span></p>

  <p class="normal"><span class="kobospan" id="kobo.202.1">Ama sesi çocukların gürültüsünün arasında kaybolup gitti.</span> <span class="kobospan" id="kobo.202.2">Müdürün sözleri çocukları iyice coşturmuştu.</span> <span class="kobospan" id="kobo.202.3">Küçük yumruklarını havada sallayıp ürkünç savaş naraları atarak İbrahim Nemrûd’a doğru koşmaya başladılar.</span> <span class="kobospan" id="kobo.202.4">İbrahim Nemrûd ellerini kaldırarak onları yatıştırmaya çalıştı.</span></p>

  <p class="normal"><span class="kobospan" id="kobo.203.1">“Durun, beni dinleyin lütfen!</span> <span class="kobospan" id="kobo.203.2">Bakın, burada korkunç bir yanlış anlama var.</span> <span class="kobospan" id="kobo.203.3">Beni bir dakika dinlerseniz, size herşeyi açıklayabilirim.</span> <span class="kobospan" id="kobo.203.4">Aslında ben…”</span></p>

  <p class="normal"><span class="kobospan" id="kobo.204.1">Daha fazla devam edemedi, çünkü yüzlerce çocuğun oluşturduğu öfkeli güruh, azgın bir bizon sürüsü gibi son hızla üzerine geliyordu.</span> <span class="kobospan" id="kobo.204.2">Bir anda müthiş bir paniğe kapıldı ve yaralı cinsel organının acısını unutarak dönüp gerisin geri vargücüyle koşmaya başladı.</span> <span class="kobospan" id="kobo.204.3">Çocuklar en çok on adım arkasındaydılar.</span> <span class="kobospan" id="kobo.204.4">Yırtıcı hayvan ulumasını andıran yabanıl çığlıklarını işitiyor, sıcak soluklarını neredeyse ensesinde hissediyordu.</span> <span class="kobospan" id="kobo.204.5">Arada sırada omuzunun üzerinden arkasına kaçamak bir bakış attığında, çocukların ona gitgide yaklaşmakta olduklarını görüyordu dehşetle.</span> <span class="kobospan" id="kobo.204.6">Tüm iletişim ekranlarından canlı olarak yayımlanıyordu bu amansız kovalamacanın görüntüleri.</span> <span class="kobospan" id="kobo.204.7">Görüntülerin üzerinde, çekişmeli bir futbol maçını ya da heyecanlı bir at yarışını anlatan bir spiker gibi hızlı hızlı konuşan müdürün sesi işitiliyordu:</span></p>

  <p class="normal"><span class="kobospan" id="kobo.205.1">“Evet, sapık Dava Vekili İbrahim Nemrûd şu anda C-Blok birinci kat koridorundan güneye doğru yemekhane istikametinde hızla kaçıyor.</span> <span class="kobospan" id="kobo.205.2">36.</span> <span class="kobospan" id="kobo.205.3">ve 67.</span> <span class="kobospan" id="kobo.205.4">koğuş efradı, 12.</span> <span class="kobospan" id="kobo.205.5">ve 81.</span> <span class="kobospan" id="kobo.205.6">koğuşların da katılımıyla onu yakından izliyorlar.</span> <span class="kobospan" id="kobo.205.7">Sapığı yakalamaları an meselesi.</span> <span class="kobospan" id="kobo.205.8">Kahraman arkadaşlarımızı bu olağanüstü çabaları için yürekten kutluyoruz!”</span></p>

  <p class="normal"><span class="kobospan" id="kobo.206.1">Bu sözler üzerine, koridorlarda yankılanan uğultulu bir alkış tufanı koptu binanın her yanından.</span></p>

  <p class="normal"><span class="kobospan" id="kobo.207.1">“Dayanın aslanlarım!”</span> <span class="kobospan" id="kobo.207.2">diye bağırdı müdür, “Bulaşıkhane görevlerini yerine getirmekte olan 73.</span> <span class="kobospan" id="kobo.207.3">koğuş ve F avlusunda beden eğitimi yapmakta olan 23.</span> <span class="kobospan" id="kobo.207.4">ve 55.</span> <span class="kobospan" id="kobo.207.5">koğuşlar, koğuş sorumlularının komutasında hızlı bir manevrayla yemekhane çıkışına gelerek devirdikleri masalarla koridora barikat kurdular.</span> <span class="kobospan" id="kobo.207.6">Çember daralıyor.</span> <span class="kobospan" id="kobo.207.7">Sapık kaçamaz artık!</span> <span class="kobospan" id="kobo.207.8">Zafer bizimdir, arkadaşlar!”</span></p>

  <p class="normal"><span class="kobospan" id="kobo.208.1">Alkış daha da güçlenerek kulakları sağır eden bir gürültüye dönüştü.</span> <span class="kobospan" id="kobo.208.2">Önünün kesildiğini anlayan İbrahim Nemrûd, çaresizlik içinde kıvranıyordu.</span> <span class="kobospan" id="kobo.208.3">Durup onu izleyenlerle yüzleşmeyi, gerekirse dövüşerek kendisini savunmayı geçirdi aklından.</span> <span class="kobospan" id="kobo.208.4">Onlar çocuktu ne de olsa, o ise gücü kuvveti yerinde ve üstelik hayli cüsseli bir yetişkindi.</span> <span class="kobospan" id="kobo.208.5">Boyları yarı beline ancak gelen ufacık çocuklardan kaçmayı yakıştıramıyordu kendisine.</span> <span class="kobospan" id="kobo.208.6">Ama sonra vazgeçti bu düşünceden.</span> <span class="kobospan" id="kobo.208.7">Kendisini tuhaf bir biçimde güçsüz hissediyor, durup dövüşmeye cesaret edemiyordu.</span> <span class="kobospan" id="kobo.208.8">Korkaklığına lanet okuyarak koşmaya devam etti.</span> <span class="kobospan" id="kobo.208.9">Sol kolunda bir tırmalanma hissetti birden.</span> <span class="kobospan" id="kobo.208.10">Başını çevirdiğinde, arkadaşlarından daha hızlı koşan çelimsiz bir çocuğun, koluna asılarak onu durdurmaya çalıştığını gördü.</span> <span class="kobospan" id="kobo.208.11">Kolunu ürküntüyle silkince, çocuğun ayakları yerden kesildi; bir an havada uçan çocuk, duvara çarparak koridorun zeminine yığıldı.</span> <span class="kobospan" id="kobo.208.12">O sırada bir anlık yavaşlamasını fırsat bilen bir başka çocuk ona yetişmiş, paltosunun eteğine asılıp çekiştirmeye başlamıştı.</span> <span class="kobospan" id="kobo.208.13">İbrahim Nemrûd bir yandan koşmayı sürdürürken, bir yandan da paltosunun eteğini çocuğun elinden kurtarmaya çalışıyordu; ama çocuk bir kene gibi yapışmıştı ona, dava vekilinin uzun adımlarına ayak uyduramadığı için arada sırada tökezlenip düşmesine ve yerlerde sürünmesine karşın, ufacık elleri ve hatta dişleriyle sımsıkı kavradığı paltoyu bırakmamakta kararlıydı.</span> <span class="kobospan" id="kobo.208.14">Çocuğun onu yavaşlattığını, peşindeki ipini koparmış kalabalıkla arasındaki mesafenin hızla kapanmakta olduğunu gören İbrahim Nemrûd, sağ ayağıyla arkaya doğru güçlü bir tekme savurdu.</span> <span class="kobospan" id="kobo.208.15">Tekmeyi yiyen çocuk, taklalar atarak yuvarlandı, bir köşede büzülüp kaldı.</span></p>

  <p class="normal"><span class="kobospan" id="kobo.209.1">“Alçak!</span> <span class="kobospan" id="kobo.209.2">Hain!</span> <span class="kobospan" id="kobo.209.3">Düzenbaz!”</span> <span class="kobospan" id="kobo.209.4">diye haykırıyordu müdür.</span> <span class="kobospan" id="kobo.209.5">Öfkeden küplere binmişti ve ağzından çıkan sözler güçlükle anlaşılıyordu:</span> <span class="kobospan" id="kobo.209.6">“Sapık cani iki kahraman arkadaşımızı kalleşçe safdışı bıraktı, ama üzülmeyin, onlar bu örnek davranışlarının karşılığında GÖT (</span><span class="ideitalik1"><span class="kobospan" id="kobo.209.7">Gözüpek Talebe</span></span><span class="kobospan" id="kobo.209.8">) nişanını hak ettiler.</span> <span class="kobospan" id="kobo.209.9">Şimdi sıra sizde.</span> <span class="kobospan" id="kobo.209.10">Onlardan örnek alın!</span> <span class="kobospan" id="kobo.209.11">Sapık caninin artık son çırpınışları bunlar.</span> <span class="kobospan" id="kobo.209.12">Zafer bizim olacak!</span> <span class="kobospan" id="kobo.209.13">İleri!”</span></p>

  <p class="normal"><span class="kobospan" id="kobo.211.1">İbrahim Nemrûd dakikalardır durmaksızın koştuğu için soluk soluğaydı.</span> <span class="kobospan" id="kobo.211.2">Bu denli uzun koşulara alışık değildi.</span> <span class="kobospan" id="kobo.211.3">En son on beş yıl kadar önce, askerdeyken spor yapmıştı.</span> <span class="kobospan" id="kobo.211.4">O zamandan beri yaptığı tek spor, işe gidip gelirken sokaklarda yürümek ve adliyede merdiven inip çıkmaktı.</span> <span class="kobospan" id="kobo.211.5">Gücünün yavaş yavaş tükendiğini, adımlarının ağırlaştığını, bacaklarında dermanın kesildiğini hissediyordu.</span> <span class="kobospan" id="kobo.211.6">Bu tempoda daha uzun süre devam edemeyeceği kesindi.</span> <span class="kobospan" id="kobo.211.7">Üstelik iki ateş arasında kalmıştı.</span> <span class="kobospan" id="kobo.211.8">Şansı yaver gidip ardındakileri atlatmayı başarsa bile, ileride yolu kesmiş olan çocukların eline düşecekti.</span> <span class="kobospan" id="kobo.211.9">Hemen birşeyler yapması gerektiğinin farkındaydı.</span> <span class="kobospan" id="kobo.211.10">Koridor yan koridorlarla kesişmeden dümdüz ilerlediği için, sağa sola saparak izini kaybettirmesi olanaksızdı.</span> <span class="kobospan" id="kobo.211.11">Koridora açılan kapılardan birinin kilitli olup olmadığına bakmak için durması ise sözkonusu bile değildi, hemen yakalanırdı eğer böyle birşey yapmaya yeltenecek olursa.</span> <span class="kobospan" id="kobo.211.12">Birden, on beş yirmi adım kadar ilerisinde, koridorun sağ duvarında aralık bir kapı gördü ve kafasında bir umut ışığı yandı.</span> <span class="kobospan" id="kobo.211.13">Beklediği fırsat bu olabilirdi.</span> <span class="kobospan" id="kobo.211.14">Son gücüyle ileri atıldı.</span> <span class="kobospan" id="kobo.211.15">Kapıya ulaştığında, bir an dönüp arkasına baktı.</span> <span class="kobospan" id="kobo.211.16">Peşindeki çocuklar ona yetişmek üzereydiler.</span> <span class="kobospan" id="kobo.211.17">Yabanıl bir öfkeyle belermiş gözlerini, gerilmiş yüz hatlarını, sıkılı dişlerini ve yırtıcı kuş pençesi gibi açılmış, onu yakalamak için hırsla uzanan ufacık ellerini görebiliyordu.</span> <span class="kobospan" id="kobo.211.18">Bu ürkütüntü verici görüntü karşısında daha fazla tereddüt etmeden kapıyı açıp eşikten atladı.</span> <span class="kobospan" id="kobo.211.19">Bir anda poyrazın sert soluğunu hissetti yüzünde.</span> <span class="kobospan" id="kobo.211.20">Binanın dışındaydı ve tam zamanında farkına varıp durmasa, önündeki boşluğa tepetaklak yuvarlanması işten bile değildi.</span> <span class="kobospan" id="kobo.211.21">Büyük olasılıkla bir zamanlar balkon olarak tasarlanmış, ama nedense natamam bırakılmış, bir karış eninde, güdük bir beton çıkıntının üzerindeydi.</span> <span class="kobospan" id="kobo.211.22">Aşağıda, çevre apartmanların arka avlularıyla yurt binası arasına sıkışmış çorak bir arazi vardı.</span> <span class="kobospan" id="kobo.211.23">Her yanda yükselen süprüntü yığınlarından, burasının çöplerin atıldığı boş bir arsa olduğu anlaşılıyordu.</span> <span class="kobospan" id="kobo.211.24">Aşağı bakınca, İbrahim Nemrûd’un başı döndü.</span> <span class="kobospan" id="kobo.211.25">Üzerinde durduğu beton çıkıntı, yerden en az altı yedi kat yüksekteydi.</span> <span class="kobospan" id="kobo.211.26">Burasının nasıl bu kadar yüksek olabileceğini anlayamıyordu.</span> <span class="kobospan" id="kobo.211.27">Yukarı çıkmak şöyle dursun, binanın içinde birkaç kat aşağı inmişti.</span> <span class="kobospan" id="kobo.211.28">Gözleri karardı birden.</span> <span class="kobospan" id="kobo.211.29">Çıkıntının ucunda sallandı ve aşağı düşmemek için tutunabileceği birşeyler aradı çevresinde boş yere.</span> <span class="kobospan" id="kobo.211.30">Son bir çabayla kollarını iki yana açtı.</span> <span class="kobospan" id="kobo.211.31">Dengesini bulduğunu sandı bir an, ama sonra dikkatsizce kımıldattığı sol ayağı boşa gitti.</span> <span class="kobospan" id="kobo.211.32">Ayakları yerden kesildi ve daha ne olduğunu bile anlayamadan havada buldu kendisini.</span> <span class="kobospan" id="kobo.211.33">Henüz uçmayı beceremeyen iri ve hantal bir kuş yavrusu gibi umutsuzca çırpınarak sırtüstü aşağı düşerken son gördüğü şey, balkon kapısının önüne birikmiş, onun arkasından bakan çocuklardı.</span> <span class="kobospan" id="kobo.211.34">Büyük bir meydan savaşı kazanarak düşman ordularını yurtlarından sürüp çıkarmış muzaffer savaşçıların mağrur ifadesi vardı yüzlerinde.</span> <span class="kobospan" id="kobo.211.35">Sıkılı yumruklarını sallayarak sevinç çığlıkları atıyorlar, ona arsızca dil çıkarıp nanik yapıyorlar, hepbir ağızdan coşkulu bir şarkı söylüyorlardı:</span></p>

  <p class="normal"><span class="ideitalik1"><span class="kobospan" id="kobo.212.1">Dava Vekili yuvarlandı</span></span></p>

  <p class="normal"><span class="ideitalik1"><span class="kobospan" id="kobo.214.1">Otuz bir çekmeyi kolay mı sandı</span></span></p>

  <p class="normal"><span class="ideitalik1"><span class="kobospan" id="kobo.216.1">Canı yandı</span></span></p>

  <p class="normal"><span class="ideitalik1"><span class="kobospan" id="kobo.218.1">Tra la la la</span></span></p>

  <p class="normal"><span class="kobospan" id="kobo.220.1">Bütün düşüşler gibi, İbrahim Nemrûd’un düşüşü de kısa sürdü, ama bu birkaç saniye saatler gibi geldi ona.</span> <span class="kobospan" id="kobo.220.2">Nerede okuduğunu anımsayamadığı bir tümce parçası kafasının içinde yankılanıp duruyordu:</span> <span class="kobospan" id="kobo.220.3">“Yedi kat gökten yeryüzüne düşen tunç bir örs…” Oysa bu imgenin tersine, bir tüy denli hafif hissediyordu kendisini.</span> <span class="kobospan" id="kobo.220.4">Boşlukta asılı kalmış gibiydi.</span> <span class="kobospan" id="kobo.220.5">O düşmüyordu da, karşısındaki koskoca taş bina görünmez bir el tarafından göğe çekiliyordu sanki.</span> <span class="kobospan" id="kobo.220.6">Balkon ve çocuklar, palamar alıp limandan ayrılan bir geminin güvertesinden kıyıda kalanlara el sallayan yolcular gibi yavaş yavaş ufka doğru uzaklaştılar.</span> <span class="kobospan" id="kobo.220.7">Duman rengi bulutlarla kaplı gökyüzünde ufacık kırmızı bir benek çarptı gözüne.</span> <span class="kobospan" id="kobo.220.8">Önce ipi kopmuş bir uçan balon olduğunu sandı bunun; ama sonra, gözlerini kısarak biraz daha dikkatli bakınca, püsküllü bir kuyruğu olduğunu gördü ve bir uçurtma olması gerektiğini anladı.</span> <span class="kobospan" id="kobo.220.9">Ufacık bir uçurtmanın bu denli yükseğe çıkmış oluşuna şaştı.</span> <span class="kobospan" id="kobo.220.10">Küçük kırmızı uçurtma, çocukların söylediği şarkının ritmine uyarak sağa sola kafa atıyor, yükselip alçalıyor, kendi çevresinde çemberler çiziyordu.</span> <span class="kobospan" id="kobo.220.11">Birden kendisinin de bu şarkıyı mırıldanmakta olduğunun farkına vardı ve o anda sırtı yere değdi.</span></p>

  <p class="normal"><span class="kobospan" id="kobo.221.1">İbrahim Nemrûd yumuşak yatakta yatmaya alışık değildi.</span> <span class="kobospan" id="kobo.221.2">Babası yumuşak yatakta yatmanın sağlıksız olduğunu ve diğer bütün lüksler gibi insanın iradesini zayıflattığını söyler, evlenmeden önce yıllar boyu üzerine yalnızca eski bir yorgan serili bir kerevette yattığını övünerek anlatırdı.</span> <span class="kobospan" id="kobo.221.3">Bu yüzden evlerindeki şiltelerin hepsi taş gibi sertti.</span> <span class="kobospan" id="kobo.221.4">Daha sonra kendi evine çıkınca da sürdürmüştü sert yatakta yatma alışkanlığını İbrahim Nemrûd ve belki de bu sayede hiç bel ağrısı çekmemişti.</span> <span class="kobospan" id="kobo.221.5">Karısı önce biraz yakınmıştı bu durumdan, ama bir süre sonra buna o da alışmıştı.</span> <span class="kobospan" id="kobo.221.6">İbrahim Nemrûd şimdi kuştüyü bir şiltede ya da bir su yatağında sırtüstü yatıyormuş gibi hissediyordu kendisini ve, babasının sözlerinin tersine, bunun aslında hiç de fena birşey olmadığını düşünmeye başlamıştı.</span> <span class="kobospan" id="kobo.221.7">İçine düştüğü kabarık yumak, anlatılmaz bir yumuşaklıkla her yanından sarıp sarmalıyordu onu.</span> <span class="kobospan" id="kobo.221.8">İtinayla pamuklara sarılmış kırılgan bir biblo gibi hissediyordu kendisini.</span> <span class="kobospan" id="kobo.221.9">Göz kapakları ağırlaşmış, uykuya dalmasına ramak kalmıştı.</span> <span class="kobospan" id="kobo.221.10">Ancak bu rahatlık duygusu çok uzun sürmedi.</span> <span class="kobospan" id="kobo.221.11">Çürümüş meyva ve sebzeler, yemek artıkları, plastik şişeler, naylon torbalar, yırtık paçavralar ve kâğıt parçalarından oluşan yüksek bir tepenin üzerine düşmüş olduğunu anladı.</span> <span class="kobospan" id="kobo.221.12">Yumuşak çöp yığını düşüşünün şiddetini azaltarak biryeri kırılmadan bu kazayı atlatmasını sağlamıştı gerçi, ama şimdi iri gövdesinin ağırlığı altında bir kuyu gibi açılarak onu içine çekiyordu.</span> <span class="kobospan" id="kobo.221.13">Kurtulmak için çırpınıyor ve daha derine batıyordu çırpındıkça.</span> <span class="kobospan" id="kobo.221.14">Az sonra bir kulaç çapında ve üç dört kulaç derinliğindeki bir kraterin dibindeydi.</span> <span class="kobospan" id="kobo.221.15">Çevresindeki hareket durulmuş, herşey dinginleşmişti.</span> <span class="kobospan" id="kobo.221.16">Kurtulduğunu düşünerek rahat bir nefes aldı.</span> <span class="kobospan" id="kobo.221.17">Sonra, yukarıdan düşen bir muz kabuğu yapıştı kafasına.</span> <span class="kobospan" id="kobo.221.18">Hemen ardından çukurun çeperleri yavaş yavaş içe dönmeye başladı ve çukur, İsrailoğulları geçtikten sonra Firavun’un ordusunun üzerine kapanan Kızıldeniz gibi usulca kapandı.</span> <span class="kobospan" id="kobo.221.19">Daha ne olduğunu anlayamadan, üzerine yıkılan koca çöp yığınının altında kalmıştı.</span> <span class="kobospan" id="kobo.221.20">Az önce onu büyük bir yumuşaklıkla sarmış olan çöplerin arasında umutsuzca debeleniyordu şimdi.</span> <span class="kobospan" id="kobo.221.21">İlk anda havasız kalıp boğulacağını düşünerek dehşete kapıldı, ama sonra yanıldığını anlayarak biraz rahatladı.</span> <span class="kobospan" id="kobo.221.22">Çöplerin arasından nefes almasına yetecek kadar hava sızıyordu.</span> <span class="kobospan" id="kobo.221.23">Tek yapması gereken, yüzüne yapışan çöpleri temizleyerek ağzının ve burun deliklerinin hep açık kalmasını sağlamaya çalışmaktı.</span> <span class="kobospan" id="kobo.221.24">İlk korkuyu atlatıp biraz sakinleştikten sonra, buradan çıkmak için ne yapması gerektiğini düşündü.</span> <span class="kobospan" id="kobo.221.25">Çevresi karanlıktı, yönünü bilemiyordu, ama çöp yığınının içinde kendisine el yordamıyla bir tünel açabilirdi.</span> <span class="kobospan" id="kobo.221.26">Tünelin ucu biryerlerde dışarı çıkacaktı nasıl olsa.</span> <span class="kobospan" id="kobo.221.27">Bu tasarı ona güç verdi, hemen işe koyuldu.</span> <span class="kobospan" id="kobo.221.28">Elleriyle kazdığı tünelin çeperlerini, kafası ve omuzlarıyla iterek genişletiyor, iri gövdesinin içinden geçebileceği bir boyuta getiriyordu.</span> <span class="kobospan" id="kobo.221.29">Bahçenin altını üstüne getiren kör bir köstebek gibi hissediyordu kendisini.</span> <span class="kobospan" id="kobo.221.30">Arada yorulup duruyor, biraz dinlenip yeniden işe koyuluyordu.</span> <span class="kobospan" id="kobo.221.31">Bu şekilde epeyce kazdıktan sonra, sağ eli sert birşeye çarptı.</span> <span class="kobospan" id="kobo.221.32">Orta parmağının tırnağı kırılmıştı.</span> <span class="kobospan" id="kobo.221.33">Hırsla sövdü.</span> <span class="kobospan" id="kobo.221.34">Kısa bir inceleme sonucunda, bir binanın, büyük olasılıkla da yurt binasının temel duvarı olduğu kanısına vardı bunun.</span> <span class="kobospan" id="kobo.221.35">Böyle bir durumla karşılaşabileceğini önceden düşünmemiş oluşuna yerindi, ama düşünmüş olsa bile elinden birşey gelmezdi.</span> <span class="kobospan" id="kobo.221.36">Çöp yığınının içinde tümüyle karanlıktaydı, ne yöne gittiğini bilmesine olanak yoktu.</span> <span class="kobospan" id="kobo.221.37">Bunca çabası boşa gitmiş oluyordu böylece.</span> <span class="kobospan" id="kobo.221.38">Buradan çıkabilmek için tam ters yönde kazması gerekiyordu.</span> <span class="kobospan" id="kobo.221.39">Hayli can sıkıcı bir durumdu bu, ama yapılabilecek birşey yoktu.</span> <span class="kobospan" id="kobo.221.40">Başını geldiği yöne çevirip homurdana homurdana yeniden kazmaya başladı.</span> <span class="kobospan" id="kobo.221.41">İlk seferden daha uzun süre kazması gerekti bu kez.</span> <span class="kobospan" id="kobo.221.42">İlk denemesinde ters yönde ilerlediği için, başladığı noktanın gerisine düşmüştü.</span> <span class="kobospan" id="kobo.221.43">Ellerine, kollarına, yüzüne, gövdesinin her yanına yapışan yağlı yemek artıklarına, çürük meyve ve sebzelere, pıyrım pıyrım olmuş paçavralara aldırmaksızın, inatla sürdürdü kazmayı.</span> <span class="kobospan" id="kobo.221.44">Karanlıkta olduğu için saatinin kadranındaki rakamları okuyamıyordu, ama en az bir saattir bu çöp yığınının içinde eşinmekte olduğunu tahmin ediyordu.</span> <span class="kobospan" id="kobo.221.45">Yine yanlış bir yönde ilerlemekte olabileceği düşüncesi kaygılandırıyordu onu.</span> <span class="kobospan" id="kobo.221.46">Düz bir çizgi üzerinde ilerlemiyor, aynı noktanın çevresinde daireler çiziyordu belki de.</span> <span class="kobospan" id="kobo.221.47">Yıvışık bir bulamaca dönüşmüş bu çöp yığınının içinde, daha önce geçtiği bir yerden bir daha geçip geçmediğini anlayabilmek için kerteriz alabileceği hiçbir şey yoktu.</span> <span class="kobospan" id="kobo.221.48">Tam umudunu yitirmeye başlamıştı ki, önündeki çöplerin arasından incecik bir ışık sızdığını fark etti.</span> <span class="kobospan" id="kobo.221.49">Bu keşfi onu canlandırdı.</span> <span class="kobospan" id="kobo.221.50">Yeni bir gayretle, ışığın geldiği yönde kazdı.</span> <span class="kobospan" id="kobo.221.51">Az sonra çöp yığınının dış yüzeyinde gövdesinin geçebileceği genişlikte bir delik açmayı başarmıştı.</span> <span class="kobospan" id="kobo.221.52">Önce bir kolunu, daha sonra öteki kolunu, ardından kafasını, en sonra da iri gövdesini yarı beline dek yığının içinden çıkardı.</span> <span class="kobospan" id="kobo.221.53">Yüzüne çarpan temmuz ayazı içini ferahlattı.</span> <span class="kobospan" id="kobo.221.54">Bu ısırgan ayazı bu denli sevebileceğini daha önce hiç düşünmediğini geçirdi aklından.</span> <span class="kobospan" id="kobo.221.55">Bir an gözlerini kapatarak derin bir nefes aldı.</span> <span class="kobospan" id="kobo.221.56">Ellerine ve yüzüne bulaşmış olan yapışkan maddeyi silmek için paltosunun ceplerinde bir mendil ararken, az öteden gelen boğuk bir sesle irkildi:</span></p>

  <p class="normal"><span class="kobospan" id="kobo.222.1">“Destur!</span> <span class="kobospan" id="kobo.222.2">Oşt!</span> <span class="kobospan" id="kobo.222.3">Kışt!</span> <span class="kobospan" id="kobo.222.4">Murdar mahluk!</span> <span class="kobospan" id="kobo.222.5">Tövbe tövbe!”</span></p>

  <p class="normal"><span class="kobospan" id="kobo.223.1">Başını sesin geldiği yana çevirince, saçları sakalları birbirine karışmış, yüzleri gözleri kir pas içinde, pejmürde kılıklı iki adam gördü.</span> <span class="kobospan" id="kobo.223.2">Adamların sırtında çöplükten toplandığı belli olan yırtık pırtık koyu renk takım elbiseler ve rengi dönmüş frenk gömlekleri vardı.</span> <span class="kobospan" id="kobo.223.3">Başlarına ise aynı derecede eski ve yıpranmış, siyah melon şapkalar takmışlardı.</span> <span class="kobospan" id="kobo.223.4">Yüzlerinde korku ve tiksinti karışımı bir ifadeyle, İbrahim Nemrûd’u birbirlerine göstererek homurdanıyorlardı:</span> <span class="kobospan" id="kobo.223.5">“Veyl ki, yer yarıldı da, içinden bir tuhaf mahluk zuhur eyledi, İsa Can!”</span></p>

  <p class="normal"><span class="kobospan" id="kobo.224.1">“Hakikat, eyledi, Musa Can!”</span></p>

  <p class="normal"><span class="kobospan" id="kobo.225.1">“Aman derim, yoksa bu meret acaib-ül mahlukattan mıdır?”</span></p>

  <p class="normal"><span class="kobospan" id="kobo.226.1">“Ve dahi öyledir, belî.”</span></p>

  <p class="normal"><span class="kobospan" id="kobo.227.1">“Dabbet-ül Arz dedikleri mel’un canavar sakın ha bu olmaya?”</span></p>

  <p class="normal"><span class="kobospan" id="kobo.228.1">“Vallahi bilmem, amma ihtimal ki budur, Musa Can.”</span></p>

  <p class="normal"><span class="kobospan" id="kobo.229.1">“Öyle ise yandık, İsa Can.</span> <span class="kobospan" id="kobo.229.2">Gökten başımıza taş yağacak, yerden ateş fışkıracak.”</span></p>

  <p class="normal"><span class="kobospan" id="kobo.230.1">“Ve dahi hem yağar hem de fışkırır, ki bildiğin gibi değil, Musa Can.”</span></p>

  <p class="normal"><span class="kobospan" id="kobo.231.1">“Sırat bir çetin bilmecedir, kıldan ince, kılıçtan keskincedir.</span> <span class="kobospan" id="kobo.231.2">Defterinde bir katre dahi günah yazsa, başın döner, ayağın sürçer, irişip de geçemezsin.”</span></p>

  <p class="normal"><span class="kobospan" id="kobo.232.1">“Suret-i katiyede geçemezsin, Musa Can, geçemezsin ve dahi maazallah teker meker yuvarlanıverirsin o âteş-i kübranın içine.</span> <span class="kobospan" id="kobo.232.2">O ateş ki, insanı kebap eder.”</span></p>

  <p class="normal"><span class="kobospan" id="kobo.233.1">“Kebap eder ve dahi helak eder, İsa Can.”</span></p>

  <p class="normal"><span class="kobospan" id="kobo.234.1">“Elhak eder, Musa Can.”</span></p>

  <p class="normal"><span class="kobospan" id="kobo.235.1">“Şu halde bu yezidi ne yapmalı?”</span></p>

  <p class="normal"><span class="kobospan" id="kobo.236.1">“Şiddetle darbetmeli, görüldüğü yerde kırmalı, defterini dürmeli!”</span></p>

  <p class="normal"><span class="kobospan" id="kobo.237.1">“Ânın katli caiz, kanı helal midir, İsa Can?”</span></p>

  <p class="normal"><span class="kobospan" id="kobo.238.1">“Hem de ananın ak südü gibi, Musa Can!”</span></p>

  <p class="normal"><span class="kobospan" id="kobo.239.1">“Hele o vakit bir el ver de, bu mel’unu geldiği deliğe sokalım.</span> <span class="kobospan" id="kobo.239.2">Sokalım ki, dünyanın altını üstüne getirmesin.”</span></p>

  <p class="normal"><span class="kobospan" id="kobo.240.1">“Amman getirmesin, Musa Can.</span> <span class="kobospan" id="kobo.240.2">Değil mi ki, her iki âlemde mübarek, anlı ve de şanlı Zülkarneyn Efendimiz lain Yecüc ile Mecüc’ü İrem Bağları’ndan vura vura defetmiş ve dahi yekinip geri gelmesinler içün demir ile bakırı hall-i hamur edip bir kavî sed inşa etmiştir.</span> <span class="kobospan" id="kobo.240.3">Kuvveti bazuya getirecek gün bugündür.</span> <span class="kobospan" id="kobo.240.4">Haydi davran!”</span></p>

  <p class="normal"><span class="kobospan" id="kobo.241.1">“Haydi davran, İsa Can!”</span></p>

  <p class="normal"><span class="kobospan" id="kobo.242.1">Adamlar ellerindeki hararların içinden bilek kalınlığında uzunca birer sopa çıkardılar.</span> <span class="kobospan" id="kobo.242.2">Avuçlarını tükürükleyip besmele çektikten sonra, kararlı adımlarla İbrahim Nemrûd’un üzerine yürüdüler.</span> <span class="kobospan" id="kobo.242.3">İbrahim Nemrûd kendisini çöp yığınından kurtarmak için vargücüyle debeleniyor, ama bacaklarına yapışan çöpler yüzünden yerinden kımıldayamıyordu.</span> <span class="kobospan" id="kobo.242.4">Bir an sonra adamlar başına dikilmişler, ellerindeki sopaları tehditkâr homurtularla havada sallıyorlardı.</span> <span class="kobospan" id="kobo.242.5">İbrahim Nemrûd o denli şaşırmıştı ki, onları durdurmak için tek bir söz bile söyleyemiyordu.</span> <span class="kobospan" id="kobo.242.6">Bunun yerine, çöp yığınının içinde tüneller açarken koltuğunun altına sıkıştırmış olduğu evrak çantasını iki eliyle kavrayarak kendisini korumak için içgüdüsel bir davranışla bir kalkan gibi kafasının üzerine kaldırmış, gelecek darbeleri bekliyordu.</span></p>

  <p class="normal"><span class="kobospan" id="kobo.243.1">“Peh peh peh peh peh!</span> <span class="kobospan" id="kobo.243.2">Pek de cesim birşey imiş yahu bu meret, İsa Can!”</span></p>

  <p class="normal"><span class="kobospan" id="kobo.244.1">“Tallahi de!</span> <span class="kobospan" id="kobo.244.2">Menhus bir köstebek gibi de kıvıldanmakta üstelik!</span> <span class="kobospan" id="kobo.244.3">Aman, tez pusat üşürelim ki, iflahını hırp diye kesiverelim, Musa Can!”</span></p>

  <p class="normal"><span class="kobospan" id="kobo.245.1">“Küffar üzre çal kılıcın, İsa Can!”</span></p>

  <p class="normal"><span class="kobospan" id="kobo.246.1">“Sevaptır, Musa Can!”</span></p>

  <p class="normal"><span class="kobospan" id="kobo.247.1">“Urun bre!”</span></p>

  <p class="normal"><span class="kobospan" id="kobo.248.1">“Tutun bre!”</span></p>

  <p class="normal"><span class="kobospan" id="kobo.249.1">Adamlar ellerindeki sopaları İbrahim Nemrûd’a vurmak üzere havaya kaldırdıkları sırada, gür bir ses duyuldu arkadan:</span></p>

  <p class="normal"><span class="kobospan" id="kobo.250.1">“Hop dedik, Kardaşlar!</span> <span class="kobospan" id="kobo.250.2">Yine nedir bu gürültü?</span> <span class="kobospan" id="kobo.250.3">N’oluyor?</span> <span class="kobospan" id="kobo.250.4">N’apıyorsunuz orada öyle?”</span></p>

  <p class="normal"><span class="kobospan" id="kobo.251.1">Adamlar sopalarını indirip sesin geldiği yere döndüler.</span></p>

  <p class="normal"><span class="kobospan" id="kobo.252.1">“Koş, Muhammed Can, koş!</span> <span class="kobospan" id="kobo.252.2">Çöplerin içinden Dabbet-ül Arz denen menhus mahluk zuhur eyledi.</span> <span class="kobospan" id="kobo.252.3">Onu tez elden defetmek için cengederiz.”</span></p>

  <p class="normal"><span class="kobospan" id="kobo.253.1">“Dabbet-ül Arz mı?</span> <span class="kobospan" id="kobo.253.2">Hele bir yol durun bakalım!</span> <span class="kobospan" id="kobo.253.3">Neymiş şu işin aslı, bir de ben göreyim.”</span></p>

  <p class="normal"><span class="kobospan" id="kobo.254.1">Adamlar kenara çekildiler.</span> <span class="kobospan" id="kobo.254.2">Onlar gibi giyinmiş, sakalı göbeğinde, koyu renk iri gözlü bir üçüncü adam ağır adımlarla yaklaştı.</span> <span class="kobospan" id="kobo.254.3">İbrahim Nemrûd, bir kalkan gibi kafasının üzerinde tuttuğu evrak çantasını neler olduğunu görmek için indirdiğinde, adamla göz göze geldi.</span> <span class="kobospan" id="kobo.254.4">Bir anda geniş bir gülümseme yayıldı adamın yüzüne.</span></p>

  <p class="normal"><span class="kobospan" id="kobo.255.1">“Hay Allah!”</span> <span class="kobospan" id="kobo.255.2">dedi alaylı bir sesle, “Yahu, bu mudur Dabbet-ül Arz çıktı diye yırtındığınız?”</span></p>

  <p class="normal"><span class="kobospan" id="kobo.256.1">“Elhak, budur!”</span> <span class="kobospan" id="kobo.256.2">diye bir ağızdan yanıtladı öteki ikisi, “Haydi, çıkar beylik asanı da aman vermeden yumulalım.”</span></p>
</body>
</html>