<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t21">&nbsp;</span></p>
<p class="p13"><span class="t22">* Bu makaleye haz</span><span class="t22">ı</span><span class="t22">rl</span><span class="t22">ı</span><span class="t22">k niteli</span><span class="t22">ğ</span><span class="t22">i ta</span><span class="t22">ş</span><span class="t22">ı</span><span class="t22">yan tebli</span><span class="t22">ğ</span><span class="t22">ler daha önce Princeton Üniversitesi (Nisan 1985) ve Harvard Üniversitesi'nde (Nisan 1987) sunuldu. K</span><span class="t22">ı</span><span class="t22">ymetli yorumlar</span><span class="t22">ı</span><span class="t22">, yararl</span><span class="t22">ı</span><span class="t22"> ele</span><span class="t22">ş</span><span class="t22">tirileri ve paha biçilmez de</span><span class="t22">ğ</span><span class="t22">erdeki yüreklendirmeleri için Prof. Peter Brown, Avrom Udovitch ve Lucette Valensi'ye te</span><span class="t22">ş</span><span class="t22">ekkürlerimi sunar</span><span class="t22">ı</span><span class="t22">m.</span></p>
<p class="p13"><span class="t22">&nbsp;</span></p>
<p class="p13">OSMANLI EDEBİYAT TARİHİNE, hatta bütün Osmanlı kültür tarihine, &ldquo;iki tabakalı&rdquo; bir şema içerisinden bakmak âdet olmuştur: saray kültürüne karşı halk kültürü (yüksek, eğitimli, doğru inanışlı, kozmopolit, cilalı, yapay, katı, kitlelere geçit vermeyen bir kültürel oluşumun karşısında popüler, sapkınlığa eğilimli ve batıl inançlarla lekeli, ama &ldquo;ulusal&rdquo; ruhu koruma anlamında katışıksız ve sade, doğal, dürüst bir oluşum). Bu şema belli başlı iki etken altında biçimlenmiştir. Bir yanda, &ldquo;yüksek&rdquo; ve &ldquo;avam&rdquo; gelenekler arasında oldukça kesin bir ayrım güden on dokuzuncu yüzyıl Avrupa&rsquo;sının iki tabakalı kültür ve din tarihi araştırmaları modelinin yarattığı etki vardı.<a id="a38"></a><a href="notes.html#a340"><span class="t12">{27}</span></a> Öte yandaysa, oluşmakta olan Türk milliyetçiliğinin, bir çeşit halkçılığı kucaklarken kendini Osmanlı elitinden uzaklaştırma yolundaki ideolojik ihtiyaçları. Şiir ve müzik konusunda, Sufi tarikatlarının geleneklerine belli bir ara alan tanınmıştı. Ama bu, ille de söz konusu ikiliğin aşıldığı anlamına gelmez. Çünkü Sufiliğin kendisi bu şemanın dolaylı bir yoldan da olsa kendi gövdesine de girip onu ikiye bölmesinden kaçınamamış, böylece de ortaya çoğunlukla Sünnilik ve konformizle bağdaştırılan saraylı/aristokrat bir yorum ve buna karşılık ortodoks olmayan, hatta heterodoks ve isyankarlığa meyyal olarak nitelenen bir popüler yorum çıkmıştı.</p>
<p class="p13">Geleneksel iki tabakalı ve tezatlar üzerine kurulu çerçeveyi buraya, yanlış ilân edip ona saldırmak üzere ya da yazının geri kalanında şamaroğlanlığı etsin diye koymuş değilim. Osmanlı uygarlığındaki saray ve halk gelenekleri arasında yapılan ayırımın, dil kullanımı ve edebi türler gibi açılardan kültürel faaliyetin iki kutbunu oluşturduğu kadarıyla işe yaradığını düşünüyorum. (Tabii, beraberlerinde getirdikleri kimi değer yargılarını eledikten sonra.) Fakat aynı düalizm, Osmanlı araştırmalarında neredeyse hiç ara ton ve doku bırakmayacak, yani bu iki kutup arasında yer alan dinamik ifade çeşitliliği tayfım tamamen ortadan kaldıracak ölçüde ona sızmış ve hâkim olmuştur. Ben burada bu problemi, saraylı ya da popüler olarak tarif edilmeye direnen, şehirde üretilmiş kişisel nitelikte bir grup özgün anlatı kaynağı seçerek, onlara atıfla ele almak istiyorum.</p>
<p class="p13">Fuat Köprülü'nün sosyolojiden haberdar bir <span class="t10">Kulturgeschichte'</span>nin parçası olarak edebiyat tarihi yazma yönünde başlattığı ve kaçınılmaz olarak daha ince eleyip sık dokuyan bir Osmanlı kültür tarihi okumasına yol açacak umut verici çalışmalar ne yazık ki sürdürülemedi &ndash;bu da, büyük ölçüde, Osmanlı araştırmalarında vurgunun arşiv çalışmalarına kayması yüzünden oldu. Türk arşivlerinin araştırmacılara açılması bu muazzam ve hâlâ yeterince kurcalanmamış koleksiyonlarda saklanan zenginlikler konusunda anlaşılır bir sarhoşluğa yol açtı. Bunca somut istatistiki verinin eskiden mumla aranırken artık kolayca ulaşılır hale gelmesi, toplumsal tarih soruları ile ilgilenen birçok Osmanlı araştırmacısının el yazması kütüphanelerine ve anlatısal ya da &ldquo;edebi&rdquo; kaynaklara olan ilgisini azalttı. Veri sayıp dökmeye ya da kısaca bir hüküm bildirmeye değil de anlatıya yaslanan (&ldquo;anlatısal&rdquo;) kaynaklar, çoğunlukla politik ya da askeri nitelikte belli olaylara ilişkin somut veriler arayanlar için bir önem taşımaya devam etseler de ikinci plana düştü. Bunların Osmanlıların zihin dünyalarının ifadesi olarak taşıdıkları değer büyük ölçüde görmezden gelindi. Öte yandan, Osmanlı edebiyatı çalışmaları, giderek daha çok kendi üzerine kapandı, betimleme düzeyinde formel estetik meselelerle uğraşan bir uzmanlaşma alanı olup çıktı. Bu sayede, yokluğu hissedilen birçok karşılaştırmalı edisyon (<span class="t10">édition critique</span>) artık yapılıyor, fakat aynı derecede yokluğu hissedilen bağlamsallaştırma ile uğraşmaksızın ve toplumsal-kültürel tarihten büyük ölçüde kaçınarak.</p>
<p class="p13">Osmanlı çalışmalarının benimsediği yönelime katkıda bulunan bir diğer faktör de, eski tarz tarihyazımına dünya çapında gösterilen, <span class="t10">Annales</span> okulunun başım çektiği tepkiydi. Annales okulu, zamandizimselliğe sadık anlatı tarzlarını kullanan ve politik/askeri olaylara vurgu yapan &ldquo;demode&rdquo; tarih yazıcılığına karşıydı. Yeni tarih yaklaşımı, ekonomik ve toplumsal hayat hakkında uzun süreye yayılan istatistiki bilgi ve somut veri peşindeydi ve bu yönelim Türk arşivlerinin açıldığı döneme denk düşmüştü. Bu da (Braudel'in projesinden büyülenen fakat <span class="t10">Annales</span>'in aynı derecede önemli Febvre'ci yanını ihmal eden) Türk ve yabancı bilim insanlarının gerçek anlamda modern ilk Osmanlı çalışmalarından bazılarını üretmelerine yol açtı.</p>
<p class="p13">Bu noktada &ldquo;Kemalist pozitivizm&rdquo;in etkisinden de söz etmeliyiz; çoğu milliyetçi entelektüel, Osmanlı tarihini Türk ulus devletinin kaçınılmaz, muzafferane biçimde ortaya çıkış sürecinin arka planı olarak ele alır ve katı bir seçicilikle geçmişte sadece belli şeyler arar. Elbette, aynı teleolojik yönelim, kendi ulusal geleneklerine göre farklılık gösteren biçimlerde, geçmişte Osmanlı İmparatorluğu'nun birer parçası olmuş bütün ulus devletlerin tarihyazıcılığına hâkim olmuştur. Piri Reis ya da Kâtip Çelebi gibi bir-iki istisna dışında, Osmanlı entelektüel hayatı Rönesans-sonrası Avrupası'nın kültürel kazanımları ölçü alınarak değerlendirilir ve Batılılaşmakta olan seçkinler için sadece mahcubiyet sebebi bir şey sayılır. Bu durum, Türk tarih çalışmalarında konu ve kaynak seçiminde ve yorumlanmasında derin izler bırakmıştır.</p>
<p class="p13">Yanlış anlaşılmasın, hem arşivlerin açılışı hem de tarih yazıcılığında yeni eğilimler Osmanlı çalışmaları için hayırlı oldu, bunun altını özellikle çizmek isterim. Dahası, Cumhuriyet'in kültür devrimini, Türkiye'nin geçmişiyle bağını kopartmak suretiyle tarih bilincini yok etmekle suçlama modasına da uymayacağım. Tam tersine, Kemalizm&rsquo;in ideolojik arayışlarının (büyük ölçüde, farkında olmadan) Türk entelektüellerini tarihsel araştırmalarının nesnesinden uzaklaştırdığını ve bu sayede yeni eleştirel tarihsel perspektiflerin ortaya çıkmasına yol açtığını bile söyleyeceğim; en azından, Osmanlı dönemi söz konusu olduğunda bu böyledir. Başka bir deyişle, bütün o biriktirilmiş geleneğin ağır yükünü, tortusunu silkelediğini ve Türk entelektüel hayatını Nietzsche&rsquo;nin <span class="t10">Vom Nutz und Nachteil der Geschichte</span>'de. (Tarihin Yaşam İçin Yararı ve Sakıncası) öne sürdüğü anlamda tarih boyunduruğundan kurtardığını söyleyeceğim.</p>
<p class="p13"><span class="t13">Gene de bu geli</span><span class="t13">ş</span><span class="t13">meler etraf</span><span class="t13">ı</span><span class="t13">nda yarat</span><span class="t13">ı</span><span class="t13">lan aura'n</span><span class="t13">ı</span><span class="t13">n, hem anlat</span><span class="t13">ı</span><span class="t13">sal ve di</span><span class="t13">ğ</span><span class="t13">er</span> edebi kaynakları hem de genel olarak kültürel ve entelektüel hayatı ihmale, hatta küçümsemeye yol açması esef edilecek bir şeydir. Mesela, kaynakçalarını bilindik &ldquo;birincil&rdquo; ve &ldquo;ikincil&rdquo; kategorilere bölmek yerine, bazı yeni Osmanlı çalışmaları &ldquo;arşiv kaynaklan&rdquo; ve &ldquo;diğerleri&rdquo; diye iki kategoride ele alıyor. Böylece, vak'anüvis Âşıkpaşazade'yi tarih sosyoloğu Wallerstein'le aynı kefede, on beşinci yüzyıl tarihçisi Kritovulos'u modern tarihçi Kütükoğlu'yla burun buruna bulabiliyorsunuz. Daha da rahatsız edici bir gelişme, hâlâ üstünkörü biçimde tasnif edilmiş olarak kalan ve güvenilir edisyonlar gerektiren Osmanlı anlatı kaynaklarından yola çıkarak toptancı nitelemelere gitme yolundaki yaygın eğilimdir. Mesela, Osmanlı anlatı kaynaklan arasında en sıkça yararlanılan vekayinameler, birbirlerinin tekrarı oldukları, hep aynı (yani resmi) görüş açısından yazılmış oldukları ve sadece politik-askeri olaylar üzerinde durdukları gerekçesiyle hafife alınırlar. Ayrıca Osmanlı edebiyatının bir kişisel yazı geleneği, yani yazarların kendilerinden ve kendi ben'lerinden söz ettikleri bir <span class="t10">corpus</span> üretmediği de yaygın bir görüştür. Bunun sebebi de böylesi bir &ldquo;kendinden bahsetme&rdquo; işinin Ortaçağ (Ortadoğu söz konusu olduğunda &ldquo;Batılılaşma öncesi&rdquo; diye anlayınız) erkek ve kadınlarında mevcut olmayan güçlü bir bireysellik duygusu gerektirdiği varsayımıdır. İslami tezkire geleneğini sürdüren bol miktarda Osmanlı biyografi eseri bulunduğu herkesçe bilinmesine rağmen, genel kabul Tanzimat döneminden önce otobiyografik nitelikte kaynak, günce, hatırat ya da şahsi mektup olmadığı yolundadır.</p>
<p class="p13">Bu yüzden, Karatay'ın Topkapı Sarayı Kütüphanesi kataloğunda hatırat diye bir kayıt gördüğümde epey bir kuşkuyla yaklaştım. Mevcut olmadığına herkesin kani olduğu bir kaynak üzerinde vakit harcamaya gönülsüz olan, benden önceki nice araştırmacı ile aynı kuşkuculuğu paylaşıyordum belki de. Fakat gene de şansımı denemeye karar verdim, böylece Osmanlı kişisel yazı örnekleriyle olan tutkulu ilişkim başladı; <span class="t13">çünkü, çok geçmeden elimdeki yazman</span><span class="t13">ı</span><span class="t13">n dört y</span><span class="t13">ı</span><span class="t13">l boyunca, Hicri 1072'in</span> başından (27 Ağustos 1661) Hicri 1075'in sonuna kadar (13 Temmuz <span class="t13">1665) tutulmu</span><span class="t13">ş</span><span class="t13"> ve merak uyand</span><span class="t13">ı</span><span class="t13">racak biçimde Sohbetnâme diye adland</span><span class="t13">ı</span><span class="t13">r</span><span class="t13">ı</span><span class="t13">lm</span><span class="t13">ı</span><span class="t13">ş</span> olan bir günce olduğunu keşfettim.<a id="a39"></a><a href="notes.html#a341"><span class="t12">{28}</span></a> O günden bugüne başka, daha kısa şahsi kayıtlar da buldum. Bu arada başkaları da, birbirlerinden bağımsız araştırmalar yaparak, Osman Ağa'nın Avusturyalılar tarafından tutsak edilişini anlatan on yedinci yüzyıldan kalma hatıralarına birer ikişer eklenen bu tür kaynaklar bulup çıkardılar. (Osman Ağa'nın hatıratı, bundan otuz yıl önce yayımlandığında kitabın önsözünü yazan Richard Kreutel, bunun &ldquo;eski Osmanlı edebiyatından kalma, oldukça ayrıntılı, tek bilinen özyaşamöyküsü&rdquo; olduğunu öne sürmüştü.)<a id="a40"></a><a href="notes.html#a343"><span class="t12">{29}</span></a></p>
<p class="p13">Bu metinlere bir arada bakınca, dönemin entelektüel hayatındaki en baskın öğeye dair yeni ipuçları bulabiliyoruz &ndash; hızlı bir toplumsal değişim ve zemin kayması (Osmanlı görüş açısından &ldquo;kargaşa ve gerileme&rdquo;) bilincinin hayatın her alanına sirayet etmesi durumundan bahsediyorum. Bu durumun hem kişiler hem de toplumsal değişim düzeyinde bir kendinin farkında olma ve kendini gözleme sürecini beslediği görülür. Bu yeni kültürel yönelimler, edebi türlerin kalıplarını yeniden gözden geçirmek, zorlamak ve taze çıkış noktaları için esin aramak suretiyle edebiyata yeni görevler de yüklemişlerdir.</p>
<p class="p13">Osmanlı edebiyat adamları, genel olarak, bu tür deneyleri fazlasıyla sıradışı ve belki de kayda değmez addetmiş olmalı; aşağıda adı geçen eserlerin çoğu, dönemlerinin biyografik ve edebi derlemelerinin kalıplarına göre üzerlerinde durulmayacak kadar havai bulundu belki. Çünkü söz konusu kalıplar belli geleneklerin sınırları içinde iş görmekteydiler. Buna en iyi örnek seyyah Evliya Çelebi'dir. Gerçekten de, on yedinci yüzyılın entelektüel hayatının kişisel olanı yazıya geçirme boyutundan söz ederken, <span class="t10">Sohbetnâme</span>'de anlatılan ortama koşut, hatta onunla örtüşen bir ortamda yetiştiği söylenebilecek, her yerde hâzır ve nâzır Evliya Çelebi'den bahsetmemek mümkün müdür? <span class="t10">Sohbetnâme</span> adını verdiği günlüğün yazarı Seyyid Hasan, Evliya Çelebi'den birkaç yıl sonra, onun da hocası olan ve Çelebi'ye adını veren Evliya Mehmed Efendi'den Kur'an (okuma) dersi almıştı.<a id="a41"></a><a href="notes.html#a345"><span class="t12">{30}</span></a> Evliya Çelebi'nin tüm bir imparatorluğun çehresini son derece cazip biçimde çizen seyahatname formundaki eserinde, şahsi ve toplumsal unsurlar, en geniş anlamıyla birbirine karışır. Seyahatname sonuç olarak otobiyografik bir alt türdür. Evliya Çelebi Seyahatnamesi aşağıda anahatlarını çizeceğimiz birinci ağızdan anlatıların en anıtsal örneğidir ve tür açısından <span class="t10">Sohbetnâme</span>'nin de konumlanması gereken ara alandadır. Tıpkı Seyyid Hasan'ın güncesi ve bu yazıda adı geçecek birçok otobiyografik anlatı gibi, Evliya Çelebi'nin devasa eserinin de, göründüğü kadarıyla Osmanlı <span class="t10">belles lettres</span>'inde arada kaynayıp gitmiş olması son derece manidardır. Ta ki Joseph von Hammer onu &ldquo;keşfedinceye&rdquo;, yani on dokuzuncu yüzyıl ortasına kadar, bizzat Evliya da Osmanlı biyografi yazıcılığında mevcut değildi. Tıpkı seyahatnamesinde bahsettiği ve yaşadıklarına dair tarihi bir kayıt bulunmadığı için yarı-efsane sayılabilecek, olağanüstü becerilere sahip nice kimse gibi: Galata Kulesi'nden Üsküdar'a uçan Hezarfen Ahmed Çelebi, Ankara yakınlarında toplanıp akıllara durgunluk veren akrobasi numaraları yapan ip cambazları ya da tamamen kör olduğu halde usta bir saat tamircisi olan Hezargradlı Mehmed Efendi.</p>
<p class="p13"><span class="t10">Sohbetnâme</span>'yle edebi yakınlığı olan paralel metinler aranırsa, biraz tereddütle de olsa, günce denebilecek bazı başka çağdaşı eserlere bakılabilir. Bunlar arasında on altıncı yüzyıl sonlarından on yedinci yüzyıl ortalarına kadar etkin bir Sufi olan Şeyh Mahmud Hüdâ'î'nin Arapça yazılmış eseri <span class="t10">Vâk</span><span class="t10">ı</span><span class="t10">&rsquo;ât</span> vardır.<a id="a42"></a><a href="notes.html#a347"><span class="t12">{31}</span></a> Günce formunda, gün be gün yazılmış olmakla birlikte, eserin büyük kısmı tasavvuf ile ilgili konular hakkında şeyhinin sohbetlerini Hüdâ'î'nin yazıya geçirmesinden ibarettir. Kitabın bu özelliği onu belki de burada sadece dolaylı olarak ilgileneceğimiz <span class="t10">menâk</span><span class="t10">ı</span><span class="t10">bnâme</span> türüne yaklaştırır.</p>
<p class="p13"><span class="t10">Menâk</span><span class="t10">ı</span><span class="t10">b</span> tarzına iyice yakın bir başka eser de Melami mezhebinin &ldquo;coşkun&rdquo; deyişleriyle meşhur şeyhi Oğlan Şeyhi İbrahim Efendi'nin sözlerini ve sohbetlerini içeren, Sun&rsquo;ullah Gaybî'nin kaleme aldığı kitaptır.<a id="a43"></a><a href="notes.html#a350"><span class="t12">{32}</span></a> Dikkat çekici olan, Seyyid Hasan'ın güncesiyle aşağı yukarı aynı dönemde yazılmış bu eserin adının da <span class="t10">Sohbetnâme</span> olmasıdır, fakat sohbet burada belli ki Türkçe anlamında, yani muhabbet etmek ya da karşılıklı konuşmak anlamında kullanılmıştır. Günce biçiminde yazılmamış da olsa, Hüdâ'î'nin bir diğer eseri <span class="t10">Tecelliyat</span>&rsquo;da burada anmalıyız çünkü o da yazarın Allah'la ya da Hazreti Muhammed'le olan irtibatını içeren mistik deneyimlerinin kaydı niteliğindedir.<a id="a44"></a><a href="notes.html#a351"><span class="t12">{33}</span></a> Bu eserlerin tür olarak günceyle ilişkileri ne olursa olsun, bunlar Seyyid Hasan çevresindeki başka kimselerin de kişisel deneyimlerini değişik vurgularla ve değişik biçimlerde kayda geçtiklerini göstermektedir.</p>
<p class="p13">Bu eserler <span class="t10">Sohbetnâme</span>'nin kaleme alındığı ortamda doğdukları için, ilginç bir soruyu, edebi ön-örnekler sorusunu da gündeme getirirler. Şeyhlerin sözlerini ve mistik deneyimlerini, bazı yaşantılarını ve kerametlerini yazıya geçirmenin tasavvuf çevrelerinde muteber bir faaliyet olduğu açıktır. Seyyid Hasan bir bakıma böyle bir eser ortaya koymuş, ama süreci tersine çevirip kendi yaptıklarını yazıya geçirmiştir. Böylece şeyh postunda oturması gerektiğini mi vurgulamaya çalışıyordu? Eğer öyleyse, bu göreceğimiz gibi kendisine bir şeyhlik verildikten kısa süre sonra neden güncesini yazmayı bıraktığını da açıklayabilirdi. Mamafih, <span class="t10">Sohbetnâme</span>'yi diğerlerinden farklı kılan sadece birinci ağızdan yazılmış olması değildir. <span class="t10">Tecelliyât</span>'da da aynı durum vardır ve Seyyid Hasan'ın eserinden farklı olarak, bizzat yazarının mistik deneyimlerinin yazıya geçirilmesi olduğu için yazarın kendi deneyimlerini &ldquo;menkıbeleştirdiği&rdquo; otobiyografik bir eser sayılma ihtimali daha da yüksektir. Seyyid Hasan'ın çağdaşı, karizmatik ve &ldquo;uçuk&rdquo; Niyazi-i Mısri de, birinci ağızdan yazılmış birçok hatıra ihtiva eden bir eser kaleme almıştır.<a id="a45"></a><a href="notes.html#a353"><span class="t12">{34}</span></a> Hal böyleyken, <span class="t10">Sohbetnâme</span> kadar rutinle ve alelade detayla dolu ve günce formatına inatla bağlı başka bir eser yoktur. Daha açıkçası, <span class="t10">Sohbetnâme</span>'nin sadece birinci ağızdan yazılmış olması değil, biçim ve içeriği de açıklanmayı gerektirir ve bu durumda Osmanlı-Türk edebiyatında bir ön-örneğe işaret etmek çok daha zordur. Acaba Seyyid Hasan gibi biri, başka İslâmî kültürlerdeki benzeri edebi deneylerden, mesela on birinci yüzyılda Bağdat'ta yaşamış bir Hanbeli kadısının güncesinden haberdar mıydı?<a id="a46"></a><a href="notes.html#a356"><span class="t12">{35}</span></a></p>
<p class="p13">Öte yandan kimi on sekizinci yüzyıl elyazmaları Osmanlı güncelerine kesin birer örnektir. Bunlardan, (şaşırtıcı biçimde) Başbakanlık Arşi<span class="t13">vinde bulunan bir tanesi 130 varakta 1711'den 1735'e kadar yirmi dört</span> yılı kapsar. Telhisi Mustafa Efendi adlı bürokrat tarafından tutulan bu güncenin, Seyyid Hasan'ın birbiriyle sıkı fıkı görüşen, görece sınırlı bir çevreyi anlatan güncesinden çok daha geniş bir perspektifi vardır.<a id="a47"></a><a href="notes.html#a358"><span class="t12">{36}</span></a> <span class="t13">Mustafa Efendi de bir tarikata girmi</span><span class="t13">ş</span><span class="t13">tir ve ara ara </span><span class="t13">ş</span><span class="t13">eyhinden büyük sayg</span><span class="t13">ı</span><span class="t13">yla bahseder, ama onun güncesi Rusya'yla sava</span><span class="t13">ş</span><span class="t13">, ricalin tayin ve ölümleri</span>, Sultan'ın faaliyetleri ve fiyatların durmadan artması gibi kamusal olaylarla doludur. Aynı zamanda bu olayların çoğu karşısında güçlü <span class="t13">tepkilerini de dile getirir. Mesela, 1725'te, Lale Devri diye bilinen dönemin</span> ortasında, &ldquo;<span class="t10">frengî ba</span><span class="t10">ş</span><span class="t10">l</span><span class="t10">ı</span><span class="t10"> 'avretlerin yemenilerin[i] ve çoban yakas</span><span class="t10">ı</span> <span class="t23">ta'bîr eyledikleri yakalar</span><span class="t23">ı</span><span class="t23">n[</span><span class="t23">ı</span><span class="t23">]</span><span class="t24">&rdquo; sokak ortas</span><span class="t24">ı</span><span class="t24">nda makasla kesme uygulamas</span><span class="t24">ı</span><span class="t13"> ba</span><span class="t13">ş</span><span class="t13">lad</span><span class="t13">ığı</span><span class="t13">nda, Mustafa Efendi buna can ü gönülden kat</span><span class="t13">ı</span><span class="t13">l</span><span class="t13">ı</span><span class="t13">r: &ldquo;</span><span class="t25">İ</span><span class="t25">sâbet. amma ne isâbet! Allah devâm ve sebât vire!</span><span class="t13">&rdquo;</span><a id="a48"></a><a href="notes.html#a359"><span class="t26">{37}</span></a><span class="t13"> Bu güncenin bir di</span><span class="t13">ğ</span><span class="t13">er ilginç yönü de on dokuzuncu yüzy</span><span class="t13">ı</span><span class="t13">l ba</span><span class="t13">ş</span><span class="t13">lar</span><span class="t13">ı</span><span class="t13">nda, birisinin derkenar notlar</span><span class="t13">ı</span><span class="t13"> ekleyerek</span> Mustafa Efendi'nin gözlemlerine neredeyse bir yüzyıl sonrasının perspektifinden yorumlarda bulunmasıdır. Sözgelimi, Mustafa Efendi'nin <span class="t13">marangoz gündeliklerinin yetmi</span><span class="t13">ş</span><span class="t13"> akçe artt</span><span class="t13">ığı</span><span class="t13">n</span><span class="t13">ı</span><span class="t13"> söyleyerek </span><span class="t13">ş</span><span class="t13">ikâyet etti</span><span class="t13">ğ</span><span class="t13">i</span> yerde, 1819'da yorum yapan kimse şöyle yazar: &ldquo;<span class="t10">acâyib acâyib </span><span class="t10">ş</span><span class="t10">imdiye kadar sa</span><span class="t10">ğ</span><span class="t10"> olsan patlard</span><span class="t10">ı</span><span class="t10">n neccâr yevmiyesi alt</span><span class="t10">ı</span><span class="t10">yüz akçeyedir molla!</span>''<a id="a49"></a><a href="notes.html#a361"><span class="t12">{38}</span></a></p>
<p class="p13">On sekizinci yüzyıldan elimizde kalan bir diğer günce de 1749 ile 1756 arasında genç bir müderris tarafından tutulmuştur. İleride Mekke'ye gidip Hacı olacak olan Sıdki Mustafa, gençliğinde bir ilmiye kariyeri yapmak için giriştiği mücadeleleri kaydetmiştir.<a id="a50"></a><a href="notes.html#a363"><span class="t12">{39}</span></a> O da Seyyid Hasan'ınkinden daha geniş bir perspektiften yazar, sultanların faaliyetlerinden, devlet ricalinin atanmalarından ya da azillerinden bahseder, ama her şeyden çok ulema'nın başına gelenler ile ilgilidir.</p>
<p class="p13">Sayfalarının çoğu yırtıldığı için, on sekizinci yüzyılın ilk yıllarında tutulmuş bir diğer günceden elimizde kalan ise yalnızca birkaç cümledir. Bu parçalardan, sancakbeyi olan günce yazarının günde birkaç satırdan fazlasını yazmadığını, ancak seyahatlerini ve atandığı görevleri not düştüğünü anlıyoruz. Verdiği sadakaları da yazmıştır ki, bu da güncesini Ortaçağın son yıllarında Floransa'da tutulan muhasebe defteri-aile tarihi türüne yaklaştırır. Bunlar Avrupa edebiyatındaki modern günce formunun ön-ön-örnekleri sayılır.<a id="a51"></a><a href="notes.html#a365"><span class="t12">{40}</span></a> Bu sancakbeyininki gibi şahsi dökümlerin son derece rutin biçimde kaleme alınmaları, sözü geçen gündelik kayıtların muhtemelen o kadar da ender rastlanır örnekler olmadığını, hesap defteri adıyla kütüphanelerde karşımıza çıkan muhasebe defteri ile aritmetik defteri arası defterler araştırılacak olsa başkalarının da ortaya çıkacağını düşündürüyor. Her halükârda, sancakbeyinin not defterini içeren elyazmasının arka yüzünde bir sürpriz daha vardır; aynı yazar buraya rüyalarını kaydetmiş ve kitabın bu kısmına <span class="t10">Dü</span><span class="t10">ş</span><span class="t10">nâme</span> adını vermiştir. Bu bölümde, sadece rüyalarını nakletmekle kalmaz, &ldquo;çıktığını&rdquo; iddia ettiği rüyalar hakkında da bilgi verir.</p>
<p class="p13">Jean-Claude Schmitt'in otobiyografik yazı ile rüyaların nakledilişi arasındaki derin bağlantı hakkındaki aydınlatıcı makalesini okuyunca, bu çeşit rüya defterlerinin Osmanlı kişisel edebiyatında kendi başlarına bir alt-kategori oluşturduklarını düşünmek kaçınılmaz oluyor.<a id="a52"></a><a href="notes.html#a368"><span class="t12">{41}</span></a> On yedinci yüzyıl ortalarından kalan bir elyazmasında, bir Balkan kentinde ikamet eden Asiye Hatun'un rüyaları, şeyhine mektuplar biçiminde kayıtlıdır.<a id="a53"></a><a href="notes.html#a369"><span class="t12">{42}</span></a> Eski şeyhine olan bağlılığını yitirdiği için suçluluk duyan ve rüyasında sık sık yeni şeyhiyle evlendiğini gören Asiye Hatun, itiraf tadında ender Osmanlı metinlerinden birini kaleme almıştır. Daha eski tarihli bir rüya derlemesi için ise, on altıncı yüzyılın son yıllarından bir elyazmasına bakabilir ve bizzat III. Sultan Murad Han'ın elinden (saltanatı 1574-1595) geceleri kendisine neler göründüğünü okuyabiliriz.<a id="a54"></a><a href="notes.html#a371"><span class="t12">{43}</span></a> Saltanat sürdüğü dönem, genellikle kültürel bir içe dönüşle özdeşleştirilen duraklama devrinin başlangıcı kabul edilmiş bu sultanın, rüya tabirine ve gaib ilimlerine çokça meraklı olduğu çağının kaynaklarınca rivayet edilir. Bir çalkantı ve inhitat hissini yazıya döken ilk ve en keskin Osmanlı entelektüellerinden biri olan Gelibolulu Mustafa Âlî, sultanı cahil, sahte-Sufi Şeyh Şüca'ya hak etmediği büyüklükte mansıb ve mevkiler ihsan ettiği için kıyasıya eleştirir. Bunun sebebi olarak da Şeyh Şüca'nın, Sultan III. Murad'ın rüyalarından birini &ldquo;doğru&rdquo; tefsir etmiş olmasını gösterir.<a id="a55"></a><a href="notes.html#a373"><span class="t12">{44}</span></a> Şurası muhakkak ki, sultan rüyalarını titizlikle yaz(dır)mış ve Asiye Hatun gibi tefsir edilmeleri için şeyhlere yollamıştır. Mahmûd Hüdâ'î'nin, III. Murad da aralarında olmak üzere çeşitli sultanlarla mektuplaşmalarında bu uygulamanın yansımalarına rastlarız. Hüdâ'î'nin <span class="t10">Mektubat</span>'ında, okur, şeyhin saraylı aracılar ile kendisine ulaştırılmış rüyalar hakkındaki tefsirleri ile karşılaşır.<a id="a56"></a><a href="notes.html#a376"><span class="t12">{45}</span></a></p>
<p class="p13">İster içe ister dışa dönük deneyimlerin kayıtları olsun, buraya kadar anılan tüm eserler Osmanlı dünyasıyla ilgili. Öte yandan, Hıristiyanların eline düşenlerin esaret anıları bize dârü'l İslâm dışındaki şahsi deneyim ve gözlemleri aktarır; üstelik, Osmanlı diplomatlarının on sekizinci yüzyıl Avrupa&rsquo;sından yolladıkları, Osmanlı uygarlığının batılılaşma eğiliminin göstergeleri olarak kabul edilen ve burada bizi ilgilendirmeyen rapor furyasından önce. Bildiğimiz en eski tarihli esaret anılarının 1570'lerde II. Selim'in maiyetinden biri tarafından yazıldığı nakledilir.<a id="a57"></a><a href="notes.html#a378"><span class="t12">{46}</span></a> Muhtemelen İnebahtı savaşında İtalyanlara esir düşmüş bu kişi dört yıl Roma&rsquo;da kalmış ve, başka bir eserde bahsettiğine göre, orada başından geçenleri yazmıştır. Ne yazık ki elimizde bu eserin bilinen bir kopyası yoktur. On yedinci yüzyılın ilk yıllarında yazılmış bir başka esaret anısı da Rodos'ta esir düşmüş bir Osmanlı kadısı tarafından kaleme alınmıştır.<a id="a58"></a><a href="notes.html#a380"><span class="t12">{47}</span></a> Bu anı kitabı, Osmanlılara esir düşmüş Avrupalıların yazdığı aynı tarz eserlere benzetilmiş olmakla beraber karşılaştırma yüzeyseldir ve eser özellikle de çağdaşı iki başka esaret anısı ile birlikte derinlemesine incelenirse ilginç olabilir. Bunlardan biri, Avusturyalılara esir düşen Osman Ağa'nın maceralarım içeren hatırat, otuz yıl kadar önce Almancaya çevrilmiş ve burada adı geçen diğer kişisel edebiyat örnekleri arasında belki de en geniş çaplı akademik ilgiyle karşılanmıştır.<a id="a59"></a><a href="notes.html#a382"><span class="t12">{48}</span></a></p>
<p class="p13">Yeterince değerlendirilmemiş benzeri bir eser de bir Mısır yeniçerisinin Fransızlara esir düştüğünde yaşadıklarını ve gördüklerini anlatan, on yedinci yüzyıl sonlarına doğru bir diyalog formunda kaleme aldığı hatırattır.<a id="a60"></a><a href="notes.html#a383"><span class="t12">{49}</span></a> Bu askerin anlattıkları öteki esaret anılarına göre daha bir fikir yazısı havasmdadır, bunun sebebi de yazarın Fransız ahlak anlayışını, politik sistemini ve toplumsal hayatını OsmanlI İmparatorluğununkiyle karşılaştırma çabasıdır. Çoğunlukla askeri teşkilattan bahseder (bayrakların ya da asker elbiselerinin renk ve desenleri gibi, orduların maddi kültürüne ilişkin ayrıntılara büyük bir ilgi gösterir) ama aynı zamanda Fransa'daki tahta çıkma kuralları, Louvre, Paris sokakları ve Fransız kadınlarını elde etmenin kolay oluşu gibi konulardan bahsetmeyi de ihmal etmez. Fransa'daki hayatın çeşitli yönlerinden övgüyle bahseden yazar yer yer kendi toplumunu oldukça keskin bir dille eleştirir ve küffara karşı bağnazca tutumu yüzünden açıkça da suçlar. Avrupa'ya karşı değişen yaklaşımların beklenmedik derecede erken tarihli bu örneği, üstelik, İstanbul saray çevrelerinin dışından gelen bir sestir.</p>
<p class="p13">Mamafih, esaret anılarını şahıs edebiyatı örnekleri olarak kabul etmenin beraberinde getirdiği riskler de gözden uzak tutulmamalıdır. Çünkü bunlar gerçekten yaşanılmış deneyimler olmaktan çok Montesquieu'nün <span class="t10">İ</span><span class="t10">ran Mektuplar</span><span class="t10">ı</span>'nda olduğu gibi edebi birer kılıf da olabilirler. Doğrudan eleştiriye girişemeyen bir yazar eleştirel niyetini dolaylı karşılaştırmalar aracılığıyla sergilemeyi seçiyor olabilir. Gerçi, Osmanlı sistemindeki düzensizliklere işaret etmek ve yanlışları kınamak için böyle stratejilere gerek yoktu. Çünkü duraklama ve inhitat hakkında yazılan etraflı risalelere bakılacak olursa böyle şeyler yazmak Osmanlı toplumunda kabul gören bir meşgaleydi. Daha akla yakın olan, Osmanlı düzeninin gidişatını eleştirmekle kalmayıp Avrupa'yı örnek alınacak bir model sayan yazarların, kâfir diyarındaki &ldquo;şahsi deneyimleri&rdquo;ni yazıya dökme mazeretine, sığınmış olmalarıdır. Bunun tehlikeli bir girişim olabileceği Mısırlı yeniçerinin Fransa anılarının en başında, metnin girişindeki gerilimden anlaşılıyor; yeniçeri, Fransa hakkındaki olumlu fikirlerinden bazı ocak zabitlerinin hoşlanmayabileceğinin her an farkında ve bundan tedirgin görünüyor. Bu yüzden de yorumlarının, gavur ellerde tutsak (dolayısıyla mağdur) olarak geçirdiği yıllardaki sağlam gözlemlere dayandığı gerçeğinin altını çokça çizmek zorunda hissediyor kendini.</p>
<p class="p13">Yaşanmış olsun olmasın, Yeniçeri Süleyman'ın şahsi deneyimleri, karşılaştırmalı siyaset hakkında yazılmış spekülatif ve normatif bir risaleye giydirilmiş bir &ldquo;elbise&rdquo; havasındalar; sanki bu esaret hikâyesinin birinci tekil şahıs anlatımının altından her an bir üçüncü tekil söylem ortaya çıkmayı bekler gibi. Bu bakımdan, söz konusu anlatı Yirmisekiz Mehmed Çelebi'nin Fransa hakkındaki ünlü elçilik raporundan (1727) çok, aslında apaçık olarak benzeştiği başka bir metnin ön örneği sayılabilir. &ldquo;Bir Hıristiyan ve Müslüman Zabit Arasındaki Diyalog&rdquo; (1710 sıraları) adlı, iyi bilinen bu metinde diyalog formatı iki kişi etrafında örülmüş, dolayısıyla güya &ldquo;gerçek&rdquo; bir ortam yaratmak için kullanılmış bir mazeretten başka bir şey değildir ve gene iki siyasi-askeri sistemin normatif karşılaştırılmasına girişmek için kullanılır.<a id="a61"></a><a href="notes.html#a385"><span class="t12">{50}</span></a></p>
<p class="p13">Esaret &ldquo;anılarının&rdquo; ve küffarla mücadelenin romansı bir anlatı için merak uyandırıcı egzotik bir dekor sağlamış olması da çok mümkün, Örneğin Andreas Tietze, şahsi bir mektup olma iddiasıyla ortaya çıkan bir on yedinci yüzyıl anlatısının pikaresk bir küçük romana mazeret teşkil ettiğini göstermiştir.<a id="a62"></a><a href="notes.html#a388"><span class="t12">{51}</span></a> Mektup, güya, azad edilmiş ve ticarete atılmış bir köle tarafından kaleme alınmıştır. Anlatıcı bir deniz yolculuğuna çıkar, Akdeniz'de birçok tehlike atlatır, feleğin sillesini yer, kurtulur ve eski efendisine korsanlar arasında geçen maceralarını mektup biçiminde nakleder. Ama &ldquo;mektub&rdquo;a elyazmasında bir başlık verilmiştir ve &ldquo;Makale-i Zindancı Mahmûd Kapudan&rdquo; başlığı bu anlatının gerçek kahramanının bir korsan gemisi kaptanı olduğunu eleverir. Yazar ya da anlatıyı yazıya geçiren kişi, en azından okuru asıl olayın ne olduğu konusunda aydınlatacak bir başlıkta karar kılabilmiştir. Mektup ile küçük roman arasında salınıp duran esere tutarlı bir anlatıcı sesi atfetmek ise daha zor olmuş olmalı; hikâye birinci çoğul şahısta açılırsa da çok geçmeden bu kullanılmaz olur, üçüncü tekil şahsa geçilir ama birinci çoğul şahıs da ara ara herhangi bir geçiş olmaksızın yeniden canlandırılır.<a id="a63"></a><a href="notes.html#a389"><span class="t12">{52}</span></a> Kurmaca olmayana, yazarın başından geçen &ldquo;gerçek&rdquo; deneyimlere göstermelik bir şekilde avdet etmek, anladığımız kadarıyla yarım yamalak suni teneffüs çabalarından başka bir şey değildir; sanki yazar bir mektup yazmak ya da yazıyormuş gibi yapmak üzere yola çıktığı kurgusunu canlı tutmak istediğini ansızın hatırlamış gibidir. Eserini, yazarın sesinin ve yazılan eserin türünün belirsiz olduğu bir arafta bırakıvermek ne olursa olsun adını koyarak kurgusal bir metin yazmaya yeğ tutulmuştur sanki.</p>
<p class="p13">Mektup türüne başvurmak, kendine özgü bir okur yazarlık evreninde &ldquo;iş görmek&rdquo; zorunda olan bu eserler için son derece doğaldı. Bu yazı sahasında nesnel bilgiyi, muhayyileyi ve şahsi olanın ifadesini kesiştirmenin tanınan ve kabul gören yolu, birinci tekil şahıs edebiyatının bütününde ihmal edilmiş bir diğer kategori olan mektup yazıcılığıydı. Resmi mektuplar Osmanlı araştırmacılarının hem içerik hem de biçim olarak ilgisini çekmişken, kişisel mektuplaşmalar büyük ölçüde araştırılmamış durumdadır. Bu mektuplar yalnızca çeşitli toplumsal kesimlerden ve eğitimden kişilerin ifade üsluplarına ve biçimlerine değil, gerek ricalin gerek yüce siyaset dünyasının dışındaki sıradan insanların gündelik kaygılarına da ender bakışlar atmamıza yardımcı olurlar. Dahası, mektuplar, mütevazı ticari ilişki ve uygulamalar hakkında bilgi edinmek isteyenler için özellikle yararlı olabilir. &ldquo;<span class="t10">Arîza</span>&rdquo;ları, yani sultanlara yazılan dilekçeleri de bu kategoride ele alabiliriz; bunlar çoğunlukla askeri sınıfın alt kademe mensuplarının, aynı zamanda kadınların, kişisel şikâyetlerini dile getirmek için yazılmışlardır. Ne yazık ki arşivlere olduğu kadar elyazması koleksiyonlarına da dağılmış olan bu mektuplar, henüz tasnif edilmiş değillerdir. Gene de edebiyat ve toplum tarihçileri için, Osmanlıların yazdıkları özel mektupların &ldquo;selam sabah ve boş laftan&rdquo; çok öte şeyler içerdiğine daha 1932'de dikkat çeken Fekete'nin sözlerine kulak asmakta fayda var.<a id="a64"></a><a href="notes.html#a392"><span class="t12">{53}</span></a></p>
<p class="p13">Son olarak şu ana kadar anmadığımız ama bir şahıs edebiyatı incelemesinde görmezden gelinemeyecek bir kategoriye göz atmalıyız; otobiyografi. Teslim etmek gerekir ki, otobiyografik metinlerin ortaya çıkıp çoğalmasının Rönesans sonrası Avrupa kültüründe bireyselliğin dışavurumu olduğu yargısını (yani, Jacob Burckhardt'ın Rönesans hakkındaki köşetaşı niteliğindeki çalışmasından beri genel kabul gören bir yargıyı) nicelik itibarıyla değiştirmeye yetecek sayıda Osmanlı otobiyografi örneği yok.<a id="a65"></a><a href="notes.html#a394"><span class="t12">{54}</span></a> Ne var ki elinizdeki çalışma için önemli olan, Burckhardt'ın ünlü tanımıyla, &ldquo;herhangi bir grupla özdeşleşmekten tamamen bağımsız olma durumu&rdquo; sayılan bireysellik kavrayışının günümüzde çok su götürür olduğunu hatırlamaktır. Erken modern dönemdeki Avrupalı &ldquo;ben&rdquo; kavrayışları hakkındaki usta denemesinde Natalie Davis, &ldquo;'ben'i tanımlamanın önemli bir koşulu olan, kimliğin sınırlarındaki gediklere&rdquo; işaret eder. Bunları örneklendirerek, &ldquo;on altıncı yüzyıl Fransa&rsquo;sında ben'in keşfedilmesinin insanların ait oldukları gruplarla bilinçli bir ilişki içinde gerçekleştiğini... ve kendini tanımlama karşısındaki en büyük engelin bir bütüne ait olmak değil, güçsüzlük ve yoksulluk&rdquo; olduğunu savunur.<a id="a66"></a><a href="notes.html#a396"><span class="t12">{55}</span></a> Bu uzgörülü yargı burada tahlil edilen eserlerde sergilenen benlik anlayışı için özellikle geçerli, Davis'in ben ile ilgili düşünceleri incelerken evrenselleştirmeden kaçınma yolundaki düsturunu göz önünde bulundursak bile.</p>
<p class="p13">Osmanlı sultanlarının hiçbirinden, yazmak, yazdırmak ya da sipariş etmek suretiyle başlarından geçenlerin ilk ağızdan bir dökümünü geleceğe bırakmak isteyen, Timur, Babür, Cihangir ya da Şah Tahmasp gibi Türk-Müslüman hükümdarların otobiyografik eserlerinin benzerlerinin kalmamış olması dikkat çekicidir. Osmanlı sultanlarının yaşamları, onlar için hazırlanan çok sayıda eserde, yani Osmanlı kültürünün tek gerçek &ldquo;aile tarihçesi&rdquo; diyebileceğimiz (&ldquo;tevârîh-i âl-i osmân&rdquo; ya da buna benzer isimli) kroniklerde gömülüdür. Ancak, Sultan II. Mustafa için (saltanatı 1695-1703), şahsıyla kamusal kimliği arasındaki sınırlar berraklığını kaybetmişe benzer; bir gün yemek yerken vak'anüvisine o gün ıspanak yemesi (yani karavana yemeği) hadisesinin yazılmakta olan vekayiname'ye girip girmeyeceğini sormuş. O sorunca da girmiş.<a id="a67"></a><a href="notes.html#a397"><span class="t12">{56}</span></a></p>
<p class="p13">Hanedan otobiyografi yazmaktan kaçınmış olabilir, ama bu Osmanlı toplumunun örnek aldığı bir şey değildi. Bu konuda Osmanlı entelektüellerinin Arap ve Acem edebiyatından Gazali, İbni Sina ve Nasır-ı Hüsrev otobiyografileri gibi erken dönem örnekleri tanıdıkları açıktır.<a id="a68"></a><a href="notes.html#a400"><span class="t12">{57}</span></a> Kâtip Çelebi, bunları ve çok sayıda benzeri eseri iştahla okumuş ve epeyce feyz almıştır. Bu nedenledir ki, <span class="t10">Mîzânü'l-hakk</span> adlı eserinin sonundaki otobiyografik bölüm, Georg Misch'in Osmanlı öncesi İslam dünyasında kaleme alındığı bilinen birinci tekil şahıs anlatı türleri arasında saydığı &ldquo;Autobibliographie mit curriculum vitae&rdquo; kategorisine tamamen uyar.<a id="a69"></a><a href="notes.html#a401"><span class="t12">{58}</span></a></p>
<p class="p13">Daha şakacı ve yenilikçi bir otobiyografi de Za'îfî'nin <span class="t10">Sergüze</span><span class="t10">ş</span><span class="t10">t</span>&rsquo;idir. Za'îfî bunda manzum olarak yetişkinlik yıllarını ve önce ticaret sonra ilmiye sahasında başarılı bir kariyer uğruna verdiği mücadeleleri sinik bir bakışla anlatır.<a id="a70"></a><a href="notes.html#a404"><span class="t12">{59}</span></a> Bu eserde herhangi bir şeyin deşildiği söylenebilirse, o da şairin kendisi değil, şairimiz gibi değerli bir adamı ödüllendirecek kadar adil olmayan toplumdur. Aynı şikâyet, on altıncı yüzyılın sonunda hayal kırıklıkları içinde bir adam olarak ölen Gelibolulu Mustafa Âlî'nin yazılarının şurasına burasına serpiştirilmiş çeşitli otobiyografik pasajlarda çok daha ısrarlı biçimde tekrarlanır. Aslında, kaleme alınma sebeplerini ve kollarını anlatan <span class="t10">sebeb-i telif</span> adlı bir giriş bölümü bulunan hemen hemen her eserde bölük pörçük otobiyografik bilgilere rastlanabilir. Ama Âli'ye burada özel bir yer vermek gerek, çünkü o birçok sayfaya yayılan tutarlı bir otobiyografik deneme yazmış, bununla da iyi bir musahib olarak güvenilirliğini kanıtlamaya ve kendini böyle bir makam için önermeye girişmiş, bu özgeçmişini de gene kendi yazdığı <span class="t10">Nushatüs-selâtîn</span>&rsquo;e (Sultanlara Nasihatler) eklemiştir.<a id="a71"></a><a href="notes.html#a406"><span class="t12">{60}</span></a></p>
<p class="p13">Za'îfî'nin ve Âlî'nin buruk otobiyografik notlarının tersine, Şeyhülislam Feyzullah Efendi 1702'de şaşırtıcı dinginlikte bir otobiyografi kaleme almıştır; üstelik, Edime Vakası diye bilinen patırtılı bir isyan sonucunda azledilip vahşice öldürülmesinden bir yıl önce.<a id="a72"></a><a href="notes.html#a407"><span class="t12">{61}</span></a> Şeyhülislam, büyük bir ulema grubunun da katıldığı isyancı askerlerin baş hedeflerindendi, bunun başlıca sebebi de had safhada akraba kayırmacılığı dolayısıyla ilmiye kadrolarının üst sıralarındaki hiyerarşik terfi sistemini ciddi olarak bozmuş olması idi. Ama Feyzullah Efendi'nin otobiyografisinde özeleştiriye rastlanmaz. Ne itiraf vardır ne de mazeret. O, fütursuzca hatta gururla, on yedi yaşındaki oğlunun itibarlı bir makam olan Mekke kadılıklarından birine atandığını, ikisi on beşer, biri on dört yaşta olan diğer üç oğlunun da müderrislik makamına (modern üniversitelerdeki öğretim üyesi dengi) geldiklerini yazar.</p>
<p class="p13">Feyzullah Efendi'nin otobiyografisinin kendinden memnun üslubu, özellikle sonradan başına gelenler düşünüldüğünde biraz aşırı görünebilir. Ama aslına bakılırsa o da kaygılı, hınçlı şekvacılar Âlî ve Za'îfî'den ya da mütefekkir ilim adamı Kâtip Çelebi'den çok farklı değildir. Bu anlatıların hiçbirinde üçüncü boyut, anlatıcı ile anlatılan &ldquo;ben&rdquo; arasında bariz bir mesafe yoktur. Yazarların kendilerine üçüncü boyutu ihtiva eden bir perspektiften bakmaktan kaçınmaları ya da bununla ilgilenmemeleri gerçekten de bu eserlerin <span class="t10">Sohbetnâme</span> ile paylaştıkları en çarpıcı yönlerden biridir. Aşağıdaki sayfalardan da anlaşılacağı üzere burada bütün Osmanlı temsil ve temaşa sanatlarının temelinde yatan bir ortak özellikten bahsediyoruz.</p>
<h2 class="h21"><a id="ncx189"></a><a id="a74"></a><a id="a73"></a>Günce</h2>
<p class="p13"><span class="t10">Sohbetnâme</span>, durup dururken, yazarın &ldquo;Nîm/Kadife&rdquo; lakabıyla tanınan (muhtemelen eli hafif) bir berber tarafından tıraş edilmesinden bahisle açılır ve günce boyunca onun tıraşlarından anında haberdar ediliriz. Günce yazarı, gündelik hayatının görünürde önemsiz bu tür ayrıntılarını ve yapıp ettikleri sırasında karşısına çıkan kimselerin isim ya da lakaplarını kaydetmeye son derece önem verir. Fakat kendi ismini bir kere bile anmaz; 418 yaprağa yayılan güncesi boyunca, kendisinden <span class="t10">'fakîr</span>&rdquo; diye bahseder. (Bu minval üzre, evi de çoğu zaman &ldquo;<span class="t10">gamhâne</span>&rdquo;sidir.) Fakat güncedeki çok sayıda ipucunu yan yana getirdiğimizde onun, Şeyhî'nin <span class="t10">Vekâyi'ül-fu-zelâ</span>&rsquo;sında<a id="a75"></a><a href="notes.html#a410"><span class="t12">{62}</span></a> kısa bir biyografisi verilen Seyyid Hasan ibn eş-Şeyh es-Seyyid Mehmed Emin ibn es-Seyyid 'Abdül-Hâlik olduğunu tesbit edebiliyoruz. Seyyid Hasan'ın anne tarafından ailesi hakkında bilgi vermeyen Şeyhî&rsquo;ye göre, baba tarafından büyükbabası hayatı boyunca Ebû Eyyüb el-Ensârî'nin, yani Eyüp Sultan'ın, türbedarlığını yapmıştı. Öte yandan, babası önce ilmiye kariyerine yönelmiş fakat sonradan medresedeki orta seviye hocalık görevinden istifa edip Halvetî-Sümbülî tarikatının Kocamustafapaşa merkez dergâhında -çağdaşlarının tabiriyle- &ldquo;bir inziva köşesi&rdquo;ne çekilmişti. Bu ifadedeki hayattan el etek çekme iması yanıltıcıdır. Bir türbedar oğlu olan Seyyid Mehmed, yükselmenin ağırlıklı olarak akraba ilişkilerine bağlı olduğu ulema katlarından çekilmiş, onun yerine &ldquo;<span class="t10">k</span><span class="t10">ı</span><span class="t10">zkarde</span><span class="t10">ş</span><span class="t10">inin evlenmesi üzerine</span>&rdquo; merkez dergâhın şeyhi konumunda bulunan damadın tarikatı içinde tasavvuf yolunu seçmiştir.<a id="a76"></a><a href="notes.html#a411"><span class="t12">{63}</span></a> Bu şeyh vefat ettiğinde, şeyhin postuna Seyyid Mehmed'in &ldquo;Sümbülî tarikindeki eğitimini tamamlamasına&rdquo; (tekmîl-i tarîkat) ön ayak olan Hasan Adlî Efendi geçmiş, Seyyid Mehmed de başka bir dergâhın şeyhliğine atanmıştır.<a id="a77"></a><a href="notes.html#a414"><span class="t12">{64}</span></a> Birkaç yıl sonra, Hasan Adlî Efendi'nin ölümü üzerine, Seyyid Mehmed Kocamustafapaşa'ya şeyh olarak geri dönecek, yani en itibarlı ve mali imkânları en geniş dergâhlardan birinin başına getirilecektir.</p>
<p class="p13">Günce yazarımız Seyyid Hasan 1620 yılında Kocamustafapaşa dergâhı şeyhinin oğlu olarak dünyaya geldi ve eğer dokuz yaşındayken babası ölmemiş olsa idi muhtemelen kariyeri çok daha seçkin bir yol izleyecekti. Şeyhlik yeniden eski şeyhin ailesine, yani Hasan'ın yirmi beş yaşındaki bir halazadesine geçti. Gene de, Seyyid Hasan düzgün bir eğitim gördü, babasının yolunda ilerledi ve Kanunî sonrası Osmanlı kent toplumunun hayli bürokratik <span class="t10">ethos</span>'unda başlı başına bir kariyer çizgisine dönüşen <span class="t10">Sufiyye</span>'de terfiini beklemeye başladı. Gelgelelim, günce yazarımız Kocamustafapaşa'daki şeyhlik postunu hiçbir zaman işgal edemeyecekti. Güncesinin sona erdiği yıl, yani kırk beş yaşındayken, kendisine Balat'ta Ferruh Kethüda dergâhının şeyhliği verildi. Bu makamın, o zamana kadar, çok daha muteber Kocamustafapaşa şeyhliğine yönlendirilecek kimseler için bir çömezlik makamı olduğu anlaşılmaktadır. Seyyid Hasan için ise, Balat yolun sonuydu; orada, ömrünün geri kalan yirmi dört yılında, ikili bir görevi, dergâhın şeyhliği ve komşu camiin vaizliği görevlerini yerine getirdi. Giderek daha sıklıkla başvurulan bu uygulamayla görevler birbirine ekleniyor, böylece minberde Sufileri pek görmek istemeyen mutaassıp Müslümanlar bu işten pek hoşlanmasalar da, devlet tarikatları sıkı denetim altına almış oluyordu. Osmanlı Sufi kademelerinin bürokratlaşmasına en iyi örnek Seyyid Hasan'm şeyhliğe getirilmesinin, kendisi de bir devlet görevlisi olan Şeyhülislâm tarafından onaylanması zorunluluğudur. (Yazar güncede bu durumu tadını çıkararak anlatır.)<a id="a78"></a><a href="notes.html#a415"><span class="t12">{65}</span></a> Çünkü Şeyhülislâm vaizlik gibi tüm dini-idari mevkileri denetliyordu ve bu dahil benzeri birçok durumda şeyh olmak vaiz de olmak demekti. Balat şeyhi Seyyid Hasan 1688'de vebadan öldü, yerine oğlu, daha sonra da torunu geçti. Kocamustafapaşa'daki şeyhlik makamına geçmek Hicrî 1171&rsquo;de (1757/58) nihayet torunun torununa nasip oldu ve bu soy aynı görevi Cumhuriyet dönemine kadar sürdürdü.<a id="a79"></a><a href="notes.html#a418"><span class="t12">{66}</span></a></p>
<p class="p13"><span class="t10">Sohbetnâme</span>'den habersiz görünen biyografi yazarına göre Seyyid Hasan, Nûrî mahlasıyla şiirler de yazmıştır.<a id="a80"></a><a href="notes.html#a419"><span class="t12">{67}</span></a> Bu küçük biyografik özette verilen iki vasat dörtlükten başka, yazarımızın şairliği konusunda bilgi yoktur. Biyografi yazarı, onun ruhi tekamülünde geçmişi ve geleceği görme mertebesine ulaşmış ateşli bir vaiz olduğunu da kaydeder. Bu özelliklerden hiçbirinin günceye yansımamış olması okuru hayal kırıklığına uğratabilir. Güncede ne yazarının ne de başka birinin tek satır şiiri yoktur. Günce, Seyyid Hasan'ın Balat'taki dergâh-cami külliyesine şeyh-vaiz olarak atanmasından birkaç ay sonrasına kadar devam ettiği için, Seyyid Hasan kaç vaaz verdiğini, bu vaazları nerelerde verdiğini kaydeder, hatta belli durumlarda cemaatteki seçkin kimseleri de bir bir sayar ama bırakın vaaz verirkenki duygularını, vaazların içeriğine bile bir göz atmamıza izin vermez. Dervişimizin <span class="t10">ahvâl</span>'inin, yani mistik deneyimlerinin en küçük bir betimlenmesi ile de karşılaşmayız ki bir Sufi'nin güncesinde belki en çok hayal kırıklığı yaratan da budur.</p>
<p class="p13"><span class="t10">Sohbetnâme</span> daha çok Seyyid Hasan'ın bir tarikat mensubu olarak sosyal hayatını nakleder ki bu da kitabın alışılmamış isminin gerekçesidir., Bu, as-Sulamî'nin <span class="t10">Kitâb âdâb as-suhba</span>'sı gibi klasik Sufi risalelerinde kullanılan Arapçadaki özgün anlamıyla suhba'nın, yani dostluk ve yoldaşlığın seyir defteridir. <span class="t10">Suhba</span>, Türkçede onunla akraba fakat anlam değişikliğine uğramış &ldquo;dostlarla hasbıhal&rdquo; anlamındaki sohbet değildir; <span class="t10">Sohbetnâme</span>'de bu anlamdaki sohbetlerin, yani söyleşmelerin, dolaylı ya da dolaysız, kaydı yoktur.<a id="a81"></a><a href="notes.html#a422"><span class="t12">{68}</span></a> Güncede yazılı olanların büyük çoğunluğu yazarımızın katıldığı sosyal toplantıları nakleder. Bunlar arasında, Sümbülî tarikatının diğer mensuplarıyla yediği yemekler muhakkak ki zirve noktalarını teşkil eder. Bu toplantıların kimin evinde yapıldığını belirtmeye ya da katılanların listesini vermeye hiç üşenmez. İsimlerin bazıları o kadar sık tekrar edilir ki, bu ihvân (kardeşler) topluluğunun tadına vardığı ve günceden bize de yansıyan ünsiyet hissinin ya da yakınlığın ne kadar altını çizsek yeridir. Tarikat adabını içeren bir elkitabındaki, &ldquo;ihvanın birbirine öz kardeşlerinden daha çok muhabbet göstermesi tarikatın esas şartlarındandır&rdquo; düsturu kulak ardı edilmemişe benzer.<a id="a82"></a><a href="notes.html#a423"><span class="t12">{69}</span></a></p>
<p class="p13">Anlaşılan, ihvan'dan birçoğu başka işle meşgul olmayıp, yazarımız gibi, vakıf gelirlerinden bir çeşit maaş almanın yanı sıra Osmanlı devleti dediğimiz dev kaynak toplama-dağıtma mekanizmasından da nemalanıyorlardı.<a id="a83"></a><a href="notes.html#a425"><span class="t12">{70}</span></a> Diğer birçok &ldquo;tam zamanlı&rdquo; derviş ve küçük rütbeli din görevlisi de (<span class="t10">mütevelli, imam, </span><span class="t10">ş</span><span class="t10">eyhzade, dede</span>) Seyyid Hasan'ın sosyal çevresinin en belli başlı üyelerini oluşturuyorlardı. <span class="t10">Sohbetnâme</span>'de, aile bağları kadar, dergâh yoldaşlığı ve mahalle dayanışması temelinde kurulan ilişkilerin meydana getirdiği ağı, o sosyal çevreyle Osmanlı toplumunun diğer kesitleri (özellikle de esnaf ve askeri sınıflarının orta kademeli mensupları) arasındaki çetrefil örgüyü de tanıyoruz. Seyyid Hasan'ın güncesinde geçen toplantılarda çeşit çeşit esnaftan (aktarlar, bakkallar, fırıncılar, ciltçiler, yorgancılar ve diğerleri) bahsediliyor. Bu toplantılarda ayrıca kethüdalar, çavuşlar ve beşe'ler de bulunuyor. Seyyid Hasan'ın kızkardeşlerinden biri daha sonra kendi isteği ile boşanacağı bir çavuşla, bir diğeri de eski bir orta defterdarın oğluyla evli.</p>
<p class="p13">Bu insanları bir araya getiren vesileler sadece akşam yemekleri değil. Günce yazarımız, yemek sonrası toplantılarını da kaydediyor; düğün ya da sünnet gibi şenlikleri ya da kaçınılmaz olarak helva ritüeline ve mevlidlere bağlanan cenaze gibi üzücü olayları; topluca yapılan mezarlık ziyaretlerini; dostlarla yürüyüşleri; kahve sefalarını; diğer Sufi dergâhlarına nezaket ziyaretlerini; alışveriş ya da sadece yarenlik için dükkân gezmeleri; ve tabii <span class="t10">zikir</span>'leri. <span class="t10">Sohbetnâme</span>, dört yıl boyunca, bütün bu faaliyetlerin ve onları yerine getirenlerin oldukça rutin bir kaydını tutmak suretiyle vakıflardan maaş alan tarikat mensuplarının toplumsal dünyasını, şahsi ve can alıcı bir anlatımla gözler önüne seriyor. Modernleşme öncüsü seçkinlerden giderek daha çok uzaklaşan ve ilerki yüzyıllarda tufeyli damgası vurulan, üzerinde pek çalışılmamış bu zümre, <span class="t10">Sohbetnâme</span>'de modernlik öncesi Osmanlı şehir kumaşındaki toplumsal ve ideolojik kenetlenmenin aracısı olarak karşımıza çıkıyor.<a id="a84"></a><a href="notes.html#a427"><span class="t12">{71}</span></a></p>
<p class="p13">Akşam yemeklerine katılanlara ilaveten, Seyyid Hasan sık sık da yenilip içilenlerin listesini veriyor. Hatta, günce yazarı olarak hamaratlığı tuttuğunda, önce kişileri ismen sıralıyor, sonra isimlerin yanına birer numara koyarak kaç kişi olduğunu belirtiyor, sonra menüyü de aynı biçimde, her bir kalemi numaralayarak sayıp döküyor - yaşamını oluşturan şeylerin çetelesini tutmakla ilgili, hiç kuşkusuz günce yazmasına da ön ayak olan bir saplantının belirtileri bunlar. Fakat günce yazarımızın yiyip içtiklerini kâğıda geçirmekte gösterdiği gayretkeşliğin başka, muhtemelen daha basit bir sebebi de vardı: onun yemek yemeyi sevdiği ve önemsediği anlaşılıyor. Turfanda bir meyve ilk çıktığında, bunu not etmeye değer buluyor; aynı şekilde, baharda kuzu etini ilk kez nerede ve ne zaman yediğini anmadan edemiyor. Sokakta satılan lezzetli yiyecekler, mesela nane turşusu, onu tarikat adabının buyruğunu gözardı edecek kadar cezbediyor: &ldquo;<span class="t10">kâdir oldukça çâr</span><span class="t10">ş</span><span class="t10">û ta'âmun yimeye</span>.&rdquo;<a id="a85"></a><a href="notes.html#a429"><span class="t12">{72}</span></a> Yiyeceklerle ilgili bilgiler güncede öyle sık karşımıza çıkıyor ki, bunlar aralarında günce yazarının aile efradınınkiler de olmak üzere vefat haberlerine dahi karışıyorlar.</p>
<p class="p13">Güncenin ilk birkaç ayı, o esnada İstanbul'da hüküm sürmekte olan veba haberleri ile doludur. Aile efradı ve dostlar ölmektedir, matemi tutulacak kayıplar vardır.<a id="a86"></a><a href="notes.html#a432"><span class="t12">{73}</span></a> Seyyid Hasan'ın belki de beklediği buydu güncesinden - insanları hatırlamaya yarayacak, kolayca yitip gidebileceği anlaşılan avutucu insani sıcaklığın birazını geçici bir süre elde tutmak için bir varakpâre. Başka bir açıdan, yani kişinin Allah'la ilişkisi açısından bakıldığında, önemsiz olayların günbegün kâğıda geçirilmesi, her bir günün, her bir öğünün, dost meclislerinden alınan her zevkin şükredilecek bir şey olduğu o zamanlara çok uygun düşüyor. Bu salgın sırasında, yazarımız çeşitli akraba ve tanıdığın yanı sıra karısını, iki oğlunu, bir kızını kaybediyor. Şehir dışındaki akrabalarını ziyaret ettiği bir sırada karısının ölümcül hastalığından haberdar olduğunda mesela, hemen yol hazırlıklarına başlıyor. O arada, kendisine azık olarak ekmek ve kaşkaval peyniri verildiğini söylemeden geçmiyor. Dahası, peyniri koymak için ekmeğin içini &ldquo;<span class="t10">oydurdu</span><span class="t10">ğ</span><span class="t10">unu</span>&rdquo; da ekliyor.<a id="a87"></a><a href="notes.html#a433"><span class="t12">{74}</span></a> Eve vardığında karısını tarif edilmez acılar içinde buluyor, hasta birkaç saat içinde ölüyor. O gece helva döküldüğünde de, yazarımız sadece bu âdetin yerine getirilişini kaydetmekle kalmıyor, metinde son derece nadir rastladığımız bir şey yaparak bu olayı seci' ile kaydediyor: &ldquo;<span class="t10">Selim[e?] kad</span><span class="t10">ı</span><span class="t10">n pi</span><span class="t10">ş</span><span class="t10">ürmi</span><span class="t10">ş</span><span class="t10">, lezzeti ve nefâseti hadden bîrûn ve k</span><span class="t10">ı</span><span class="t10">yâsdan efzûn idi</span>.&rdquo;<a id="a88"></a><a href="notes.html#a435"><span class="t12">{75}</span></a> Seyyid Hasan'ın duygusuz bir koca olduğunu düşünmeğe meyledecek olanları bir sonraki cümle hizaya getiriyor: &ldquo;<span class="t10">me</span><span class="t10">ş</span><span class="t10">âkk-</span><span class="t10">ı</span><span class="t10"> râh iktizâs</span><span class="t10">ı</span><span class="t10"> [yol zahmetinin gerektirmesi] ile istirâhata kasd itdüm lâkin hâb [uyku] müyesser olmad</span><span class="t10">ı</span><span class="t10">, ba'dehû merhûmenün yan</span><span class="t10">ı</span><span class="t10">na ç</span><span class="t10">ı</span><span class="t10">kup gâh tefekkür gâh bükâ iderek [a</span><span class="t10">ğ</span><span class="t10">layarak] sabâh ezân</span><span class="t10">ı</span><span class="t10">na dek bekledüm</span>.&rdquo;<a id="a89"></a><a href="notes.html#a437"><span class="t12">{76}</span></a> Ertesi gün erkenden, mezar yerini hallettikten ve sadakaları dağıttıktan sonra, ölünün yıkanması için eve dönüyor; cenazenin merdivenlerden indirilişini gördüğünde ise şunları yazıyor: &ldquo;<span class="t10">ellerinde merhûmenün ba</span><span class="t10">ş</span><span class="t10">ı</span><span class="t10"> cânibi nümâyân oldukda bir mertebe enderûn</span><span class="t10">ı</span><span class="t10"> hüzün ve bükâ galebe itdi ki beyâna gelmek kâbil degül</span>.''<a id="a90"></a><a href="notes.html#a439"><span class="t12">{77}</span></a> Bu, günce yazarımızın duygularını açık ettiği nadir pasajlardan biri. Ancak az sonra, defin töreninden geri döndüğünde, bazı <span class="t10">ihvan</span>'la yemek yediğini okuyoruz: &ldquo;<span class="t10">me'kûlat</span><span class="t10">ı</span><span class="t10">muz [yiyece</span><span class="t10">ğ</span><span class="t10">imiz] penîr ve kavun ve karpuz idi ammâ üzümde </span><span class="t10">ş</span><span class="t10">ekküm [</span><span class="t10">ş</span><span class="t10">üphem] vardur, belki karpuzda bile, penîri tâze añladum.</span>&rdquo;<a id="a91"></a><a href="notes.html#a442"><span class="t12">{78}</span></a></p>
<p class="p13">Seyyid Hasan sadece yemekle değil, uykusuyla da ilgili. Evinden başka bir yerde her yatıya kalışında &ndash;ki bu içli dışlı dostluklar ve konuksever ev ortamları âleminde çok sık olan bir şeydi&ndash; bunu güncesine yazıyor; bir komşunun dükkânında azıcık kestirmiş dahi olsa. (Tabii bütün bunlar evlerde kadın-erkek ilişkilerini belirli bir düzenle sınırlayan kurallara riayet ederek, ama günceden sezildiği kadarıyla bu konuda çok da mutaassıp olmadan gerçekleşiyordu.) Aynı dünyevi düzlemde, güncede onun her tıraş oluşu, bazen yıkanışı, hatta denize girişi (<span class="t10">çimmesi</span>) de kaydediliyor. Mamafih bu bizi çok da şaşırtmamalı çünkü berber ya da hamam ziyaretleri bir Osmanlı için temizlikten öte toplumsal yaşamın vazgeçilmez parçalarıydılar. Modernlik öncesi Ortadoğu hakkında gözlemde bulunanlar, biraz da şaşkınlıkla, Osmanlı tarihinde sık sık olduğu gibi kahvehanelerin nifak yuvası sayılarak kapatıldığı dönemlerde berber dükkânlarının berikilerin yerini tuttuğunu not düşmüşlerdir. <span class="t10">Muhtesib</span>'in yakın göz hapsine alması gereken yerler arasında özellikle adı geçen hamamlar da, aynı şekilde, insanların bir araya geldiği sosyal mekânlar arasında sayılmalıdır. Güncedeki hamam sefalarına sıcak içecekler eşlik eder &ndash;yazarımızın tercihi kahvedir. O kadar ki, sık sık kimle ya da nerede kahve içtiğini kaydeder, ara ara sabah yaptığı işlerden &ldquo;<span class="t10">bade'l kahve</span> (kahveden sonra)&rdquo; diye bahseder. Dikkat çekici olansa kahvehaneye gitmekten hiç bahsetmemesidir. Bu, Seyyid Hasan'ın güncesini yazdığı Köprülüler devrinin büyük bir bölümünde kahvehanelerin sıkı sıkıya denetlenmesi ve zaman zaman yasaklanması yüzünden olabilir. Ara sıra gece sokağa çıkma yasağından da bahsedildiğini okuruz ama yazar hiçbir zaman politik olayların üzerinde durmaz.</p>
<p class="p13">Aslında, Seyyid Hasan küçük bir ada oluşturan toplumsal çevresinin dışındaki dünyadan çok az bahseder; güncede tek bir gayrimüslimin sözü geçmez. Daha geniş çaplı politik olaylar konusunda ise güncenin kapsadığı dört yıl boyunca sadece bir-iki kısa kayıt vardır; bunlar da o kadar gelişigüzeldir ki sanki yazarın umurunda değillerdir: &ldquo;<span class="t10">Uyvar kal'as</span><span class="t10">ı</span><span class="t10">nuñ fethi donanmas</span><span class="t10">ı</span><span class="t10">na </span><span class="t10">ş</span><span class="t10">ürû' olund</span><span class="t10">ı</span><span class="t10"> [ba</span><span class="t10">ş</span><span class="t10">land</span><span class="t10">ı</span><span class="t10">] ammâ fakîr vâlide kad</span><span class="t10">ı</span><span class="t10">nda tenevvüm eyledüm [uyudum].&rdquo;</span><a id="a92"></a><a href="notes.html#a443"><span class="t27">{79}</span></a> Gene böyle umursamazmış gibi, Köprülü Mehmet Paşa'nın defnedilişini kaydeder, ne bir duygu belirtisi ne de yarımağızla politik bir ima.<a id="a93"></a><a href="notes.html#a445"><span class="t12">{80}</span></a> Gene de, hemen birkaç satır sonra bir grup ihvan'la vezir-i azamin mezarını ziyaret ettiklerini okuruz &ndash;anlamlı bir saygı gösterisi.</p>
<p class="p13">Karısının ölümünü anlatışında da görülen, gelişigüzellikten nesnelliğe oradan hassasiyet ve hürmetkârlığa varan bu ani geçişler modern okura çelişkili görünebilir, hatta bazen komik gelebilir. Ama, &ldquo;okur&rdquo;una ara sıra &ldquo;<span class="t10">ma'lûm ola ki</span>&rdquo; ya da &ldquo;<span class="t10">sadede gelelim</span>&rdquo; diyerek seslendiğine göre hiç olmazsa bir dereceye kadar okunmayı amaçladığı anlaşılan Seyyid Hasan'ın edebi niyetleri arasında mizahi etki yaratmak yoktur elbette. Söz konusu etki bizlerle günce yazarı arasındaki zihinsel mesafeden ileri gelir. Ağırbaşlılık ile hafiflik, vakur olma hali ile kayıtsızlık arasında gelgit gibi görünen ve bizleri gülümseten geçişler &ndash;özellikle de yazarın mistik kimliği düşünüldüğünde&ndash; böyle ayrımlar tanımayan bir iç huzurunun ya da mütevekkil bir mizacın ifadesi olarak da görülebilir. Bu dünyaya ilişkin her şey zaten geçici ve harcıalem değil midir? Şu hayatta, nisbeten rahatça yaşamak nasib olmuşsa insana, eş dostla yarenliğin tadını çıkarmaktan daha önemli ne olabilir?<a id="a94"></a><a href="notes.html#a447"><span class="t12">{81}</span></a> der gibidir tavrı. Seyyid Hasan'ın benzersiz bir bilgelik ya da felsefi içgörü sahibi olduğunu söylemek istiyor değilim; aksine, güncesinde felsefi düşünmeye herhangi bir eğilim, ya da eleştirel bir bilinç görülmez. Onunkisi son derece kesin hatlarla tanımlanmış, kendisi için nisbeten sorun oluşturmayan bir dünyadır. Bu dünyada, bir yandan tevarüs edilen toplumsal ve zihinsel tavırlar, bir yandan da kurumsallaşmış, toplumla kaynaşmış, parasal açıdan güvenli bir dergâh hayatı ağır tempolu, mücadeleci olmayan bir varoluşu mümkün kılmış, bu da bireyi, kendini kurcalamaya yol açacak bir kişilik bilincine sevketmemiştir.</p>
<p class="p13">Bu kadarıyla, bu Osmanlı güncesinin Batılı otobiyografi edebiyatıyla akrabalığı olduğunu söylemek kolay değil. Otobiyografi edebiyatı, genellikle Rönesans döneminde bireyselliğin doğuşuyla ilişkilendirilir. Ama evvelce de değindiğimiz gibi bu yorum giderek daha az ikna edici bulunmaktadır, kaldı ki Aziz Augustinus'un (354-430) kendini anlatmaya adadığı anıtsal eseri gibi daha erken tarihli örnekler de vardır.<a id="a95"></a><a href="notes.html#a449"><span class="t12">{82}</span></a> Otobiyografi günceyle ilintili fakat ayrı bir kategori olduğu için, daha geçerli bir örnek vermek gerekirse, Samuel Pepys'in ünlü dokuz yıllık hatıra defterinde (tesadüf, <span class="t10">Sohbetnâme</span>'den bir yıl önce yazılmaya başlanmıştır) sadece özeleştiri ve kendini ti'ye alma örnekleri sık sık karşımıza çıkmaz, bu günce yazarın ben'ine mesafeli bir perspektiften yazılmıştır. Sanki günce yazarı Pepys, günce kahramanı Pepys'den farklıdır ve onu eleştirel bir mesafeden izlemektedir, yapan eden ben ile gözlemleyen ya da inceleyen ben arasında bir ayrışma vardır.<a id="a96"></a><a href="notes.html#a452"><span class="t12">{83}</span></a> Oysa <span class="t10">Sohbetnâme</span>'de böyle bir üçüncü boyut yoktur; onu farklı kılan, toplumsal işlevleri haricinde birbirlerinden pek farklı olmayan, dış çizgileri güzelce belirlenmiş kişilerin iki boyutlu olarak temsil edildiği, sanki minyatürcü elinden çıkma bir metin olmasıdır. Bu kişiler bir Karagöz oyununun tasvirleri gibi, sadece şeyhzade, kumaş tüccarı, çavuş, mevlevi, ya da herhangi başka bir mesleğin, rütbenin, nesebin, kariyerin ya da tarikatın temsilcisi olarak belirirler. Geleneksel türlerden bir kopuş olmakla birlikte, <span class="t10">Sohbetnâme</span>, perspektif resmi, roman, sahne sanatları ile ilgilenmemeyi seçmiş klasik Osmanlı sanat ve edebiyat dünyasında rahatça yerini alır. Bu iki boyutlu dünyada, Seyyid Hasan insan dayanışmasından, sıkı sıkıya bağlı olduğu bir evreni paylaştığı ihvan'ıyla birlikte olmaktan büyük haz almışa benzer.</p>
<p class="p13"><span class="t10">Sohbetnâme</span>'nin değeri, her şeyden çok, isminin de vadettiği gibi o yoldaşlık duygusunu bize geçirmesinden ileri gelir. Osmanlı İstanbul'unun toplumsal yapısı ve kurumsal yüzleri hakkındaki bilgilerimiz, sadece <span class="t13">baz</span><span class="t13">ı</span><span class="t13"> bireylerin maddi hayatlar</span><span class="t13">ı</span><span class="t13"> ve gündelik etkinlikleri hakk</span><span class="t13">ı</span><span class="t13">ndaki malumat zenginli</span><span class="t13">ğ</span><span class="t13">iyle de</span><span class="t13">ğ</span><span class="t13">il, ayn</span><span class="t13">ı</span><span class="t13"> zamanda kendine özgü bir çevrenin gündelik</span> yaşam ethos'u sayesinde de büyük bir canlılık kazanır &ndash;ne saray ne de halk geleneklerine rahatça oturtulabilecek bir çevredir bu. Mistik nitelikte benzersiz kişisel deneyimler kâğıda geçirilmemişse, bu belki de günce yazarımızın kişiyi iyi bir hayata götüren yolun bireysel deneyimden çok paylaşılan bir ahenkten kaynaklandığını düşünmesindendir. Bu Sufilik'te oldukça yaygın olan bir hissiyattır; belli bir inziva ve ara ara toplumsal hayattan el etek çekmeye değer verse de, Hıristiyan keşişliğinde olduğu gibi, toplumdan tamamen kopmaya cevaz vermez.</p>
<p class="p13">Seyyid Hasan'ın toplumsal çatışmalardan ve entelektüel çekişmelerden arınmış bir toplumda, hayali, &ldquo;oryantal&rdquo; bir huzur ve sükûn cennetinde yaşadığı izlenimini vermek epeyi yanıltıcı olur. 1622 ila 1688 arasında İstanbul birçok kanlı isyana sahne olmuştur.<a id="a97"></a><a href="notes.html#a453"><span class="t12">{84}</span></a> On yedinci yüzyıl, bir yandan da Sufi tarikatların ciddi meydan okumalarla karşılaştıkları bir yüzyıldır. Kadızâdeli hareketinin temsil ettiği güçlü selefiyye dalgası, Osmanlı imparatorluğunun gerilemesinin suçunu İslam dininin safiyetinin kaybedilmesine yüklemiştir. Bu hareketin kahve ya da tütün gibi çeşitli toplumsal alışkanlıkları reddi, Sufiliğin bazı yönlerini sapkınlık olarak görerek eleştirmeye kadar varmış ve zaman zaman sarayda bile kendine yandaş bulmuştur. Fakat muhtemelen on yedinci yüzyılın bu fiili ve fikri kargaşası, yazarımızın da aralarında olduğu daha geniş bir kentli Osmanlı kesiminin kendi küçük ve tanıdık çevrelerinde dayanışma arayışını daha da yoğunlaştırmıştır. Gruplar arasındaki ilişkiler tatsızlaştıkça, grup içindeki bireyler arasındaki ilişkiler sağlamlaşır. Belki de bu yüzden <span class="t10">Sohbetnâme</span>'nin gerçek başkişisi herhangi belli bir birey, hatta Seyyid Hasan'ın kendisi bile değil, günce yazarının tek tek tasvir edip çözümlemeyi umursamadığı bireylerden oluşan bir grubun ördüğü son derece karmaşık yoldaşlık ağıdır. Seyyid Hasan, onları tek tek ele almak yerine, sanki belli bir sosyoloji ekolüne mensupmuş gibi, titizce aralarındaki gündelik alışverişin haritasını çıkarmaya odaklanır.<a id="a98"></a><a href="notes.html#a456"><span class="t12">{85}</span></a> Sufi tarikatları bir yandan aile, mahalle, esnaf taifesi gibi toplulukların partikülarizmini delip onları aşarken diğer yandan da kendi partikülarizmlerini yaratmışlardır. Toplumun çalkantılı dönemlerinde kişiler buraya sığınabilirlerdi. Böylece tarikat, toplumun geri kalanıyla kendi arasında akrabalık ötesi ya da lonca ötesi köprüler kurar, ama istendiğinde ve mümkün olduğu ölçüde, bu köprülerden bazılarını kaldırır, kalenin kapılarını kapar ve kuşatma sona erinceye kadar kendi evreninin cemaat hayatına ve manevi kaynaklarına dönerdi. Bu yüzden, günceye bir sulh havası hâkim ise de, bu ille de daha geniş bir toplumsal gerçekliğin yansıması değil, sadece kendini yalıtma ve toplumsal yaşamın parçalılığı vasıtasıyla edinilmiş bir iç huzurudur.</p>
<p class="p13"><span class="t13">Birçok bak</span><span class="t13">ı</span><span class="t13">mdan e</span><span class="t13">ş</span><span class="t13">i benzeri olmamakla birlikte, </span><span class="t25">Sohbetnâme</span><span class="t13"> bu yüzden</span> tam da çağının eseridir; özellikle de Osmanlı birey edebiyatının daha geniş çerçevesi içinde ele alındığında. İncelenen diğer örneklerin çoğu da aynı bağlamın ürünüdür; yani Kanuni sonrası dönemin akut gerileme duyarlığı, bir zamanlar istikrarlı olduğu düşünülen zeminin ayaklar altından kayması, denetimin yitimi ve toplumsal yerinden olma hissi göz önünde bulundurulmadan anlaşılamazlar.<a id="a99"></a><a href="notes.html#a458"><span class="t12">{86}</span></a><a id="a100"></a><a href="notes.html#a460"><span class="t12">{87}</span></a> Otobiyografi edebiyatındaki artışın temsil ettiği içe dönüş ya da ben'le iştigal, aynı entelektüel iklimin başka, daha kişisel bir yüzü olarak görülebilir; bu iklimin daha kamusal yüzü, &ldquo;biz&rdquo; ile ilgili yüzü gerileme ve ıslahat hakkında yazılmış bol miktarda eserden bize yansımaktadır. Ben'le iştigal ve toplumsal-siyasal düzendeki gerileme algısını birleştiren bu hava değişikliğine Osmanlı tarih yazımından örnek Selanikî (ölümü 1600?) tarihidir. Onun on altıncı yüzyıl sonunun çalkantılarını en ince ayrıntısına kadar anlatışı ıslahat layihalarına ürkek bir girizgâh gibidir ama aynı zaman da yer yer belirgin bir günce lezzeti de taşır.<a id="a101"></a><a href="notes.html#a462"><span class="t12">{88}</span></a> Mamafih, Hobbes ve Locke gibi teorik formülasyonlarını sistem ötesinden geliştiren aynı dönem Avrupa&rsquo;sının düşünürlerinin tersine, görüşlerini sistem içinden ifade eden Selanikî ya da doğrudan ıslahat layihası yazanlara benzer biçimde, birinci ağızdan anlatılar da kendi ben&rsquo;leriyle hesaplaşırken bir üçüncü boyut, dışarıdan bir perspektif geliştirmeyi önemsemezler.</p>
<p class="p13">Kısacası, Osmanlı tarihi kaynaklan arasında bireylerin kendileriyle ilgili, doğrudan kendilerinin yazdığı metinlerin bulunmadığına dair yargının sorgulanmasına yol açacak geniş bir yelpazeye yayılan, şimdiye kadar bilinmeyen ya da üzerinde yeterince durulmamış, birinci şahıs anlatılarının varlığını göstermiş olduğumu umuyorum. Elyazmaları arasında sürdürülecek sistematik araştırmaların daha nice hatırat, rüya defteri, otobiyografi, esaret anısı ve şahsi mektup örneğini ortaya çıkaracağım sanıyorum. Bu sayede, Osmanlı toplum ve kültür tarihinin yeni ve şahsi bir boyutuyla tanışmamız, en azından şimdiye kadar keskin kontrastlar dışında algılamakta zorlandığımız bu kültür evrenini görece renklendirmemiz mümkün.</p>
<p class="p13"><span class="t13">Birey edebiyat</span><span class="t13">ı</span><span class="t13">n</span><span class="t13">ı</span><span class="t13">n birbiriyle ilintili çe</span><span class="t13">ş</span><span class="t13">itli kategorilerinin geli</span><span class="t13">ş</span><span class="t13">iminin ve</span> <span class="t13">ba</span><span class="t13">ğ</span><span class="t13">lant</span><span class="t13">ı</span><span class="t13">lar</span><span class="t13">ı</span><span class="t13">n</span><span class="t13">ı</span><span class="t13">n izini sürmek, Osmanl</span><span class="t13">ı</span><span class="t13"> kültüründe ben ve toplum aras</span><span class="t13">ı</span><span class="t13">ndaki kaypak s</span><span class="t13">ı</span><span class="t13">n</span><span class="t13">ı</span><span class="t13">rlar</span><span class="t13">ı</span><span class="t13">n tarihini anahatlar</span><span class="t13">ı</span><span class="t13">yla çizmek anlam</span><span class="t13">ı</span><span class="t13">na gelir. Kanuni</span> sonrası dönemde, birinci ağızdan anlatıların çoğalması, &ldquo;fakirin başına gelenler&rdquo;i kâğıda dökmedeki çekincelerin görece olarak geride bırakılması şunu ima eder; ben'in sınırları gerçekten de yeniden çizilmişse ve bir bireyleşme sürecinden bahsedilebiliyorsa bu süreç tarikat <span class="t13">ya da meslek grubu gibi geni</span><span class="t13">ş</span><span class="t13">çe organizmalar</span><span class="t13">ı</span><span class="t13">n parças</span><span class="t13">ı</span><span class="t13"> olmak ile çeli</span><span class="t13">ş</span><span class="t13">en</span> bir şey değildir. <span class="t10">Sohbetnâme</span> örneği, <span class="t10">Individualitâtsgefühl</span>'ün (bireylik hissinin), otobiyografik yazında ille de yegâne ya da öncelikli bir itici güç olmadığını çok vazıh biçimde ortaya koyar. Kendini &ldquo;<span class="t10">seyyâh-</span><span class="t10">ı</span><span class="t10"> 'âlem </span><span class="t25">veferîd-i âdem</span><span class="t13">&rdquo; olarak gören, gençli</span><span class="t13">ğ</span><span class="t13">inde ailesinden ve hocalar</span><span class="t13">ı</span><span class="t13">ndan hiç</span> <span class="t13">kurtulamayaca</span><span class="t13">ğı</span><span class="t13">m ve gönlünce seyahat edemeyece</span><span class="t13">ğ</span><span class="t13">ini dü</span><span class="t13">ş</span><span class="t13">ünerek kah</span><span class="t13">ı</span><span class="t13">rlanan</span> Evliya Çelebi bile böyledir. O da anlatısında sadece çok geniş bir <span class="t13">co</span><span class="t13">ğ</span><span class="t13">rafyan</span><span class="t13">ı</span><span class="t13">n) bir ucundan di</span><span class="t13">ğ</span><span class="t13">erine yapt</span><span class="t13">ığı</span><span class="t13"> seyahatlerin izlerini ve ola</span><span class="t13">ğ</span><span class="t13">anüstü</span> keskin bir çift gözün gördüklerini nakletmekle kalmamıştır. Ar<span class="t13">d</span><span class="t13">ı</span><span class="t13">nda gayet karma</span><span class="t13">ş</span><span class="t13">ı</span><span class="t13">k bir ili</span><span class="t13">ş</span><span class="t13">kiler a</span><span class="t13">ğı</span><span class="t13">n</span><span class="t13">ı</span><span class="t13">n ve kendi &ldquo;ben&rdquo;inin s</span><span class="t13">ı</span><span class="t13">n</span><span class="t13">ı</span><span class="t13">rlar</span><span class="t13">ı</span><span class="t13">ndaki</span> <span class="t13">gediklerin izini de b</span><span class="t13">ı</span><span class="t13">rakm</span><span class="t13">ı</span><span class="t13">ş</span><span class="t13">, böylece de kendini tan</span><span class="t13">ı</span><span class="t13">m</span><span class="t13">ı</span><span class="t13">ş</span><span class="t13"> ve tan</span><span class="t13">ı</span><span class="t13">mlam</span><span class="t13">ı</span><span class="t13">ş</span><span class="t13">t</span><span class="t13">ı</span><span class="t13">r.</span></p>
</body>
</html>