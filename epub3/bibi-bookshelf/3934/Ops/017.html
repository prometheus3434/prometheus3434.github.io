<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<p class="p13">Anadolulu tüccarların 1570'lerde Venedik pazarında boy göstermeleri bir zamanlar Venedik kolonisi olan rakip bir sof üretim merkezinin Osmanlılar tarafından ele geçirilmesiyle, yani Kıbrıs'ın fethiyle ilişkili olabilir mi? Nitekim, Osmanlılar tarafından ele geçirilişinin ardından, sof da dahil olmak üzere, Kıbrıs'ın yünlü ürünlerinin &ldquo;sırra kadem bastığı, en azından ortadan kaybolduğu&rdquo; kaydolunur.<a id="a181"></a><a href="notes.html#a618"><span class="t12">{166}</span></a> Bunun sebebi muhtemelen adanın üretimi olan bu &ldquo;çok ince yünlü&rdquo;nün kumaş olarak değil de ham olarak ihraç edilmesidir. Ankara yöresinde bu uygulama yerel dokumaları koruma altına alma amacıyla yasaklanmıştı.<a id="a182"></a><a href="notes.html#a619"><span class="t12">{167}</span></a> Ne var ki, Kıbrıs'taki üretimin Venedik&rsquo;in sof ticaretinde oynadığı rol kesin olarak saptanmadıkça aradaki ilişki konusunda bir şey söylemek imkânsızdır. Ne yazık ki, İç Anadolu'daki sof imalatının hacmi ile bunun on altıncı yüzyılda gösterdiği gelişim, 1570 sonrasındaki &ldquo;ihracat patlaması&rdquo;nı yorumlamamıza yetecek ölçüde çalışılmamıştır. Bu konudaki en önemli kaynağın, yani Ankara kadı sicillerinin, l583/84'ten önceki ciltleri elimizde yok; bu sicillerin elde olduğu tarihlerde ise, artık olgun, ihracat bilincine sahip bir endüstriyle karşı karşıyayız.</p>
<p class="p13">Bu endüstrinin olgunluğunun en bariz göstergesi, Ankara gibi nice şehrin hayatını altüst eden ve Anadolu ticaret yollarını kesintiye uğratan Celali vartasını atlatabilmiş olmasıdır. On yedinci yüzyıl başındaki toplumsal dalgalanmalar muhakkak ki Ankara'nın sof ticaretini olumsuz etkilemişti. 1610 tarihli bir hüküm, haramilerin kol gezdiği önceki yıllara kıyasla, sof almak için artık İstanbul'dan Ankara'ya yolculuk edebilen Müslüman ve gayrimüslim tüccarların, resmi görevlilerden gördükleri zulme son vermeyi amaçlıyor.<a id="a183"></a><a href="notes.html#a622"><span class="t12">{168}</span></a></p>
<p class="p13">1610'a doğru Anadolu'dan İstanbul'a giden yollar üzerinde güvenliğin yeniden sağlanması, 1608'de Venedik'te <span class="t10">fondaco</span> konusunun ısıtılmasına sebep olmuş olabilir. Örneğin, 1602'de Venedik senatosunda <span class="t10">fondaco</span> projesine muhalefet edenlerin tezi Türklerin getirdiği mal hacminin böyle bir girişime değmediği yolundaydı.<a id="a184"></a><a href="notes.html#a623"><span class="t12">{169}</span></a> Hatta Suraiya Faroqhi, 1600 civarında Orta Anadolu kentlerinde standartların altında kumaş dokunmasını tekdir eden çeşitli fermanların, haramiler tarafından talan edilmiş bu bölgede &ldquo;dokumacılık üretiminde yaşanan ciddi zorluklar&rdquo;a işaret ediyor olabileceğini öne sürmüştür.<a id="a185"></a><a href="notes.html#a625"><span class="t12">{170}</span></a> Bu onyıl ortasında Ankara kalesinin istihkâm edilmesi de şehrin ürünleriyle ilgili ticari faaliyetlerin yeniden canlanmasına katkıda bulunmuş olmalıdır.<a id="a186"></a><a href="notes.html#a628"><span class="t12">{171}</span></a></p>
<p class="p13">1610'dan sonra Ankara'dan <span class="t10">frengistan</span>'a doğru yola çıkan kervanların değerli mallar taşıdığına kuşku yok. O dönemde yaşayan Splitli kont ve kaptan Marin Garzoni'nin ifadesine göre 1614&rsquo;le 1619 arası Split'ten Venedik&rsquo;e yılda altı sefer yapan Venedikli tüccarlar her defasında 14.000 parça sof taşıyorlardı.<a id="a187"></a><a href="notes.html#a629"><span class="t12">{172}</span></a> Ankara'dan Split'e giden bu sof yüklü kervanlardan birinin yolculuğu, kervana 1611 'de İstanbul'dan katılan Lehistan Ermenisi Zamosk'lu Simeon&rsquo;un anılarında anlatılmaktadır. İfadesine göre, yolların tekinsizliği dolayısıyla kervan on iki gün Üsküp'te beklemek zorunda kaldığından İstanbul'dan Split'e yolculuk 44 gün sürmüştü. Split'e varıldığında, kervanın yolcuları karantinaya alınmış ve Simeon karantinada &ldquo;İstanbul, Ankara, Edirne, Culfa ve başka yerlerden gelme birçok Hıristiyan ve Müslüman tüccar&rdquo; görmüştür. Kendisi tüccar olmadığı için Simeon beraber yolculuk ettiği tüccarlarla çok yakınlaşmamıştır, bu yüzden de onların ticari faaliyetleri konusunda çok bilgili değildir. Gene de, Simeon, yanında 300 top sof getiren yol arkadaşlarından birinin bütün malını Venedik'te üç gün içinde sattığını (&ldquo;başka bir pazarda bir yılda satamazdı&rdquo;) ve ödemenin yarısını nakit diğer yarısını da kumaş (<span class="t10">iskerlet</span>) olarak aldığını hayretle kaydeder.<a id="a188"></a><a href="notes.html#a631"><span class="t12">{173}</span></a> Simeon bir keresinde de birtakım başka tüccarların düşük kalite yünlü ile karışık olduğu anlaşılan mallarının yakılışına tanık olur; hilekârlar kendilerini savunmak için, Celâlilerin keçi sürülerini alıp imha ettiklerini ileri sürüp memleketlerindeki koşullardan yakınırlar.<a id="a189"></a><a href="notes.html#a633"><span class="t12">{174}</span></a></p>
<p class="p13">Orta Anadolulu ihracatçıların Venedik'teki faaliyetleri hakkındaki bir diğer kaynak da bir simsarın 1590 ile 1602 arasında tuttuğu defterdir.<a id="a190"></a><a href="notes.html#a635"><span class="t12">{175}</span></a> Kıbrıs kökenli Venedikli simsar Zuane Zacra, o yıllarda Yakın Doğulu ve Avrupalı tüccarlar arasında 197 alışverişe aracılık etmiş ve bunları kayda geçmiştir. Ne yazık ki, Zacra'nın <span class="t10">libretto</span>'sunu esas alarak istatistiki genellemelere varmak imkânsız, çünkü onun ne kadar tipik bir simsar olduğunu bilemiyoruz; bu ancak benzeri mukavele kayıtları gün ışığına çıktıktan, belki de Venedik arşivlerinin Archivio della Messetteria bölümü açıldıktan sonra mümkün olabilir. Gene de o yıllarda Venedik pazarında faaliyet gösteren muhtemelen yirmi kadar &ldquo;<span class="t10">sanseri dei Turchi, Armeni e simili nazioni</span>&rdquo; bulunduğunu hatırlamakta fayda var. Zacra, çoğunlukla Türklerle, epeyce (24) Ermeni ile bir miktar da Acem ve Rum'la iş yapmış. Aracılık yaptığı işlerin büyük kısmını sof ve &ldquo;<span class="t10">mochagiari</span>&rdquo; (<span class="t10">muhayyer</span> &gt; moher) ile Avrupa tekstil ürünlerinin mübadelesi oluşturuyordu. Ankara, Ayaş, Beypazarı ve Tosya'dan gelen Orta Anadolulu tüccarların çoğunlukta olduğu bu faaliyette para yerine ayni değişim tercih ediliyordu.</p>
<p class="p13">Zacra'nın <span class="t10">libretto</span>'sunda anılan renkli detaylara rağmen, Venedik'te ticaret yapan Anadolulu Müslüman tüccarların toplu bir resmini çizmek için henüz erken. Orta Anadolu'dan yünlü ihracatının sadece Anadolulu tüccarların elinde olmadığını da unutmamalıyız. Birçok Avrupalı tüccar da Ankara'ya gelmiş, bazıları orada uzunca süreler kalmışlardı.<a id="a191"></a><a href="notes.html#a637"><span class="t12">{176}</span></a> Bu tüccarların Osmanlı sof ihracatındaki payları yerel tüccarlarınkinden daha büyük olmuş dahi olabilir. Gene de, &ldquo;Asyatik&rdquo;ler, Kıbrıs savaşını izleyen yüzyılın üç çeyreğinde, Venedikli yetkilileri, kalacak yer, simsarlık işi, Adriyatiği kat eden ticaret kafileleri için yeni yapılacak bir nihai durak gibi kurumsal meselelerle, ayrıca resmi yetkililerin çözmesini gerektiren nice münferit vakayla uğraştıracak ölçüde bir ticari dinamizm sergilediler.</p>
<p class="p1"><span class="t11">❖</span></p>
<p class="p13">On altıncı ve on yedinci yüzyıllarda Venedik'teki Osmanlı-Türk ticari varlığının adının konması sadece Levant'ın ticaret tarihi açısından değil Osmanlı kültür araştırmaları açısından da önem taşır. Türkler kadar yabancı araştırmacılar da, Osmanlı Türklerinin kültürel özellikleriyle İmparatorluktaki dini ve siyasi yetkililerin Yakın Doğu'nun ticari gelişimine ket vurduğu kanısındadırlar. Bu meyanda çeşitli kültürel özelliklerden bahsedilir. Bunlardan bir tanesi Türklerin ticarete aristokratik bir küçümseme ile baktıkları görüşüdür. Örneğin, standart bir başvuru metninde, &ldquo;Türklerin prensip olarak ticareti onurlu bulmadıkları, askeri ve idari görevleri tercih ettikleri&rdquo; öne sürülür.<a id="a192"></a><a href="notes.html#a639"><span class="t12">{177}</span></a> Bu tutumun Türkleri zanaat ve yerel ticaretten de alıkoymuş olması gerektiğini ve bunun düşünülemeyeceğini fark eden Traian Stoinaovich ise şöyle bir açıklama getirir:</p>
<p class="p8"><span class="t14">Yabanc</span><span class="t14">ı</span><span class="t14"> ülkelere giden (Osmanl</span><span class="t14">ı</span><span class="t14">) tüccarlar, memleket içinde ticaret yapanlar</span><span class="t14">ı</span><span class="t14">n tersine, sürekli olarak yabanc</span><span class="t14">ı</span><span class="t14"> kültürlerin ve uygarl</span><span class="t14">ı</span><span class="t14">klar</span><span class="t14">ı</span><span class="t14">n yozla</span><span class="t14">ş</span><span class="t14">t</span><span class="t14">ı</span><span class="t14">r</span><span class="t14">ı</span><span class="t14">c</span><span class="t14">ı</span><span class="t14"> etkilerine maruz kal</span><span class="t14">ı</span><span class="t14">yorlard</span><span class="t14">ı</span><span class="t14">. Hâkim dinin (yani </span><span class="t14">İ</span><span class="t14">slamiyet&rsquo;in) siyasi ve dini yetkilileri, yabanc</span><span class="t14">ı</span><span class="t14"> etkileri asgariye indirme yolundaki kutsal misyonlar</span><span class="t14">ı</span><span class="t14">n</span><span class="t14">ı</span><span class="t14">n tamamen bilincindeydiler...</span><a id="a193"></a><a href="notes.html#a641"><span class="t29">{178}</span></a></p>
<p class="p13">Öte yandan, Robert Mantran &ldquo;neredeyse bütün Türklerin ticareti müstekreh buluşu&rdquo;nu açıklamaya girişirken dinin rolünü benzer biçimde yorumlar, ayrıca bir diğer faktörün de &ldquo;kâfirler&rdquo;e karşı takınılan kibirli tutum olduğunu ekler:</p>
<p class="p8"><span class="t14">Ş</span><span class="t14">uras</span><span class="t14">ı</span><span class="t14"> muhakkak ki dinî yasaklar, tam anlam</span><span class="t14">ı</span><span class="t14">yla Türk bir d</span><span class="t14">ı</span><span class="t14">ş</span><span class="t14"> ticaretin geli</span><span class="t14">ş</span><span class="t14">memesi konusunda etkili olmu</span><span class="t14">ş</span><span class="t14">tur, ama yeterli sebep te</span><span class="t14">ş</span><span class="t14">kil etmez. Nitekim, Türklerin iç ticarette mevcut olmad</span><span class="t14">ığı</span><span class="t14">n</span><span class="t14">ı</span><span class="t14"> söyleyemeyiz. ... anla</span><span class="t14">ş</span><span class="t14">ı</span><span class="t14">lan, imparatorlu</span><span class="t14">ğ</span><span class="t14">un tebas</span><span class="t14">ı</span><span class="t14">ndan olmayan kâfirlerle, yani darülharb nüfusu ile temas, dinin gerekleriyle çeli</span><span class="t14">ş</span><span class="t14">ir gibi görünmü</span><span class="t14">ş</span><span class="t14">tür onlara; o kâfirlerin </span><span class="t14">İ</span><span class="t14">stanbul'a veya di</span><span class="t14">ğ</span><span class="t14">er limanlara gelmesi ise, tam tersine, daha a</span><span class="t14">ş</span><span class="t14">a</span><span class="t14">ğı</span><span class="t14"> bir seviyede olmalar</span><span class="t14">ı</span><span class="t14">n</span><span class="t14">ı</span><span class="t14">n alâmetidir: Türk, &ldquo;dü</span><span class="t14">ş</span><span class="t14">man&rdquo; ellerinde, bar</span><span class="t14">ı</span><span class="t14">ş</span><span class="t14"> durumunda oldu</span><span class="t14">ğ</span><span class="t14">u dü</span><span class="t14">ş</span><span class="t14">man ellerinde dahi, mallar</span><span class="t14">ı</span><span class="t14">n</span><span class="t14">ı</span><span class="t14"> satarak kendini alçaltmaz.</span><a id="a194"></a><a href="notes.html#a643"><span class="t29">{179}</span></a></p>
<p class="p13">Türklerin ülkeler arası ticarete katılmadıkları, bunun da kültürlerarası iletişime izin vermeyen dini ve kültürel tutumlar yüzünden olduğu kanısı Osmanlı araştırmalarında genelgeçerlik kazanmıştır. O kadar ki, yukarıda anılan &ndash;ve aslında iyi belgelenmiş ve özenli çalışmalardan alınma&ndash; kuşatıcı genellemelerin hiçbirini, özgün bir kaynağa atıfta bulunularak temellendirme gereği duyulmamıştır. <span class="t10">Kâfir</span>'le ticaret konusunda Osmanlı ulemasından veya devlet adamlarından birinin görüşü zikredilmez. Benzer biçimde, kaynaklara dayandırılmış nicel bir çalışma olmadığı halde, &ldquo;III. Selim'in hükümdarlığına kadar, imparatorluğun ticareti yabancı tüccarların elindeydi&rdquo; gibi kestirme bir sonuca varmak da kabul görmüştür.<a id="a195"></a><a href="notes.html#a645"><span class="t12">{180}</span></a></p>
<p class="p13">Oysa, devletin ya da dini yetkililerin Osmanlı tüccarlarını imparatorluk içi ya da dışındaki yabancılarla ticaret yapmaktan alıkoymaya yönelik herhangi bir yaptırım uyguladığına dair kanıt yoktur. Belli ticari emtianın ihracına konulan yasaklar ya da politik husumet yüzünden getirilen kısa dönemli ticari yasaklar konumuz dışıdır, çünkü bir, bunlar gayrimüslimleri de etkilemiştir, iki bu tür yasakların örneklerine Avrupa tarihinde de rastlanabilir.</p>
<p class="p13">Ulemanın görüşüne bakacak olursak, İslamiyet&rsquo;in ilk yıllarının çarpıcı ticari dinamizmine katkıda bulundukları bilinen din ve hukuk âlimlerinin görüşleri ile Osmanlıların ticarete ilişkin fıkıh yorumları arasında ciddi bir fark görülmüyor. <span class="t10">Süftece</span>'lerin süregiden kullanımına değinmiştik. Dahası, <span class="t10">müdârebe</span>, yani &ldquo;Avrupa'da <span class="t10">commenda</span> olarak bilinegelen iktisadi ve hukuki kurumun da yolunu açan ticari mukavele çeşidi&rdquo; ortaklığın en yaygın biçimiydi. Çeşitli Şeyhülislâmların verdiği fetvaların da gösterdiği gibi, <span class="t10">müdârebe</span> Osmanlı hukuk sisteminde eski hükümlerle devamlılık içinde kabul edilmiş ve yaygın olarak kullanılmıştı.<a id="a196"></a><a href="notes.html#a648"><span class="t12">{181}</span></a> Müdârebeler hakkındaki bu fetvaların çoğu, açık biçimde Osmanlı toprakları içinde ya da &ldquo;öteki ülkeler&rdquo;le (<span class="t10">âher diyâr</span>) yapılan uzak mesafeli ticaretle ilgilidir; hiçbiri herhangi bir biçimde bu temel yasal imkânın kullanımını kısıtlamaz. Kanuni Sultan Süleyman ve II. Selim'in ünlü Şeyhülislâm'ı Ebussuud Efendi'nin, biri Rusya'ya giden iki Müslüman arasındaki bir müdarebe hakkında verdiği çekincesiz karar, onun imparatorluklar arası ticareti yozlaştırıcı bir şey olarak gördüğü yolunda en ufak bir şüphe uyandırmıyor.<a id="a197"></a><a href="notes.html#a650"><span class="t12">{182}</span></a> On yedinci yüzyıl Bursa kadı sicilleri üzerindeki etraflı araştırmalarından yola çıkan Gerber, &ldquo;klasik İslami ortaklık yasasının Osmanlı klasik döneminin sonunda sekteye uğramadığını, tam tersine serpilip geliştiğini ve somut ekonomik işlevleri yerine getirdiğini&rdquo;<a id="a198"></a><a href="notes.html#a652"><span class="t12">{183}</span></a> yazar. Kadıların verdiği kararları içeren kimi yayımlanmış belgeler tüccarların ve akrabalarının, uluslararası ticari işlerle de meşgul olsalar, şer'i haklarına sonuna kadar ve ayrım gözetilmeksizin sahip olduklarını ortaya koyuyor.<a id="a199"></a><a href="notes.html#a653"><span class="t12">{184}</span></a></p>
</body>
</html>