<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h1 class="calibre7">SONDEYİŞ</h1>

  <p class="calibre4">Hükümdar, mezarının bir ziyaretgâh olmasından korktuğu için Mani’nin cenazesini ailesine verdirtmedi. Cesedini yok etmeden önce, ibret olsun diye, üç gün boyunca Beth-Lapat kapısına astırdı. Çıplak olarak, çarpık bacağından tanınsın diye. Herkes öldüğünü görsün diye.</p>

  <p class="calibre4">Ama sarkıtıldığı duvarın yüzü ziyaretgâh oldu. Haberci’nin gölgesinin silinemediği muazzam bir anıt. Ölüme kafa tutmak için müritleri onu: “Mani-Hayy” yani “Canlı Mani” diye çağırmaya başladılar. Öykülerinde ve dualarında eksik etmedikleri deyim oldu, öyle ki, Grekler bunu tek bir sözcüğe dönüştürdüler. “Manikhaios” dediler. Başkaları “Manichaeus” ya da “Manike” demeye başladılar.</p>

  <p class="calibre4">Adı biçim mi değiştirdi? Bu kadarıyla kalsa!</p>

  <p class="calibre4">Sanat ve coşku kaynağı olan kitaplarından, bağışlayıcı dininden, coşkulu arayışlarından, insanlar, doğa ve tanrısallık arasında uyum isteyen çağrısından geriye bir şey kalmadı. Güzelliğin dini olan dininden, aydınlık ile karanlığı ayıran dininin inceliğinden, kala kala ağzımızdan hakaret gibi dökülen “Manici” ve “Manicilik” sözcükleri kaldı. Çünkü Roma’nın ve İran’ın engizisyonları Mani’yi çarpıtmak, söndürmek için işbirliği yaptılar. Onu, belleğimizden sürüp atacak kadar nesini tehlikeli buldular?</p>

  <p class="calibre4">“Babil ülkesinden geldim diyordu, bütün dünyada çığlığım duyulsun diye…”</p>

  <p class="calibre4">Çığlığı, bin yıl süresince duyuldu. Mısır’da ona “İsa’nın Havarisi ” denildi; Çin’de ona “Işığın Budası” adı verildi; umudu üç okyanus kıyısında yeşerdi. Ama hemen sonra kin, öfke boy verdi. Bu dünyanın hükümdarları onu lanetlediler, onlar için “yalancı iblis”, “kötülük kumkuması” ve öfkeli mizaçlarında “mani-yak” oldu. Sesi, “hain bir büyü”, “iğrenç bir hurafe”, “sapık bir pislik” diye nitelendirildi. Gerisini yakmalıklar<a href="../Text/isik15.xhtml#n6" id="n6d"><sup class="calibre9">[6]</sup></a> halletti.</p>

  <p class="calibre4">Yazılarını, ikonalarını, en değerli müritlerini, adını kirletmeyi reddeden dik başlı kadınları aynı cehennem ateşinde yaktılar.</p>

  <p class="calibre4">Bu kitap Mani’ye ithaf edilmiştir. Yaşamını ya da bunca yalan ve unutkanlık yüzyıllarından sonra yaşamı sayılan şeyi anlatsın diye.</p>
</body>
</html>
