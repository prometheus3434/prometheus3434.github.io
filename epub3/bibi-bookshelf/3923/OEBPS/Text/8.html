<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8.html" xml:lang="tr-TR">
    <div class="Basic-Text-Frame">
      <p class="split-2"></p>

      <p class="bas-1">Önsöz</p>

      <p class="paragraf-4"><span>Bu çalışmayı hazırlama fikri son derece kişisel bir hikâyeden çıktı. Yaklaşık 2 yıl önceydi. Daha önce hiç bilmediğimiz bir 12 Eylül öyküsünü ilk kez annemizden duymuştuk. Biz 3 kardeş, Türkiye tarihinin en büyük öğretmen örgütlenmesi TÖB-DER’in yöneticisi ve devrimci hareketin içinde mücadele eden isimlerden biri olan babamızın 12 Eylül sonrası cezaevi süreciyle büyümüşken otuzlu yaşlarımızda annemizin de kısa süreli de olsa, öylesi bir süreçten geçtiğini öğrendik. Hiçbirimizin belleğinde yer almayan bir yaşanmışlıktı bu. Tepkilerimiz farklı oldu; şaşırdık, kızdık, üzüldük, hayal kırıklığı yaşadık, hırslandık, anlam veremedik, empati kurduk... Bunun neden bunca yıl anlatılmadığını anladıysak da 25 yıl sonra ortaya çıkması, ardından başka soruları da beraberinde getirdi. Sonra bu duygularla baş etmenin en iyi yolunu yazmakta bulduk. Çünkü zaman değişmiş, hayat denen macera almış başını gitmiş ama bizim 12 Eylül Darbesi ile derdimiz bir türlü bitmemişti. İki kız kardeş birbirimizden habersiz başladığımız yazma serüvenini bir video konferans görüşmesinde paylaşınca çalışmayı birleştirmeye karar verdik. Birimiz annemizi diğeri de babamızı yazacaktı. Sonra düşündük ki; hesap sormanın bir yolu da karanlıktakini ortaya çıkarmak, birçoklarının gözlerini kapatıp kulaklarını tıkadıklarını ortaya saçmaktır. Konuşmayı değerli kılan bir başka neden ise yakın tarihimizin bu en travmatik toplumsal dönüşümünü ve baskı rejimini tarihe not düşmek, cezanın yalnızca cezaevlerinde çürütülenlere değil, onların ailelerine ve daha genel çerçevede birebir topluma da kesilmiş olduğunu, kısacası, bu mahpusluk halinin dışarıda kalanlar için de oluşturulduğunu göstermek. Ayrıca Artvin’deki öğretmenin yaşadıklarından Siverek’teki öğrencinin çektiklerine Türkiye’de eşi, sevgilisi, kardeşi, çocuğu, annesi, babası işkence tezgâhlarından geçirilmiş, zindanlarda tazecik geleceği karartılmışların yakınlarına, arkada kalanlara ses vermek. Bunu yapmaktaki amacımız gidenin, hapsedilenin, katledilenin yaşadıklarını ikinci plana atmak değil aksine topluma reva görülenin yalnızca giden nezdinde kalmayıp nasıl geneli sarmaladığını ve özellikle kendi jenerasyonumuzun nasıl hasar görmüş, yaralanmış bir ruh ve bakış üzerinde yükseldiğini göstermek. 12 Eylül için tarih sayfalarına not düşerken verdiğimiz canların yanında onların arkalarında bıraktıklarının da izini düşmek bir borç gibi görünüyor bize.</span></p>

      <p class="paragraf-4">Böylece; yıllarca kendi kendimize sorduğumuz soruları bir de dostlarımıza yönelttik. Belki de ilk ciddi yüzleşmemizi biz de o anda yaşadık. Her bir soruyu önce kendimiz cevapladık. Darbenin 33 yıldır süregelen etkileriyle mücadele etmenin bir şekli de buydu bizce. En çok da “12 Eylül bizden ne aldı” sorusunun cevabını düşünürken, babamızla geçireceğimiz çocukluk yıllarımızın bizden nasıl çalındığının ayırdına daha derinden vardık. Bizler, çok fazla konuşan çocuklar olamadık belki de. En yakın arkadaşlarımıza yıllarca anlatmadıklarımız emek emek örülmüş bir mücadelenin hikâyesiydi. Ancak yılların geçmesi ne bu yaraları iyileştirdi ne de toplum olarak bu sancılı dönemle yüzleşmemizi sağladı. Halbuki bunu yapabilmenin yolu önce şiddete birebir maruz kalanların ve onların ailelerin yaşadıklarını paylaşmalarından geçiyordu. Hem bu yaşadıklarımız yalnızca bize ait değildi; Türkiye’nin, bir dönemin hikâyesiydi. Hikâyelerini paylaşan dostlarımız da bu bilinçle konuştular. Çünkü biliyorduk ki yaşananlar ancak paylaşıldıkça, kolektif ve kümülatif bir etkiyle, geçmişe ışık tutacaktı. <span class="char-style-override-1">KEŞKE BİR ÖPÜP KOKLASAYDIM</span>, kolektif sağaltımın, sesini duyurmaktan ve paylaşımdan geçtiğine inanan dostların emek ve özverileriyle ortaya çıktı.</p>

      <p class="paragraf-4">Bu hikâyeler hayatları çoktan çizilmiş, anne babalarıyla yıllar sonra tanışabilmiş, 12 Eylül’ün üzerine doğmuş, içinde yoğrulmuş, sırtına bir yetişkinin bile taşıyamayacağı sırlar yüklenmiş, ebeveynlerine reva görülen işkenceleri dost masalarında öğrenmiş, fotoğraf albümleri her daim eksik çocukların hikâyeleri. Bunlar, meslekleri ellerinden alınmış mücadele insanlarının zorluklara direnen, kimi zamansa çözülen ailelerinin hikâyeleri. Anne ve babaların, kardeşlerin cezaevi önündeki inancı, kararlılığı ve örgütlenmesinin hikâyeleri. Hayatlarını yeni baştan düzenleyen, pes etmeyen, üreten ve dışarıdaki dayanışmayı örgütleyen kadınların hikâyeleri. Bunlar, sesini çoğu kez duymadıklarınızın ve hiç de sormadıklarınızın hikâyeleri. Bu insanlar komşunuz, öğretmeniniz, işçiniz, öğrenciniz, akrabanız. Bu hikâyelerle neden bazı çocukların doğum günlerinde babalarının/annelerinin masa üzerine konmuş bir fotoğrafı olduğu bilinsin istedik. Öldürülen kardeşinin kemiklerini bulduğu için kendini şanslı sayan ablalar, çocuğu müebbet cezası aldı diye sevinen anne babalar duyulsun istedik. Hepsinden önemlisi bütün bunların, yaşayanların belleğinde dün olmuşçasına canlı ve taze olduğu fark edilsin istedik. Annelerin, kardeşlerin, sevgililerin hayat mücadeleleri, her zorluğa, baskıya ve yokluğa rağmen kaybetmedikleri umutlarıyla direnişleri duyulsun istedik.</p>

      <p class="paragraf-4">Yine de <span class="char-style-override-1">KEŞKE BİR ÖPÜP KOKLASAYDIM</span> bir tragedya değil. Ailelerin yaşadığı zorlukların ve üstesinden geldikleri imkânsızlıkların diğerlerine de ışık tutacağı, gelecek nesillerin nasıl bir toplum yapısını ve sol geleneği miras aldıklarını bilmelerini istememiz gibi de naif bir dileğimiz var. Türkiye’nin darbelerle dansında annelerin, kardeşlerin, çocukların seslerine kulak vermek yaraları bütünüyle sarmayacak olsa da her koşulda umudun nasıl vazgeçilmez olduğunu gösterecektir bizlere.</p>

      <p class="paragraf-4"><span class="char-style-override-1">KEŞKE BİR ÖPÜP KOKLASAYDIM</span>, bizim aileler olarak yüzleştiklerimizle toplumun da yüzleşmesinin önünü açmak ve dokunulmayana dokunmak için atılmış küçük bir adım. Belki de bizim Darbe’yi yargılama yolumuz. Kimlerden mi hesap soruyoruz? Elbetteki birinci dereceden sorumluların yanında işkencecilerden, egemenlerin safında yer alıp öğrencisini döven, işkenceyi cezaevinden sınıfın içerisine sokan öğretmenden, hastasına bakmayan doktordan, kapısını kapatan komşudan, yolunu değiştiren arkadaştan, görmedim, duymadım, bilmiyorum diyen herkesten.</p>

      <p class="paragraf-4">Kolektif belleğin nasıl kodlandığı ile ilgili tartışmalar elbette ki bizi “geçmişle yüzleşme” sorunu yaşayan bir toplum olma gerçeğine getiriyor. Bu nedenle Darbe’yle yüzleşiyoruz ifadesi son derece iddialı olur fakat yine de iktidarın kurguladığı ve dayattığı bir 12 Eylül algısına alternatif olarak birebir yaşanmışlıklar üzerine inşa edilen bu ve benzeri sözlü tarih çalışmalarının en azından kolektif belleğin oluşturulmasına katkıda bulunmasını umuyoruz. Muktedirler korkuyu insan belleğinde kökleştirerek yıllar sonra bile bunun dönüp bizi avlayacağını umdular. Bizim hayat gailemiz ise umduklarını hep boşa çıkarmak oldu.</p>

      <p class="paragraf-4">Elinizdeki kitap eksik bir çalışma aslında. Hiçbir araştırmacı veya yazar yarım kalacak bir çalışma yapmak için kolları sıvamaz, biz ise gönüllü olduk. Düşündük ki 12 Eylül’ün şiddetini birebir yaşamış ailelerin hepsine ulaşmak, geçilen yolların, verilen mücadelelerin, hayal kırıklıklarının hepsini yazıya aktarmak; sol örgütlenmelerin hepsinin temsil edilmesini sağlamak mümkün değil. O nedenle bu çalışma mütevazı bir başlangıç olarak kabul edilsin, 12 Eylül’le ilgili toplumsal belleğin canlı tutulmasına katkıda bulunacak benzeri çalışmalar takip etsin isteriz. Özellikle 12 Eylül Davası’nın yürütüldüğü bu günlerde 12 Eylül faşizmini, Paşa’ları mahkemeye getiremeyen yargı sistemi veya ondan beslenenler değil, ancak onun birebir şiddetini ve baskısını yaşamış bizler tarihe not düşebiliriz.</p>

      <p class="paragraf-4">Çalışmanın metodolojik çatısı yüz yüze görüşmeler üzerine inşa edildi. Bu görüşmeleri akıcı metinler haline getirdik. Anlatıcının paylaşmak istedikleri doğrultusunda kimisi detayıyla anlatılan hikâyeler oldu kimisi son derece sınırlı kaldı. Anlatıcı nasıl anlatıyor olursa olsun her defasında 30 yıl öncesinin duygularını tekrar tekrar yaşadı, bize de yaşattırdı. Bazen uzun süren bir duraksama, bir gözyaşı, bir kahkaha veya bir tepkisizlik bize çok şey anlattı. Yaralar hiç kabuk bağlamamıştı ve bizler her ne kadar konuya ve bahsi geçen duygusal çalkantılara hazırlıklı olduğumuzu düşünsek de her defasında tahminlerimizin de ötesinde yoğunluklar yaşadık. Bazı hikâyeler geceler boyu rüyalarımıza girdi, kimi zaman çalışmaya ara vermek zorunda kaldık, daha çok okuduk, araştırdık, yeniden izledik. Bazı dostlardan ek materyaller isterken geçmişi tazelediğimiz için üzüldük, utandık. Her anlatıcı geçmişiyle bir kez daha yüzleşirken biz de her anlatıcıyla o yüzleşmenin bir öğesi olduk. Bazı dostlarımız bir terapistin koltuğunda otururcasına rahat konuştu; fakat sonra ne kadar çok detay anlattığına kendi de inanamadı. Bazısı projenin yarısında çekildi.</p>

      <p class="paragraf-4">Hikâyeler içerik ve bağlam açısından farklı özellikler gösterse de <span class="char-style-override-1">KEŞKE BİR ÖPÜP KOKLASAYDIM</span>’ın dönemi ve sonrasını özellikle çocukların ve geride kalanların perspektifinden anlatması açısından farklı bir çalışma olduğunu düşünüyoruz.</p>

      <p class="paragraf-4"><span class="char-style-override-1">KEŞKE BİR ÖPÜP KOKLASAYDIM</span> projesinin, kendisini kategorik olarak sosyalist sol içerisinde tanımlayan bireyleri kapsadığını da belirtmeden geçmeyelim. Proje kapsamında yer alan sol siyasetlerin içerisinde Devrimci Yol ağırlığı göze çarpacaktır. Bu, tanıdıklarımızın ve çalışmaya gönül koyanların ağırlıklı olarak Devrimci Yol geleneğinden gelmeleri nedeniyledir. Her ne kadar geniş yelpazede bir çalışma olmasına özen göstermiş olsak da projede yer alamayan gruplar ve alt kategoriler de oldu. Bunlardan biri Kürt özgürlük hareketi diğeri ise siyasi mültecilerdir. Her ikisi de farklı bir çalışma tarzı ve kaynak gerektirdiğinden bu çalışmaya dahil edilmedi.</p>

      <p class="paragraf-4"><span class="char-style-override-1">KEŞKE BİR ÖPÜP KOKLASAYDIM</span>, bu kitapta yer alan ve onlara ulaşmada bize yardımcı olan dostlarımızın ortak çabasıyla gün ışığına çıktı. Kapılarını gönül rahatlığıyla bize açan, sofralarına buyur eden, özveriyle yardım elini uzatan anlatıcılarımıza yürekten teşekkür ediyoruz. Dostlarımızın bir kısmını burada anmak isteriz: Sevgili ağabeyimiz Bülent Aydın olmadan bu çalışma ortaya çıkamazdı. Heyecanı, bize ve çalışmaya olan inancı bu satırlara sığmaz. Sevgili Selim Mahmutoğlu’na, Hüseyin Yılmaz’a, Özlem Eren Türkmen’e, dayımız Erol Nadi Özkan’a, görüşmelerin bir kısmını bizim adımıza yapan, desteğini hiç esirgemeyen Aylin Tekiner’e, dostumuz Emrah Altındiş’e, eleştirel okuma yapan sevgili Cangül Örnek’e, Makine Mühendisleri Odası’na, Dostluk Yardımlaşma Vakfı’na, TAKSAV’dan Basri Akçelik’e, Devrimci 78’liler Derneği’nden İpek Keskin Gür’e, <span class="char-style-override-1">BirGün</span> gazetesinden İbrahim Aydın’a, hukuksal katkıları için avukat Mehdi Bektaş’a, editörümüz ve yayımcımız İlbay Kahraman’a ve Ayrıntı Yayınları çalışanlarına emekleri, özverileri ve yardımları için teşekkür ederiz.</p>

      <p class="paragraf-4">Anne ve babamıza daha güzel ve özgür yarınları anlattıkları, Alfred ve Özgür’e bize her daim inandıkları, Ela ve Julian’a ise miniklerimiz olarak bu en değerli zamanlarında sabırla bizi bekledikleri için minnet borçluyuz.</p>

      <p class="paragraf-4">Proje süresince yeni dostlar edindik, bazı eski dostlarla yeniden buluştuk, bizi biz yapanın dayanışma olduğunu, yaşanan büyük zorluklara ve travmalara rağmen mücadelenin nasıl da hız kesmeden devam ettiğini gördük bir kez daha.</p>

      <p class="paragraf-4">Darbeciler ve işkenceciler en çok da umudu yok etmek, bizleri yıldırmak ve vazgeçirmek istediler. Bu kitap tam da ona cevaptır…</p>

      <p class="paragraf-4 para-style-override-15"></p>

      <p class="paragraf-4 para-style-override-12"><span class="char-style-override-1">Eylem Delikanlı – Özlem Delikanlı</span></p>

      <p class="paragraf-4 para-style-override-12"><span class="char-style-override-1">Mayıs 2013</span></p>
    </div>
  </div>
</body>
</html>
