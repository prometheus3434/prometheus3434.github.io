<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Af Çıktı</b></p>

  <p class="baslik1">[Akın]</p>

  <div class="bos2"></div>

  <p>Ve önceden buyrulduğu gibi eski defterler açıldı gecenin içinde.</p>

  <p>Yıldızlar oradaymış, gökte değil.</p>

  <p>Açıldı yaprak yaprak, bulut bulut, sis dağıldı.</p>

  <p>Görünür oldu her şey.</p>

  <p>Bir cezaydı ne de olsa, bir eylem biçimi.</p>

  <p>Boşluğun önüne bir ünlem koyup eski, çok eski şiirleri buldu.</p>

  <p>Pencereleri kapatıp.</p>

  <p>Kapıları kilitleyip.</p>

  <p>Defterin içinde çıplak var çünkü.</p>

  <p>Ruh.</p>

  <p>Kabuksuz bir salyangoz.</p>

  <p>İzi kendinden menkul elyazısı.</p>

  <p>Ne kadar da gençmişim dedirten ne varsa tek tek aynaya okuttu.</p>

  <div class="bos09"></div>

  <p>Her sözün içinde bir öz var; zaman aman vermez; ses bir duraklama, bir es; aman sadece bir an.</p>

  <p>O halde uzak telefonların ucunda söylenenleri yeniden düşünmeli.</p>

  <p>Hayır kelime oyunu değil, hayat memat meselesi.</p>

  <p>Bir gençlik meseli.</p>

  <p>Artık kimseyi ilgilendirmeyen.</p>

  <p>Kimsede kalmamış bir fincan sır.</p>

  <p>Aynalar neden karanlık sanırsın?</p>

  <p>Ve ona görünür oldu dünya.</p>

  <p>Sen.</p>

  <p>En acılı, en korkunç, en çaresiz.</p>

  <p>Herkes kadar.</p>

  <div class="bos09"></div>

  <p>Aniden heyecanlanıyorum.</p>

  <p>İşte hepsi burada.</p>

  <p>Tüm yazdıklarım: gençlik, şiir, acı, sessizlik.</p>

  <p>Resimler, felsefe ve paradoks.</p>

  <p>İlk adımlar, ilk öpüş ve başkaları.</p>

  <p>Ben de bir zamanlar vardım.</p>

  <p>Bakmayın şimdi bu ev, bu boşluk, bu kasvet.</p>

  <p>Benim de zamanım vardı.</p>

  <p>Farkında olsaymışım.</p>

  <p>Süsen’e bu kadar gecikir miydim?</p>

  <p>Keşke yüzünü hatırlayabilsem..</p>

  <p>Güneşli bir sarışınlık kalmış.</p>

  <p>Bir dergi kapağı.</p>

  <p>Tedirgin bir bakış.</p>

  <div class="bos09"></div>

  <p>Şimdi karıştırıyor olabilirim, vakit geç.</p>

  <p>Zihnim bulanık, ellerim yaşlı.</p>

  <p>Garip bir oyunun içinde ebe seçilmişim vagonlar boyunca koşuyorum.</p>

  <p>Usturamı gizlediğim yerden çıkarıyorum.</p>

  <p>Geçmişi lime lime ediyorum gülümseyerek.</p>

  <p>Artık uzak bir melodi, bir komedi.</p>

  <p>Ellerini kaldırıp da zamanın içinde donakalan kadını kendi haline bırakmalı.</p>

  <p>Battaniyelerin, yorganların, yastık kılıflarının içine gizlensin Süsen telefonlar çalarken.</p>

  <p>Süsen, dedim, sana, dedim, çok uzun bir cümle kuracağım, hayatının sonuna kadar dinlemeye hazır mısın?</p>

  <p>Bizi hatırlamıyor ki...</p>

  <p>Boşuna.</p>

  <p>Boşluğuna.</p>

  <p>Acılı bir kadından bir tanrıça yaratmaya çalışan ben değilim ki.</p>

  <p>Büyük çarkların arasına sıkışıp kalan.</p>

  <p>Bir içki alabilir miyim şimdi?</p>

  <p>Büfe açıldı mı?</p>

  <p>Dinleyiciler gülmeye hazır mı?</p>

  <p>Ben geçmişini lime lime eden adam.</p>

  <p>Ben cümlenin ortasında renk değiştirebilen.</p>

  <p>Global bir şirketin küçük mili.</p>

  <p>Artık unutmak ya da hatırlamak hükümsüz.</p>

  <div class="bos09"></div>

  <p>Af çıktı duydunuz mu?</p>

  <p>Tüm günahlar silindi.</p>

  <p>Yenilerine yer açıldı böylece.</p>

  <p>Yedi ana günah yedi kez çarpıldı, büyüdü.</p>

  <p>Dışarıda kasırgası dört iklim atlılar mahşerden kopup geliyor çoğalarak.</p>

  <p>Trenler bu istasyonda durmuyor artık.</p>

  <p>Daimi yolcuları delirmiş; camlardan sarkıyor, baş, el, ayak, parmak.</p>

  <p>Renkli dublajlı bir varoluş bu diye haykırıyor hoca, sesi çın çın ötüyor demiryolları boyunca.</p>

  <p>Makas değiştiriyor tren, küçük bayraklar inip kalkıyor.</p>

  <p>Zil çalıyor, beslenme saati, yumurtaları çıkarın çocuklar.</p>

  <p>Hayır hayır kulaklarınızı tıkayın, korkmayın atlılar geçip gider.</p>

  <p>Vebali bizde kalır.</p>

  <p>Deliler ırmağının üzerindeki köprü restore edilmiş.</p>

  <p>Hayretle geçiyor tren boş bakışlar altında.</p>

  <p>Hepsi birer birer anlatılmış eski şiirlerde.</p>

  <p>Orada yazılıdır âşıkların kehanet gücü, yıldızların uzaklığı, Süsen’in acıları.</p>

  <p>Otuz iki kısım tekmili birden bu gece sinemamızda diye bağırıyor hoca.</p>

  <p>Tren geçip gidiyor ırmağın üzerinden, ardında bir makinist ölüsünü sürükleyerek kimsesiz.</p>

  <p>Çünkü af çıktı bugün tanrının doğumgünü.</p>

  <p>Sen de beni affet Süsen, dedim boşluğa.</p>

  <p>Telefon kapalı.</p>

  <p>Mikrodalgalar kalbimi ısıtıyor, bira soğuk, eski defterler acımasız.</p>

  <p>Çalar saat tek dostumdur artık.</p>

  <p>Böylesi yakışır zamanımıza.</p>

  <div class="bos09"></div>

  <p>Ve böyle söylendi.</p>
</body>
</html>
