<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Gerçeğin Takımını Tutuyorduk</b></p>

  <p class="baslik1">[Akın]</p>

  <div class="bos2"></div>

  <p>Duyduk ki götürmüşler onu.</p>

  <p>Yıpratmışlar, kırmışlar, hırpalamışlar.</p>

  <p>Duyduk ve korktuk.</p>

  <p>Sıraların altına gizlendik.</p>

  <p>Rozetlerimizi, küçük bayraklarımızı, yırtık kâğıtlara yazdıklarımızı attık.</p>

  <p>Çöp olduk.</p>

  <p>Büyük bidonlara doldurdular ve uzak bir yere attılar.</p>

  <p>Çöp kuşlarının gagaları didikledi kâbuslarımızı.</p>

  <div class="bos09"></div>

  <p>Habersizler de vardı.</p>

  <p>Boş gözlerle bakıyorlardı, güneşleniyorlardı.</p>

  <p>Kimseden korkuları yoktu.</p>

  <p>Dünyamızın gizli sahipleri oldukları bir bakışta anlaşılıyordu.</p>

  <p>Yanlarına yanaştım.</p>

  <p>Taklit ettim.</p>

  <p>Dans ettim.</p>

  <p>Geceleri serin örtülerin arasında sıcaktılar.</p>

  <p>Tadına bakan delirirdi.</p>

  <p>Emindim.</p>

  <p>Gözümü kırpmadan dişledim önüme ilk geleni.</p>

  <p>Bir hayali ısırdığımı fark etmedim.</p>

  <p>Gençtim.</p>

  <p>Dedim ya mecazdı her şey.</p>

  <p>Bir benzetme.</p>

  <p>Aslı başka, kendi başka, sözü başka.</p>

  <p>Aynalar galerisinde kendime yeni bir ben aradım.</p>

  <p>Onlara benzeyen.</p>

  <p>Bir gölün dibine varmak için gece uçuşlarına başladım.</p>

  <p>Göl emindi.</p>

  <p>Sınırları belliydi.</p>

  <p>Bazı otları kaynatıp içiyorduk, son nefeslerini vermeye gelenleri yanımıza almıyorduk.</p>

  <p>O şişelerden yok bizde deyip deyip gülüyordum.</p>

  <p>Kimse anlamıyordu.</p>

  <p>Ama işte havamızı bozuyordu yaralı ceylanlar, antiloplar, geyikler.</p>

  <p>Mecaz olduklarını bildiğim halde canım sıkılıyordu, daha çok içiyordum, büfe hep açıktı.</p>

  <p>Körüm ben diye bağırıyordum bazen.</p>

  <p>Alkışlıyordu ateşin başındakiler.</p>

  <p>Anlat biraz daha diyorlardı.</p>

  <p>Devrik cümleler kurarken Süsen aklıma gelmiyordu artık.</p>

  <p>Onu alıp götürmüşlerdi.</p>

  <p>Benim bir yanım da bu şekilde ölmüştü.</p>

  <p>Hafiflediğimi sanıyordum.</p>

  <p>Oysa: Ölüm yerçekiminin en yoğun hali, bazı şeyleri yaşayarak öğrenemiyor insan.</p>

  <p>Gökten yağan elmalardan korunmak için göle dalıyorduk.</p>

  <p>Dibi belli bir derinlik.</p>

  <p>Ne güzel, diyorduk.</p>

  <p>Dünya ne güzel, tam yaşanacak yer, biraz daha nefesimizi tutabilsek ya da bir solungaç edinebilsek ve hiç çıkmasak suyun içinden.</p>

  <p>Şarkı söylüyorduk, ağzımızdan sadece hava kabarcıkları çıkıyordu.</p>

  <p>Biz.</p>

  <p>Kimdik?</p>

  <p><br /></p>

  <p>Süsen’i izliyorlarmış.</p>

  <p>Uykusunda bile.</p>

  <p>Tehlikeliymiş.</p>

  <p>Meğer zehirliymiş.</p>

  <p>Söylentiler konuşulmadan yayılıyordu.</p>

  <p>Yer döşemelerinin altından, arabaların egzoslarından, kör pencerelerden sızıyordu.</p>

  <p>Efendim Süsen bir simgedir, diyordu bazen birileri.</p>

  <p>O önemli değil, simgelediği asıl tehlike.</p>

  <p>Yeni Süsenler olmasın, bu bizim sosyal sorumluluk projemiz olsun, evet fon bulalım, eğitim verelim, burs, para, iki kat elbise, kitap, mürekkep, kâğıt, saç tokası.</p>

  <p>Yere bakıyordum böyle zamanlarda.</p>

  <p>Lafa karışmıyordum.</p>

  <p>Kim olduğum anlaşılmasın diye kendime bir içki alıyordum büfeden.</p>

  <p>Büfe hep açıktı.</p>

  <p>Giriş bedava.</p>

  <p>Köşe kapmaca oynarken kale.</p>

  <p>Kimse dokunamıyordu orada bana.</p>

  <div class="bos09"></div>

  <p>Benim bir sorunum var.</p>

  <p>Diyordum.</p>

  <p>Her lafımın ortasında yön değiştiriyordum.</p>

  <p>İzini kaybettirmeye çalışan biri gibi cümlelerden bir labirent kuruyordum.</p>

  <p>Koşuyordum düşüncelerin, düşlerin, şakaların, oyunların, madrabazlıkların içinden geçiyor sonra başladığım yere geliyordum nefes nefese.</p>

  <p>Biri çıksaydı ve birleştirseydi noktaları, buluverecekti gerçeği.</p>

  <p>Ama çıkmıyordu.</p>

  <p>Dışardan bir sarhoş geçiyordu bininci kez.</p>

  <p>Nara atarak güldürüyordu bizi.</p>

  <p>İlk kez duyanları avutuyorduk.</p>

  <p>Biz bilimseldik.</p>

  <p>Gerçekçi.</p>

  <p>Gerçeğin takımını tutuyorduk.</p>

  <p>Gerçek herkese durmadan gol atıyordu.</p>

  <p>Biz bağırıyorduk.</p>

  <p>Bir baba hindi!</p>

  <p>Tüm hind çin maçin seninle gurur duyuyor!</p>

  <p>Düzeysizdik.</p>

  <div class="bos09"></div>

  <p>Bazen de geçmişten birileri çıkıp geliyordu.</p>

  <p>İçeri almak istemiyorduk.</p>

  <p>Ayağını kapının eşiğine koyuyordu.</p>

  <p>Bizi zorluyordu.</p>

  <p>Kesici bir alet çıkarıp bize gösteriyordu.</p>

  <p>Gülüyorduk ona.</p>

  <p>Baksana sen bize, diyorduk.</p>

  <p>Biz ne kadar çooooook sen ne kadar azsın.</p>

  <p>Adeta yoksun.</p>

  <p>Son nefesini verip gidiyordu.</p>

  <p>Bir şişe daha...</p>

  <div class="bos09"></div>

  <p>İstesek de istemesek de zaman geçiyordu.</p>

  <p>Biz kazananlar arasındaydık.</p>

  <p>Yengimizi kutluyorduk ama...</p>

  <p>Bir gölge vardı.</p>

  <p>Bendim o.</p>

  <p>Kendini unutmuş bir gölge.</p>

  <p>Hep orada durduğu halde kimsenin algılamadığı, üzerinde durmadığı bir gölge.</p>

  <p>İşte ortaya çıkıyorum diye bas bas bağırıyordum.</p>

  <p>Neredesin diye merakla beni arıyorlardı.</p>

  <p>Sahne ışıkları üzerime düşünce yok olup gidiyordu sesim de.</p>

  <p>Garip şey, şimdi buradaydı, önemli açıklamalarda bulunacaktı, diyorlardı.</p>

  <p>Sonra hemen unutuveriyorlardı.</p>

  <div class="bos09"></div>

  <p>Kendime yeterince güvendiğimde onları bırakıyordum.</p>

  <p>Yalnızlık cesaret gerektirir.</p>

  <p>Soğuktur.</p>

  <p>Ev.</p>

  <p>Boş.</p>

  <p>Karanlık.</p>

  <p>Süsen nerede?</p>

  <p>Bu soru evin orta yerinde büyüyen zehirli bir gül.</p>

  <p>Yer bırakmıyor bana.</p>

  <p>Bir köşeye kıvrılıp uyuyorum.</p>

  <p>Sabaha varmak istiyorum.</p>

  <p>Keşke diyorum böyle olmasaydı.</p>

  <p>Her şey farklı olabilirdi.</p>

  <p>Ne yazık.</p>

  <p>Onu tanımasaydım farklı biri olabilirdim.</p>

  <p>Belki o zaman bu kadar korkmazdım.</p>

  <p>Karanlıkta boğulmazdım.</p>

  <p>Odamın zemini yutmazdı beni.</p>

  <p>Evcil göllerde kırmızı balık olurdum o zaman.</p>

  <div class="bos09"></div>

  <p>Sonra hepsi geçti.</p>

  <p>Geçmişte kaldı.</p>

  <p>Rüyalar da olmasa.</p>
</body>
</html>
