<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Gerçekten de Çok Gerginsin</b></p>

  <p class="baslik1">[Erol]</p>

  <div class="bos2"></div>

  <div class="kucuk2">
    <p>“Bu daha hiçbir şey değil” dedi Sancho. “Buraya kadar olanlar nohut çekirdek, ama zat-ı âliniz size yapılan iftiralar konusunda her şeyi bilmek istiyorsanız, tek kelime atlamadan hepsini söyleyecek birini getireyim buraya. Dün gece Bartolome Carrasco’nun oğlu Salamanca’dan tahsilden döndü; bakalorya sahibi olmuş, ben de hoşgeldine gittim; zat-ı âlinizin hikâyesinin kitabı çıkmış, öyle söyledi; adı da <span class="duz">La Mancha’lı Yaratıcı Asilzade Don Quijote</span>’ymiş. Benden de kitapta kendi adımla, Sancho Panza diye bahsediliyormuş; Señora Dulcinea del Toboso da, ikimizin yalnız başımıza yaşadığımız olaylar da anlatılıyormuş. Yazan tarihçi bunları nasıl öğrenmiş diye şaştım kaldım; haç çıkardım şaşkınlıktan.”</p>

    <p>“Emin ol Sancho,” dedi Don Quijote, “hikâyemizin yazarı bilge bir büyücüdür mutlaka; böylelerinden yazacakları şeylerin hiçbiri gizlenmez.”</p>

    <p style="text-align: right;"><span class="duz"><b>La Mancha’lı Yaratıcı Asilzade Don Quijote,</b></span><br />
    <b>Miguel de Cervantes Saavedra, 1605</b></p>
  </div>

  <div class="bos09"></div>

  <p>Bu mevsimde doğa çıldırıyor. Güller, papatyalar, sarı sabırlar, gelincikler gökyüzünden dökülmüş gibi gelişigüzel yayılmışlardı otelle orman arasındaki geniş düzlüğe. Özellikle vahşi bir görünüm kazansın diye uğraşıldığı belli oluyordu. Bu yöreler için fazlasıyla büyük ağaçlardan oluşan ormanın da bir çevre mühendisliği ürünü olup olmadığını düşünüyordum. Göz alabildiğine uzanan bu manzarada hiçbir hareket yoktu. Ben de, güzelliği insanda kuşku uyandıran bu doğa manzarasına bakarak az önce gördüğüm rüyayı içimden tekrar ediyordum. Unutmamak için. Yıllar içinde geliştirdiğim bir alışkanlık. Garip bir savaş rüyasıydı. Bir evi sarmışız... Silahım yok, kaçmak istiyorum ama beceremiyorum. Korkulu, sıkıntılı bir rüya. Etkisini hissetmeye devam ediyordum. Üzerinde durduğum krem rengi uzun tüylü halının çıplak ayaklarımda yarattığı yumuşaklık bile killi toprağın organik ılıklığını çağrıştırıyordu. Belki de yatağı yadırgamıştım. Manzaradan gözlerimi güçlükle ayırarak, uyuyan karıma baktım. İki kişi için küçük bir yatak. Tek kusuru da bu olmalıydı otelin. Yıllar boyunca şehir şehir, ülke ülke gezerken o kadar çok otel görmüştüm ki... Otelin kalitesinin sessizlikle ölçüldüğünü öğrenmiştim. Şehrin merkezinde de olsa, sabahlara kadar eğlenilen bir otel de olsa, oda sessizliğini sağlayabileni gerçek beş yıldızı hak eder. Her otel bir binadır en nihayetinde ama canlıdır, her birinin kendine has bir kokusu, bir sessizliği vardır. En iyilerinde bile değişmez bir kuraldır bu. Karımın seçtiği bu otel bir balinanın içi gibi sessizdi.</p>

  <div class="bos09"></div>

  <p>Önce itiraz etmiş, işleri bahane etmiştim ama işte şimdi her şeyden uzakta bu dev sessizliğin içinde... en azından yapmam gereken bir iş yok diye kendimi rahatlatıyordum: ne kumaş örnekleri, ne klasörler, ne de ertesi sabah görüşülecek kaba saba müşteriler... Karımın ısrarı ile cep telefonumu bile evde bırakmıştım. Şehir hayatının gerilimini henüz üzerimden atmış değildim. Ne saçmalık... Kimden kaçıyoruz ki? Hem nereye kadar? Bir hafta bilemedin on gün sonra yine kürkçü dükkânına dönmeyecek miydik? Giyinirken bir yandan bunları düşünüyor bir yandan da uyuyan karımı izliyordum. Yüz üstü yatmıştı. Yastığı kaplayan kıvırcık saçlarından başka bir yeri görünmüyordu. En iyisi uyandırmadan kahvaltıya inmekti. Zamansız uyanınca dünyanın en huysuz yaratığına dönüşebilirdi. Asıl tatile ihtiyacı olan sensin, dedim içimden. Kahvaltıya iniyorum diye bir not yazdım, başucuna bıraktım, kapıyı çekip çıktım.</p>

  <div class="bos09"></div>

  <p>Koridorun sonuna kadar yürüdüm. Otelde çıt çıkmıyordu. Burası için erken bir saat olmalıydı. Neden uyumuyordum sanki? Oysa gece geç yatmıştım. Rahatsız edici bir rüya görmüş olmama rağmen kendimi yorgun hissetmiyordum. Asansöre bindim. Üzerinde L harfi bulunan düğmeye dokundum. Kapı sessizce kapandı. Hareket halinde olduğumuzu ışıklı gösterge sayesinde anlayabiliyordum. O kadar yavaş iniyorduk... Aklıma Yunanistan’daki o boktan otelde asansörde kalışım geldi. Uzunca bir süre Türk olduğum için kimsenin beni kurtarmaya gelmediği kuşkusuna kapılmıştım. Bir de şu asansöre bak diyordum içimden. Teknolojinin geldiği son nokta böyle bir şey olmalıydı.</p>

  <div class="bos09"></div>

  <p>Asansörün kapısı açıldığında kendimi lobide buldum. Kahvaltı salonunun yerini sormak üzere yürümeye başladığımda büyük mekânda insanın varoluşunun da değiştiğini saptadım; resepsiyon o kadar uzaktı ki bir-iki dakika yürümem gerekti. Kırmızı damarlı mermerden yapılmış bölmenin ardında reklam filmlerinden çıkmış gibi yakışıklı bir genç gülümseyerek beni bekliyordu:</p>

  <div class="bos09"></div>

  <p>“Günaydın. İyi sabahlar. Geceniz nasıl geçti? İyi uyuyabildiniz mi?”</p>

  <p>“Evet, teşekkür ederim. Kahvaltı başladı mı acaba?”</p>

  <p>“Mutfağımız 24 saat açıktır efendim. Dilediğiniz zaman...”</p>

  <p>“Peki nasıl gidebilirim kahvaltı salonuna?”</p>

  <p>“Yemek salonlarımızdan ikisi bir alt katta, üçüncüsü roof ta. Hepsinde servis dediğim gibi 24 saat... ”</p>

  <p>“Hangisini önerirsiniz?”</p>

  <p>“Hepsini denemenizi tavsiye ederim. İstediğinizden başlayabilirsiniz...”</p>

  <div class="bos09"></div>

  <p>Tekrar asansöre binmeye üşendiğim için alt kattakilerden birine gitmeye karar verdim. Merdivenleri işaret etti. Çok kibardı ve resepsiyonda çalışan bir görevli olmaktan çok... bilmiyorum başka daha önemli işler yapmak için yaratılmış gibiydi ya da öyle davranıyordu. Biraz tepeden bakan bir hali vardı. Küçümser gibi... Bu tür yerlere alışkın olmayan bir müşteriyle konuşur gibi çıkıyordu sesi. Aldırmadım.</p>

  <div class="bos09"></div>

  <p>Alt katta karşıma ilk çıkan salona girdim. Acemiliği atmıştım üzerimden. Pencere kenarında bir masaya oturdum. Hemen bir garson bitiverdi yanımda. Büyük bir bardak portakal suyuyla gelmişti. Siparişimi alıp kayboldu ortadan. Bakalım gerçek portakal mı konsantre mi diye bardağı dudaklarıma değdirdiğim an tüm ruh durumum değişiverdi. Bu hayatımda içtiğim en taze, en doğal ve en serin portakal suyuydu. Bardağı bir dikişte bitirip masaya koyduğum sırada ortamın kalabalıklaşmış olduğunu, neredeyse hiç boş masanın kalmadığını gördüm. İyi ki erken inmişim diye düşünürken iki genç kadının gülümseyerek masama doğru geldiğini fark ettim.</p>

  <div class="bos09"></div>

  <p>“Size katılabilir miyiz?”</p>

  <p>“Hiç yer kalmamış da...”</p>

  <p>“Tabii, buyrun.”</p>

  <p>“Kimseyi beklemiyorsunuz değil mi?”</p>

  <p>“Hayır, hayır, buyrun.”</p>

  <div class="bos09"></div>

  <p>Kendilerini tanıttılar. Azize ve Melek. Çok kibardılar ve az önce duştan çıkmış oldukları ortama yaydıkları şampuan kokusundan anlaşılıyordu. O sırada büyük bir kahvaltı tabağıyla garson yine yanı başımda beliriverdi.</p>

  <div class="bos09"></div>

  <p>“Portakal suyunu beğendiniz mi?”</p>

  <p>Neşeli bir ses tonuyla, normalden biraz daha yüksek sesle cevapladım:</p>

  <p>“Mükemmeldi. Enfes.” Genç kadınlara dönerek, “Size de tavsiye ederim,” dedim.</p>

  <p>Gülümseyerek birbirlerine baktılar. Garip bir şey mi söyledim acaba diye kuşkuya düştüm. Umursamadım. Her şey çok hoştu. Azize’nin bal rengi gözlerine uzun süre bakmanın imkânı yoktu; Melek’in gözleri ise insanı içine çeken karanlık birer kuyu gibiydi.</p>

  <div class="bos09"></div>

  <p>Bir yandan kahvaltı tabağımdaki leziz jambonlu omleti yiyor bir yandan da konuşuyordum:</p>

  <p>“Daha önce gelmiş miydiniz?”</p>

  <p>“Daha önce mi?”</p>

  <p>“Çok güzel bir otel. Ben adını bile duymamıştım. Tabii deniz kenarında olmaması bunda en büyük etken...”</p>

  <p>Keyifliydim.</p>

  <p>“İlk sabah çok güzeldir.” Bunu söyleyen Azize’ydi. Bir an başımı kaldırıp ona baktığımda Melek’in telaşlı bir şekilde gözlerini kaçırdığını gördüm. Dudakları, boynu, göğüsleri, omuzları... teninin pürüzsüzlüğüne dalıp gitmek üzereydim ki Azize’nin sesi beni başka bir yere çekti.</p>

  <p>“Çok güzeldir burası. Hayatımın en eğlenceli günlerini burada geçirdim diyebilirim.”</p>

  <p>“Umarım benim için de böyle olur.”</p>

  <p>Yalnız biri gibi davranıyordum. O ana kadar, şu merdivenlerden inme olasılığı olan karımdan söz etmemiştim. Alyans takma alışkanlığım olmadığına içten içe seviniyordum. Bir şey olacağından değil. Evli olduğumu öğrenirlerse bu hoş ortam dağılırmış gibi geldiği için. Potansiyelin enerjisi ile doluyordu ortam. Varsın harekete dönüşmesin. Tüm kaslarıma kan daha bir şevkle pompalanıyordu. Tamam, fizyolojik bir şeydi, ama ne çıkar? Hayat böyle bir şey değil mi zaten...</p>

  <p>“Siz ne zaman geldiniz?” diye sordum.</p>

  <p>“Biz mi?”</p>

  <p>“Biz geleli çok oluyor.”</p>

  <p>“Yani biz artık burada yaşıyoruz.”</p>

  <p>“Çalışıyoruz.”</p>

  <p>Yüzlerine daha bir dikkatle baktım.</p>

  <p>“Ne iş yapıyorsunuz?”</p>

  <p>“Biz...”</p>

  <p>Azize, Melek’in sözünü kesti:</p>

  <p>“İstersen Erol Bey’i davet edelim. Sürpriz olsun...”</p>

  <p>Yüzüm asılmış olmalı ki Melek kaşlarını kaldırarak:</p>

  <p>“Sürprizlerden hoşlanmıyorsunuz değil mi? Neden erkekler hep böyle...”</p>

  <p>Lafı ben tamamladım:</p>

  <p>“... sıkıcı oluyor. Diyecektiniz değil mi?”</p>

  <p>Sıkıntıyla gülümsedi Melek. Ortamı yumuşatma gereği duydum:</p>

  <p>“Bu arada Bey lafını kaldırsak? Bana sadece Erol diyebilirsiniz Melek. Sürprizlerden de evet genelde hoşlanmam ama istisnalar hariç.”</p>

  <p>“Doğru... yoksa bu oteli tercih etmezdiniz.”</p>

  <p>Azize’ye döndüm. Oteli nasıl keşfettiğimi sormasını engellemek için hemen cevapladım:</p>

  <p>“Evet öyle.”</p>

  <p>Azize üsteledi:</p>

  <p>“Ama yine de az önce canınız sıkıldı. İsterseniz söyleyelim ne iş yaptığımızı...”</p>

  <p>Heyecanlandım. Neden?</p>

  <p>“Hayır hayır, böylesi daha eğlenceli. Ama anlamadığım, buraya müşteri olarak geldiniz, sonra da çalışmaya mı başladınız?”</p>

  <p>Güldüler.</p>

  <p>“Ya evet, hesabı ödeyemeyince mutfakta bulaşıkları yıkamaya başladık.”</p>

  <p>Bunları söyleyen Melek’ti. Bu kız Azize’den çok farklıydı. Belki biraz daha gençti, daha heyecanlı. Siyah gözlerinde kaybolmak üzereydim ki Azize araya girdi:</p>

  <p>“Bugün aşağıda elsanatları atölyesine bir gezi var. Bize katılır mısınız Erol?”</p>

  <p>“Atölye mi var otelde?”</p>

  <p>“Evet. Yöredeki el sanatlarını yaşatmak için kurmuşlar. Hem yapmayı da öğretiyorlar.”</p>

  <p>“Satın da alabiliyorsunuz. Halı, seramik...”</p>

  <p>“Burası sürprizlerle dolu bir otel.”</p>

  <p>“Acaba bana göre de bir iş bulunur mu?”</p>

  <p>Güldüler:</p>

  <p>“Hiç kuşkunuz olmasın!”</p>

  <p>Atölyeyi gezme tekliflerine henüz cevap vermemiştim. Karım uyanıp da beni bulamazsa? Hem ilk sabahtan yalnız kahvaltı etmiş olmamız da yedi kusurlu hareketten biri değil miydi? Bu düşünceleri susturan karımın şefkatli sesi oldu: Son zamanlarda çok yoruldun, iyi bir tatile ihtiyacın var... Peki o zaman.</p>

  <div class="bos09"></div>

  <p>Atölyeden içeri girene kadar böyle bir şey beklemiyordum. Bir an için yanımda yürüyen iki masal prensesini bile unuttum. İnanılmaz derecede büyük bir mekândı. Her ayrıntısı titizlikle tasarlanmıştı. Yerin altına doğru oyulmuş izlenimi veren kesme taş duvarlarla çevrelenmiş galerinin farklı köşelerinde farklı işler yapılıyordu. Bir süre halı tezgâhlarında oyalandık. Küçük hayvan ve bitki motiflerini işleyen köylü kadınların makineleşmiş parmaklarını izledik. Oradan topraktan testi ve çömlek yapılan bölüme geçtik. Yan tarafta cam ustaları vardı. Sıcak ocaktan aldıkları akışkan sıvının içine uzun bir borudan üflüyor sonra da özel bir makasla ucunu koparıp sabun köpüğüne benzeyen cam balonun sırtına kulp şeklinde yapıştırarak kolayca bir sürahi elde ediyorlardı. Azize çömlek yapmayı denemek istedi. Dönen bir tabladan oluşan tezgâhın başına oturdu. Diğer köylülere pek benzemeyen zayıf, kemikli bir kadın dönen tablanın üzerine büyükçe bir topak çamur koydu. Azize tezgâhın başına yerleşmek için bacaklarını açarak oturmak zorunda kalmıştı. Ortaya çıkan görüntüye başka kimler tanık oluyor diye rahatsız bir şekilde çevreye bakındım. Tabla dönerken Azize’nin rastlantısal olarak dokunduğu yerlerden çamur inceliyor, şekil alıyordu. Bir ara avucunun açısını daraltınca çamurdan bir yılan oluşur gibi oldu ve hemen bükülüp koptu. Azize’nin yüzünde keyifli bir ifade vardı.</p>

  <div class="bos09"></div>

  <p>O sırada sepet yapan adamlardan birini gözüm bir yerden ısırır gibi oldu. Şişman güleç bir adam. O tarafa doğru seyirttim. Lamba, çamaşırlık, beşik, saksılık olarak kullanılacak çeşit çeşit hasır sepetlerin arasından geçerek şişman adama ulaşmaya çalışıyordum ki hemen yanımdaki tezgâhın başında bir hareketlenme oldu. Dev bir korkuluk yapmıştı adamlardan biri. Aslında sevimli bir korkuluktu ama nedense içim daraldı. Oradan bir an önce çıkmak istedim. Ama önce Azize’yle Melek’i bulmalıydım. Çamur tezgâhının başına gittiğimde Azize’nin oturduğu yerin boş olduğunu gördüm. Geldiğimiz yöne doğru hızlı adımlarla ilerledim.</p>

  <div class="bos09"></div>

  <p>Odaya döndüğümde karımın çoktan kalkıp dışarı çıkmış olduğunu anladım. Oda servisi temizlik de yapmış, yatağı kapatmıştı. İki kişi için gerçekten de küçük bir yataktı. Odada bizim kaldığımıza dair hiçbir iz yoktu. Gardırobun bana ait olan kısmını açtım. Giysilerim ve ayakkabılarım düzenli bir şekilde yerleştirilmişti. Aşağı inip onu aramaya karar verdim.</p>

  <div class="bos09"></div>

  <p>Resepsiyondaki genç adam hâlâ yakışıklı ve sinir bozucuydu. Ona karımı sormak biraz küçültücü geldi ve son anda vazgeçip otelin bölümleri hakkında bilgi almak istediğimi söyledim. Bu saatlerde spor tesislerini önerebileceğini söyledi. Aletli cimnastik, yoga, basket, tenis, kapalı havuz, sauna, masaj... saydıkça sayıyordu. Karımın oralarda olabileceğini düşünerek sözünü ettiği spor kompleksini ziyaret etmeye karar verdim. Her türlü gereksinimin tesislerde karşılanacağını eklemeyi unutmadı. Bu adam sinir bozucuydu ama bilgisayarların Yardım tuşundan daha fazla işe yarıyordu. Sadece resepsiyona kadar yürümeyi göze almak gerekiyordu.</p>

  <div class="bos09"></div>

  <p>Spor tesisi atölyelerin bulunduğu galeriden de büyüktü. Burada birini bulmak değil ancak tesadüfen karşılaşmak mümkün olabilirdi. Girişte verilen spor giysilerini giyip biraz basket oynadım. Çok kalabalık değildi ama boş da sayılmazdı. Benim yaşlarda ve boylarda üç kişi daha birikince ikişerden bir maç bile yaptık. Kahvaltıda yediklerimin etkisi olsa gerek kendimi yirmi yaş genç hissediyordum. Maçtan sonra duşlara yöneldim. Havlu alırken bankodaki kız saunayı kullanmak isteyip istemediğimi sordu. Neden olmasın dedim. Gevşemeye ihtiyacım vardı.</p>

  <div class="bos09"></div>

  <p>Sıcak... Müthiş sıcak. Her nefes alışımda ciğerlerim yanıyordu. Beş dakika dayanabildim. Çıkıp duş alıp serinledim, yeniden sıcak ahşap mağaraya girdim. Bu sefer çok daha hoştu. Uzanıp gözlerimi kapadım. Tatilde zaman geçmek bilmiyordu. Ne kadar çok şey yapmıştım sabahtan beri... Atölyede neden rahatsız olduğumu düşünmeye başladım. Uyku bastırıyordu. Dün gece gördüğüm rüyanın ayrıntılarını gözümün önüne getirmeye çalıştım. Biraz daha gevşersem kendimi başka bir rüyanın içinde bulacağımı hissetmeye başladım. O sırada kapı açıldı. Gözümü araladığımda Azize ve Melek’in beyaz peştemallara sarınmış olarak karşımda durduklarını gördüm.</p>

  <div class="bos09"></div>

  <p>“Aa, ne tesadüf!”</p>

  <p>“Atölyede sizi kaybettim.”</p>

  <p>“Biz de size bakındık ama...”</p>

  <div class="bos09"></div>

  <p>Oturdular. Mağaramızda üç kişi olmuştuk. Onlar da basamaklara uzandılar. Şimdi hepimiz sıcak bir âlemin içindeydik. Bir süre sessizlik oldu. Ben yeniden uykunun etkisine girebilirdim. Ama bir yandan da Azize ile Melek’in çekici bedenlerinin bu kadar yakınımda olması beni heyecanlandırıyordu. Duş almak için dışarı çıktım. Beş dakikadan fazla o sıcakta kalmak beni öldürebilirmiş gibi geliyordu. Duştan sonra dinlenmek için şezlonglardan birine uzandım. Tatlı bir serinlik. Azize ve Melek geldiler kedi adımlarıyla iki yanıma uzandılar. Çok güzel, dedim laf olsun diye. Sesim fısıltıyla çıkmıştı. Çok gerginim, diye devam ettim. İçimden gelen cümle buydu. Azize küçük bir çocuğu teskin eder gibi bir ses çıkardı. Elimi tuttu. Ben de diğer elimi Melek’e uzattım. Onlara gerçekten dokunuyor muydum? Bir insana temas etmek böyle bir şey olamazdı. Bu kadar hafif, uçucu, rahatlatıcı, zevkli... Sanki ellerimden tutmuş beni bilmediğim bir âleme yükseltiyorlardı.</p>

  <p>“Siz gerçekten melek misiniz?”</p>

  <p>“Evet,” dedi Azize sol elimin içini öperken.</p>

  <p>“Evet,” dedi Melek sağ elimin içini öperken.</p>

  <div class="bos09"></div>

  <p>İkisine de sarılmak, içlerine girip orada kaybolmak istedim. Ama kımıldayamıyordum. Gözlerimi araladım. Azize ve Melek’in çıplak bedenleri loş ışığın içinde keskin hatlarını yitiriyordu. Yine gözlerimi kapattım. Ellerimden tutan iki masal yaratığına teslim olmuştum. Peki ya karım şu anda buraya gelirse? Beni iki çıplak kadınla burada...</p>

  <div class="bos09"></div>

  <p>“Gerçekten de çok gerginsin. Boşalmalısın...”</p>

  <div class="bos09"></div>

  <p>Bu sözleri kim söyledi? Karımın sesini andırıyordu. Gözlerim kapalıydı. Bir rüyanın içinde gibiydim. Bu yeni rüyada karım kapıyı açmış ve bizi izlemeye başlamıştı. Boşaldım. Güldüler. Melek üzerimden kalkıp yerini Azize’ye bırakırken:</p>

  <div class="bos09"></div>

  <p>“Bence hâlâ gergin,” dedi. Sonra kulağıma fısıldadı: “Boşalmalısın...” Boşaldım. Bu ne kadar böyle devam etti bilmiyorum.</p>
</body>
</html>
