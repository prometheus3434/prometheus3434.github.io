<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Yazı Mutsuzun Aynasıdır</b></p>

  <p class="baslik1">[Deniz]</p>

  <div class="bos2"></div>

  <p>YARIM MERDİVEN BEŞ BASAMAK DİBİNDE ÖLÜ ÖNÜNDE HOROZ KARTAL KADIN BİR ÇANAK YUMURTA DÜZGÜN YER KAROLARI</p>

  <div class="bos09"></div>

  <p>Yukarıda Allah var düşmez kalkmaz boşunadır kadına karşı koymak engel olmak kimin haddine düşmüş orada yatıyor merdivenin dibinde gövdesi çuval olmuş patates gibi yatıyor bir horozlanışı kalmış belleğinde kadının bir de faydasız yumurtaları öylece bir çanakta toplanmış kim bilir ne güzel omlet olur menemen olur erkek erkeğe yenir yenilir yutulur elâlemin dölü dünyadaki her on erkekten üçü başkasının çocuğuna babalık yapıyormuş bilmeden doğal bir şeymiş belgesel izlemek bir yaştan bir saatten sonra iyi saatte olsunları rahatsız etmemeli sesi kısmalı koca uyanmamalı hayır yok tabii öyle bir durum kadın sadece izlemekte düşünmekte hayal etmekte şiir de yazarmış öyle söyleniyor ki inanılmaz kötücül birbirinden berbat imgeler kanlı irinli bir akıntı şiir dediği dediği zaten nedir ki atlıkarınca olabilir mi örneğin bir şiir imgesi yok ki bir sözlüğü ansiklopedisi kitaplar hep sandıkta sandık sandık odasında danışacak paylaşacak biri yok yok yok en iyisi yazıp yazıp saklamak bazen yırtmak bazen yırtmanın yükünü taşıyamamak koca koca bilse güler sanır da ortalarda bırakır bazen yüzsüzlüğü ele alır buzdolabının üzerine iliştirir bir çilek mıknatısının altına güler sonra sinsice giyinip giderken işe tıkır tıkır boyalı uzun topuklu yırtmaçlı siyah çoraplı güler aynadaki aksine gündüz kırmızı donlu yosma gece pijamalı melek kafesinde diye güler yolunu gözleyen kurtlar için bir düğmesini açıverir ne de kolay yerdeymiş bunların düğmesi otomatikman açılır adamların zihni pırıl pırıl olur bakışlar netleşir ne görmek istediğini bilen göz gibisi var mıdır yok mudur bilemez bu bitimsiz arzulanmak ihtiyacı nerden gelir nereye gider aynı yolları izler ıslak bir iz bırakır ardında sokak köpekleri burunlarıyla okşar yırtmacında gül oya gülmemiştir doya doya sevişemeden gitmek de vardır bu dünyada güler mi projeci yazar okuduğunda sormaz mı bu kadın neden böyle aklı fikri hep o yerde orası neresi diye sormaz mı bu kız o kız mıdır demez mi kolay mıdır bir kadını anlamak kolay mıdır yazmak yazarken yazarken düşünürken imkânsız hayallerin büyücüsü gibi kaldırıverse kollarını kadın tıs diye küçültse minyatür bir horoza dönüştürse mini ama değişik bir tür belki de tevatür tevrattan incilden kurandan ve adını bilmediği diğer kutsal kitaplardan özür dileyerek binlerce kez allahım bir an için gözünü kapa bakma bana diyerekten nasıl alıyorsa içine ağzına arkasına ne kadar girinti kuytuluk kuyuluk varsa yani allah ne verdiyse neden verdiğini sormadan sorgulamadan almak isteğiyle yanıp tutuşaraktan kaldırıverse kollarını tıs diye tıslasa büyülerini mum olsa horoz olsa göstermelik yine de ne kadar otomatikman sapıkça yazsa da kadın eşofmanlar içinde gece vakti mutfak masasının üzerinde kulağı kiriştedir çocuk uyandığında yanı başındadır sıcak kucaktır sarmalayandır rahimdir yeniden ebedi ılıktır sağaltıcıdır fısıltılı ninnidir yeniden ve ebedi tüm büyüleri aktır memeleri yumuşak korunak soğuktan esirgeyen bir kovuk ki çocuk büyüsün mucizeler gerçek olsun işte o zaman kabarır taşar köpürür kadın şefkat seli akar yanaklarından pırıl pırıl duru bir su tuzlu serindir dünyanın dörtte üçü annelerin gözyaşıdır yüreği ısınmıştır dudakları mühürleyicidir artık uykunun kapısını kapar çocuğun üzerine öpücük tüy olur yavaşça iner yumuşak pembe beyaz mavi ayıcık tavşan köpek zürafa nuhun gemisidir biner gider çocuk köpüklü kaymaklı yumuşak tatlı beyaz taşar fazla gelir şefkat odalara dağıtır koca koca bile küçülür küçülür saflaşır onu da mühürler kadın şefkat fazlası sıcak kafeste herkes huzurludur ama yine de yazının başına döndüğünde bir başka haller olur kollar kalkar havaya harfler karıncalanır kâğıdın üzerinde kaçışır düşünceler dağılır bakar kadın kâğıda bakar unutulmuş bir genç kızın yaşlı gözlerinin içinden yıldızların arasından gecenin mavisi mürekkep bedeni kadının kâğıt kalemsiz rimelsiz boyasız bir tuval yazısız bir karikatür bakar kâğıda eğri büğrü okunaksız yazı okunaksız hayat gerçekçi sayıklama ağrıyan eller eller ellere yazılan methiyeler ellere yazılan buz sözcükler kardan adamların güldüğü karıncanın su içtiği korkuluk teneke adam ve bilumum sakatatın sirkinde kendine bir yol bir dünya bir parça soluk haz neşe oyun isteyen kadın anlar ki yazı mutsuzun aynasıdır nokta.</p>
</body>
</html>
