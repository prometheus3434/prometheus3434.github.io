<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Ben Senin Yerinde Olsaydım</b></p>

  <p class="baslik1">[Erol]</p>

  <div class="bos2"></div>

  <div class="kucuk2">
    <p>Yazı gerektiği gibi yazıldığında (yani benim yazdığım gibi yazıldığında) karşılıklı söyleşiden başka bir şey değildir. Nasıl dostlarınızla birlikteyken hep siz konuşmazsınız, iyi aileden, edebli bir yazar da hep kendi düşüncelerini öne sürmez. Okurun idrakına gösterebileceğimiz en gerçek saygı, bunu dostça ortadan ikiye bölmek ve ona da, sırası geldiğinde, kendi hayal edebileceği bir şeyler bırakmaktır.</p>

    <p>Bana gelince, –ben okura sürekli bu tür ikramlarda bulunmakta ve onun da hayalhanesini en az benimki kadar çalıştırması için elimden geleni yapmaktayım.</p>

    <p style="text-align: right;"><span class="duz"><b>Tristram Shandy, Beyefendinin Hayatı ve</b><br />
    <b>Görüşleri,</b></span> <b>Laurence Sterne, 1759</b></p>
  </div>

  <div class="bos09"></div>

  <p>Ben de olsam senin gibi yapardım. Hiç yanıt vermeden, yorum yapmadan ikinci resmi gönderirdim. Değil mi ki denek ilk resimden sonra bir yazı yazdı ve gönderdi, içeriği ne olursa olsun deney devam ediyor demektir. Hasta tedaviye cevap veriyor. Veriyor da cevabında ne diyor! Bunun hiç mi önemi yok? <i>Shining</i> filminden bir kare: adam yazıyor, durmadan yazıyor... hep aynı cümleyi yazıyor olması seni de ürpertmemiş miydi?</p>

  <div class="bos09"></div>

  <p>Deneysel işlere olan merakının kökenlerini en iyi ben anlayabilirim sanıyorum. Daha yolun çok başındayken aklımıza gelen kitap kurgularını hatırlıyorum da... İçine Shakespeare karakterlerinin birer birer sızacağı bir Hüseyin Rahmi parodisi yazmaktan tut da, tanıdığımız insanların seslerini gizlice kaydederek toplayacağımız hikâyeleri bir Sait Faik öyküsünün içindeki olaylarla yer değiştirerek yeniden yazmaya, ya da bilinmeyen yabancı yazarlardan yapacağımız çevirileri uyduruk bir adla yayımlatarak dergi editörlerini kandırmaya varıncaya kadar ne akıllar ne fikirler... Tabii o zamanlar T<i>ristram Shandy</i>’yi okumamıştık henüz. 18. yüzyılda Sterne’in ne kadar ileri gitmiş olduğunu bilseydik belki de hiç kalkışmazdık bu işlere. Oyun ve edebiyat. Kurmacanın bir oyun olduğuna, hatta bir deney olduğuna inanıyorduk samimiyetle. Ne büyük yanılgı. Ancak yetkin örnekleriyle tanıştıktan sonra anladım ben bu gerçeği. <i>Tristram Shandy</i>’deki simsiyah sayfayı gördüğüm an bıraktım aklıma gelen buluşlarla övünmeyi. Zaten okumanın böyle bir etkisi oldu üzerimde. Tüm o edebiyat birikimi benim hücremin duvarları oldu. Kitaplar tuğla tuğla duvar ördü önümde. Bu hapishaneden kaçış planını kurmama yardım edecek bir kitap, bir yazar aradım boşu boşuna. Aramamalıydım belki de. Doğrudan harekete geçmeliydim. Olmadı. Paul Auster’ın <i>Kehanet Gecesi</i>’ni okumuşsundur. Orada, yer altındaki odada kısılı kalan adamı hatırlıyor musun? Ne dehşet bir hikâye! Çıkış yok...</p>

  <div class="bos09"></div>

  <p>Şimdi bunları gülümseyerek hatırlıyorum: aslında ergenlikten yeni çıkmış zihinlerimizin çocuk kalmış yanıydı bunları planlayan. Kötü şakalar yapmaya meraklı iki genç. Ama şimdi görüyorum ki bu kurguda rollerimizde ufak bir değişiklik olmuş. Ben kurban rolündeyim. Yazamadığım için mi? Hayatın ironisi işte: yazamadığım için yazma oyununa kurban gidiyorum. Sen hiç vazgeçmediğin için insanlar üzerinde deney yapma hakkını kullanıyorsun şimdi.</p>

  <div class="bos09"></div>

  <p>Hayır hayır, bu yaptığım doğru değil. Ben başaramadım diye hiddetleniyorum ve acısını senden çıkarmaya çalışıyorum. Durmadan olumsuz şeyler yazarak dolaylı bir biçimde yapmak istediğin projeyi baltalıyorum. Oysa, daha ilk günden oyuna katıldım. Katılmıyormuş gibi yaparak girdim deneyin içine. Sesimi sana duyurmaktı amacım. Yoksa daha ilk teklif mesajına net bir yanıt verir ve konuyu kapatabilirdim. O zaman da o yedi kişiden biri olamazdım. Yedi kişiden biri olmak... Bununla yetinebileceğimi sanmış olmalıyım.</p>

  <div class="bos09"></div>

  <p>Yine resme bakıp bir şey yazamayacağım. Kusura bakma. Eski yoldaşının şu kadarcık kaprisini hoş gör. Açık sözlü olmam gerekirse bana bir şey ifade etmiyorlar. Zorlarsam bir şeyler çıkarabilirim tabii. Ama bence bu tür deneysel bir iş için fazlasıyla yabancılar. Ben senin yerinde olsaydım daha yerli ya da daha soyut resimler seçerdim.</p>

  <div class="bos09"></div>

  <p>Ne acıklı değil mi?</p>

  <div class="bos09"></div>

  <p>Sen anladın.</p>

  <div class="bos09"></div>

  <p>Ben de yazdıktan sonra fark ettim: “Ben senin yerinde olsaydım...” Böyle bir cümle kurmam bile acıklı. Dedim ya bu yazma süreci bana sadece acı veriyor. Kusura bakma. Daha fazla yazarsam samimiyetimden kuşku duymaya başlayacağım. Garip bir cümle bu, farkındayım; ama böyle hissediyorum.</p>
</body>
</html>
