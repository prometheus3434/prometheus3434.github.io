<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>İçine Kapanma</b></p>

  <p class="baslik1">[Yağmur]</p>

  <div class="bos2"></div>

  <p>Evimde mutluyum. Her şey yerli yerinde. Uzaktan bakanları aldatacak renkler seçmiştim. Perdelerin arkasında kurduğum dünyam, kedilerim, battaniyelerim, yün kazaklarım, kalın çoraplarım, sıcak çorbam, ellerimi açıp açıp yakardığım dualar... hepsi birleşerek bir adam oldular. Hayal. Işıklı bir çemberin içinden çıkıp geldiler. Birer birer. Babamı hatırlatsınlar istedim. Onlara ruh vermek istedim. Oysa kapıların dışında gerçekler vardı. Korkutucu. Onlardan kaçtım, işte şimdi hayallerle oynuyorum. Birileri kapımı aşındırıyor örneğin. İçeri girmek istiyorlar. Hayır diyemiyorum, susuyorum. Sessizliğimi yanlış anlıyorlar. İçine kapanma diye fısıldıyor adamlar, saçlarımı okşuyorlar kapıların altından uzattıkları elleriyle. Oysa ben evimde mutluyum.</p>

  <div class="kucuk1">
    <p>Ben de şaşıyorum aklıma gelenlere. İnan böyle biri olmadım kuzen. Sadece yazı bu.</p>

    <div class="bos09"></div>

    <p>Okumayı seviyorum ama. Senin yazdıklarını da okudum. Hepsini. Hem çok değişik, hem de çok tanıdık. Böyle bir his uyandırıyorlar. Bazen yoruluyorum. Tabii hep senin yüzün var gözümün önünde. Hikâyelerin kahramanlarını hep sen sanıyorum. Asla başka romanları okurken olduğu gibi kendimi unutmuyorum, tam tersine, hep seni, hep kendimi, hep Beşiktaş’taki küçücük aile evini hatırlıyorum. İki haneli o ev. İki kardeşin kurduğu ama zamana dayanıksız o küçük dünya. Yerler muşamba, altı tahta. Sobalı, rutubetli. Ama mutlu. Mutlu muyduk sahi? Ben güzel şeyler hatırlıyorum ama kötü olaylar da olmadı değil. Senin evden ayrılman mesela. Ne kadar üzülmüştü yengem. Ama sen haklıydın. Sonra babalarımızın ölümü.</p>
  </div>
</body>
</html>
