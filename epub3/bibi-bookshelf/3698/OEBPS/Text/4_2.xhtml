<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Olmamış Hayallerin Oteli</b></p>

  <p class="baslik1">[Deniz]</p>

  <div class="bos2"></div>

  <p>OTEL İKİ KAPI BİR KADIN MASKELİ BİR ADAM KUŞ KAFALI KADINDA TEREDDÜT ADAMDA ISRAR ÖNDE KILCAL BİR KÜRE</p>

  <div class="bos09"></div>

  <p>Yağmurludur gün ıslaktır şehir ama isteksizdir sokaklar caddeler kaçmak isteği verir eski sıkıntılı günleri hatırlatır trafik lambaları uzun kırmızı ışıklarda durup acı çekilir hastaneye giden yollar giderek kalabalıklaşır o dünyada ilk kez doğum yapacak bir kadındır olağandışıdır acı dalga dalga vurur tüm kılcal damarları sancır titrer patlamak böyle bir şey olsa gerektir korkunçtur sonra diner söner orada mı hâlâ diye sıvazlanır küre alaeddinin lambasından çıkar cin gibi bir bebek ilk kez dünyaya bir bebek gelir koca koca değil babadır o sıra gözü yaşlı eli ayağı büyük nereye konacağını bilemeyen tombul kuşlar bak o yüzden burada kuş gibi çıkmış resimde otel de değilmiş orası hastane de bir otel sayılmaz mı kapılar orada da numaralıdır oraya da gidilince yatılmaz mı yatılır da kalkılır da hastalıklar orada bırakılır kirli havlular çarşaflar battaniyeler arasında gizlenir televizyon seyredilir gelen giden olur otelden farklı olarak kolonyadır alkol içilmez çiçekler tazedir bazen fazla gelir bazen buketin içine gizlenmiş bir arı bir sinek bozar her şeyi korkar ağlar kadın sinirleri yıpranmıştır çekilip alınmıştır çocuk şimdi dışarıdan yapışır yapışır da süt gelmez gelmez aç kalır ölür mü ne olur ne olmaz olmasın ne olur allahım sağlıklı olsun diye yalvarılır en çok dua edilen otel hastanedir belki en çok sevinilen en çok üzülünen ama yine de baba çiçeğini burnunda koklayarak dolaşır bir fazlalık olarak kocaman elleriyle bir müstahdem tadında lacivert gömleğiyle sırıtır baba oldum diye sırıtır sanır ki tüm dünya bu ânı beklemektedir oysa kadının içi yırtılmış parçalanmış tek hücreli bir yaratık gibi kendinden bir parça yaratmıştır yaratıcıdır ol demiş olmuştur allahım seni çok ihmal ettim bir daha hiç bir daha hiç ne olur yanımızdan ayrılma diye diye uyur narkozun kısa süreli doğumun uzun süreli etkisi altında şekil değiştirir insanlar üçe ayrılır erkekler kadınlar ve anneler her şeyi ama her şeyi yapabilecek kıvama gelir nihayet süt gelir süt pompaları gelir beyaz ağır kokulu sıvı olağanüstüdür markette bakkalda satılmamaktadır inek koyun keçi ve türlü hayvanat gibi bir şey olunmuştur olunmaktadır bebek emdikçe çoğalır bebek emdikçe başını çevirir baba arkasına bakar geçmişi gözden geçirir aklının içindeki fotoğraf albümlerinde uygun bir kare arar kocanın babaya evrimleşmesini gösterir bir çizim bir resim bir kanıt allahtan allahım bırakma bizi allahtan kısa sürer içe bakışı babanın aklı kısadır işi başından aşkındır şöyle bir ayaklarını uzatmak ister maçını rahat rahat izlemek keyiflenmek zevklenmek kaşınmak osurmak rahat rahat evinde uzanıp şöyle atlet don dolaşmak aksırmak gülmek ister ister de kadına her şey fazla gelir her şeyin kokusu ağırlaşmıştır kadın dişi bir aslandır artık bir yüksek algı ve derin bulantı merkezine dönüşmüştür bir sabah kalkmış ve kendini hamamda bulmuştur yıkana yıkana yıkana kazına temizlenmek durulmak saçlarını sonsuzluğa doğru taramak dikişlerini aldırmak ve sonra hep o küçük canlıyı yaşatmak gazını almak altını temizlemek su kaynatmak buhar buhar buhar buğu sıcak ılık tatlı kokusundan kendine kalkan yaparak uyumak bebeğinin görüntüsünde yok olmak unutmak unutkan olmak kanamamak rehavet içinde yorgunluk içinde devinmek bunları neden hatırlatır bu resim anlamazlar da vardır bir hikmet bir kendinden menkul değer bir taşınmaz mülk edasında meşrep bir bir bir hesaplanmıştır ama evdeki proje çarşıdaki kadına uymaz bir öyle söyler bir böyle neyse ki bunlar geride kalmıştır bebek ele gelmiştir hayat yeni ritmini bulmuştur hayat kolay lokmadır lapadır muhallebi kıvamındadır nasıl ki ölünün ardında boşluk kalmaz yeni doğan için de kolları ardına kadar açıktır hayatın kadının takma kanatlarıyla kafesi değildir artık yaşanan yer aslanın inidir yuvasıdır yuvayı yapan bebektir yuvasını yapar uykusuz gecelerde o kadar ki o kadar ki uykusuzluk rüya gerçeğe karışır uykusuzluk her şeye karşıdır ağlama sesi sirendir alarmdır kulaklar kiriştedir fısıltı esastır esas duruşta bekler kadın omuzlar ağrır sırt kasları ağrır kendisi bir bedendir ağrıyan emilen tüketilen dişler çürür kalsiyum eksilir kan azalır saçlar dökülür zordur zordur zorlamadır zorlanmaktır yok mudur bir otel bir yatak yalnızlık artık yoktur gözler suludur her şeye ağlanır neyse ki çok geride kaldı hepsi neyse ki fazla kilolar verildi göbek gerildi fıstık gibi olundu tekrar içki sigara kahve çikolata ve hayatın zevkleri geri döndü neredeydiniz siz demedi kadın taktı takıştırdı düştü yollara işlere hayallere arada sırada ardından bir bakan oldu mu istekli gülümsedi mi ben o kız değilim diye düşündü tırnak içinde hızla bir çırpıda sevişip tükürdü adamları koca koca adamları şaşırttı hayalinde şaşırtan pozisyonlar yarattı kredi açtı faiz hesapladı serbest vuruş kullanmasına izin verdi koca koca adamların durduk yere evde otelde işyerinde tuvalette en çok da bilinmeyen yerlerde bilinmeyen yerlerini bildirdi imzalattı slipleri çıktısını aldı fotokopisini çekti ah dedi adam sinirlendi güldü aslan kadın dişlerinin arasında koca koca adamlar kuş kafalı gagalı elli kollu organlı damarlı kuşlar saçları düzgün taranmış başka kafeslerden kaçmış adamlar açık havada şipşak şipşak çiftleşmeler sesler renkler karışan saçlar özenle imzalanan rujla tırnakla bedenler boyunlar beyaz gömlekler keten ceketler lekeli pantolonlar özellikle bırakılan deliller delirtmek için başka kadınları güzel inadına güzel ukala güçlü oldukları hayal edilen hayal edile edile geçen mesai saatleri sonunda yazılan otomatikman yazılar şaşırtır mı projeci yazarı ama o bilir o tanır o bekler böyle çılgınlıklar ama ne yazık olmamış hayallerin otelidir yaşanmamışlıkların toplamıdır dil dil dil yazmayı da bilmek gerek öğrenmek gerek yazarak koşan bir aslan örümcek kadının sayıklamalarıdır gereğinin yapılması için arz olunur ben 34 numaradayım ve uykulardayım kuş bey sizinle birlikteliğimiz buraya kadar der mi kadın resimdeki kuş adamın yanındaki tırnak içinde yani.</p>
</body>
</html>
