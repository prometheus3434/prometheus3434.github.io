<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Açıktır Kadın</b></p>

  <p class="baslik1">[Deniz]</p>

  <div class="bos2"></div>

  <p>KURUKAFA AKCİĞERLER KIZILDERİLİ BARSAKLAR BİTKİLER YARIM BİR ÇOCUK</p>

  <div class="bos09"></div>

  <p>Ağzı açık bakar kadın tiksintidir bulantıdır içinde dolaşan birilerinin varlığıdır varacağı yer en nihayetinde toprağın yedi kat altıdır üstüdür hepsi hepsi bir ölüm endişesi bir üreme biçimidir korkmak kötü ruhu kovmak alsa eline silahı olsa tek tek yok edebilir bankayı pastaneyi sucuyu marketi ve bilumum esnafı ve kredi kartı ekstrelerini ve haciz memurlarının hüzünlü sigaralarından bir nefes çekişlerini kapı önünde damda bacada dolaşan adamları hepsini bir çırpıda ve sonra uzak bir sahilde ya da dağ başında yeşil bir vadiye bakan küçük bir evde kahve konyak çikolata yalayan yutan bir yılanla baş başa mutlu kışkırtılmış haz içinde terli ayrık dağınık savruk açık açık açık konuşarak haykırarak yankılanarak tanışmadan bilmeden bir bir bir yabancıyla çok çok çok yabancıyla sırayla teker teker teker bir doğa ana doğal anadan doğma doğurgan iç organları dışarıda serin rüzgârların okşayışları altında ölü evet evet evet bir ölü nedir ki şiir söyleyemedikten bu yana bir ölü içinde bir çocuk ben bunu doğurmamış mıydım endişesi tırnak içinde kir kadar ufakken yavaş yavaş büyüyüp eli sopalı bir vahşi olmadı mı diye düşünmek boşunadır artık yarın artık sondur bugün arifesidir kıyametin kutlu hesap günü kredi kartı geçmez ama değil mi ki meslekten bankacı bir kolaylık değişik bir vade toplanan puanların zevke dönüştürülmesi unutulması bilinmeyen arabaların plakaları çoktan ölmüş anaların kızlık soyadları soyunmuştur çıplaktır ölüler hesap gününde bir kuru kafanın içinden dışarı dışından içeri gidip gelen karınca yollarında harfler günahları işler yazılıdır birer birer omuzlarda boşuna mı melekler onlar hep orada mıydılar meğer ne safmışız ne azgın ne büyük bir yangın bu kuytularında alev alev alev kasıklarında karıncalar harfler olup bedeninde gezinirler de sorulmaz mı ağustos böceğine sen ne yaptın yaz boyunca sıcaktan tere batıp çıkarak batıp çıkarak bacaklarını açarak durmadan alarak vererek ne yaptın nasıl yaptın böyle de olur muymuş şimdi öl bakalım öl de diril tiril tiril bak günahsızlar ama senin gibi imansızlar izansızlar vicdansızlar sızlar bu kelimeler vızıl vızıl bal yapar deli deli yiyen ölür acıdır balı kadının adamlar birer birer ölür kadın toprak olur kabul eder alır hepsini içine bir anda binlercesini milyonlarcasını alır içine hiç unutmaz koca koca ilk seferinde âşık sanır kendini ilk seferinde koca koca küçük bir adamken daha mutlu mesut ararken içinde annesini gözlerini kapamıştır kadın görmeden görülmenin tadını çıkara çıkara çıkara çıkmışlardır karanlıktan aydınlığa da ikincisinde sahibi bu toprağın ikincisinde eli sopalı bir vahşi kral ikincisinde bir kâşif güler kadın bilmeden bilmek hep sonradan gelir zaten kafasına böyle şeyler takmazdı eskiden projeci yazar bu derde düşmeden önce deli bozuk resimler göndermeden önce bazen diyor ki kadın kendi kendine canı çok sıkılmışsa örneğin biraz hareket olsun diye biraz heyecan kaçma kovalamaca kavga izlemek istediğinde göstersem şu resimleri koca kocaya bak bu projeci yazar peşimde ne zamandır kafamı karıştırıyor yani öyle eskilerden bir hikâyemiz yok tabii gençtik o zamanlar el ele bile tutuşmamıştık hem o benden büyüktü bir kere ama işte şimdi yıllar sonra kafam karışıyor işte bilemiyorum hem yarın gece proje bitiyor diyorum ki sen beni bekleme öbür gece ben geç gelirim bak sütü maması meyvesi burada toramanın sen bakarsın artık en azından o gece ne bileyim karıştı içim işte gidip bakmazsam bir denemezsem aklım kalır kendim olamam sonra tırnağı kapatırken kadın lafın burasında koca koca ne yapar acaba kalbi mi sıkışır yumruk yumruk mu olur sonra anlar mı ağlar mı bakar mı ardından güler belki şaka sanır ne bilsin kadının kafasının içini dışını bilirim sanır da bir bok bilmez ruh cahili olduğunun farkında değildir ki ama yine de söylenemez böyle şeyler olur koca karı arasında araya girilmez onlar birbirine girer kimse ayırmaz ayırmamalıdır ne o öyle sokak köpeği mi bunlar su mu dökülmez üstlerine gelmiş diye anlatırlar yakalanan âşıklar için aldatan çiftlerin öbür teki ortaya çıktığında şaşkınlık ile acının kol kola girişidir kadın yine de iyi niyetlidir acı ilaç niyetine koca kocayı o pis kokulu devi uyandırmak için uzun kış gaflet uykusundan şok vermek gereklidir ihanet hazırdır kadın satır arasında açıktır açıkça belirtmektedir burada açıktır kadın boylu boyunca tıp araştırmaları yapılsın diye armağan etmiştir naçiz vücudunu kesilip parçalansın konu komşuya beşte biri fakirlere de dörtte biri ve de kalanın üçte birinden dört fazlası yakın akrabalara verilip akrep burcunda doğanlar için bir miktarını kavurma yapıp derin dondurucuya tıkıp kalanını ellesinler diye nihayet ölünce ancak.</p>
</body>
</html>
