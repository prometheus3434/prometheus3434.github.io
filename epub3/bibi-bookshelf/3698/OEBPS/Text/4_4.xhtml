<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Çocuğa Korku Geldi</b></p>

  <p class="baslik1">[Yağmur]</p>

  <div class="bos2"></div>

  <p>Evde ne bulduysam üzerlerine geçiriyorum. Önce soyuyorum bebeklerimi, sonra giydiriyorum. Evin içinde sadece saatin tik-takları var. Bir de parkelerden gelen çıtırtılar. Zaman geçiyor. Bazen uzaklarda bir yerde bir kapı açılıyor gıcırdayarak, bazen bir misket yuvarlanıyor taş bir zeminde. Donup kalıyorum. Sesi dinliyorum. Sonra yeniden sessizlik çevremi sarıyor. Uyuyacağız, uyanacağız, büyüyeceğiz. Soyuyorum, giydiriyorum bebeklerimi. Annemin kim bilir kaç kez diktiği ve benim yine kaç kez... Küçücük bir gevşeklik gerekli bana. Dikişlerin arasına parmağımı sokuyorum, usul usul genişletiyorum. Ameliyat eder gibi. İçinden yün parçalarını çekip çıkardığım bez bebeklerimi giydiriyorum şimdi. Hem içlerini boşaltmak istiyorum, hem sonra ağlıyorum. Ağlayınca korktuğumu anlıyorum. Evin içinden sesler geliyor. Belirsiz çıtırtılar. Karanlık odalar çoğalıyor akşam olunca. Annemin bacaklarına sarılıyorum. Mutfakta, oturma odasında. Çocuğa korku geldi diyor annem. Geçer, diyor babam, çocuktur. Hiç bitmiyor çocukluk. Her gece yatağımda beni buluyor karanlık. Beni tanıyor. Bez bebeklerimin içindeki yünler ağzıma burnuma doluyor. Nefes alamıyorum. Bacaklarımı bitiştiriyorum. Oraya girmesinler. Çok korkuyorum.</p>

  <div class="kucuk1">
    <p>Korkunç şeyler yazdım ama aslında iyi şeyler hatırlıyorum geçmişe dair. Çocukken ne güzeldi her şey. Sen bir yerde yazmıştın. Geçmiş biz o zamanlar çocuk olduğumuz için güzel görünür bize, diye. Belki de doğrudur. Ama çocuklukları kötü geçenler de vardır. Onlar nasıl hatırlarlar acaba geçmişi? Sana bunu sormak istemiştim o zaman.</p>

    <div class="bos09"></div>

    <p>Benim hatırladığım: Ayağımda terlikler, parmaklarımın ucunda çıkardım merdiveni. Kapıyı tıklatmadan önce mutfaktan gelen kokudan yengemin ne pişirmiş olduğunu tahmin ederdim. Sonra içeriye girerdim. Serin ve her zaman hafif rutubetli olan halıya adımımı atardım. Sen odanda olurdun. O zamanki sesimi bile hatırlıyorum: Yenge, ağbime bir şey sorabilir miyim? Yengem kocaman gülerdi. Kollarını açar beni bağrına basardı. Ter ve yemek kokan memelerine yaslandığımda tüm mutfak yengem olmuş sanırdım. Sonra senin odana girerdim. Derinden bir sigara kokusu hissederdim. Gizli gizli içtiğin için herhalde. Masanda çalışıyor olurdun. Ben içeri girince uykudan uyanır gibi gülümserdin. Allahım lisede okumak kim bilir ne zordu? Aklım almazdı. Anlatırdın. Onca işinin arasında... Ben o sırada yengemin bir çırpıda kızartmış olduğu maydanozu bol sigara böreklerini üfleyerek yer, göz ucuyla duvarlara asmış olduğun resimlere ve raflardan taşarak tüm eve dağılacakmış gibi duran kitaplarına bakardım. Sabırlı, sevecen bir sesle anlatırdın... Telefondaki sesin... Hiç değişmemişsin gibi.</p>
  </div>
</body>
</html>
