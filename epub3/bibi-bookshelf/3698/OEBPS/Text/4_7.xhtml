<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Yeterince Kadın Olamamak</b></p>

  <p class="baslik1">[Ayşe]</p>

  <div class="bos2"></div>

  <p>Yoğun geçen bir günün ardından yazmaya başladı. Resme sabah bakmış ve ardından peş peşe derslere girmiş, bir toplantıya katılmış günün normal akışını bozmadan yazacaklarını düşünmüştü. Düşündükçe, düşündükleri ve bugüne kadar yazdıkları gözüne eksik görünmeye başlamıştı. Bu eksikliğin ne olduğunu bir türlü saptayamadı. Dile gelmeyen bir yokluk.</p>

  <div class="bos09"></div>

  <p>Ansızın başlayan yağmurla birlikte ruhsal durumu hızla değişmiş, pazardan beri içine girdiği yazma pratiği gözüne anlamsız görünmeye başlamıştı. Eski öğrencisinin bu resimleri belirli bir düşünceyle seçtiğinden kuşkulanmaya başlamıştı. Yıllardır tek satır yazmayıp, anlamlı bir düşünce üretmeyip de gönderilen resimlere aşırı anlamlar yüklemesinin çok da hoş olmadığını düşünmesi... Aslında gündelik gerilimlerdir onun düşünce optiğini değiştiren. Her zaman her yerde olabilecek türden olaylar.</p>

  <div class="bos09"></div>

  <p>ÖRNEK OLAY: Orta yaşlı öğretim üyesi dersten çıktıktan sonra cep telefonunu eski kocasının aramış olduğunu fark etmiş, eli otomatik olarak arama düğmesine uzanırken yarı yolda vazgeçmiştir. Aradığı kişisel bir cep telefonu olmasına rağmen ‘eski kocasının yeni karısı’nın (EKYK) bu telefonu görme ve açma olasılığı onu aramaktan alıkoymuştur.</p>

  <div class="bos09"></div>

  <p>ÖRNEK OLAY: Birkaç saat sonra eski kocası tekrar aramış, bu akşam kızlarını tiyatroya götürmek için izin istemiştir. Son derece basit bir durum olmasına rağmen öğretim üyesinin aklı karışmıştır. Bir yandan da sesine mutlu bir hava vermeye çalışmıştır. Eski kocasının (EK) ona acımasından korkmaktadır. Telefonu kapattıktan sonra bu üçlünün tiyatroda nasıl oturacağını düşünmek, gerginliğini arttırmaktan başka bir işe yaramamıştır: Kızı-EK-EKYK ya da EK-Kızı-EKYK ya da EK-EKYK-Kızı. Olası açıklamalar: Birinci durumda (Kızı-EK-EKYK) eski kocasının verdiği mesaj çok nettir; kızım ve yeni karım hayatımın iki ayrı kompartımanıdır, ikisine de eşit derecede yakınım. İkinci durumda (EK-Kızı-EKYK) mesaj karmaşıktır; biz dışardan bakan bir göz için tipik bir aileyiz, ortamızda oturan genç kız bizim kızımızdır, ancak bu mesaj doğru olmadığı gibi hem kızını hem de EKYK’yı huzursuz edecektir, böyle bir mesajı vermek aslında bu türden bir yakınlaşmanın asla gerçekleşmeyeceğinin bir göstergesidir. Üçüncü durumda EKYK’ya verilen bir mesaj vardır; sen kızımdan önce geliyorsun.</p>

  <div class="bos09"></div>

  <p>ÖRNEK OLAY: Hemen kızını aramış ve durumu bildirmiştir. Kızı hiçbir duygu yükü taşımayan bir sesle tamam demiştir. Kızının ne hissettiğini bilememek de Ayşe’yi germiştir.</p>

  <div class="bos09"></div>

  <p>Tüm bu ufak tefek olayların etkisiyle karamsar bir bakış açısı edinerek resmi yorumlamaya girişti.</p>

  <div class="bos09"></div>

  <p>Resim bu sefer bir oteli mekân olarak seçmiştir. Gerçi kapıların birbirine yakınlığı bir tiyatronun localarının dizili olduğu koridoru da çağrıştırmaktadır. Ancak ilk akla gelen otel olduğuna göre bu yoruma sadık kalmak daha anlamlı olacaktır.</p>

  <div class="bos09"></div>

  <p>Merkezde yine bir kadın ve bir erkek figürü bulunmaktadır. İki kapının önünde resmedildikleri için bu kişilerin birbirlerine çok da yakın olmadıkları sonucu çıkarılabilir. Aynı odayı paylaşmaları söz konusu değildir. En azından bir olasılıktır ama verili bir durum değildir. Adamın çaresizlik içinde iki yana açtığı elleri ve kadının söylenenlere kulak veren duruşu adamın umutsuzca dil döktüğü izlenimini yaratmaktadır. Adamın geride durması kadını merkeze taşımakta, resmi kadının hikâyesi haline getirmektedir. Ancak adamın kuş başlı –gerçeküstü motifin taşıyıcısı– olarak resmedilmesi, eril figürü önemli kılar. Her ikisi de yüzünü saklamaktadır. Ancak kadın bunu zarif bir maskeyle –toplumsal olarak tanımlı bir yolla– adam ise dönüşerek yapmaktadır. Kadın için aksesuar olan <i>persona</i> adam için kaderdir. Kadında iz bırakmayan maske adamla bütünleşmiştir, maskeden geriye bir şey kalmamıştır. Yine de kadın adamın sözlerine kulak vermektedir. Nedeni belirsiz olan bu dinleme ânı geleceğe ilişkin umutlar yeşertmektedir adamda. Kadınsa her an dönüp gidebilmenin özgürlüğü ile rahat görünmektedir. Ancak resmin soyut kompozisyonu görünürdeki bu denklemi başaşağı edebilecek potansiyele sahiptir. Önde duran küresel figür ile kapıların üzerlerinde bulunan yuvarlak şekiller –kadın ve erkeği içine alan– bir üçgen oluşturmaktadır. Yuvarlakların ikisinin kapıların üzerinde olması iki ayrı özel alanı işaret ederken, resim düzleminin en önünde bulunan üçüncü küre dışarda olanı göstermektedir. Bu bir ilişki üçgenidir. Üçgenin üçüncü köşesi muhtemelen bu adam ve kadının dışında bir kişinin daha bu ilişki ağı içinde yer aldığını göstermektedir. Dolayısıyla kadın göründüğü kadar huzurlu değildir. Görünmeyen bir aşk üçgeninin içinde sıkışıp kalmışlardır. Belki de görünmeyen köşe hep dışarda kalmaya mahkûm olan arzudur.</p>

  <div class="bos09"></div>

  <p>Bu yorumların ışığında –hâlâ yorumların aydınlatma gücü olduğuna dair saf bir inanç taşıdığını fark ediyor– örnek olaylara geri dönüp bakılırsa gerginliği oluşturanın ne olduğu daha anlaşılır hale gelmektedir. İletişimin öz gerilimidir bu. Söyleyenin yaptığı, dinleyenin yaşantısında bir talep yaratmaktır. Anlaşılma isteği başlı başına hayata bir müdahaledir. Kendi halinde akmakta olanın kesintiye uğramasıdır. Kişi, bir süreliğine kendi benliğini, arzularını, düşüncelerini askıya alarak talep edileni vermeye çalışır. İletişim sırasında iletilen mesaj bir bilgiden çok bir durumun ortaya konmasıdır, aleni hale getirilmesidir. Örnek: eski kocasının izin istemek için Ayşe’yi araması. Artık 17 yaşında olan kızlarını doğrudan arayabilir ve bu buluşmayı onayı olmadan da gerçekleştirebilirdi. Ama öyle yapmayarak, Ayşe’yi halen bir otorite (izin verecek merci) olarak gördüğünü işaret etmiştir. Bir yandan da <u>artık sadece</u> böyle bir otorite olduğunu ima etmiştir. İzin verecek olan yasaklama yetkisine de sahiptir. Dolayısıyla Ayşe’yi bu ilişkiler ağı içinde iktidar sahibi olan bir konuma itmiş ve iktidarın sevimsizliğine mahkûm etmiştir. Kızın tepkilerini belli etmeyişi de bu durumdan hoşnut olmadığının göstergesidir. Bir tür pasif şiddet uygulamıştır kız annesine karşı. İdeal çekirdek ailenin korunmamış olmasının intikamını almaktadır. İdeal çekirdek aile çocuğun içinde gelişeceği kamusal rahimdir. Parçalanmış aile bu rahimden mahrum bırakır çocuğu. Büyüyen ruhsal varlık, özlediği rahmin elinden alınmışlığının faturasını elbette hemcinsinden çıkaracaktır. Anne, kızı tarafından suçlanacaktır. Suç yeterince kadın olamamaktır. Eğer olunabilse çekirdek aile devam edecektir. Kız çocuk babadan koparılmış olmanın acısıyla anneyi cezalandıracaktır. Bu oyun bilinçdışının zamansızlığında sonsuza dek devam edecektir.</p>

  <div class="bos09"></div>

  <p>Orta yaşlı öğretim üyesi artık gözü yaşlı bir kadındır. Kişisel olanın metnin önüne geçmesine izin vermemek için susacaktır şimdi.</p>
</body>
</html>
