<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Kafesi Dişi Kuş Yapar Kanatları Takma Olsa Bile</b></p>

  <p class="baslik1">[Deniz]</p>

  <div class="bos2"></div>

  <p>KALABALIK SÜSLÜ ODA PENCERESİ PERDELİ FİSTOLU EŞYASI OYMALI ŞÖMİNESİ YARIM DUVARLARINDA RESİMLER YAPRAKLARI BAŞKA DÜNYANIN BİR ADAM MÜSVEDDESİ SELAM VERİYOR HİPNOZ UYKUSUNDA KANATLI KADIN BAŞROLDE</p>

  <div class="bos09"></div>

  <p>Başka bir gece devam eder kadın kaldığı yerden otomatikman yazmaya artık kurgulu bir saat gibi dakik guguklu kanatlı bir mutluluk serin kuru ama bilir mi uçmanın kendisi değildir kanatlar sadece bir uçma vaadidir o kadar yeşildir ki uçabilse hayal âleminin haritasında vadiler kasıklar göğüs çukurları derin kuyular kuytuluklar yine de uçamaz kimse ona terlik pabuç alamaz güzel sözleri bulamaz bulsa parmağını şıklatsa şık bir şekilde şık diye alsa adamı karşısına büyülese uyutsa ninni sevse ninni inim inim inletse karşısında ama o adam şu adam mıdır koca koca uykusunda terli bir dev pis kokulu nefes mantarlı ayak ülserli bakış mel mel eser evin içinde de ev yine de ona vermez kendini ev kadındır kadınındır kafesidir dişi kuşun yaptığı sazdan samandan bir de türkü söyler hazır uyutmuşken adamı takar kanatlarını kafesin içinde uçmak ne güvenlidir ne mutludur neden o zaman o başka adam gülümsemiştir iştir gittiği bankadır senettir çektir provizyondur açık hesaptır faizdir tüm bilgilere haizdir bekler masasının başında neden o kadar hazırdır her şeye neden aralıktır dudakları konuşurken titrer memeleri sertleşir uçları adamın gözlerini yakalar çeker kendine nasıl bu kadar hazırdır baştan çıkmaya birdenbire tanımadığı bir arabanın torpido gözüne dayayarak topuklarını aman kırılmasın diye dikkatle alır eline adamınkini de şaşar hepsi birbirine benzer nasıl bu kadar aynı sıcaktır bu kadar sert ve nasıl olur bu kadar çabuk yemek molası biter midesi boş içi dolu bir yabancılıkla masasının başındaki yerini alır elini yüzünü yıkamak kâr etmez çocuk bakar resmin içinden anne der neredesin neden böylesin oğlum der büyüyünce anlarsın büyüyünce hacca giderim namaz kılarım ama ne olur bırak da şimdi titresin kalbim yaşasın bedenim yaşasın gelsin yarın yine sevsin ayıp sözcüklerle yazılmış bir romanın sahnelerini üzerimde denesin korkar kendinden kadın akşama doğru pişman olur sarkar memeleri koltuk altları ekşir midesi burulur eve gidilecektir kafeste koca koca bekler bebek bekler çocuk bekler gençlikte okunan kitaplar sandıklarda bekler kadın her zaman kadındır annedir diye diye kendini değiştirir etekleri uzar topukları kısalır dudakları solar burnu düşer saçları yağlanır yarın olmasın bir daha işe gitmesin girsin dantellerin nevresimlerin serin serin yatağına süte sarılsın çocuğuna uyusun da geçsin uyusun da büyüsün hiç yaşanmamış olsun hayal olsun kuytuları ağrır yine de gözleri bulanır duvarlar bir milim daha yaklaşır üzerine durdurun duvarları diye diye dolanır kafesinde kadın kendine açık saçık sahnelerinden sakladığı küçük çığlıklarından bir çift kanat örer örümcek gibi örümcek olur kadın kanatlı örümcek o adamı da yer bu adamı da yer koca koca uyur da bilmez öldüğünü çoktan özellikle bu saatlerinde gecenin kalem kılıca kesmeden önce süt kesilir önce Samanyolu aydınlanır yol gösterir kadına bir çırpıda aşırdığı satürn halkasından bir yüzük yapıp takar koca kocaya yakışır halkanın içinde kukla olmak yakışır halka açıklama yapmak gerekmez dil gerekmez ağız gerekmez söz gerekmez nasılsa yarın olur yine ne de olsa burası bir şehirdir yirmi birinci yüzyılda yaşananların izi kalmaz sümüklüböcek gibi penceresinde hayatın yenilenir ekranı kadının başka adam gelse tanımaz omuzları dik fazla kiloları dert etmeden değil mi ki bir kez gelinir dünyaya varsın olsun gözyaşı yüzde bilmem kaçı onun çelikten kanatları var küçük çığlıkları var diyaframı var bir şeycikler olmaz hem başka adamlar koca kocadan bile temiz bekler bankada paranın yanı başında huzursuz nerede o eski romanlar şiirler şarkılar ve de o şarkılardan dilek tutan mentollü sigara tiryakisi genç kız yazlık sinemadaki minik kuş çırpınan delikanlının avuçlarında elletmez hiçbir yerlerini ne olacak oysa işte arabanın ön koltuğu yatar yatar yüz seksen derece bir yüktür sekssizlik bir şekilsizlik hemen kurtulmak gerek zamanlar dar ruhlar ıslak dudakları arar güzel kokulu paralı paralar bilir bir kereye mahsustur tutku ne de olsa bir şehir kadınıdır güzeldir bir süreliğine belki de küçük operasyonlar için para biriktirme yaşı gelmiştir yaş cerraha ermiştir yetişir gizli tüketici kredisi hele bir bitsin projesi yazarın yeni bir dönem açılır açılacaktır otuz beş yılda çok şeyler yapamadı ama artık yapar ezer geçer zamanı ince çorap topuklu ayakkabı adeta bir tepside sunar kadını kadının yeniden sunumudur takdimidir bedenidir büyüsü kanatları takma kirpikler kadar gerçek kırpışır apışır kalır adamlar cüret karşısında biraz et karşısında tamamını değil de birazını sunmalı hep dönemine yerine kişisine göre örneğin şöyle bir el hareketi parmağın ucuyla dokunacak gibi pır pır etsin takma kanatlar kanatlar kanatlar danteller tüller işlemeler ihanetler büyütür zamanı ihanet gençleştirir güzelleştirir taş gibi yapar kalbi belki de tesadüf değildir şansa yer yoktur belki belki belki bilir projeci yazar tüm bunları da o yüzden bekler ne yüzle bekler daha fazlasını vermeye bu kadar hazır bir kadın varsa ağlamak pişmanlık neye yarar binalar ofisler açık kapalı fark etmez plazalar bankalar şirketler inim inim inler ince topukları altında yorgun düşer zihinler hayali sevişmelerin ardında gerçek uyumaktadır koca koca tüm yatakta oturma odasında televizyonun karşısında mutfakta tuvalette banyoda su ister yemek ister emmek ister girmek ister çıkmak ister ister ister de sormaz bu kadın kimdir diye kendine yazar o yüzden aklına geleni ama asla yaşadıklarından söz etmez aklının içindedir her şey tüm o yıldızlı geceler denizyıldızları yazlık sinema yıldızları kuyruklu yıldızlar altında yirmi bin fantezi kurulur ve bozulur zembereği kadının soyunmadan sevişir bu şehrin kadını kıpırdamadan dokunmadan elletmez ellemez almaz vermez kupkuru yaprakların resmini asar duvarlarına her yerine her köşesinde kafesinin toplar durur renkli ağaç kabukları kuru çiçek kokteyli pamuk sabun haşerat ilacı ne de olsa kafesi dişi kuş yapar kanatları takma olsa bile.</p>
</body>
</html>
