<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Toprak İnsana Aç</b></p>

  <p class="baslik1">[Yağmur]</p>

  <div class="bos2"></div>

  <p>Kurban bayramlarını sevmiyorum. Babam öldü bayramın ikinci günü, sabah. Şehir sessizce kanıyordu. Annemin çığlığı uykumu bıçak gibi kesmişti. Rüyamda uzak bir yerdeydim. Hemen dönmek istemedim. Uyandım. Ana-kız evin içinde koşturmaya başladık. Nereye gideriz, ne yaparız diye birbirimize sorup duruyoruz. Üst katta siz yoksunuz ki. Çoktandır yoksunuz. Babam yatak odasında. Artık yatak odası değil, ölü odası, içeri girmek istemiyorum. Babam değil, ölü. İçerde ölü var. Soğuyor. Şişiyor. Ne yapmak lazım geldiğini biliyoruz hepimiz. Annem hayatın bittiğini, bitmekte olduğunu dehşetle kavrıyor. Belki de bana öyle geliyor şimdi. O anda... Sadece o insanın tenine yapışan ve canını acıtan andan kurtulmak istiyordum. Zaman geçsin, geçsin ve bir an önce anı olsun şu yaşanan dakikalar. Şu ölünen dakikalar. İçerde bir ölü varsa, orada yaşanmıyor artık. Nefes alamıyorum. Komşular geldi. Doktor geldi. Ambulans. Sonra çarçabuk toprağın altına girdi babam. Kapının altından atılan bir zarf gibi kolayca kayıverdi aşağıya, mezarın içine. Ben uzaktan baktım. Toprak yutmaya bayılıyor diye düşünmüştüm. Toprak insana aç. Toprak insan canlısı. Toprak can yiyor. Babamın ölümünü yılda iki kez andık yıllarca. Hem on sekiz haziranda, hem kurban bayramının ikinci günü. Babamın ölüm günü yıl içinde geziyor. Bu yıl kışa gelecek. Hesap yapıyorum bazen. Yeniden on sekiz hazirana geldiğinde bayramın ikinci günü... korkuyorum, o gün bir şey olacak, biliyorum.</p>

  <div class="kucuk1">
    <p>Terasa çıkıyorum. Ihlamur yokuşunun tepesinden Beşiktaş’a bakıyorum. Büyük depremi hayal ediyorum. İsteyerek değil.</p>

    <div class="bos09"></div>

    <p>Bugünlerde biraz kafam karışık kuzen.</p>

    <p>(Kadınlar böyle bir cümle kurdu mu aşktan söz ediyorlardır, unutma.)</p>
  </div>
</body>
</html>
