<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Kaç Kez Öldüm Hatırlamıyorum</b></p>

  <p class="baslik1">[Yağmur]</p>

  <div class="bos2"></div>

  <p>Üniversite sınavlarına hazırlanırken aklım bir karış havadaydı. Ciddi kararlar veriliyor, sınavlara giriliyor, dilekler tutuluyor... Öğretmenler sen nereye girmek istiyorsun diye sorduklarında cevap veremiyordum. Aslında ne yapmak istediğimi biliyordum. Tabii bir hayaldi bu. Bir meslek değil. Sirklerde bıçak atıcıları vardır ya. Bir kızı dönen bir tablaya bağlarlar, kollar bacaklar açık. Sonra adam başlar bıçakları fırlatmaya. Nefesimi tutuyorum. İzleyiciler sessiz. Trak diye bıçak saplanır tahtaya. Ardından bir diğeri, bir diğeri... Herkes bunun bir gösteri olduğunu bilir ama yine de bıçak gerçektir. Hiçbiri kıza isabet etmez ama bazıları gerçekten de tehlikelidir. İşte ben o kız olmak isterdim. Kim bilir hangi filmde görmüştüm? Çünkü hiç sirke gitmedim. Hep bu hayali kurardım. Öğretmenler, arkadaşlar sorularına düzgün bir cevap alamayacaklarını anlayıp beni hayallerimle baş başa bırakırlardı. Bu hayalin bir yerinde bıçakları fırlatan adamın gözünü bağlarlardı. O an vazgeçerdim hayal kurmaktan. Ama adam durmazdı. Birbiri ardına fırlatırdı bıçaklarını. Kaç kez öldüm, hatırlamıyorum.</p>

  <div class="kucuk1">
    <p>Çok sigara içiyorum. Şaşırdın değil mi kuzen? Beni sigara içen bir kadın olarak hatırlamıyorsundur. Senin aklında kalan en son görüntü... Belki ders sormaya gelen ortaokullu kız, belki babamın cenazesindeki halim, belki? Hiçbirinde sigara içmiyordum değil mi? İşte şimdi içiyorum. Çok kötü.</p>

    <div class="bos09"></div>

    <p>Bu son resimdi değil mi? Alışmıştım... Neyse, görüşürüz.</p>
  </div>
</body>
</html>
