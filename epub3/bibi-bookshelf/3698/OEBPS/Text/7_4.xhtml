<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Saten Şefkat ve Buse</b></p>

  <p class="baslik1">[Akın]</p>

  <div class="bos2"></div>

  <p>Şimdi aydınlanıyorum sonsuz şefkatiyle.</p>

  <p>Beklemek gerekli; sabır, azim ve bir dolu olumlu şey. Tüm şeylerin birleşimi şeytan olsa gerek.</p>

  <p>Ki onun sesine benziyor kulağımdaki fısıltı.</p>

  <p>Bütün resimlerden çıkan yeni biridir diyor.</p>

  <p>Yüzü artık olmayan bir kadından yeni bir kadın çıkardın sen.</p>

  <p>Rüyanda görmüştün.</p>

  <p>Tren garındayım demişti telefonda.</p>

  <p>Beni al.</p>

  <p>Beni evine götür.</p>

  <p>Sadece ikimiz.</p>

  <p>Geçmiş aramıza girmesin.</p>

  <p>Kapıya not bırak.</p>

  <p>Rahatsız etmeyin.</p>

  <p>Açık büfeden içki.</p>

  <p>Saten, şefkat ve buse.</p>

  <p>Ustura, Allah ve yıldızlar.</p>

  <p>Delilik bu demiştim.</p>

  <p>Kime?</p>

  <p>Artık ne önemi var.</p>

  <p>Bu öyle bir zaman dışında zaman ki.</p>

  <p>Gerçeklerin kölesi olanlar bile teslim ettiler hakkını.</p>

  <div class="bos09"></div>

  <p>Sadece bir söz.</p>

  <p>Tek bir söz.</p>

  <p>Bir.</p>

  <div class="bos09"></div>

  <p>Bu bir ölüm tablosu.</p>

  <p>Doğumu anlatırken ölümden söz etmek ne garip.</p>

  <p>Bir kez olsun cevap alabilseydim.</p>

  <p>Her şey farklı olabilirdi.</p>

  <p>Artık her şey bitti.</p>

  <p>Yılanın soğuk soluğu bu boş odalarda gezinen.</p>

  <p>Her gün çektiğimiz acının adını bile koymaktan aciziz.</p>

  <p>Böyle dedim hat meşguldü gerçi.</p>

  <p>Ama hepsi yanılsama.</p>

  <p>Suçlu değiliz.</p>

  <p>Suçlu değilim ama yine de beni affet.</p>

  <div class="bos09"></div>

  <p>Sonra kararıyorum sınırlı nefretinle.</p>

  <p>Bekleme, acele et, hata yap.</p>

  <p>Bazı şeyler Tanrı katında makbuldür.</p>

  <p>Ki onun nefesini içime çekiyorum usulca.</p>

  <p>Bu resimler hep o eski unutulmuş kadını anlatır.</p>

  <p>Yüzünü her gün yeniden yarattığın bir çiçek: siyah-beyaz, ölümsüz.</p>

  <p>Bir kez yaşanmıştı, hep unutuldu.</p>

  <p>Bir kez aramıştı gardan.</p>

  <p>Beni al.</p>

  <p>Beni evine götür.</p>

  <p>Peşimdeler, kaçıyorum yardım et.</p>

  <p>Delilik bu demiştim içimden.</p>

  <p>Korkmuştun, küçülmüştün, hatırlamıyorum kimsiniz demiştin, utanmıştın.</p>

  <p>Bu öyle bir zamandı ki... mahşerin tüm atlıları ve kızgın zebanileri bekliyordu yolunu.</p>

  <p>Gerçeklerin kölesi olanlar bile teslim ettiler hakkını.</p>

  <div class="bos09"></div>

  <p>Sadece bir söz.</p>

  <p>Tek bir söz.</p>

  <p>Bir.</p>

  <div class="bos09"></div>

  <p>Bu bir ölüm tablosu.</p>

  <p>Âşık olunca ölümden söz etmek kaçınılmazdır.</p>

  <p>O gün o anda korkmadan kaçmadan dimdik ayakta durabilseydim, her şey farklı olabilirdi.</p>

  <p>Şimdi yeni bir hafta başlıyor.</p>

  <p>Yılanın soğuk soluğu bu boş odalarda gezinen.</p>

  <p>Her gün çektiğimiz acının adı Süsen.</p>

  <p>Asla arayamadım onu.</p>

  <p>Çünkü suçluydum yanlıştım karanlıktım.</p>

  <p>Asla affetme beni demek için kimseyi rahatsız etmemeli.</p>

  <p>Böyle söylemişti, trendeki hoca, elinde sahte resimler, korsan kitaplar, esrar ve ispirto.</p>

  <p>Irmağın suları zehirli, içmeyin, böyle biline.</p>

  <p>Hem sen evladım benimle gel, gardıroptan üstüne uygun bir kılık seç, açık büfeden içki.</p>

  <p>Üfle bakalım şimdi.</p>

  <p>Evet, bu şişenin içine.</p>

  <p>Son nefesleri topladığımız.</p>

  <p>Ne çabuk unuttun?</p>

  <p>Hani su başında durmuştunuz, sen ve Süsen’in hayaleti, başkaları da vardı, kahkahalar.</p>

  <p>Eski defterlerinde yazıyor, her satırını ezberledim.</p>

  <p>Aklımda yer kalmayınca eski bildiklerimi attım.</p>

  <p>Yol boyunca gördüğün yarım cümleler.</p>

  <p>Üzülme, biraz gayret et, kurtuluş yakındır.</p>

  <p>Tabii; saten, şefkat ve buse... hepsi olacak.</p>

  <p>Son kez üfle.</p>

  <p>Tanrı’dan aldığını geri ver.</p>

  <p>Unuttun mu, bu bir ölüm tablosu.</p>

  <p>Sen ki ölümün maskarasıydın, gerçeğin takımını tutuyordun, gölgeydin hani.</p>

  <p>İşte şimdi son geldi, seni bekliyor.</p>

  <p>Arzu vezninde bir yaşamın oldu diye korkma.</p>

  <p>Kimse senden daha iyi durumda değil.</p>

  <p>Cehennem neden kalabalık sanırsın?</p>

  <p>Ötekiler hep orada.</p>

  <p>İşte şişe, henüz boş, cin falan yok, sadece boşluk: son nefesin için.</p>

  <p>Üfle.</p>
</body>
</html>
