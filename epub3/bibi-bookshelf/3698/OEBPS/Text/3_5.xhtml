<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Kızıl Ölümün Maskarası</b></p>

  <p class="baslik1">[Akın]</p>

  <div class="bos2"></div>

  <p>Başkaları da var.</p>

  <p>Her zaman vardır.</p>

  <p>Kendime bunu söylemekten yorulduğumda başkalarını arıyordum.</p>

  <p>Arayınca bulunuyor.</p>

  <p>Beni kimse bulmuyordu.</p>

  <p>Kendimde kayıptım.</p>

  <p>Gözlerimi açmadan bekliyordum.</p>

  <p>Artık adını unuttuğum birinin dokunuşunu özlerken.</p>

  <p>Hışırdayan yapraklar olmalı.</p>

  <p>Yeşil, kızıl, sarı.</p>

  <p>Sonbahar olmalı.</p>

  <p>Ölüm yeni bir başlangıç olmalı.</p>

  <p>Olmadı.</p>

  <p>O hışırdayan ölüm meleğinin kanatları.</p>

  <p>Kurtarıcı beklemek büyük yanılgı.</p>

  <p>Dünyanın sesleri ne kadar da yalancı.</p>

  <p>Her şey sürekli başka bir şeye benziyor.</p>

  <div class="bos09"></div>

  <p>Başkalarının dünyasındaydım.</p>

  <p>Kendimi gizlediğim imgenin bir kabuğa dönüşmesine izin vermiştim.</p>

  <p>Bile isteye.</p>

  <p>Gönüllü bozgun.</p>

  <p>Kabuğumu çatlatacak darbelerden uzakta bir gezegen olmuştum.</p>

  <p>Kendini saran kollarıyla büyük bir benlik sevgisi.</p>

  <p>Ben ben olmasam yaşayamam.</p>

  <p>Totoloji, demişti derste hoca, büyük bir öz sevgisidir.</p>

  <p>Delirmiş olduğunu kimse bilmiyordu.</p>

  <p>Sonradan çıktı ortaya.</p>

  <p>Ben, dedi, sizi... dedi.</p>

  <p>Cümlesini tamamlamasına izin vermediler.</p>

  <p>Burası yarım kalan cümleler ülkesidir.</p>

  <p>Eski bir tren kompartımanında rastladım sonra.</p>

  <p>Çok sonra.</p>

  <p>Beni tanımadı.</p>

  <p>Çok değişmişti.</p>

  <p>Beni tanıyacak kısmını kaybetmişti.</p>

  <p>Kondüktörden korkuyordu.</p>

  <p>Sürekli kasıklarını kaşıyordu.</p>

  <p>Kıl köklerinden gelen ses trenin ritmine karışıyordu.</p>

  <p>Bulantı.</p>

  <p>Geceleri geç gelen telefonlarla uyanan yılan.</p>

  <p>Korku başını kaldırınca iç organlarına sürtünür insanın.</p>

  <p>Başka bir kompartımana geçmek istedim.</p>

  <p>Beni tanımasından korktum.</p>

  <p>Bir gün belki ona dönüşmek?</p>

  <p>Bir sabah uyandığında başka bir dünyada bulmak kendini.</p>

  <p>Ya da uzun bir cümlenin tam ortasında.</p>

  <div class="bos09"></div>

  <p>Fark etmek.</p>

  <p>Bütün mesele bu.</p>

  <p>Olmalıydı.</p>

  <p>Hiçbir meselenin bütünlüğü kalmadı.</p>

  <p>Önce onu götürdüler.</p>

  <p>Sonra ırmağın suyundan içmeyin, dediler.</p>

  <p>Herkes içeri kapandı.</p>

  <p>Su korkusu neler yaptırmaz insana.</p>

  <p>Yemekler, davetler, partiler.</p>

  <p>Parti için aradığım kostüm çoktan kiralanmıştı.</p>

  <p>Kızıl ölümün maskarası oldum ben de.</p>

  <p>Kostümcünün elinde son kalan imgeyi geçirdim üzerime.</p>

  <p>Koşar adım girdim aralarına.</p>

  <div class="bos09"></div>

  <p>Okul bitti sonra.</p>

  <p>Her şey ne çabuk dağıldı.</p>

  <p>Bazıları ortada kaldı.</p>

  <p>Herkes onlara baktı.</p>

  <p>Ne yapacakları merak konusuydu.</p>

  <p>Kötü örnek örnek değildir, derdi hoca sınıfta.</p>

  <p>Eline bir gün bıçağı almasaydı keşke.</p>

  <p>Okkam’ın Usturası bu demişti.</p>

  <p>Gülmüştük.</p>

  <p><i>Quid rides de te fabula narratur</i> diye bağırıyordu götürürlerken.</p>

  <p>Latince bilenimiz olsaydı belki kurtulurdu.</p>

  <p>Anlattığı hep bizim hikâyemizmiş.</p>

  <p>Süsen’i de götürmüşlerdi.</p>

  <p>Suç potansiyeli suçtan daha korkunç görünüyordu zamanın tiranlarına.</p>

  <div class="bos09"></div>

  <p>Süsen çok eski ve yanlış bir hikâyeydi.</p>

  <p>Mülkiyete karşıydı.</p>

  <p>Bazı şeyleri öğrenmiştim artık.</p>

  <p>Mülkiyet adaletin temeliydi.</p>

  <p>Böyle söylüyordum eski arkadaşlara.</p>

  <p>İyi değilmiş diyorlardı.</p>

  <p>Dinlemiyordum.</p>

  <div class="bos09"></div>

  <p>Kararlıydım.</p>

  <p>Önemli olan bu.</p>

  <p>Kendime verdiğim sözleri geri aldım bir gün.</p>

  <p>Sıfırdan başladım babam gibi.</p>

  <p>O da başka bir hikâye.</p>

  <p>Trene atladım.</p>

  <p>İnsan hiç kaybolmaz tren yolculuğunda.</p>

  <p>Yol bellidir.</p>

  <p>Başı sonu demir, ucu bucağı demir.</p>

  <p>Sarsıntılar.</p>

  <p>Sesler.</p>

  <p>Görüntüler.</p>

  <p>İçinden düşünen insanlar.</p>

  <p>Geçmişte bir yerde delirmiş bir hoca.</p>

  <p>İçinde büyük korkular taşıyan genç bir adam.</p>

  <p>Ben.</p>

  <div class="bos09"></div>

  <p>Gözümü açtığımda kendimi bıraktığım yerde buluyorum.</p>

  <p>Süreklilik aklın garantisidir.</p>

  <p>Önümü ilikliyor, zarif bir selam veriyorum.</p>

  <p>Elini uzatıyor.</p>

  <p>Üç şartım var diyor aşk.</p>

  <p>Bir: Diğer iki şartımı bilmeksizin kabul edeceksin.</p>

  <p>Tereddüt etmeden evet diyorum.</p>

  <p>Çünkü suları zehirlenmiş ırmağın, içen deliriyor.</p>

  <p>Kendimi korumalıyım.</p>

  <p>En son yoldaşım da içince...</p>

  <p>Bırakıp gitmenin zamanıdır.</p>

  <p>Çünkü delilik müebbet bir haldir.</p>
</body>
</html>
