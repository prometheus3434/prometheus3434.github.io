<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Yalnızlık Faktörü ve Benlik Kaynaşması</b></p>

  <p class="baslik1">[Ayşe]</p>

  <div class="bos2"></div>

  <p>Eski öğrencisinin projesine katkıda bulunan öğretim üyesi uzun zamandır olmadığı kadar huzurlu bir gece geçirmişti. Çalışmış, emek sarfetmiş ve bunun karşılığında uykuyu hak etmiş bir insanın yorgunluğuyla yatmış, sabah da mutlu bir şekilde uyanmıştı. Bu başlı başına incelenmeye değer bir durumdu.</p>

  <div class="bos09"></div>

  <p>Olası nedenler:</p>

  <p>1. Düşünmek ve düşündüklerini yazıya geçirmek</p>

  <p>a. Akademik sorumluluk hissetmeden düşünmek</p>

  <p>b. Yanlış yapma korkusu duymadan yazmak</p>

  <p>2. Serbest düşünce akışına kendini bırakmanın yan etkileri</p>

  <p>a. Yeni düşüncelerin doğuşuna tanık olmak</p>

  <p>b. Düşüncenin üremesi sırasında hissedilen haz</p>

  <div class="bos09"></div>

  <p>Bu uzun zamandır yaşamadığı için unutmuş olduğu bir deneyimdir. Hatırlamak acıyı da beraberinde getirir. Hatırlamak, kaybetmenin ne olduğunu tanımlar. Kaybetmek gerçekliği pekiştirir. Kaybetmek, kaybedilenin bir zamanlar gerçek olduğu düşüncesini güçlendirir. Henüz kaybedilmemiş olan, henüz el altında bulunan her zaman kuşkulu bir varoluş içindedir.</p>

  <div class="bos09"></div>

  <p>ÖRNEK OLAY: Ayşe otuz iki yaşında genç bir kadındır. Altı yıldır evlidir ve dört yaşında bir kızı vardır. Örnek Olay gecesi kızı uyumaktadır; kendisi gibi öğretim üyesi olan kocası çalışma odasındadır. Son yıllarda benzerlerine sık rastlanan bir gecedir. O anda garip bir duyguya kapılır Ayşe. Başlangıçta oyunsu bir duygudur bu, eğlenceli... Gizlice kapıdan çıkıp gitse... Kocası yokluğunu ne zaman fark edecektir? Yetişkin bir kadın için –hele de bir öğretim üyesi için– kuşkusuz hoş bir soru değildir aklına takılan. O nedenle bu düşünceyi bilimsel bir araştırma formatı içine yerleştirerek dalga geçmeye çalışır.</p>

  <div class="bos09"></div>

  <p>Fark etme/edilme süresi temel ölçüm parametresiydi, birimi dakika. Fark etme/edilme süresine şık bir ad da buldu: <b>Yalnızlık faktörü.</b> Çalışmanın amacı aynı çatı altında yaşayan eşlerin yalnızlıklarını ölçmekti. Bu çalışma farklı sosyo-ekonomik durumdaki çiftler üzerinde yapılmalıydı. Evli kalma süresi de temel değişkenlerden biri olmalıydı. Hipotezler zihninin içinde belirmeye başladı:</p>

  <p>– Evli kalma süresi ile fark etme süresi <b>(yalnızlık faktörü)</b> arasında pozitif bir ilişki olmalıydı. Evlilik süresi arttıkça fark etme süresi de artacaktı.</p>

  <p>– Sosyo-ekonomik durum yükseldikçe fark etme süresi <b>(yalnızlık faktörü)</b> artabilirdi. Düşük gelir grupları küçük evlerde yaşadığı için bu sonucun doğal olduğu söylenebilirdi. Ancak yine de eşlerin birbirinin varlığına duyarlılığı artmış sayılabilirdi. Belki de bu yeni değişkenin ölçümü etkilememesi için fark etme süresini normalize etmek gerekirdi (örneğin, süre deneklerin yaşadığı evin metrekaresine bölünerek sosyo-ekonomik durumdan kaynaklanan sapma yok edilebilirdi).</p>

  <div class="bos09"></div>

  <p>Bu hayali araştırmayı hayata geçirmek için büyük bir istek duyuyordu. Ancak şu anda bu çalışmanın hem nesnesi hem de öznesi olamazdı. Evi terk ederse süreyi kim ölçecekti? Birden aklına parlak bir düşünce geldi: Dolabın içine saklanmak! Ve o gece, otuz iki yaşında, geleceği parlak sosyal bilimci Ayşe dolaba gizlendi. Beş yıl sonra boşanırlarken bu geceyi hatırlamayacaktı. Bu yüzden de yakın çevresine bu ayrılığı gerekçelendirirken hiç beklemediği kadar yorulacaktı.</p>

  <div class="bos09"></div>

  <p>Yakında olanın varlığının fark edilmeyişi kadar aşırı derecede duyumsanışı da başka bir kaygı durumu yaratabilir. Kişiler arası ilişkilerde yakınlık birçok farklı değişkene bağlı olarak tanımlanabilir. Bunlardan biri de <b>benlik kaynaşması</b> diye adlandırılan etkinin varlığıdır. <b>Benlik kaynaşması,</b> bir benliğin bir başka benliği içine alarak kendine mal etmesi, kendinde eritmesidir. Uzun zaman birlikte yaşayan kişiler arasında gözlemlenen bu durum çocuğun ayna evresinin tersine çevrilmesidir. Çocuk gelişiminin erken evresinde kendisinin annesinden başka bir varlık olduğunun farkına varır. Dünyanın sınırları da bu aşamayla birlikte netleşmeye başlar. <b>Benlik kaynaşması</b> denilen olgu yetişkin bireyin kendi benliğinin içine diğerlerini katması olarak bu evrenin bir düzeyde tersinlenmesidir. Cemaatleşmenin altında yatan mekanizma da <b>benlik kaynaşmasının</b> kolektif bir özellik kazanmasıdır. İkili ilişkilerde benlik kaynaşmasının en çarpıcı örnekleri evliliklerde görülür. Uzun evliliklerde, <b>benlik kaynaşması</b> etkisi kişilerin eşlerini bir öteki varlık olarak görme yetilerini kaybetmeleri ve eş durumundaki kişinin kendisinin vazgeçilmez bir parçası olduğu yanılsamasına kapılması şeklinde ortaya çıkacaktır. Dolayısıyla evde ortadan kaybolan eş fark edilmeyecektir. Çünkü kişi kendisini algılamayı sürdürdükçe eşinin de orada olduğunu var saymaktadır. Eşlerin ölümü sonrasında bir süre devam eden <b>hayalet-eş</b> hissi de bu etkinin devamıdır ancak kısa sürmektedir. Bu düşünce modelini orta yaşlı öğretim üyesi boşanma sonrası dönemde acı çekerken ortaya atmıştır. <b>Yalnızlık faktörü</b> diye tanımladığı değişkenin tamamen yanlış bir modele dayandığını anladığı bir gecede...</p>

  <div class="bos09"></div>

  <p>Şimdi katılımda bulunduğu projenin gereği olarak gönderilmiş olan ikinci Ernst yapıtına bakarken resimdeki adamın bakışının <b>benlik kaynaşması</b> öncesi bir döneme karşılık geldiğini düşünmektedir. Bakış merakı temsil eder şekilde resmedilmiştir. Merak kuşkunun masum önadıdır. Dolayısıyla bakan kişinin kuşkuları vardır. Bakılan kişi her ne kadar uyuyor gibi görünse de bakıldığının farkında gibidir. Kollarının duruşu dişil bir kendini sunuşun ifadesidir. Ayrıca yatağı çevreleyen kumaşların tasarımı yatağa bir sahne havası vermektedir. Bakılan kadın bir gösterinin merkezinde olduğunun farkında gibidir. Ancak uyuyor oluşu, bir başka deyişle bilincinin kapalı oluşu, bu farkındalığın bilinçdışında oluşuna gönderme yapmaktadır. Cinsiyetçi bir söylemin kapısını aralayan bir durum. Ayrıca tartışılabilir...</p>

  <div class="bos09"></div>

  <p>Kadının arzu uyandıran uykusu karşısında duran erkek figürleri iki farklı katmanda canlandırılmış. Biri son derece kendinden emin, merakla kadının arzulu çağrısını izlemektedir. Diğer erkek figürleri ise odanın zeminini kaplayan suyun içine doğru batmaktadırlar. Suyun içinden çıkan direkler altta bir teknenin varlığına işaret etmektedir. Demek ki bu andan önce –kadının arzusu oluşmadan önce– tekne içindekilerle beraber yüzmekteydi. Oysa bir fırtına her şeyi alabora etmiş, tekneyi batırmıştır. ‘Tekne’ (etimolojik olarak ‘teknoloji’nin kökeninde yer alan bir sözcüktür tekne) burada erkek kültürünün akıl yoluyla dünyayı araçsallaştırmasının bir simgesi olarak alabora edilmiştir. Kadının arzusu akıl kültürünü tehdit eder. Kadının arzusu ile baştan çıkan erkek kültürü (batan teknenin içindekilerin çıplak olduğu not edilmeli) çökmektedir. Suyun altına itilmektedir. Birçok kültürde dişil bir simge olan su aynı zamanda yaşamı ve ruhu da simgeler. Suyun altı ise bilinçaltını ya da bilinçdışının karanlık ve akıldışı kaosunu işaret eder. Boğulmak üzere olan erkek figürleri aklın çemberinin dışına düşmüşlerdir. Ancak tüm bu kaosun üzerinde halen ayakta durmayı beceren bir başka erkek figürü var resimde. Bir uzman otoritesiyle tüm bu anlatımın orta yerinde ayakta dikilen erkek (duruşunun fallik zarafeti de kaydetmeye değer bir ayrıntı), gücünü, bu arzuyu incelenecek bir nesneye dönüştüren ‘uzman duruşuna’ borçludur. Arzunun fırtınasında batmakta olan diğer erkekler teknenin direkleriyle temsil edilen kendi falluslarına tutunmuşlardır, oysa ayakta dikilen adam kendi fallusuna sarılmak yerine o fallik imgenin kendisine dönüşerek direnmeyi başarmış görünmektedir.</p>

  <div class="bos09"></div>

  <p>Orta yaşlı kadın serbest bırakmış olduğu düşüncelerini şimdi bir başka gözle okumaktadır.</p>

  <div class="bos09"></div>

  <p>Öncelikle projenin ilk adımını gerçekleştirdikten sonra geçici bir mutluluk yaşamış olduğunu yazmıştır. Olası nedenlerini sıralarken mutluluğun kaybı endişesi çok uzun zamandır anımsamadığı Örnek Olay’ı tetiklemiştir. Belki mutluluğun verdiği güçle girişilmiş bir yüzleşme denemesidir. <b>Yalnızlık faktörü</b> ve <b>benlik kaynaşması</b> modellerini ortaya atarken ne tür bir psikolojik durumda olduğunu irdelemeye çalışmıştır. Ancak ikinci Ernst resmini ‘okurken’ gördüğü <u>kadının arzusu</u> motifi şimdi bu modellerin yetersizliğini bir kez daha vurgulamaktadır. Örnek Olay’a karşı –farklı iki döneminde– geliştirdiği yaklaşımlarda eksik olan, unutulmuş olan –elbette bastırılmış olan– arzu sorunsalıdır. Resmi okurken öne sürdüğü düşünceler kadın arzusunun erkek kültürü üzerindeki yıkıcılığında odaklanmıştır. Arzu ve yıkıcılık... Bu iki kavramı, yukarıda sözü edilen Örnek Olay bağlamında nasıl bir araya getirmiş olduğunu sorgulamaya henüz hazır olup olmadığından kuşkuludur. Çünkü, evin içinde (hayatın içinde) gözden kaybolan (kendini silen) kadının fark edilme arzusunun yıktığı sadece kendi benliği olmuştur. Parçalanan benlik aradan uzun zaman geçtikten sonra tekrar bir bütün olma özlemiyle <b>benlik kaynaşması</b> modelini geliştirmiştir. Şimdi fark ediyor ki tüm bunlar, arzusu yüzünden acı çeken bir kadının, sahip olduğu zihinsel araçları kullanarak kendini temize çıkarma çabasından başka bir şey değildir. Oysa arzunun tatmin edilemezliği, boşluğun doldurulmazlığı, bilinçdışının anlaşılmazlığı nicedir bildiği kavramlardır. Bilmek?</p>
</body>
</html>
