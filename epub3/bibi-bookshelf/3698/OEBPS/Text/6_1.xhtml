<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Bir Meleğin Kadavrası</b></p>

  <p class="baslik1">[Akın]</p>

  <div class="bos2"></div>

  <p>Böyle olacağı belliydi.</p>

  <p>Her şey önceden bildirildi.</p>

  <p>Yazıldı.</p>

  <p>Yaşandı ve provası tamamdı.</p>

  <p>Kaderin matematik sevgisinden tiksinirim.</p>

  <div class="bos09"></div>

  <p>Bir suç çağrısı bu resim.</p>

  <p>Mazinin peşinde kaybolan ruhları anlatır.</p>

  <p>Bugünü yaşayamamaktır biraz.</p>

  <p>Takılıp kalmaktır.</p>

  <p>Büyüyememektir.</p>

  <p>Loş odalarda masa altlarını özlemektir.</p>

  <p>Rüzgârda dalgalanan perdeden ürkmektir.</p>

  <p>Karanlıktan ölesiye korkmaktır.</p>

  <p>Radyodan eski bir maç anlatılırken uyuklamaktır divanda.</p>

  <p>Halıların, örtülerin, battaniyelerin, eşarpların gizemli motiflerinin arasında kaybolmaktır.</p>

  <p>Şişeden cin çıkmasıdır, uçan halıdır, kaf dağıdır, babanın beşiğini sallamaktır.</p>

  <p>Sonra danteller, sonra nasırlı ellerin okşayışı.</p>

  <p>Çocuk başı: narin, körpe.</p>

  <p>Çocuk ruhu: yüksek ve saf.</p>

  <p>Topukları pembe, toprakla henüz tanışmamış.</p>

  <p>Oysa dünya ne kadar da pis.</p>

  <p>Beni bulduğunuz yere bırakın.</p>

  <p>Taklit bir acıdır yüzümdeki.</p>

  <p>Aslı astarı yok söylediklerimin.</p>

  <p>Hepsi bir gizem yaratma çabası.</p>

  <p>Lütfen rahatsız etmeyin kartlarından bir tane astım boynuma.</p>

  <p>Tek kişilik zevkler bahçesine girmekteyim.</p>

  <p>Acınası bir durum değil bu.</p>

  <p>Treni kaçırmış birinin hüznü sadece.</p>

  <p>Ama siz o trende kim var biliyorsunuz.</p>

  <p>Korku, engerek, cinsel.</p>

  <p>Gözlük camlarından biri kırık, sürgün, aç, parasız, akılsız biri.</p>

  <p>Gülüyor ne vakit unutmaya çalışsam.</p>

  <div class="bos09"></div>

  <p>Bir kadının iç hayatını merak etmekteyim.</p>

  <p>Süsen’di adı.</p>

  <p>Ola ki uydurmuşum.</p>

  <p>Hiç görmemişim gibi yüzü yok bende.</p>

  <p>Siz hatırlarsınız mutlaka.</p>

  <p>Arka sıralarda otururduk.</p>

  <p>Ben bir çocuk hayaleti, o bir melek.</p>

  <p>Ne yazık ki şimdi kollarımda bir meleğin kadavrası var.</p>

  <p>Neşteri alıyorum elime.</p>

  <p>Numarasını tuşluyorum son kez.</p>

  <p>Önce kan akıyor uzun uzun.</p>

  <p>Ağlıyor sonra kısık sesle, arama artık, bırak... kimsiniz?</p>

  <p>İçerlere yaklaşıyorum, ölü bir çocuk buluyorum, bu ben miyim?</p>

  <p>Deliler ırmağından içen kim?</p>

  <p>Allahın izniyle kılıcımı biliyorum.</p>

  <p>Kapatıyor yüzüme, hem hatırlamıyor.</p>

  <p>Cadının meyvesini yemiş, zamanını şaşırmış, açmayı unutmuş bir çiçek; adını söylemek, çağırmak istiyorum ruhunu.</p>

  <p>Diz çöküyorum.</p>

  <p>Ev.</p>

  <p>Soğuk bir kış gününü yaşayan halının desenleri ayaklarıma dolanıyor, yapma diyor.</p>

  <p>Kulaklarım sağır oluyor bu fısıltılar yüzünden.</p>

  <p>Düşen kanatsız bir melektim ben, mahşerde görevliydim hani.</p>

  <p>Kod adım Promete diyorum telefonda.</p>

  <p>Trendeki hoca gülüyor, yanlış numara, diyor; sen daha iyisini yapabilirsin, kapasiten var ama çalışmıyorsun, hem sonra biraz uyak, biraz ölçü, izan, imge gerek, alegoriye ne dersin?</p>

  <p>Halının desenlerine karışıyorum.</p>

  <p>Dikkatsiz biri üzerime basabilir.</p>

  <p>Yarın sabah saat çalmayabilir.</p>

  <p>Gecikebilirim, aksayabilirim, duraklayabilirim.</p>

  <p>Sadece bilirim gözlerim kapalı.</p>

  <p>Önce hafiften bir rüzgâr, ardından ilk okuma kitaplarım, sonra alabildiğine kayalık, sarp... yatmışım öyle sereserpe, böyle de yatılmaz ki, diyor uğursuz kuş, ciğerimi deşiyor gagasıyla; haydi yine yaşadın, diyor trendeki, bedavadan kahraman, sudan ucuz, kendin pişir kendin ye Promete.</p>

  <p>Sarhoşluk bu başka bir şey değil.</p>

  <p>Sabah duş alırım, soğuk halının desenleri dökülür tenimden birer birer.</p>

  <p>Gardıroptan çıkar gelir, üzerime biner takım elbise.</p>

  <p>Filinta gibi olurum, elinizde patlarım.</p>

  <p>Güne bir başka başlarım, aklımda sabit fikirlerle dalarım şehrin içine.</p>

  <p>Benden iyi kimse bilemez kalp ağrısını.</p>

  <p>Taşlaşmış.</p>

  <p>Bir türlü çözülmüyor ille de mikrodalga.</p>

  <p>Yavaş yavaş, ılık ılık sevgi gelir sonra.</p>

  <p>Yanlış da olsa, yersiz de olsa... ben buradayım Süsen.</p>
</body>
</html>
