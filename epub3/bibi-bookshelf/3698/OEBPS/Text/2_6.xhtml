<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>Sular Yükseliyor</b></p>

  <p class="baslik1">[Yağmur]</p>

  <div class="bos2"></div>

  <p>Sular yükseliyor. Hepimizi yutacak en sonunda. Neden uyanamıyorum? Neden hiçbir şey bozamıyor baldan tatlı uykumu? Uyku ölümün eksik provası. Biraz daha zamanım var. Henüz ayaklarımın dibinde ölümcül su. Eskiden severdim yüzmeyi. Bir gün boğulacağımı bilsem böyle mi olurdu? Geçmiş güzel günlerde annem fal bakardı. Kahve fincanından ne hayvanlar, ne mektuplar, ne devlet kapıları, ne kısmetler çıkarırdı. O görseydi bu manzarayı yine de hayra yorardı. Su ferahlıktır derdi. Düşmanların birer birer boğulup gidiyor, sıkıntılar bitiyor. Önemli bir adam, mevki sahibi biriyle bir konuşman olacak, şimdi haberin yok, tanımıyorsun. O da zamanını bekliyor. Bir sabah uyanacaksın ve haberi alacaksın. Böyle derdi, hayatta olsaydı. Bir sabah uyanamadı. Annemi özlüyorum. Korkularımdan kurtulamıyorum. Uykuların arasında mutluymuş gibi yapıyorum.</p>

  <div class="kucuk1">
    <p>Aslında iyiyim kuzen. Sadece aklıma garip şeyler geliyor. Bir de geceleri uykusuzluk.</p>

    <div class="bos09"></div>

    <p>Şimdi böyle iyi geliyor sana yazmak. Geçmişten kalan bir resimdin oysa ki. Bir de yeni resimlerin var tabii. Arada sırada yakalayabildiklerimi kitap eklerinden falan kesip sakladım. Haydi itiraf ediyorum, bir kez de kitap fuarında gördüm seni. Yanına gelecektim ama beni tanımazsın ya da ne bileyim beni gördüğüne sevinmezsin diye düşündüm. Çekindim. Yağmur sen ha, çok değişmişsin diyecektin. Kadınlar çabuk değişiyor kuzen. Çok çabuk. Çocukluk biter bitmez yaşlanıyor kadın dediğin.</p>
  </div>
</body>
</html>
