<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos5"></div>

  <p class="baslik1"><b>O Halde Neden Ceza?</b></p>

  <p class="baslik1">[Deniz]</p>

  <div class="bos2"></div>

  <p>DİKEY YATAK KADIN KOLLAR AÇIK GIRTLAĞA KADAR OMURGA BİR BAŞKA HANIM GÖBEĞİ ARKASI KARANLIK</p>

  <p>Kadın her resimde şaşırdı da belli etmedi ne yazdıysa ilgili bir resim bulup göndermesine projeci yazarın hayret etti de şunu hiç düşünemedi bunun bir mektuplaşma tarzı olduğunu yeni yeni akıl etmeye başladı o zaman da okumaya çabaladı küçük bir çocuk sesiyle heceledi resimleri SIKINTIDAN PATLIYORUM BURADA BEKLERKEN SENİ ÇİÇEKLE ilk resim olmasın böyle bir şey ya ikinci ne olur o zaman UYKULARINI KOLTUKALTILARINI SEVDİĞİM KADIN gibi bir şeyler örneğin hiç de kötü durmuyor yan yana yazınca KANATLIM BÜYÜLEDİN BENİ olur o kadar kendine iltimas geçer insan hele de kalem elindeyse mühür kimdeyse Süleyman o değil midir mühür değil midir dudakları belki o da başka resmin konusu ya dördüncü resim OTELDE BEKLİYORUM adres iletiyorsa bir resim bu kadar olur belki de kadın anlamadıkça saçmaladıkça resimler de yön değiştirmiş olmalı ama neyse geçmiş olsun kadın zaten sevişmiş kadar oldu kadın teslim olunca şimdi cezalandırılıyor bir dişi isa pozunda bakışlar yukarıda ademin omurgasıyla çivilenerekten uykuya teslim olmuşluğunun en iyi resmi değil midir bu kaçan balık büyük olur el altındaki küçülür aşağılanır vücut sıvılarında boğulur inşallah diye beddua eder koca karılar ayrı yazılınca da başka bir anlam başka bir oyundur evlilik kafes yapma sanatı kafesleme buraya bir kuş konmuş adeta bu tutmuş diğerleri neler neler yapmamış ne ayıp ne ahlaksız teklifler artık yazmak günah okumak korkulu rüya yalnızlık buruk acı neredeyse bir umacı plastik kılıfında bir tabanca bir kılıç bir bıçak bir tüfek bir top bir asker bedenini bekleyen sınır boyunda kadının koca koca nöbette uyuduğunda koşarak koşarak gidip gelir kadın hayallerin ıslak koridorunda bir ileri bir geri tatil gecelerinde nedensiz bir ceza saatler vurunca ayrılık vakti gelecek pişmanlık artacak günden güne proje bitecek bir gün bugün o gün işte müjdeler var yurdumun taşına toprağına gözü doysun yetmedi mi aktı aktı aktı hayır kırmızıdır kan her yerde vicdan azabı kendini gösterdiğinde kıpkızıl bir şiir olup akmak ister de kadın şaşırır sağına soluna bakar o bir zamanlar sevdiği yazarlar nerededir şimdi mutfak masasında ekmek kırıntıları kuşlar yer mi acaba evsel atık mı sayılır yoksa bir-iki-üç diye geçer günler üzülmeye gerek yok kurulalı dünya böyledir hayat kapısını açar kadın aralayarak bacaklarını kelimenin girişine izin verir ol der koca koca hayat başlar küçük asker küçük asker çıkar dışarıya bir çığlık bir kıyamet savaş başlar o halde neden ceza projeci yazar diye sorar kadın neden ben diye sormazdan önce her şeyi üzerine alır her şeyi alır kapasitesi var ondan başka bir açıklama gerekmez kocaman bir giriş ardından yeterince gelişme şişme ve patlayış en nihayetinde bir sonuç uç uç uç ki konacak en güzel yeri bulasın diye düşünmekten yorgun ağzının içinde tanıdık bir ezgi bir ıslık bir şarkı kim bilir kimden öğrendiği bir basit istek arzu tutku kutu kutu pense elmasını yerse adem boğazında kalır ve onun oğullarının her biri bu elmayı büyütür sonsuza kadar her nefeste oradadır elma yuvarlak kıkırdak bir şey yakışıksız bir meyve çöpsüz üzüm şimdi ayrılık vakti geldi ya üzülüyor kadın ve kafesi gözüne daha bir hoş görünüyor hayallerin sonu gerçeğin ucudur bucağıdır kazasıdır ilçesidir il olmak için yalvarır gelene geçene de kimse anlamaz bu kadının derdi nedir diye cezalandırılmıştır işte o kadar.</p>
</body>
</html>
