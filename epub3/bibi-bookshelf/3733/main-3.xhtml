<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><a id="bookmark1"></a>ÖNSÖZ</h1>
<p>Beyniniz nasıl düşündüğünüz, nasıl hissettiğiniz, nasıl davrandığınız ve diğer insanlarla ne kadar iyi geçindiğiniz gibi yaptığınız her şeye dahildir. Beyniniz kişiliğin, karakterin,&#160;zekânın ve verdiğiniz her kararın organıdır. Geçtiğimiz 20&#160;yıldan fazla zaman boyunca dünyanın dört bir yanındaki on&#160;binlerce hastayla yaptığım beyin görüntüleme çalışmalarım&#160;gösterdi ki beyniniz doğru çalıştığında siz de doğru çalışırsınız ve beyniniz sorunlu olduğunda, hayatınızda sorun yaşama&#160;olasılığınız çok daha yüksektir.</p>
<p>Daha sağlıklı bir beyinle daha mutlu, fiziksel olarak daha sağlıklı, daha varlıklı, daha bilge olur ve daha iyi kararlar&#160;alırsınız, bu da daha başarılı olmanıza ve daha uzun yaşamanıza yardımcı olur. Beyin herhangi bir sebepten ötürü sağlıklı&#160;olmadığında -örneğin bir beyin travması veya duygusal bir&#160;travma- insanlar daha üzgün, daha hasta, daha yoksul, daha&#160;farkındalıksız ve daha az başarılı olurlar.</p>
<p>Travmanın beyne nasıl zarar verebildiğini anlamak kolaydır, ama bunun yanında araştırmacılar negatif düşünce ve kötü programlamanın da beyni nasıl etkileyebildiğini araştırdılar.</p>
<h2><a id="bookmark2"></a><a id="bookmark3"></a>-----&lt;©&gt;-----</h2>
<p>Örneğin ben, sürekli beni itip kakma arayışında olan bir ağabeyle büyüdüm. O dönemde hissettiğim daimi gerginlik ve&#160;korku yüksek seviyede anksiyeteye, endişeli düşünce kalıplarına&#160;ve kötü şeylerin ne zaman olacağını bilmediğimden her zaman&#160;tetikte olmama yol açtı. Bu korku beynimin korku merkezlerinde uzun süreli aşırı aktiviteye sebep oldu, ta ki yaşamın ileriki&#160;dönemlerinde bu sorun üzerinde çalışmaya başlayana dek.</p>
<p><span style="font-style:italic;">Kendiniz Olma Alışkanlığını Kırmak</span> isimli bu kitapta meslektaşım Dr. Joe Dispenza, yeni bir beyin evresine ulaşmanıza yardımcı olmak için beyninizin hem yazılımını hem de&#160;donanımını en uygun seviyeye taşıma konusunda rehberiniz&#160;olacak. Yeni kitabı somut bilime dayanmaktadır ve Dispenza,&#160;ödüllü film <span style="font-style:italic;">What the BLEEP Do We Knou</span> ve ilk kitabı&#160;<span style="font-style:italic;">Evolve Your Brain’de</span> yaptığı gibi bilge ve şefkatli bir dille&#160;anlatmaya devam ediyor.</p>
<p>Her ne kadar ben yazılım ve donanımıyla beyni bir bilgisayar gibi düşünsem de donanım (beynin gerçek fiziksel fonksiyonları) yazılımdan ya da yaşamlarımız boyunca devam eden sürekli programlama ve yeniden şekillendirmeden ayrı&#160;değildir. Birbirleri üzerinde dramatik bir etkiye sahiptirler.</p>
<p>Çoğumuz yaşamlarımızda bir tür travma yaşamışızdır ve neticede ortaya çıkan yaralarla yaşamımızı sürdürürüz.&#160;Beynin yapısının bir parçasına dönüşen o tecrübeleri&#160;temizlemek son derece iyileştirici olabilir. Elbette uygun bir&#160;diyet, egzersiz ve belirli beyin besinleri gibi beyin için sağlıklı&#160;olacak alışkanlıklar kazanmak, beynin doğru çalışması için&#160;önemlidir. Ama buna ek olarak, anlık düşünceleriniz beyin&#160;üzerinde çok güçlü bir iyileştirici etki bırakır... ya da size&#160;zarar verebilirler. Aynı şey, beyinde yer eden geçmiş tecrübeler&#160;için de geçerlidir.</p>
<p>Önsöz</p>
<p>Amen Clinics’te yaptığımız çalışmaya “beyin SPECT görüntüleme” adı verilir. SPECT (tek foton emisyon bilgisayarlı tomografi) kan akışını ve aktivite kalıplarını inceleyen&#160;bir nükleer-tıp araştırmasıdır. CT taramalarından ya da beyin&#160;anatomisini inceleyen MRI’dan farklıdır, çünkü SPECT, beynin nasıl işlev gösterdiğine bakar. Şimdi 70,000’in üzerinde&#160;taramayla SPECT araştırmamız bize beyin konusunda pek&#160;çok önemli hayat dersi verdi. Örneğin:</p>
<ul style="list-style:none;"><li>
<p>• &#160;Beyin hasarları insanların yaşamlarını altüst edebilir.</p></li><li>
<p>• &#160;Alkol sağlıklı bir gıda değildir ve genelde SPECT taramalarında ciddi hasarlar ortaya çıkar.</p></li><li>
<p>• &#160;insanların düzenli olarak aldığı bazı ilaçlar -örneğin&#160;sıkça kullanılan anti-depresanlar- beyin için sağlıklı&#160;değildir ve</p></li><li>
<p>• &#160;Alzheimer gibi hastalıklar, insanlar herhangi bir semptom göstermeden uzun yıllar önce beyinde başlar.</p></li></ul>
<p>Aynı zamanda SPECT taramaları bize, bir toplum olarak beyne daha çok sevgi ve saygı göstermemiz gerektiğini ve&#160;çocukların Amerikan futbolu veya hokey gibi temas sporları&#160;oynamalarına izin vermenin akıllıca bir fikir olmadığını öğretti.</p>
<p>Öğrendiğim en heyecan verici derslerden biri, olumsuz inançları düzelterek ve Dr. Dispenza’nın anlattıklarına&#160;benzer meditatif süreçler kullanarak insanların beyinlerini ve&#160;yaşamlarını kelimenin tam anlamıyla değiştirebildikleridir.</p>
<p>Yayınladığımız bir dizi çalışmada, Dr. Dispenza’nın önerdiğine benzer bir meditasyon uygulaması, insan beyninin&#160;en düşünceli bölümü olan prefrontal kortekse giden kan&#160;akışını hızlandırdı. Sekiz haftalık düzenli meditasyon&#160;sonunda, prefrontal korteks daha güçlüydü ve deneklerin&#160;hafızaları daha sağlıklıydı. Beyni iyileştirmenin ve optimum</p>
<p>seviyeye çıkarmanın pek çok yolu vardır.</p>
<p>Umuyorum ki siz de benim gibi “beyin hasedi” geliştirecek ve daha iyi işlev gösteren bir beyin isteyeceksiniz. Yaptığımız&#160;beyin-görüntüleme çalışmaları benim yaşamımda her şeyi&#160;değiştirdi. 1991 yılında SPECT taramaları yapmaya başladıktan kısa bir süre sonra kendi beynime bakmaya karar verdim.&#160;37 yaşımdaydım. Toksik, engebeli görüntüye baktığımda,&#160;sağlıklı olmadığını anladım. Hayatım boyunca nadiren içkim&#160;içen, asla sigara veya uyuşturucu kullanmamış biri olmuştum.&#160;Öyleyse neden beynim bu kadar kötü görünüyordu? Beyin&#160;sağlığını gerçek anlamda kavramadan önce, pek çok kötü&#160;beyin alışkanlığım vardı. Sürekli fast-food gıdalarla beslenirdim, can dostummuş gibi diyet soda içerdim, genelde geceleri&#160;dört ila beş saat uyurdum ve geçmişten üzerine düşmediğim&#160;kırgınlıklar taşırdım. Egzersiz yapmazdım, sürekli stres&#160;altındaydım ve fazladan 15 kilom vardı. Bilmediğim şey bana&#160;zarar veriyordu... hem de az buz değil.</p>
<p>Son taramam, 20 yıl önceki ilk taramamdan daha sağlıklı ve çok daha genç görünüyor. Beynim gerçek anlamda gençleşti - siz de beyninize gereken özeni göstermeye karar&#160;verdiğinizde, sizin beyniniz de böyle değişebilir. İlk taramamı&#160;gördükten sonra beynimin daha iyi olmasını istedim. Bu kitap&#160;sizin beyninizin de daha iyi olmasına yardımcı olacak.</p>
<p>Dilerim okumaktan en az benim kadar keyif alırsınız.</p>
<p>-Dr. Daniel G. Amen</p>
<p><span style="font-style:italic;">Change Your Brain, Change Your Life</span> isimli kitabın yazarı</p><div><img src="main-3.jpg" alt=""/></div>
</body>
</html>