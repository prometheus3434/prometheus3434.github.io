<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><a id="bookmark1"></a>-----&lt;©&gt;-----</h2>
<p>düşünüp başka bir şekilde hissedersiniz. Ve zihin bedenle tezat içinde olduğunda (veya tam tersi), alan tutarlı bir şekilde&#160;cevap vermeyecektir.</p>
<p>Aksine, zihin ve beden birlikte çalıştığında, düşünceleriniz ve duygularınız uyumlu olduğunda, yeni bir olma halinde olduğumuzda, görünmez hava dalgalarına tutarlı bir sinyal göndeririz.</p>
<h3><a id="bookmark2"></a><span style="font-weight:bold;font-style:italic;"><a id="bookmark3"></a>Kuantum Neticeleri Neden Şaştrtmalıdtr?</span></h3>
<p>Şimdi gelin, bulmacanın bir başka parçasını tamamlayalım. Gerçekliğimizi değiştirmek için kendimize çektiğimiz bu&#160;neticeler bizi gerçekleşme şekilleri itibarıyla şaşırtmak, hatta&#160;hayrete düşürmelidir. Asla yeni yaratılışımızın nasıl ortaya&#160;çıkacağını öngörmemeliyiz; bizi hazırlıksız yakalamalılar.&#160;Bizi alıştığımız rutin gerçekliğin rüyasından uyandırmaklar.&#160;Bu oluşumlar, bilincimizin kuantum alanıyla temas kurduğuna ikna etmelidir ki bunu tekrar yapmak için istekli olalım.&#160;Yaratıcı sürecin keyfi budur.</p>
<p>Neden bir kuantum sürprizi isteyesiniz? Bir olayı tahmin edebilirseniz, bunun hiçbir esprisi yoktur - rutindir, otomatiktir ve bunu daha önce defalarca yaşamışsınızdır. O olayı&#160;tahmin edebilirseniz, aynı tanıdık sonucu üretirsiniz. Hatta,&#160;bir sonucun nasıl olacağım kontrol etmeye çalışıyorsanız,&#160;“Newtoncı” olmuşsunuz demektir. Newtoncı (klasik) fizik,&#160;olayları öngörmeye ve tahmin etmeye çalışıyordu; her şey etki&#160;ve tepkiden ibaretti.</p>
<p>Konu sizin yaratma beceriniz olduğunda “Newtoncı olmak” ne anlama gelir? Dış çevre sizin içsel ortamınızı (duy-gularınızı/düşüncelerinizi) kontrol eder. Etki ve tepki budur.</p>
<p>Bunun yerine içsel ortamınızı -hissetme ve düşünme biçiminizi- değiştirin, o zaman dış çevrenin sizin gayretlerinizle nasıl değiştiğini görün. Bilinmeyen, yeni bir gelecek deneyimi&#160;yaratmak için çaba gösterin. Sonra beklenmedik bir olay sizin&#160;lehinize gerçekleştiğinde, şaşıracak ve mutlu olacaksınız. O&#160;anda bir kuantum yaratıcısına dönüşeceksiniz. “Etki ve tepkiden” “etki yaratmaya” geçiş yapacaksınız.</p>
<p>Ne istediğinize dair net bir hedefiniz olsun, ama “nasıl” detaylarını tahmin edilemez kuantum alanına bakın. Yaşamınızda, tam da sizin için doğru olacak şekilde gerçekleştirmesine izin verin. Herhangi bir şey bekleyecekseniz beklenmeyeni&#160;bekleyin. Teslim olun, güvenin ve arzu edilen bir olayın nasıl&#160;gerçekleşeceğini dert etmeyin.</p>
<p>Bu çoğu insan için aşılması en zor mücadeledir, çünkü biz insanlar her zaman gelecek bir gerçekliği (bilinmeyeni) yeniden&#160;geçmiş bir gerçeklikte yaşandığı şekilde (bilinen) yaratmaya&#160;çalışarak onu kontrol etmek isteriz.</p>
<h3><a id="bookmark4"></a><span style="font-weight:bold;font-style:italic;"><a id="bookmark5"></a>Kuantum Yaratılış: Netice Almadan Minnet Duymak</span></h3>
<p>Az önce arzu ettiğimiz sonuçları üretmek için düşünce ve duygularımızı hizalamaktan, ama bu süreçte o olayın nasıl&#160;gerçekleşeceğiyle ilgili ayrıntılara takılmamaktan söz ettik.&#160;Burada inançlarınızda değişiklik yapmaktan bahsediyoruz ve&#160;eğer monoton, tahmin edilebilir sonuçlarla dolu bir yaşamın&#160;yerine yeni deneyimler ve kuantum sürprizleriyle dolu keyifli&#160;bir yaşam koyacaksak bu gereklidir.</p>
<p>Ama istediğimiz şeyi gerçeğe dönüştürmek için bir başka inanç değişikliği daha yapmamız gerekiyor.</p>
<p>Genelde hangi koşullarda minnet duyarsınız? <span style="font-style:italic;">Ailem için, sahip olduğum güzel ev için, arkadaşlarım ve işim için minnet duyuyorum,</span> dediğinizi duyar gibiyim. Bu saydıklarımızın&#160;ortak özelliği, hepsinin halihazırda yaşamınızda olmasıdır.</p>
<p>Genel olarak bizler yaşamlarımızda çoktan olmuş veya halihazırda bulunan şeyler için minnet duyarız. Çünkü hepimiz mutlu olmak için bir sebebe, minnet duymak için motivasyona, sevgi evresinde olmak için gerekçelere ihtiyacımız&#160;olduğuna inandırıldık. Bu, içsel anlamda farklı hissettirmek&#160;için harici gerçekliğe güvenmektir; bu, Nevvton’ın modelidir.</p>
<p>Yeni gerçeklik modeli bize meydan okur, bizi kuantum yaratıcıları olarak, duyularımızla fiziksel delillere ulaşmadan önce, içimizde - beden ve zihnimizde, duygu ve&#160;düşüncelerimizde - bir şeyleri değiştirmeye sevk eder.</p>
<p>Arzu ettiğiniz bir olay henüz gerçekleşmeden minnet duyabilir ve onunla ilişkili pozitif duygular hissedebilir misiniz? Gerçekliği, şimdi o gelecekte olmaya başlayacak kadar bütünüyle hayal edebilir misiniz?</p>
<p>Kuantum yaratılışı anlamında, kuantum alanında bir potansiyel olarak var olan ama henüz sizin gerçekliğinizde&#160;gerçekleşmemiş bir şey için minnet duyabilir misiniz? Yanıtınız&#160;evetse, etki ve tepkiden (sizin <span style="font-style:italic;">içinizde</span> bir değişiklik yapmak&#160;için sizin dışınızda bir şey beklemekten) bir etki yaratmaya&#160;(sizin <span style="font-style:italic;">dışınızda</span> bir etki yaratmak için sizin içinizde bir şeyi&#160;değiştirmeye) geçiş yapıyorsunuz demektir.</p>
<p>Bir minnet evresinde olduğunuzda, alana bir olayın <span style="font-style:italic;">halihazırda gerçekleştiğine</span> dair bir sinyal gönderirsiniz. Minnet, entelektüel bir düşünce sürecinden çok daha fazlasıdır.&#160;İstediğiniz şey her ne ise, o tam da şu anda gerçekliğinizde&#160;mevcutmuş gibi hissetmeniz gerekir. Bu yüzden bedeniniz</p>
<h2><a id="bookmark6"></a><a id="bookmark7"></a>----- ® -----</h2>
<p>(yalnızca duyguları anladığından) gelecek tecrübenin duygusal oranına sahip olduğuna ve onu şimdi yaşadığınıza ikna olmak zorundadır.</p>
<h3><a id="bookmark8"></a><span style="font-weight:bold;font-style:italic;"><a id="bookmark9"></a>Evrensel Zekâ ve Kuantum Alanı</span></h3>
<p>Şu an itibarıyla kuantum modelinin altında yatan bazı temel kavramları, tüm fiziksel gerçekliğin öncelikli olarak yer&#160;ve zamanda iç içe geçmiş engin bir ağın üzerinde var olduğu&#160;fikrini kavradığınızı umuyorum. Bu ağ, bu kuantum alanı,&#160;düşüncelerimiz (bilinç), gözlem, duygular ve olma haliyle gerçekliğe çökertebileceğimiz tüm olasılıkları içinde barındırır.</p>
<p>Ama gerçeklik yalnızca birbirleriyle ve birbirlerine tepki olarak hareket eden kayıtsız elektromanyetik kuvvetlerden&#160;ibaret midir? içimizdeki itici ruh yalnızca biyolojinin ve rast-lantısallığın bir fonksiyonu mudur? Bu görüşü benimsemiş&#160;insanlarla konuştum. Her seferinde bu tartışma şöyle bir&#160;diyaloga dönüşür:</p>
<p><span style="font-style:italic;">Kalplerimizin çarpmasını sağlayan akıl nereden gelir?</span></p>
<p>Bu, otonom sinir sisteminin bir parçasıdır.</p>
<p><span style="font-style:italic;">Bu sistem nerede yer alır?</span></p>
<p>Beyinde. Beynin limbik sistemi, otonom sinir sisteminin bir parçasıdır.</p>
<p><span style="font-style:italic;">Ve beynin içinde kalbin çarpmaya devam etmesini sağlamaktan sorumlu belirli dokular var mıdır?</span></p><div><img src="main-20.jpg" alt=""/></div>
<p>Evet.</p>
<p><span style="font-style:italic;">Bu dokular neden oluşur?</span></p>
<p>Hücrelerden.</p>
<p><span style="font-style:italic;">Bu hücreler neden oluşur?</span></p>
<p>Moleküllerden.</p>
<p><span style="font-style:italic;">Bu moleküllerden neden oluşur?</span></p>
<p>Atomlardan.</p>
<p><span style="font-style:italic;">Peki bu atomlar neden oluşur?</span></p>
<p>Atom-altı partiküllerden.</p>
<p>O <span style="font-style:italic;">zaman bu atom-altı partiküller öncelikli olarak neden oluşur?</span></p>
<p>Enerjiden.</p>
<p>Fizyolojik taşıyıcımızın Evren’in geri kalanıyla aynı maddeden meydana geldiği sonucuna varıldığında insanlar, bedeni harekete geçiren şeyin bir enerji formu olduğu gerçeğiyle&#160;yüzleşirler -fiziksel evreni meydana getiren aynı <span style="font-style:italic;">%99.99999&#160;</span>“hiçlik”- ,ya omuz silker ve uzaklaşır ya da bu fikirde, tüm&#160;liziksel gerçekliği kapsayan birleştirici bir ilke olduğu gerçeğinin farkına varırlar.</p>
<p>Öyleyse, <span style="font-style:italic;">tüm dikkatimizi fiziksel olan %0.00001’e veriyor olmamız tuhaf değil midir? Gözden kaçırdığımız bir şey mi var?</span></p>
<p>Eğer bu hiçlik bilgi taşıyan enerji dalgalarından oluşuyorsa ve bu kuvvet fiziksel yapılarımızı ve onların işlevlerini düzenliyorsa, o zaman kuantum alanı için görünmez zekâ ifadesini&#160;kullanmak son derece mantıklıdır. Ve bu enerji tüm fiziksel&#160;gerçekliğin temelini oluşturduğundan, size bahsettiğim bu&#160;zekâ kendini maddeye örgütlemiştir.</p>
<p>Bu aklın gerçekliği nasıl oluşturduğuna dair bir tür şablon teşkil etmesi için az önce yer verdiğim diyaloğu düşünün.&#160;Kuantum alanı, enerjiden atom-altı partiküllere, oradan atomlara ve atomlardan partiküllere ve diğer her şeye, örgütleme&#160;becerisine sahip görünmez potansiyel enerjidir. Fizyolojik bir&#160;bakış açısından, kuantum alanı molekülleri hücrelere, hücreleri dokulara, dokuları organlara ve organları sistemlere ve&#160;sonunda bir bütün olarak bedene örgütler. Diğer bir deyişle,&#160;bu potansiyel enerji katılaşana dek kendini bir dalga frekansı&#160;kalıbı olarak düşünür.</p>
<p>Alana ve biz dahil içindeki her şeye hayat veren, bu evrensel zekâdır. Bu güç, maddesel evrenin her bir parçasını harekete&#160;geçiren aynı evrensel zekâdır. Bu zekâ kalplerimizin çarpmasını ve midelerimizin gıdaları sindirmesini sağlar ve her&#160;saniye her bir hücrede gerçekleşen sayısız kimyasal reaksiyonu&#160;denetler. Dahası, aynı bilinç ağaçları meyve vermeye teşvik&#160;eder ve uzak gezegenlerin meydana gelip yok olmasını sağlar.</p>
<p>Bu zekâ her yerde ve her zaman var olduğundan ve gücünü içimizde ve dört bir yanımızda gösterdiğinden, hem kişisel&#160;hem de evrenseldir.</p>
<h3><a id="bookmark10"></a><span style="font-weight:bold;font-style:italic;"><a id="bookmark11"></a>Bu Zekânın Bir Uzantısı Olarak Ona Benzeyebiliriz</span></h3>
<p>Bu evrensel zekânın bizi bireyler yapan aynı farkındalığa -bilinç veya dikkatliliğe- sahip olduğunu anlayın. Her ne&#160;kadar bu güç evrensel ve objektif olsa da bir bilince, bir benlik</p>
<h2><a id="bookmark12"></a><a id="bookmark13"></a>-----&lt;©►----- larkındalığına ve bu maddesel evren içinde hareket etme ve&#160;davranış sergileme becerisine sahiptir.</h2>
<p>Aynı zamanda tüm seviyelerde tamamen farkındadır - yalnızca kendisinin değil, aynı zamanda sizin ve benim de. Bu bilinç her şeyi fark ettiğinden, bizi gözlemler ve dikkatle izler.&#160;Bizim düşüncelerimizin, hayallerimizin, davranışlarımızın ve&#160;arzularımızın farkındadır. Her şeyi fiziksel forma “gözlemler”.</p>
<p>Tüm yaşamı yaratan, her daim bizi hayatta tutmak adına bedenlerimizin her fonksiyonunu düzenlemek için gereken enerji&#160;ve istekliliği gösteren, bize karşı böylesine derin ve daimi bir ilgi&#160;ortaya koyan bir bilinç saf sevgiden başka bir şey olabilir mi?</p>
<p>Bilincin iki niteliğinden söz ettik: alanın objektif bilinci/ /.ekâsı ve özgür iradeye sahip, kendinin farkında bir birey&#160;olan sübjektif bilinç. Bu farkındalığın niteliklerini taklit&#160;ettiğimizde yaratıcılar oluruz. Bu sevgi dolu zekâyla aynı frekansta olduğumuzu hissettiğimizde onun gibi oluruz. Bu zekâ,&#160;■.iibjektif zihnin kuantum alanına gönderdiği her ne olursa&#160;olsun, onunla eşleşmek için bir olayı, bir enerji tepkisini şekillendirir. Arzumuz onun arzusuyla eşleştiğinde, zihnimiz onun&#160;zihniyle eşleştiğinde, yaşama duyduğumuz sevgi onun yaşama&#160;duyduğu sevgiyle eşleştiğinde, bu evrensel bilinci sahneleriz.&#160;(ieçmişi aşan, bugünü iyileştiren ve geçmişin kapılarını açan&#160;ulvi güç oluruz.</p>
<h3><a id="bookmark14"></a><span style="font-weight:bold;font-style:italic;"><a id="bookmark15"></a>Ne Verirsek Onu Altrız</span></h3>
<p>Gelelim hayatımızda bu olaylar orkestrasyonunun nasıl işlediğine. Acı çektiysek, zihnimizde ve bedenimizde o acıyı&#160;taşır ve onu düşünce ve duygularımızla ifade edersek, alana o</p><div><img src="main-21.jpg" alt=""/></div>
<p>enerji imzasını yayarız. Evrensel zekâ bize, yaşamımıza aynı entelektüel ve duygusal tepkiyi tetikleyecek bir başka olay&#160;göndererek karşılık verir.</p>
<p>Düşüncelerimiz sinyali gönderir <span style="font-style:italic;">{acı çekiyorum}</span> ve duygularımız <span style="font-style:italic;">{acı çekiyorum}</span> yaşamlarımıza bu duygusal frekansla eşleşecek bir olay çeker, yani acı çekmek için iyi bir sebep. Her&#160;an evrensel zekânın varlığına dair kanıt ararız ve o bize dış&#160;dünyada geribildirimler gönderir. İşte biz bu kadar güçlüyüz.</p>
<p>Bu kitabın kalbinde yatan soru şudur: <span style="font-style:italic;">Neden bizim için pozitif bir sonuç üretecek bir sinyal göndermiyoruz?</span> Gönderdiğimiz sinyalin yaşamlarımızda üretmeyi&#160;hedeflediğimiz şeyle eşleşmesi için nasıl değişebiliriz? Dışarı&#160;gönderdiğimiz düşünce/sinyali seçerek gözlemlenebilir ve&#160;beklenmedik bir etki üretebileceğimiz inancına kendimizi&#160;bütünüyle adadığımızda değişeceğiz.</p>
<p>Bu objektif zekâyla, günahlarımız (yani düşüncelerimiz, duygularımız ve eylemlerimiz) <span style="font-style:italic;">için</span> değil, günahlarımız&#160;<span style="font-style:italic;">tarafından</span> cezalandırılıyoruz. Alana geçmişimizde arzu&#160;edilmeyen bir tecrübeyle ortaya çıkmış düşünce ve duygulara&#160;dayanan bir sinyal gönderdiğimizde, alanın aynı negatif tepkiyle karşılık vermesi şaşırtıcı olabilir mi?</p>
<p>Kaç kez bu veya buna benzer sözler mırıldandınız: “Buna inanamıyorum... neden bunlar hep benim başıma geliyor?”</p>
<p>Gerçekliğin doğasına dair yeni anlayışınıza bağlı olarak, şimdi bu ifadelerin, aslında etki ve tepkinin kurbanı olmanıza&#160;yol açan Nevvtoncı/Dekartçı modeli kabullendiğinizi yansıttığını görüyor musunuz? Bizzat bir etki yaratma becerisine sahip&#160;olduğunuzu görüyor musunuz? Yukarıda sözünü ettiğimiz&#160;şekilde karşılık vermek yerine, kendinize şu soruları sorabileceğinizi görüyor musunuz: İstediğim etkiyi/sonucu üretmek&#160;--</p>
<p>için nasıl farklı düşünebilir, hissedebilir ve <span style="font-style:italic;">davranabilirim?</span></p>
<p>Öyleyse bizim görevimiz, kasıtlı olarak evrensel zekâyla bağlantı kurmamıza, olasılıklar alanıyla iletişime geçmemize&#160;ve yaşamlarımızda üretilmesini istediğimiz sonuçları görmeyi&#160;ve değişmeyi arzu ettiğimiz mesajını göndermemize -geribildirim şeklinde- olanak veren bilinç evresine geçmektir.</p>
<h3><a id="bookmark16"></a><span style="font-weight:bold;font-style:italic;"><a id="bookmark17"></a>Kuantum Geribildirimi İsteyin</span></h3>
<p>Amaçlı bir şekilde yarattığınızda, kuantum bilincinden onunla iletişim kurduğunuza dair bir işaret isteyin. Arzu&#160;edilen sonuçlarınızla ilişkili eşzamanlılıklar isteyecek cesareti&#160;gösterin. Bunu yaptığınızda, bu bilincin sizin gayretlerinizin&#160;farkında ve gerçek olduğunu bilmeyi isteyecek kadar cesur&#160;olacaksınız. Bunu kabul ettiğinizde, bir neşe ve ilham evresinde yaratabilirsiniz.</p>
<p>Bu ilke bizden bildiğimizi düşündüğümüz şeyleri bırakmamızı, bilinmeyene teslim olmamızı, sonra etkileri yaşamımızda geribildirim şeklinde gözlemlememizi ister. Ve öğrenmenin en iyi yolu budur. Pozitif işaretler aldığımızda (harici koşulların bizim lehimize şekillendiğini gördüğümüzde), içimizde&#160;yaptığımız şey her neyse, onun doğru olduğunu biliriz. Doğal&#160;olarak ne yaptığımızı hatırlar ve onu tekrar yaparız.</p>
<p>Bu yüzden yaşamınızda olaylar belirmeye başladığında, keşif sürecindeki bir bilim insanı gibi davranabilirsiniz.&#160;Neden Evren’in sizin gayretlerinizi desteklediğini görmek ve&#160;kendinize o kadar güçlü olduğunuzu kanıtlamak için değişimleri gözlemlemiyorsunuz?</p>
<p>Öyleyse bu bilinç evresiyle nasıl bağlantı kurabiliriz?</p><div><img src="main-22.jpg" alt=""/></div>
<h3><a id="bookmark18"></a><span style="font-weight:bold;font-style:italic;"><a id="bookmark19"></a>Kuantum Fiziği “Duyu-arsızdır”</span></h3>
<p>Newton fiziği, her zaman tahmin ve tekrar edilebilir bir doğrusal etkileşimler dizisi olduğunu varsaydı. Bilirsiniz: A&#160;+ B = C ise o zaman C + D + E = F’dir. Ama gerçekliğin&#160;kuantum modelinin tuhaf dünyasında, her şey bildiğimiz&#160;haliyle yer ve zamanın ötesinde bölünmez bir bütün olarak&#160;iç içe geçmiş daha yüksek boyutlu bir bilgi alanında iletişim&#160;halindedir. Vay canına!</p>
<p>Kuantum fiziğinin bu kadar gizemli olmasının bir sebebi, yıllarca duyularımıza bağlı düşünmeye alışmış olmamızdır.&#160;Gerçekliği duyularımızla ölçer ve onaylarsak, Nevvton paradigmasında takılıp kalırız.</p>
<p>Bunun yerine kuantum modeli gerçeklik anlayışımızın duyularımıza dayalı olmamasını şart koşar (kuantum fiziği&#160;duyu-arsızdır). Kuantum modeli aracılığıyla gelecek gerçekliği yaratma sürecinde, duyularımız zihnin yarattığını dene-yimleyecek son birim olmalıdır. Deneyimlediğimiz en <span style="font-style:italic;">son</span> şey&#160;duyusal geribildirimdir. Neden mi?</p>
<p>Kuantum, duyularınızın ötesinde, bedenin, şeyin, zamanın olmadığı bir âlemde var olan çok boyutlu bir gerçekliktir. Bu&#160;yüzden, o alana geçmek ve o paradigmadan yaratmak için&#160;kısa bir süreliğine bedeninizi unutmanız gerekecektir. Ayrıca&#160;farkındalığınızı geçici olarak dış çevrenizden, yaşamınızda&#160;kendinizi özdeşleştirdiğiniz her şeyden soyutlamanız&#160;gerekecek. Eşiniz, çocuklarınız, sahip olduklarınız ve&#160;sorunlarınız, hepsi kimliğinizin parçalarıdır; onlarla dış&#160;dünyanızı oluşturursunuz. Ve son olarak, doğrusal zaman&#160;kavramını yitirmeniz gerekecek. Yani, kasıtlı olarak olası bir&#160;gelecek deneyimi gözlemlediğiniz anda öyle yoğun bir şekilde&#160;mevcut olmanız gerekecek ki zihniniz geçmişin anıları ve “her&#160;zamanki gibi” bir gelecek beklentileri arasında dolanmayacak.</p>
<p>Gerçekliğinizi (çevrenizi) etkilemek, bedeninizi iyileştirmek veya gelecekte (zamanda) bir olayı değiştirmek için dış dünyadan tamamen sıyrılmak (hiçlik), beden farkındalığınızı yitirmek (bedensizlik) ve zamanı unutmak (zamansızlık) zorunda&#160;olmanız çelişkili, değil mi? Buna karşılık, saf bilinç olmanız&#160;gerekecektir.</p>
<p>Bunu yapın, çevreniz, bedeniniz ve zaman üzerinde egemenlik kazanacaksınız. (Ben bunlara Büyük Üçlü adını veririm.) Ve&#160;alanın atom-altı dünyası tamamen bilinçten oluştuğundan,&#160;oraya saf bilinç dışında hiçbir şekilde giremezsiniz. Kuantum&#160;alanının kapısından “biri” olarak geçemezsiniz; “hiç kimse”&#160;olarak girmelisiniz.</p>
<p>Beyniniz bu beceriyi kullanmak için içsel bir beceriye sahiptir (devamını bekleyin). Biyolojik olarak tüm bunları yapabilecek, bu dünyayı geride bırakabilecek ve yer ve zamanın ötesinde yeni bir gerçekliğe adım atacak şekilde donatıldığınızı anladığınızda, bunu yaşamınıza uygulamak için ihtiyacınız&#160;olan ilhamı bulmuş olacaksınız.</p>
<h3><a id="bookmark20"></a><span style="font-weight:bold;font-style:italic;"><a id="bookmark21"></a>Yer ve Zamanın Ötesine Geçmek</span></h3>
<p>Yer ve zamanın ötesinde olmak ne demektir? Bunlar, insanların lokasyon ve zaman hissimizi içeren fiziksel fenomeni açıklamak için yarattığı yapılardır. Bir masanın üzerinde&#160;duran bir bardaktan söz ettiğimizde, ona lokasyon (boşlukta&#160;nerede olduğu) ve o lokasyonu ne kadar zamandır işgal ettiği&#160;bağlamında gönderme yaparız. İnsanlar olarak bizler bu iki</p>
<p>kavram konusunda takıntılıyızdır: Nerede olduğumuz. Ne zamandır orada olduğumuz. Ne kadar kalacağımız. Sonra&#160;nereye gideceğimiz. Her ne kadar zaman bizim gerçek anlamda hissedebildiğimiz bir şey olmasa da onun tıpkı boşluktaki&#160;yerimizi hissettiğimiz gibi geçtiğini hissederiz: Saniyeleri,&#160;dakikaları ve saatleri tıpkı sandalyeye dayadığımız bedenlerimizi ya da yere bastığımız ayaklarımızı hissettiğimiz gibi&#160;“hissederiz”.</p>
<p>Kuantum alanında, gerçekliği maddeleştirmek için sonsuz olasılık zaman ve yerin ötesindedir, çünkü bir potansiyel&#160;henüz var olmamıştır. Henüz var olmamışsa, bir lokasyonu&#160;yoktur ya da geçici olarak bile konumlanmamıştır. Maddesel&#160;varlığı olmayan, olasılık dalgaları henüz partikül gerçekliğine&#160;dönüşmemiş her şey yer ve zamanın ötesinde var olur.</p>
<p>Kuantum alanı madde dışı olasılıktan ibaret olduğundan, yer ve zamanın dışındadır. Bu sonsuz olasılıklardan birini&#160;gözlemlediğimiz ve ona maddesel gerçeklik verdiğimiz anda,&#160;o şey bu iki niteliği kazanır.</p>
<h3><a id="bookmark22"></a><span style="font-weight:bold;font-style:italic;"><a id="bookmark23"></a>Alana Girmek İçin Benzer Bir Evreye Girin</span></h3>
<p>Harika - kendimize dair bir gerçekliği kuantum alanından seçerek onu maddeleştirme gücüne sahibiz. Ama bir şekilde&#160;o alana erişebilmemiz gerekir. Onunla her zaman bağlantı&#160;içindeyiz, ama alanın bize cevap vermesini nasıl sağlarız?&#160;Eğer sürekli enerji yayıyor ve dolayısıyla alana bilgi gönderip&#160;ondan bilgi alıyorsak, onunla nasıl daha etkili bir şekilde&#160;iletişim kurabiliriz?</p>
<p>Gelecek bölümlerde alana nasıl girebileceğiniz konusuna</p><div><img src="main-23.jpg" alt=""/></div>
<p>detaylı değineceğim. Şimdilik bilmeniz gereken, yer ve zamanın ötesinde var olan alana gitmek için ona benzer bir evreye girmeniz gerektiğidir.</p>
<p>Yer ve zamanın kaybolmuş gibi göründüğü tecrübeler yaşar mısınız? Araç kullandığınız ve düşüncelerinizin aklınızdaki&#160;endişelerden birine odaklandığı anları düşünün. Bu olduğunda bedeninizi unutursunuz (artık o yerde nasıl hissettiğinizin&#160;bilincinde değilsinizdir), çevrenizi unutursunuz (dış dünya&#160;kaybolur) ve zamanı unutursunuz (ne kadar süredir transta&#160;olduğunuza dair hiçbir fikriniz yoktur).</p>
<p>Bu gibi zamanlarda, kuantum alanına girmenize ve evrensel zekâyla çalışma erişimi kazanmanıza olanak veren kapının&#160;eşiğindesinizdir. Aslına bakarsanız o anda düşünceyi diğer&#160;her şeyden daha gerçek kılarsınız.</p>
<p>Daha sonra o bilinç evresine düzenli olarak nasıl gireceğinizi, nasıl alana erişim kazanıp her şeyi harekete geçiren evrensel zekâyla nasıl daha direkt iletişim kuracağınızı anlatacağım.</p>
<h3><a id="bookmark24"></a><span style="font-weight:bold;font-style:italic;"><a id="bookmark25"></a>'/zihninizi Değiştirin, Yaşamınızı Değiştirin</span></h3>
<p>Bu bölümde sizi zihin ve maddenin tamamen ayrı olduğu düşüncesinden ikisinin ayrılmaz olduğunu belirten kuantum&#160;modeline taşıdım. Zihin maddedir ve madde zihindir.</p>
<p>Dolayısıyla geçmişte değişmeye çalıştığınız tüm o zamanlarda, belki de düşünceleriniz temelinde sınırlıydı. Büyük olasılıkla değişmesi gereken şeyin sizin dışınızdaki koşullar olduğuna inandınız: Üzerimde bu kadar sorumluluk olmasaydı ben de aşırı kilolarımı verebilirdim ve mutlu olurdum. Hepimiz&#160;buna benzer cümleler kurmuşuzdur. Eğer böyleyse, o zaman</p>
<p>bu, etki ve tepkidir.</p>
<p>Peki, ya zaman ve yerin sınırlarının ötesinde zihninizi, düşüncelerinizi, duygularınızı ve olma halinizi değiştirebil-seydiniz? Ya “dış” dünyanızda o “içsel” değişimleri önceden&#160;gerçekleştirip etkilerini görebilseydiniz?</p>
<p>Yapabilirsiniz.</p>
<p>Benim ve daha pek çok insanın yaşamını güçlü ve pozitif bir şekilde değiştiren şey, birinin zihnini değiştirmenin&#160;-ve dolayısıyla yeni deneyimler yaşamanın ve yeni görüşler&#160;kazanmanın- yalnızca kişinin kendisi olma alışkanlığını&#160;kırmasına bağlı olduğu anlayışıdır. Duyularınızı aştığınızda,&#160;geçmişinizin zincirlerine mahkûm olmadığınızı anladığınızda -bedeninizden, çevrenizden ve zamandan daha üstün bir&#160;yaşam sürdüğünüzde- her şey mümkündür. Her şeyin varlığını harekete geçiren evrensel zekâ sizi hem şaşırtacak hem&#160;de keyiflendirecektir. Onun tek isteği, arzu ettiğiniz her şeye&#160;erişim sağlamanızdır.</p>
<p>Kısacası, zihninizi değiştirdiğinizde yaşamınızı değiştirirsiniz.</p>
<h3><a id="bookmark26"></a><a id="bookmark27"></a>Ve <span style="font-weight:bold;font-style:italic;">Onlara Bir Çocuk Öncülük Edecek</span></h3>
<p>Devam etmeden önce, üstün zekâyla iletişim içinde olmanın yaşamınızın entegral bir parçasını değiştirmede ne kadar güçlü ve etkili olabileceğini gösteren bir hikâye paylaşmak&#160;istiyorum.</p>
<p>Çocuklarım, şimdi yetişkin oldular, bu kitabın üçüncü kısmında anlatacağım sürece benzer bir meditasyon&#160;kullandılar. Bu teknikleri uygulamanın neticesinde, bazı&#160;olağanüstü maceralar gerçekleştirdiler. Daha çocukken yaşa-</p><div><img src="main-24.jpg" alt=""/></div>
<p>inak istedikleri maddesel şeyleri veya olayları yaratmak üzerinde çalışmaları için bir anlaşma yaptık. Ancak kuralımız, benim sonucu üretmeye müdahale veya yardım etmememdi.&#160;Zihinlerini kullanıp kuantum alanıyla etkileşim kurarak&#160;gerçekliklerini kendileri yaratacaklardı.</p>
<p>20 küsur yaşındaki kızım üniversitede sanat eğitimi alıyor. Bahar zamanıydı ve ben ona yaz tatilinde ne gerçekleştirmek&#160;istediğini sordum. Upuzun bir listesi vardı! Yaz işinde çalışmak için eve dönen tipik bir üniversite öğrencisi yerine, o&#160;İtalya’da çalışmak, yeni şeyler öğrenmek ve tecrübe etmek, en&#160;az altı İtalyan şehrini gezmek ve bir hafta Floransa’da, arkadaşlarının yanında kalmak istiyordu. Yazın ilk altı haftası&#160;çalışıp yeterli parayı biriktirecek ve sonra tatilin geri kalanını&#160;evde geçirecekti.</p>
<p>Kızımı, ne istediğine dair sahip olduğu net vizyonundan ötürü tebrik ettim ve ona evrensel zekânın hayalinde yazın&#160;gerçekleşeceği yönü belirleyeceğini hatırlattım. Kızım “ne”&#160;kısmıyla ilgilenecekti; üstün bilinç “nasıl” kısmıyla.</p>
<p>Kızım düşünce sanatında ve gerçek tecrübeden önce hissetme konusunda eğitimli olduğundan, ben ona yalnızca her gün yazın nasıl geçeceğine -nasıl insanlar göreceğine, ne gibi&#160;olaylar yaşayacağına, nereleri gezeceğine- dair bir niyet belirlemekle kalmamasını, aynı zamanda bu tecrübeleri yaşamanın nasıl bir duygu olacağını hissetmesini söyledim. Ondan&#160;vizyonu zihninde olabildiğince net ve gerçekçi bir şekilde&#160;yaratmasını istedim. Öyle ki düşündüğü düşünce tecrübeye&#160;dönüşene ve beyninin sinapsları bu bilgiyi sanki gerçekmiş&#160;gibi kavrayana dek.</p>
<p>Eğer hâlâ okul yurdundaki odasında İtalya’ya gitme hayalleri kuran genç bir kadın “olsaydı” aynı gerçekliği yaşayan</p>
<h2><a id="bookmark28"></a><a id="bookmark29"></a>------&lt;Q&gt;------</h2>
<p>aynı insan olacaktı. Bu yüzden mart ayında, yaz tatilinin yarısını İtalya’da geçirmiş o genç kadın “olmaya” başlamalıydı.</p>
<p>“Sorun değil,” dedi. Daha önce de buna benzer deneyimler yaşamış, bir müzik videosunda yer almak ve sınırsız bir alışveriş çılgınlığına kapılmak istediğinde de aynı şeyi yapmıştı. Bu&#160;isteklerin her ikisi de harikulade bir biçimde gerçek olmuştu.</p>
<p>Sonra kızıma bir hatırlatmada bulundum: “Bu tecrübenin zihinsel yaratılışından, oturduğunda olduğun aynı insan&#160;olarak kalkamazsın. Yerinden, sanki az önce hayatının en&#160;muazzam yazını geçirmişsin gibi kalkmalısın.”</p>
<p>“Anladım,” dedi. Her gün yeni bir olma haline geçmek zorunda olduğunu anlamıştı. Ve her zihinsel yaratılıştan&#160;sonra gününü, o tecrübeyi yaşamış olmanın verdiği minnet&#160;duygusu ve mutlulukla yaşayarak geçiriyordu.</p>
<p>Kızım birkaç hafta sonra telefon etti. “Baba, üniversite İtalya’da sanat tarihi üzerine bir yaz kursu öneriyor. Programın ve tüm masrafların maliyetini 7,000 dolardan 4,000&#160;dolara indirebilirim. Bunu ödememe yardımcı olur musun?”</p>
<p>Destekleyici bir ebeveyn olmadığımı düşünmeyin, ama bu bana başta hedef olarak belirlediği şey gibi gelmemişti. Kuantum alanının olayları onun için doğru olacak şekilde yönlendirmesine izin vermek yerine, bu olası kaderin sonucunu&#160;zorlamaya ve kontrol etmeye çalışıyordu. Ona o İtalya gezisini&#160;gerçekten içinde yaşamasını ve kendini o tecrübede kaybedene&#160;dek “İtalyanca” düşünmesini, hissetmesini, konuşmasını ve&#160;hayal etmesini tavsiye ettim.</p>
<p>Birkaç hafta sonra tekrar telefon ettiğinde, heyecanı apaçıktı. Kütüphanede sanat tarihi öğretmeniyle sohbet ediyordu ve sonunda İtalyanca konuşmaya başladılar; ikisi de akıcı bir&#160;dille İtalyanca konuşuyordu. O noktada öğretmeni şöyle dedi:</p>
<p>“Şimdi hatırladım. Meslektaşlarımdan biri, bu yaz İtalya’da yaz okuluna gidecek bazı Amerikalı öğrencilere 1. seviye&#160;İtalyanca öğretecek birini arıyor.”</p>
<p>Elbette kızım işi kaptı. İşe bakın: Ders vermek için para kazanacak olması bir yana (tüm masrafları karşılanıyordu),&#160;aynı zamanda altı hafta boyunca İtalya’nın altı farklı şehrinde&#160;olacak, son haftasını Floransa’da geçirecek ve yazın ikinci&#160;yarısı için evinde olabilecekti. Hayalindeki işi ve vizyonunun&#160;her bir basamağını gerçekleştirdi.</p>
<p>Bu, bir program bulmak için azimli bir kararlılıkla bu fırsatı kovalayan -internette araştırma yapan, profesörleri&#160;sıkboğaz eden, vs.- tipik genç bir kadın hikâyesi değildi. Etki&#160;ve tepkiye takılmak yerine, kızım olma halini öyle değiştirdi&#160;ki bir etki yaratmaya başladı. Kuantum yasasıyla yaşıyordu.</p>
<p>Elektromanyetik olarak kuantumunda var olan niyet ettiği kadere bağlanırken bedeni de gelecekteki olaya çekildi. Tecrübe onu buldu. Sonuç beklenmedikti, kızımın hiç beklemediği&#160;bir şekilde geldi, eşzamanlıydı ve bunun, kızımın içsel gayretlerinin sonucu olduğuna kuşku yoktu.</p>
<p>Bir an durup bunu düşünün. Sizi bekleyen hangi fırsatlar var? Şu anda... ve diğer her an kim oluyorsunuz? Bu şekilde&#160;olmanız, arzu ettiğiniz her şeyi kendinize çekecek mi?</p>
<p>Olma halinizi değiştirebilir misiniz? Ve yeni bir zihni yaşadığınızda, yeni bir kader gözlemleyebilir misiniz? Yanıtlar bu kitabın geri kalanında saklıdır.</p><div><img src="main-25.jpg" alt=""/></div>
<p>BÖLÜM İKİ</p>
</body>
</html>