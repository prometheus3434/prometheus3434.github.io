<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="text-decoration:underline;"><a id="bookmark1"></a>GİRİŞ</span></h1>
<p>Vazgeçebileceğiniz En Büyük Alışkanlık Kendiniz Olma Alışkanlığıdır</p>
<p>Arzu ettiğimiz yaşamı yaratmak üzerine yazılan tüm kitapları düşündüğümde, pek çoğumuzun hâlâ somut bilimsel&#160;delillere, gerçekten işe yarayan metotlara dayanan yaklaşımlar&#160;aradığım görüyorum. Ama beyin ve bedene, zihin ve bilince&#160;dair yeni araştırmalar -ve fizik anlayışımızdaki bir kuantum&#160;sıçrayışı- içsel olarak gerçek potansiyelimiz olduğunu bildiğimiz şeye doğru nasıl ilerleyeceğimiz konusunda engin&#160;olasılıklar ortaya koymaktadır.</p>
<p>Yoğun bir sağlık kliniği işleten bir kiropraktör ve nörobi-lim, beyin fonksiyonları, biyoloji ve beyin kimyası alanlarında bir eğitimci olarak, yalnızca söz konusu alanları araştırarak&#160;değil, aynı zamanda bu yeni bilimin siz ve benim gibi sıradan&#160;insanlar tarafından uygulandıklarında ortaya çıkan etkilerini&#160;gözlemleyerek bu araştırmaların bir kısmında ön saflarda yer&#160;alma ayrıcalığına sahip oldum. Bu yeni bilimin tüm olasılıklarının gerçeğe dönüştüğü an budur.</p>
<h2><a id="bookmark2"></a><a id="bookmark3"></a>-----&lt;©&gt;-----</h2>
<p>Sonuç olarak, bireyler düşüncelerini gerçekten değiştirdiklerinde, sağlık ve yaşam kalitelerinde çarpıcı değişiklikler yaşadıklarına tanık oldum. Son yıllarda, ölümcül ya da kalıcı&#160;olduğu düşünülen sağlık sorunlarının üstesinden gelmiş bir&#160;sürü insanla konuşma fırsatı yakaladım. Tıbbın çağdaş modeline göre, bu iyileşme süreçleri “kendiliğinden gerilemeler”&#160;olarak adlandırılmıştı.</p>
<p>Ancak içsel yolculuklara dair kapsamlı incelemelerim neticesinde, güçlü bir zihin unsurunun etkili olduğu ortaya&#160;çıktı... ve onların fiziksel değişimleri hiç de kendiliğinden&#160;değildi. Bu keşif benim beyin görüntüleme, nöroplastisite, epi-genetik ve psikonöroimmünoloji alanlarındaki çalışmalarımı&#160;genişletti. Beyinde ve bedende, üzerine yoğunlaşıp sonra tekrar&#160;edilebilecek bir şey olması gerektiğini anladım. Bu kitapta, yol&#160;boyunca öğrendiklerimden bazılarını paylaşmak ve zihin ile&#160;maddenin nasıl ilişkisel olduğunu keşfederek bu ilkeleri yalnızca&#160;bedeninize değil, aynı zamanda yaşamınızın her alanına nasıl&#160;uygulayabileceğinizi göstermek istiyorum.</p>
<h3><a id="bookmark4"></a><span style="font-weight:bold;font-style:italic;"><a id="bookmark5"></a>Bilmenin Ötesinde... Nasıl Yapıldığını Bilmek</span></h3>
<p>İlk kitabım, <span style="font-style:italic;">Evolve Your Brain: The Science of Changing Your Mind</span> isimli ilk kitabımın bazı okurları oldukça iyi&#160;miktarda pozitif geribildirimle birlikte aynı içten ve yürekten&#160;isteği dile getirdi: “Kitabınızı gerçekten çok beğendim; iki&#160;kez okudum, içinde bolca bilim vardı, kapsamlıydı ve ilham&#160;vericiydi, ama bana bunun nasıl yapıldığını anlatır mısınız?&#160;Beynimi nasıl geliştirebilirim?”</p>
<p>Buna yanıt olarak, her insanın zihin ve beden seviyesinde uzun soluklu sonuçlar getirecek değişimler yapmak için&#160;faydalanabileceği pratik adımlar üzerine bir atölye çalışması&#160;düzenlemeye başladım. Sonuçta, açıklanması mümkün olmayan iyileşmeler yaşayan, eski zihinsel ve duygusal yaralarından&#160;arınan, sözüm ona imkânsız zorlukları aşan, yeni fırsatlar&#160;yaratan ve muazzam zenginliklere kavuşan insanlar gördüm.&#160;Bu insanların bazılarıyla bu sayfalarda tanışacaksınız.</p>
<p>Bu kitapta anlatılanları sindirebilmek için birinci kitabımı okumanız gerekmez. Ama eğer çalışmalarıma aşinaysanız,&#160;<span style="font-style:italic;">Kendiniz Olma Alışkanlığını Kırmak</span> isimli bu kitabı, ilk&#160;kitabıma pratik, açıklayıcı bir destek olması için yazdım. Bu&#160;kitabın basit ve anlaşılması kolay olmasını hedefledim. Ancak&#160;size geliştirmek istediğim bir kavramın habercisi olacak küçük&#160;bilgiler vermek zorunda kalacağım anlar olacak. Burada&#160;amaç, nasıl değişebileceğimizi anlamanıza yardımcı olacak&#160;gerçekçi bir kişisel dönüşüm modeli oluşturmaktır.</p>
<p><span style="font-style:italic;">Kendiniz Olma Alışkanlığını Kırmak,</span> benim tutkularımdan birinin ürünüdür; herkesin yaşamlarımızda önemli değişimler&#160;yaratmak için ihtiyacımız olan her şeyin erişebileceğimiz mesafede olduğunu anlaması için gizemli olan bir kavramın gizemini ortadan kaldırmak yolunda samimi bir gayrettir. Bu bizim&#160;tarihte yalnızca “bilmek” istediğimiz değil, “nasıl yapıldığını&#160;bilmek” istediğimiz bir zamandır. Daha zengin bir yaşam sürmeyi başarmak için hem yeni yeni ortaya çıkan kavramları hem&#160;de bin yıllık bilgeliği nasıl uygular ve kişiselleştiririz? Birlikte&#160;bilimin gerçekliğin doğasına dair keşfettiği noktaları birleştirdiğimizde ve kendimize bu ilkeleri günlük varoluşumuza&#160;uygulama izni verdiğimizde, her birimiz kendi yaşamlarımızda&#160;hem bir mistik hem de bir bilim insanı olabiliriz.</p>
<p>Bu yüzden sizi bu kitapta öğrendiğiniz her şeyi test etmeye ve sonuçları objektif gözlerle gözlemlemeye davet ediyorum.&#160;Söylemeye çalıştığım şu: Eğer düşünce ve duygularınızın içsel&#160;dünyasını değiştirmek için gayret sarf ederseniz, dış dünyanız&#160;size, zihninizin “dış” dünya üzerinde bir etki bıraktığını&#160;göstermek için geribildirim sunmaya başlar. Bunu başka&#160;neden yapasınız ki?</p>
<p>Öğrendiğiniz bilgileri <span style="font-style:italic;">felsefe</span> olarak kabul eder ve sonra bu bilgiyi yaşamanızda uygulayarak uzmanlaşırsanız, bir&#160;filozoftan bir öğrenciye ve en sonunda bir ustaya dönüşürsünüz. Bekleyin... bunun mümkün olduğunu gösteren bilimsel&#160;bulgular mevcuttur.</p>
<p>Bu kitapta sıraladığım kavramları adım adım oluşturabilmemiz için sizden açık görüşlü olmanızı rica ediyorum. Tüm bu bilgiler sizin onları kullanmanız içindir - öyle olmasa iyi&#160;bir akşam yemeği sohbetinden öteye geçemezler, değil mi?&#160;Zihninizi gerçeklere açtığınız ve gerçekliği belli bir şekle&#160;sokmak için kullandığınız koşullandırılmış inançlarınızdan&#160;vazgeçtiğiniz anda, çabalarınızın meyvelerini toplayacaksınız.&#160;Sizin için dileğim budur.</p>
<p>Bu sayfalardaki bilgiler size, kendinizi kutsal bir yaratıcı olarak geliştirmeniz için ilham vermek niyetiyle yazıldılar.</p>
<p>Sıra dışı olanı yapmak için asla bilimin bize izin vermesini beklememeliyiz; beklersek, o zaman bilimi bir başka dine&#160;dönüştürmüş oluruz. Yaşamlarımız üzerinde düşünecek,&#160;“kutunun dışında” olduğunu düşündüğümüz şeyi yapacak&#160;ve bunu defalarca tekrarlayacak kadar cesur olmalıyız. Bunu&#160;yaptığımızda, daha üstün bir kişisel güç seviyesine doğru&#160;ilerlemeye başlarız.</p>
<p>Gerçek güçlenme, inançlarımıza derinden bakmaya başladığımızda gerçekleşir. Köklerinin, din, kültür, toplum, aile,</p>
<p>Giriş</p>
<p>eğitim, medya ve hatta genlerimizin koşullandırmasında saklı olduğunu görebiliriz. Sonra bu eski fikirleri, bize daha iyi&#160;hizmet edebilecek yeni paradigmalarla karşılaştırırız.</p>
<p>Zaman değişiyor. Bireyler daha üstün bir gerçekliğe uyanırken bizler engin değişim denizinin bir parçasıyız. Mevcut sistemlerimiz ve gerçeklik modellerimiz çöküyor ve şimdi yeni bir şeylerin&#160;ortaya çıkma zamanıdır. Tüm dünyada siyaset, ekonomi, din,&#160;bilim, eğitim, tıp modellerimiz ve doğayla olan ilişkimiz, daha&#160;on yıl öncesine kıyasla bambaşka bir resim ortaya koyuyor.</p>
<p>Modası geçmiş olanı bırakmak ve yeni zeminler yakalamak kolaydır. Ama <span style="font-style:italic;">Evolve Your Brain</span> isimli kitabımda da söylediğim gibi, öğrendiğimiz ve tecrübe ettiğimiz şeylerin büyük&#160;bir bölümü bizim biyolojik “benliğimize” kazınmıştır ve biz&#160;onu bir aksesuar gibi taşırız. Ama aynı zamanda bugün doğru olan şeyin yarın doğru olmayabileceğini de biliriz. Nasıl&#160;atomların maddenin somut parçaları olduğu yönündeki algımızı sorgulamaya başladıysak, gerçeklik ve gerçeklikle olan&#160;etkileşimimiz de fikir ve inançların gelişiminden ibarettir.</p>
<p>Alışkın olduğumuz bilindik yaşamdan uzaklaşmanın ve yeni bir şeye adım atmanın bir somonun akıntıya karşı yüzmesi gibi&#160;olduğunu biliriz: Gayret gerektirir ve dürüst olmak gerekirse&#160;rahatsızlık vericidir. Bu da yetmezmiş gibi, yol boyunca bildiklerini düşündükleri şeylere sıkıca tutunmuş insanlardan gelen&#160;marjinalleştirme, muhalefet ve aşağılamalarla karşılaşırız.</p>
<p>Böyle alışılagelmişin dışında bir eğilimle kim duyularıyla algılayamadığı, ama zihinlerinde capcanlı olan bir kavram için&#160;zorluklarla mücadele etmeye isteklidir? Tarihte kaç kez heretik&#160;ve ahmak oldukları düşünülen, bu yüzden şiddete maruz kalan&#160;ve sonra dâhi, aziz ya da usta olarak yükselen bireyler gördük?</p>
<p>Orijinal olmaya cesaretiniz var mı?</p>
<h3><a id="bookmark6"></a><span style="font-weight:bold;font-style:italic;"><a id="bookmark7"></a>Bir Tepki Değil, Bir Tercih Olarak Değişim</span></h3>
<p>Görünüşe bakılırsa insan doğası gereği bizler işler gerçekten kötü bir hal alana ve artık eskisi gibi devam edemeyeceğimizi&#160;fark ettiğimiz noktaya gelene dek değişime direniriz. Bu, bir&#160;birey için olduğu kadar toplum için de geçerlidir. Kim olduğumuza, ne yaptığımıza, nasıl yaşadığımıza, neler hissettiğimize&#160;ve nelere inandığımıza veya ne bildiğimize bakmadan önce&#160;kriz, travma, ölüm, hastalık ve trajedi bekleriz. Genelde&#160;ancak “en kötü senaryoyu” yaşadığımız zaman sağlığımızı,&#160;ilişkilerimizi, kariyerimizi, ailemizi ve geleceğimizi destekleyen değişimler yapmaya başlarız. Benim mesajım şudur:&#160;<span style="font-style:italic;">Neden bekleyesiniz?</span></p>
<p>Bir ıstırap ve üzüntü evresinde öğrenebilir ve değişebilir ya da bir mutluluk ve ilham evresinde bu adımı atabiliriz. Çoğu&#160;insan ilk seçeneği tercih eder, ikinci seçenekle devam etmek&#160;için, değişimin büyük olasılıkla bir nebze rahatsızlık, biraz&#160;huzursuzluk, bilinen rutinden uzaklaşma ve bir bilmeme&#160;süreci gerektireceğini kabul etmek zorundayız.</p>
<p>Çoğumuz halihazırda bilmemenin geçici rahatsızlığını duyarız. Okumak neredeyse doğuştan gelen bir beceriye&#160;dönüşene dek ilk gayretlerimizde tökezledik durduk. İlk kez&#160;keman veya davul çalmayı denediğimizde, ailelerimiz bizi ses&#160;geçirmez bir odaya kapatabilmeyi diledi. Temel bilgilere sahip&#160;ancak yalnızca tecrübeyle kazanabileceği ustalıktan yoksun&#160;olan bir tıp öğrencisi olan evladının kolundan kan almasına&#160;izin veren anne ve babaları da kutlamak isterim.</p>
<p>Bilgiyi özümsemek <span style="font-style:italic;">(bilmek)</span> ve sonra öğrendiğiniz şeyi belirli bir beceri içinize işlenene dek uygulayarak pratik tecrübe kazanmak&#160;<span style="font-style:italic;">(nasıl yapıldığını bilmek)</span> büyük olasılıkla şimdi benliğinizin</p>
<h2><a id="bookmark8"></a><a id="bookmark9"></a>------&lt;®&gt;------</h2><div><img src="main-4.jpg" alt=""/></div>
<p>bir parçasıymış gibi hissettiğiniz becerilerin birçoğunda etkili olmuştur. Yine aynı şekilde, yaşamınızı nasıl değiştireceğinizi&#160;öğrenmek, bilgi ve bu bilginin uygulanmasını gerektirir. Bu&#160;kitabın üç kapsayıcı kısma ayrılmasının sebebi budur.</p>
<p>Kısım I ve H’de, sırayla fikirler geliştirecek ve kişiselleştirmeniz için size daha büyük ve geniş bir anlayış modeli oluşturacağım.&#160;Bazı fikirlerin kendini tekrar ettiğini düşünürseniz, onların&#160;orada bulunmalarının sebebinin size unutmanızı istemediğim&#160;bir şeyi yeniden hatırlatmak olduğunu unutmayın. Tekrar beyninizdeki devreleri güçlendirir ve en zayıf ânınızda bile kendinizi&#160;küçümsememeniz için daha doğal bağlantılar oluşturur. Sağlam&#160;bir bilgi zeminiyle kitabın Kısım IIl’e ulaştığınızda, daha önce&#160;öğrendiklerinizin “gerçekliğini” tecrübe edebilirsiniz.</p>
<h3><a id="bookmark10"></a><span style="font-weight:bold;font-style:italic;"><a id="bookmark11"></a>Kısım I: Siz Bilimi</span></h3>
<p>Keşif yolculuğumuz, gerçekliğin doğasına, kim olduğunuza, değişimin pek çok insan için neden bu kadar zor olduğuna ve&#160;bir insan olarak sizin için nelerin mümkün olduğuna dair son&#160;araştırmalarla ilgili felsefi ve bilimsel paradigmaları anlatır.&#160;Kısım 1 sizin için çok kolay olacak, söz veriyorum:</p>
<p>—Bölüm 1: Kuantum Siz isimli bu bölümde bir nebze kuantum fiziğine değineceğiz, ama endişelenmeyin. Oradan&#160;başlıyorum, çünkü “sübjektif” zihninizin “objektif” dünyanız&#160;üzerinde bir etkisi olduğu kavramına kucak açmaya başlamanız&#160;önemlidir. Kuantum fiziğindeki gözlemci etkisi, dikkatinizi&#160;yönelttiğiniz şeyin enerjinizi adadığınız yer olduğunu söyler.&#160;Sonuç olarak siz maddesel dünyayı etkilersiniz (ki maddesel</p>
<h2><a id="bookmark12"></a><a id="bookmark13"></a>------&lt;Q&gt;------ dünya da ağırlıklı olarak enerjiden oluşur). Bu fikri bir an&#160;durup düşünürseniz, istemedikleriniz yerine istediklerinize&#160;odaklanmaya başlamak isteyebilirsiniz. Ve hatta şöyle&#160;düşünebilirsiniz: <span style="font-style:italic;">Eğer bir atomun</span> %99<span style="font-style:italic;">,99999’u enerji ve %&#160;0.00001’i fiziksel maddeyse,<sup>1</sup> o zaman ben bir şeyden çok bir&#160;hiçim! Öyleyse neden ben aslında fiziksel dünyadan çok daha&#160;fazlasıyken dikkatimi o fiziksel dünyanın küçük yüzdesine veriyorum? Mevcut gerçekliğimi duyularımla algıladığım şeylerle&#160;tanımlamak, yaşayabileceğim en büyük kısıtlanma değil midir?</span></h2>
<p>Bölüm 2 ila 4’te, değişmenin, çevreden, bedenden ve zamandan daha büyük olmanın ne anlama geldiğine göz atacağız.</p>
<p>Büyük olasılıkla düşüncelerinizin yaşamınızı yarattığını söyleyen fikri duymuşsunuzdur. Ama —Bölüm 2: Çevrenizi Aşmak’ta, nasıl düşündüğünüzü ve hissettiğinizi kontrol etmesine izin&#160;verdiğiniz takdirde, dış çevrenizin beyninizde nasıl sizi, size tanık&#160;gelen her şeye “denk” düşünmeye sevk eden devreler oluşturduğunu anlatacağım. Sonuçta aynı şeyden daha fazla yaratırsınız;&#160;beyninizi yaşamınızdaki sorunları, kişisel durumları ve koşulları&#160;yansıtacak şekilde programlarsınız. Bu yüzden değişmek için,&#160;yaşamınızdaki tüm fiziksel şeylerden daha büyük olmanız gerekir.</p>
<p>—Bölüm 3: Bedeninizi Aşmak, nasıl farkında olmadan bir dizi ezberlenmiş davranış, düşünce ve duygusal tepkiyle&#160;yaşadığımızı, hepimizin bilinçli farkındalıklar perdemizin&#160;ardında bir bilgisayar gibi hareket ettiğini anlatır. Bu yüzden&#160;“pozitif düşünmek” yetmez, çünkü olduğumuz bireyin büyük&#160;bir bölümü bedendeki negatif kalıntılardır. Bu kitabın sonuna&#160;geldiğinizde, bilinçaltı zihnin işletim sistemine ulaşacağınızı&#160;ve o programların bulunduğu yerlerde nasıl kalıcı değişiklikler yapacağınızı bileceksiniz.</p><div><img src="main-5.jpg" alt=""/></div>
<p>—Bölüm 4: Zamanı Aşmak, ya gelecek olayların beklentisiyle ya da geçmiş anıları tekrar ziyaret ederek (veya her ikisi de) yaşadığımızı anlatır. Öyle ki beden sonunda mevcut&#160;ânın dışındaki başka bir zamanda yaşadığına inanmaya başlar. Yakın zamanda yapılan araştırmalar, yalnızca düşünce&#160;yoluyla beyin ve bedeni değiştirecek doğal bir beceriye sahip&#160;olduğumuzu, bu sebeple gelecekteki bir olayın halihazırda&#160;gerçekleşmiş gibi göründüğünü göstermektedir. Düşünceyi&#160;diğer her şeyden daha gerçek kılabildiğiniz için, doğru anlayışa sahip olduğunuzda, olduğunuz bireyi beyin hücresinden&#160;değiştirebilirsiniz. Dikkatinizi kullanıp mevcut âna nasıl erişebileceğinizi öğrendiğinizde, tüm potansiyellerin var olduğu&#160;kuantum alanının kapısından geçersiniz.</p>
<p>—Bölüm 5: Hayatta Kalmak mı, Yaratılış mı? isimli bölüm, hayatta kalmak ile yaratılış içinde yaşamak arasındaki farkı&#160;anlatır. Hayatta kalmak, stres içinde yaşamayı ve dış dünyanın&#160;iç dünyadan daha gerçek olduğuna inanarak bir materyalist&#160;olarak işlev göstermeyi gerektirir. Bizler savaş-ya-da-kaç sinir&#160;sisteminin etkisi altında olup onun zehirleyici kimyasallar&#160;kokteyliyle çalıştığımızda, yalnızca bedenimizi, çevremizdeki&#160;şeyleri veya insanları ve zaman saplantımızı önemsemek üzere&#160;programlanırız. Bedeniniz ve beyniniz dengesizdir. Tahmin&#160;edilebilir bir yaşam sürersiniz. Ancak gerçek anlamda yaratılış&#160;evresinde olduğunuzda, beden yoktur, şey yoktur, zaman&#160;yoktur - kendinizi unutursunuz. Olduğu şeyi hatırlamak için&#160;dış gerçekliğe ihtiyaç duyan kimlik zincirlerinden bağımsız,&#160;saf bilinç olursunuz.</p>
<h3><a id="bookmark14"></a><span style="font-weight:bold;font-style:italic;"><a id="bookmark15"></a>Kısım II: Beyniniz ve Meditasyon</span></h3>
<p>—Bölüm 6: Üç Beyin: Düşünmek, Yapmak, Olmak, sizin düşünmekten yapmaya ve yapmaktan olmaya ilerlemenize&#160;olanak veren üç “beyne” sahip olduğunuz kavramını anlatmaktadır. Dahası, dikkatinizi çevrenizin, bedeninizin ve&#160;zamanın dışına odakladığınızda, herhangi bir şey yapmak&#160;zorunda kalmadan kolaylıkla düşünmekten olmaya geçebilirsiniz. Zihnin bu evresinde, beyniniz gerçekliğin dış dünyasında olup bitenlerle zihninizin iç dünyasında olup bitenleri ayırt&#160;edemez. Bu yüzden eğer yalnızca düşünceyle arzu edilen bir&#160;tecrübeyi zihninizde canlandırırsanız, o olay fiziksel olarak&#160;meydana gelmeden önce onun yaşatacağı duyguları yaşarsınız. Şimdi yeni bir olma evresine doğru ilerlersiniz, çünkü&#160;bedeniniz ve zihniniz bir bütün olarak çalışır. Potansiyel bir&#160;gerçekliğin siz ona odaklandığınız anda gerçekleştiğini hissetmeye başlarsanız, otomatik alışkanlıklarınızı, tutumlarınızı&#160;ve diğer istenmeyen bilinçaltı programları yeniden yazmaya&#160;başlamışsınız demektir.</p>
<p>—Bölüm 7: Uçurum, ezberlediğiniz (sizin kişiliğinize dönüşen) duygulardan nasıl kurtulacağınızı ve içsel, özel dünyanızda olduğunuz kişiyle dış, sosyal dünyada göründüğünüz kişi arasındaki uçurumu nasıl kapatacağınızı ele alır. Hepimiz&#160;öğrenmeyi bıraktığımız ve harici hiçbir şeyin geçmişimizden&#160;kalan o tanıdık duyguları alıp götüremeyeceğini fark ettiğimiz&#160;bir noktaya ulaşırız. Yaşamınızdaki her tecrübenin duygusunu önceden tahmin edebilirseniz, yeni bir şeyin oluşması için&#160;yer kalmaz, çünkü siz yaşamınızı gelecek yerine geçmişten&#160;gözlemliyor olursunuz. Bu, ruhun ya özgür kaldığı ya da&#160;tutsak olduğu kesişme noktasıdır. Enerjinizi duygu formunda&#160;özgür bırakmayı öğrenecek ve böylece dış görüntünüzle gerçekte kim olduğunuz arasındaki uçurumu daraltacaksınız. En&#160;nihayetinde şeffaflığa ulaşmanız kaçınılmazdır. Olduğunuz&#160;gibi göründüğünüzde, gerçek anlamda özgürsünüzdür.</p>
<p>Kısım H’nin son bölümü, —Bölüm 8: Meditasyon, Mistik Olanı Ortaya Çıkarmak ve Geleceğinizin Dalgaları’dır. Bu bölümde amacım, meditasyonun sırlarını ortaya çıkarmak, böylece neyi&#160;neden yaptığınızı anlamanızı sağlamaktır. Beyin dalgası teknolojisine değindiğimde, yaşamınızdaki stres etkenleri karşısında&#160;uyarılmayıp odaklanırsanız beyninizin elektromanyetik açıdan&#160;nasıl değişeceğini gösteriyorum. Meditasyonun gerçek amacının&#160;analitik zihnin ötesine geçmek ve gerçek, kalıcı değişiklikler&#160;yapabilmeniz için bilinçaltı zihne girmek olduğunu öğreneceksiniz.&#160;Meditasyondan başlangıçtaki aynı insan olarak kalkarsanız, size&#160;herhangi bir seviyede hiçbir şey olmamış demektir. Meditasyon&#160;yaptığınızda ve daha üstün bir şeyle bağlantı kurduğunuzda,&#160;düşünce ve duygularınız arasında öyle güçlü bir tutarlılık&#160;yaratırsınız ki dış dünyanızdaki hiçbir şey -hiç kimse, hiçbir&#160;koşul- sizi o enerji seviyesinden uzaklaştıramaz. Artık çevreniz,&#160;bedeniniz ve zaman üzerinde üstünlük kazanırsınız.</p>
<h3><a id="bookmark16"></a><span style="font-weight:bold;font-style:italic;"><a id="bookmark17"></a>Kısım III: Yeni Kaderinize Doğru İlerlemek</span></h3>
<p>Kısım I ve H’deki tüm bilgilerin sunulma amacı, size “nasıl yapıldığını” anlatan Kısım IlI’te bu bilgileri uyguladığınızda,&#160;öğrendiğiniz şeylere dair direkt bir tecrübe yaşamanızı sağlamaktır. Kısım III gerçek bir disiplin içinde öğrendiklerinizi&#160;kendinize uygulamanızla ilgilidir - günlük yaşamınızda kullanacağınız farkındalıklı bir egzersiz sunar. Bu, size verilen&#160;teorilerle bir şey yapabilmenize yardımcı olmak için yaratılmış&#160;bir meditasyon sürecidir.</p>
<p>Bu arada, size o çok-adımlı süreçten bahsettiğimde zihniniz devam etme konusunda tereddüt etmeye başladı mı? Başladıysa, inanın, bu sandığınız şey değil. Evet, bir dizi eylem&#160;öğreneceksiniz, ama kısa sürede tüm bunları bir veya iki&#160;basit adım olarak uygulayacaksınız. Sonuçta büyük olasılıkla&#160;arabanızı kullanmaya hazırlanırken bir dizi eylem gerçekleşti-riyorsunuzdur (örneğin koltuğu ayarlamak, emniyet kemerini&#160;takmak, aynaları kontrol etmek, arabayı çalıştırmak, farları&#160;yakmak, etrafa bakmak, sinyal vermek, frene basmak, vitesi&#160;ileri veya geri takmak, gaz pedalına baskı uygulamak gibi).&#160;Araba kullanmayı öğrendiğiniz günden beri, bu prosedürü&#160;kolaylıkla ve otomatik bir şekilde gerçekleştiriyorsunuz. Sizi&#160;temin ederim, Kısım IH’teki her adımı öğrendiğinizde aynı&#160;şeyi yapıyor olacaksınız.</p>
<p>Kendinize şu soruyu soruyor olabilirsiniz: <span style="font-style:italic;">Neden Kısım I ve II’yi okuyayım? Kısım IlI’e geçmem yeterli.</span> Biliyorum, büyük&#160;olasılıkla ben de böyle düşünürdüm. Bilgileri metnin ilk iki&#160;kısmında vermeyi seçmemin sebebi, III. Kısım’a geldiğinizde,&#160;varsayımlara, spekülasyonlara ve dogmalara yer kalmayacak&#160;olmasıdır. Meditasyon adımlarına başladığınızda, neyi neden&#160;yaptığınızı gayet iyi biliyor olacaksınız. <span style="font-style:italic;">Ne</span> ve <span style="font-style:italic;">neden</span> üzerine&#160;düşündüğünüzde daha çok <span style="font-style:italic;">bilgi sahibi olacak,</span> böylece zamanı geldiğinde <span style="font-style:italic;">nasıl yapıldığını</span> daha çok <span style="font-style:italic;">bileceksiniz.</span> Böylece&#160;zihninizi gerçek anlamda değiştirmenin pratik tecrübesinin&#160;altında daha güçlü ve istekli olacaksınız.</p>
<p>Kısım IH’teki adımları kullanıp yaşamınızdaki sözde imkânsız durumları değiştirmek için içsel becerinizi kabullenmeye daha eğilimli olabilirsiniz. Hatta kendinize, bu yeni&#160;kavramlarla tanışmadan önce göz önünde dahi bulundurmadığınız potansiyel gerçeklikleri hayal etme şansı verebilirsiniz&#160;<span style="font-style:italic;">- sıra dışı olanı yapmaya başlayabilirsiniz!</span> Bu kitabı bitirdiğinizde sizin için hedefim budur.</p>
<p>O yüzden eğer Kısım IIl’e atlama arzusuna karşı koyabilirseniz, size söz veriyorum, oraya ulaştığınızda öğrendiklerinizle oldukça donanımlı olacaksınız. Bu yaklaşımın,&#160;dünyanın dört bir yanında verdiğim atölye çalışmalarında son&#160;derece etkili olduğuna tanık oldum. İnsanlar doğru bilgiye&#160;ulaştıklarında ve o bilgiyi bütünüyle anladıklarında, öğrendikleri şeyleri uygulamak için etkili talimatlara sahip olurlar...&#160;sonra tıpkı sihir gibi, gayretlerinin meyvelerini yaşamlarında&#160;geribildirim gibi hizmet eden değişiklikler olarak alırlar.</p>
<p>Kısım III size zihniniz ve bedeninizde bir şeyleri değiştirmek ve sizin dışınızda bir etki yaratmak için gereken meditatif becerileri verecektir, içinizde yaptığınız şeyin sizin dışında bir&#160;etki yarattığını gördüğünüzde, onu tekrar yapacaksınız. Yaşamınızda yeni bir tecrübe ortaya çıktığında, güç, hayranlık&#160;ve minnet gibi ulvi bir duygu formunda yaşadığınız enerjiye&#160;kucak açacaksınız ve o enerji sizi o şeyi tekrar tekrar yapmaya&#160;itecek. O zaman gerçek evrim yolunda olacaksınız.</p>
<p>Kısım IlI’te yer verilen her meditasyon adımı, kitabın başlarında sunulan anlamlı bir bilgiyle ilişkilidir. Yaptığınız şeyin ardında yatan anlamı kavramış olduğunuzdan, vizyonunuzu&#160;kaybetmenize neden olabilecek hiçbir belirsizlik olmayacaktır.</p>
<p>Öğrendiğiniz pek çok beceride olduğu gibi, başlarda beyninizi geliştirmek için nasıl meditasyon yapacağınızı&#160;öğrenirken konsantrasyonunuzu korumak için bilinçli bir efor&#160;sarf etmek zorunda kalabilirsiniz. Bu süreçte kendinizi tipik</p><div><img src="main-6.png" alt=""/></div>
<p>davranışlardan alıkoymak, düşüncelerinizi yaptığınız şeye odaklamalı ve eylemlerinizin niyetinizle uyum içinde olması&#160;için harici uyarıcılara kapılmamalısınız.</p>
<p>Tıpkı Tai yemekleri pişirmeyi, golf oynamayı, salsa dansı yapmayı ya da düz vites araba kullanmayı öğrenirken yaptığınız gibi, bu girişimin yeniliği bu beceriyi sürekli tekrar&#160;etmenizi, her adımı ezberlemek için zihninizi ve bedeninizi&#160;eğitmenizi gerektirecektir.</p>
<p>Unutmayın, talimatların pek çoğu, zihin ve bedenin birlikte çalışabilmesi için küçük lokmalar şeklinde sunulmuştur.&#160;Olayı “kaptığınızda”, tekrar ettiğiniz tüm bireysel adımlar&#160;pürüzsüz bir sürece dönüşecektir. Sistematik, doğrusal yaklaşım kusursuz bir şekilde holistik, basit, bütünleşmiş bir&#160;uygulama oluverir. Bu, kişisel sahipliğin amacıdır. Zaman&#160;zaman, bunun için gerekecek efor sizi yorgun düşürebilir.&#160;Ama belirli miktarda istek ve enerjiyle sebat ederseniz zaman&#160;içinde sonuçlardan keyif alacaksınız.</p>
<p>Bir şeyin “nasıl” yapıldığını bildiğiniz zaman, o şeyde uzmanlaşmanız an meselesidir. Dünyada pek çok insanın&#160;yaşamlarında gözle görülür değişiklikler yapmak için bu kitapta yer alan bilgileri uzun zamandır kullandığını mutlulukla&#160;söyleyebilirim. Sizin de kendiniz olma alışkanlığını kırmanız&#160;ve arzu ettiğiniz yaşamı yaratmanız en büyük arzumdur.</p>
<p>Hadi başlayalım...</p><div><img src="main-7.jpg" alt=""/>
<p>KISIM I</p></div>
<p>-------&lt;•&gt;-------</p>
<p>SİZ BİLİMİ</p>
<p>-------&lt;•&gt;-------</p><div><img src="main-8.jpg" alt=""/></div>
</body>
</html>