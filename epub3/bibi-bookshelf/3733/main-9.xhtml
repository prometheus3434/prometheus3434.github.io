<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><a id="bookmark1"></a>------&lt;Q&gt;------</h2>
<p>Duygularımızın kimyasının bedenimizi genelde öfkenin, kıskançlığın, kırgınlığın, üzüntünün, vs. bir ürünü olan bir&#160;olma haline mahkûm ettiğini fark ettiğimizde çaresiz hissetmek normaldir. Sonuçta bu programların, bu eğilimlerin&#160;bilinçaltımıza programlandığını söylemiştim.</p>
<p>İyi haber şu ki bilinçli bir şekilde bu eğilimlerin farkına varabiliriz. Gelecek sayfalarda bu kavrama detaylı&#160;değineceğim. Şimdilik umuyorum, kişiliğinizi değiştirmek&#160;için ezberlediğiniz duygularla içten bağlı olma halinizi&#160;değiştirmeniz gerektiğini kabul edebilirsiniz. Nasıl negatif&#160;duygular bilinçaltınızın işletim sisteminde yer edinebiliyorsa,&#160;pozitif duygular da aynı şeyi yapabilirler.</p>
<h3><a id="bookmark2"></a><span style="font-weight:bold;font-style:italic;"><a id="bookmark3"></a>Tek Başına Bilinçli Pozitif Düşünce Bilinçaltındaki Negatif Duyguların Üstesinden Gelemez</span></h3>
<p>O veya bu zamanda hepimiz bilinçli olarak şunu söylemişiz-dir: <span style="font-style:italic;">Mutlu olmak istiyorum.</span> Ama bedene aksi söylenmedikçe, o bu suçluluk, üzüntü veya kaygı programlarını çalıştırmaya&#160;devam edecektir. Bilinçli, entelektüel zihin neşe istediğine&#160;karar verebilir, ama beden uzun yıllar bunun tam aksini hissetmeye koşullandırılmıştır. Bir kürsünün başında değişimin&#160;bize fayda sağlayacağını söyleriz, ama içgüdüsel seviyede&#160;gerçek mutluluk duygusunu yaratamayız. Bunun sebebi beden&#160;ve zihnin birlikte çalışmıyor olmalarıdır. Bilinçli zihin başka&#160;bir şey ister, beden bambaşka.</p>
<p>Uzun yıllar kendinizi negatif hissetmeye adadıysanız, bu duygular otomatikleşmiş bir olma hali yaratmıştır. Dolayısıyla&#160;sizin bilinçaltında mutsuz olduğunuzu söyleyebiliriz, değil mi?</p>
<p>Bedeniniz negatif olmaya koşullandırılmıştır; bedeniniz mutsuz olmayı, bilinçli zihninizin mutlu olmayı bildiğinden daha iyi&#160;bilir. Nasıl negatif olacağınızı düşünmenize bile gerek kalmaz.&#160;Siz, böyle olduğunuzu bilirsiniz. Bilinçli zihniniz, bilinçaltı&#160;beden-zihninizdeki bu tutumu nasıl kontrol edebilir?</p>
<p>Bazıları yanıtın “pozitif düşünce” olduğunu söylerler. Ben, tek başına pozitif düşüncenin asla işe yaramadığı konusunda net&#160;olmak istiyorum. Pek çok sözde pozitif düşünür yaşamlarının&#160;büyük bir bölümünde negatif düşündü ve şimdi pozitif düşünmeye çalışıyor. Onlar, içlerindeki duyguları bastırmak için bir&#160;şekilde düşünmeye çalıştıkları bir evrede kutuplaştılar. Bilinçli&#160;olarak bir şekilde düşünüyorlar, ama aksi yönde oluyorlar. <span style="font-style:italic;">Beden&#160;ve zihin savaş halinde olduğunda, değişim asla gerçekleşmez.</span></p>
<h3><a id="bookmark4"></a><span style="font-weight:bold;font-style:italic;"><a id="bookmark5"></a>Ezberlenen Duygular Geçmişi Yeniden Yaratmamıza Engel Olurlar</span></h3>
<p>Tanımı itibarıyla duygular, yaşamdaki geçmiş tecrübelerin nihai ürünleridir.</p>
<p>Bir deneyimin tam ortasında olduğunuzda, beyin beş farklı duyu yolu aracılığıyla (görüntü, koku, ses, tat ve dokunma) dış&#160;çevreden önemli bilgiler alır. Bu toplu duyusal veriler beyne&#160;ulaşıp işlendiğinde, nöron ağları o harici olayı yansıtan belirli&#160;kalıplar halinde örgütlenirler. Bu sinir hücreleri yerlerine geçtikleri anda, beyin kimyasallar salgılar. Bu kimyasallara “his”&#160;veya “duygu” denir. (Bu kitapta duygu ve his sözcüklerini&#160;değiştirerek kullanıyorum, çünkü iki sözcük bizim anlayışı&#160;mız için oldukça yakın anlamlar ifade eder.)</p>
<p>Bu duygular vücudunuzu kimyasal anlamda sardığında,</p>
<p>siz içsel düzende bir değişiklik fark edersiniz (dakikalar önce olduğundan farklı düşünür ve hissedersiniz). Doğal olarak&#160;içsel halinizde bu değişikliği fark ettiğinizde, dış çevrenizde&#160;bu değişikliğe kim veya ne sebep olduysa dikkatinizi ona&#160;verirsiniz. Dış dünyanızda içsel değişiminize neyin veya kimin&#160;sebep olduğunu bulduğunuz an, bu olaya kendi içinde ve başlı&#160;başına anı denir. Nörolojik ve kimyasal olarak, bu çevresel&#160;bilgiyi beyninize ve çevrenize işlersiniz. Dolayısıyla olayları&#160;daha iyi hatırlarsınız, çünkü yaşandıkları anda size neler&#160;hissettirdiklerini anımsarsınız: Duygular ve hisler geçmiş&#160;tecrübelerin kimyasal bağlantılarıdır.</p>
<p>Örneğin, patronunuz performans değerlendirmeniz için gelir. Siz ânında yüzünüzün kızardığını, hatta huzursuz göründüğünüzü fark edersiniz. Patron yüksek bir sesle konuşmaya başladığında,&#160;nefesindeki sarımsak kokusunu alırsınız. Sizi, diğer çalışanların&#160;önünde hafife almakla başlar ve terfi şansınızı kaybettiğinizi&#160;söyler. Siz o anda gergin hissedersiniz, dizleriniz boşalır, mideniz&#160;bulanmaya başlar; kalbiniz hızla çarpıyordun Korku, ihanet ve&#160;öfke hissedersiniz. Tüm bu toplu duyusal bilgi -kokladığınız,&#160;gördüğünüz, hissettiğiniz ve duyduğunuz her şey- içsel halinizi&#160;değiştirir. O harici deneyimi içsel anlamda nasıl hissettiğinizle&#160;özdeşleştirirsiniz ve bu sizi duygusal olarak etkiler.</p>
<p>Eve gider ve bu olayı zihninizde tekrar tekrar yaşarsınız. Her yaşadığınızda kendinize işvereninizin yüzündeki suçlayıcı, ürkütücü ifadeyi, size nasıl bağırdığını, neler söylediğini,&#160;hatta nasıl koktuğunu hatırlatırsınız. Sonra bir kez daha korku ve öfke hissedersiniz; beyinde ve bedende aynı olay sanki&#160;tekrar yaşanıyormuş gibi aynı kimyayı üretirsiniz. Bedeniniz&#160;aynı olayı tekrar yaşadığına ikna olduğundan, siz onu geçmişte yaşamaya koşullandırırsınız.</p>
<p>Gelin, bunu biraz daha genişletelim. Bedeninizi bilinçaltı zihin ya da bilinçten emirler alan objektif bir hizmetkâr gibi&#160;düşünün. Öyle objektif, tarafsızdır ki dış dünyanızdaki tecrübelerle ortaya çıkan duygular ile yalnızca düşünce yoluyla&#160;iç dünyanızda şekillendirdiğiniz duyguları birbirlerinden&#160;ayıramaz. Beden için hepsi aynıdır.</p>
<p>Peki, aldatıldığınıza dair bu düşünce ve duygu döngüsü yıllarca sürerse ne olur? Eğer patronunuzla yaşadığınız o tecrübeyi defalarca düşünür ya da o benzer duyguları tekrar tekrar yaşarsanız, sürekli bedeninize onun geçmişle özdeşleştirdiği kimyasal&#160;duygular gönderirsiniz. Bu kimyasal süreklilik bedeninizi, hâlâ&#160;geçmişteki olayı yaşadığına ikna eder, böylece bedeniniz aynı&#160;duygusal deneyimi yaşamayı sürdürür. Ezberlenen düşünce ve&#160;duygularınız bedeni sürekli geçmişte “olmaya” zorladığında,&#160;bedenin geçmişin bir anısı olduğunu söyleyebiliriz.</p>
<p>Eğer bu ezberlenen aldatılma duyguları uzun yıllar düşüncelerinizi ele geçirirse, o zaman bedeniniz de yılda 52 hafta, haftada 7 gün ve günde 24 saat geçmişte yaşar. Zaman içinde&#160;bedeniniz geçmişte kök salar.</p>
<p>Hissettiğinizden daha büyük düşünemeyeceğiniz noktaya kadar aynı duyguları tekrar tekrar yarattığınızda, duygularınızın düşüncelerinizin araçları olduğunu biliyorsunuz. Ve duygularınız geçmiş&#160;deneyimlerin bir kaydı olduğundan, geçmişte düşünürsünüz. Ve&#160;kuantum yasasına göre, aynı geçmişten daha çok yaratırsınız.</p>
<p>Sonuç: Çoğumuz geçmişte yaşar ve yeni bir gelecekte yaşamaya direniriz. Neden mi? Beden geçmiş tecrübelerin&#160;kimyasal kayıtlarını ezberlemeyi öyle güçlü bir alışkanlık&#160;haline getirir ki bu duygulara bağımlı hale gelir. İşin aslı, bu&#160;tanıdık duygulara bağımlı oluruz. O yüzden geleceğe bakmak&#160;ve çok da uzak olmayan gerçekliğimizde yeni görüntüler ve&#160;cesur yerler hayal etmek istediğimizde, birimi duygular olan&#160;beden yöndeki bu ani değişime direnir.</p>
<p>Bu geri dönüşü gerçekleştirmek yoğun bir kişisel değişim gerektirir. Bu yüzden pek çok insan yeni bir kader yaratmak&#160;için didinir, ama geçmişte olduklarını hissettikleri insanın&#160;geçmiş anısını aşamadıklarını fark ederler. Gelecekte bilinmeyen maceraları arzulasak ve yeni olasılıklar hayal etsek bile,&#160;sürekli geçmişe döndüğümüzü fark ederiz.</p>
<p>Duygular ve hisler kötü değildir. Onlar tecrübenin nihai ürünleridirler. Ama eğer her zaman aynı duygulan tekrar yaşıyorsak, yeni deneyimlere kucak açamayız. Her zaman “eski&#160;güzel günlerden” bahseden insanlar tanıyor musunuz? Onların asıl söylemeye çalıştıkları şudur: <span style="font-style:italic;">Hayatımda duygularımı&#160;uyaracak yeni bir şey olmuyor; bu yüzden ben de kendimi&#160;geçmişteki görkemli anılarla avutuyorum.</span> Düşüncelerimizin&#160;kaderimizle bir ilişkisi olduğuna inanıyorsak, o zaman&#160;yaratıcılar olarak çoğumuz yalnızca daireler çiziyoruz.</p>
<h3><a id="bookmark6"></a><span style="font-weight:bold;font-style:italic;"><a id="bookmark7"></a>içsel Çevremizi Kontrol Etmek: Genetik Efsane</span></h3>
<p>Şu âna kadar, gerçekliğin kuantum modelinin değişimle olan ilişkisini anlatırken duygularımıza, beyne ve bedene&#160;ağırlık verdim. Kendimiz olma alışkanlığını kıracaksak&#160;bedenin ezberlediği yinelenen duygu ve düşünceleri aşmanın&#160;kaçınılmaz olduğunu gördük.</p>
<p>Bu alışkanlığı kırmanın bir diğer adımı fiziksel sağlığımızla ilişkilidir. Kesinlikle, çoğumuzun yaşamlarımızda en çok değiştirmek istediği şeyler listesinde sağlık üst sıralardadır.&#160;Sağlığımız konusunda neyi değiştirmek istediğimize gelince,</p><div><img src="main-39.jpg" alt=""/></div>
<p>incelememiz ve defetmemiz gereken bir dogma vardır - genlerin hastalıkları yarattığı efsanesi ve genetik belirleyicilik yanılgısı. Ayrıca sizin için yeni olabilecek bilimsel bir anlayışa&#160;da göz atacağız: <span style="font-style:italic;">epigenetik.</span> Epigenetik, genlerin hücrenin&#160;dışından kontrolü ya da başka bir deyişle gen fonksiyonunda&#160;DNA diziliminde herhangi bir değişiklik olmaksızın meydana&#160;gelen değişikliklerin incelenmesidir.<sup>3</sup></p>
<p>Nasıl kızımın yaptığı gibi kendimiz için yeni deneyimler yaratabiliyorsak, aynı şekilde yaşamlarımızın çok önemli bir&#160;parçasının -genelde genetik kaderimiz olarak nitelendirdiğimiz&#160;şeyin- kontrolünü ele alabiliriz. İlerledikçe, genleriniz ve onların oluşmasına veya oluşmamasına neyin katkı sağladığı hakkında bir şeyler bilmenin neden baştan sona değişmek zorunda&#160;olduğunuzu anlamak için önemli olduğunu göreceksiniz.</p>
<p>Bilimsel görüş, genlerimizin çoğu hastalıktan sorumlu olduğunu söylerdi. Sonra yirmi sene kadar önce, bilim dünyası hiçbir önemi yokmuş gibi hata yaptıklarını söyledi ve&#160;çevrenin, belirli genleri aktive ederek veya kapatarak hastalık&#160;üretmede en etkili faktör olduğunu açıkladı. Şimdi günümüzde&#160;var olan tüm hastalıkların yüzde 5’inden daha azının tek-gen&#160;hastalığından kaynaklandığını (örneğin Tay-sachs hastalığı ve&#160;Huntington hastalığı gibi), tüm hastalıkların yüzde 95’ininse&#160;yaşam biçimi tercihleri, kronik stres ve çevredeki toksik&#160;faktörlerle ilişkili olduğunu biliyoruz.<sup>4</sup> Ancak dış çevredeki&#160;faktörler resmin yalnızca bir parçasıdır. İki insanın yıllarca&#160;aynı çevresel koşullara maruz kalmasını ve birinin hastalanırken diğerinin hastalanmamasını ne açıklayabilir? Bir insan&#160;çoklu kişilik hastalığından mustarip olduğunda, bir kişilik&#160;belirli bir şeye aşırı seviyede alerjikken aynı bedendeki diğer&#160;bir kişiliğin aynı antijen veya uyarıcıya bağışıklık kazanmış</p>
<p>olması nasıl mümkün olabilir? Neden, çoğu sağlık hizmeti sağlayıcısı her gün patojenlerle temas halindeyken doktorlar&#160;ve tıp dünyasındaki diğer görevliler sürekli hastalanmıyor?</p>
<p>Ayrıca söz konusu sağlık ve yaşam süresi olduğunda bambaşka tecrübeler yaşayan (ama aynı genleri taşıyan) ikizlerle ilgili sayısız çalışma mevcuttur. Örneğin, eğer ailelerinde&#160;belirli bir hastalık varsa, o hastalık ikizlerden birine ortaya&#160;çıkarken diğerinde çıkmayabiliyor. Aynı genler, farklı sonuçlar/ Tüm bu vakalarda, sağlıklı kalan insan, bedeni aynı&#160;tehlikeli çevresel koşullara maruz kaldığında bile dış dünyası onun gen ifadesi üzerinde etki sağlamayacak ve genlere&#160;hastalığı yaratma sinyali vermeyecek kadar tutarlı, dengeli,&#160;yaşamsal bir içsel düzene sahip olabilir mi?</p>
<p>Dış çevrenin içsel çevremizi etkilediği doğrudur. Ancak belirli genlerin devreye girmesini önlemek için içsel olma halimizi değiştirerek stresli veya toksik bir çevrenin etkilerini aşabilir miyiz?&#160;Dış çevremizdeki tüm koşulları kontrol edemeyebiliriz, ama <span style="font-style:italic;">içsel&#160;</span>çevremizi kontrol etmede kesinlikle seçme şansımız vardır.</p>
<h3><a id="bookmark8"></a><span style="font-weight:bold;font-style:italic;"><a id="bookmark9"></a>Genler: Geçmiş Çevrenin Anıları</span></h3>
<p>İçsel çevremizi nasıl kontrol edebileceğimizi açıklamak için, hücreler yaşamın yapı taşları olan belirli proteinler&#160;ürettiğinde bedende ortaya çıkan genlerin doğası hakkında&#160;biraz konuşmam gerekmektedir.</p>
<p>Beden protein üreten bir fabrikadır. Kas hücreleri <span style="font-style:italic;">aktin</span> ve <span style="font-style:italic;">miyon</span> adı verilen kas proteinleri, deri hücreleri <span style="font-style:italic;">kollajen</span> ve&#160;<span style="font-style:italic;">elastin</span> adı verilen deri proteinleri ve mide hücreleri <span style="font-style:italic;">enzim</span> adı&#160;verilen mide proteinleri üretir. Bedenin hücrelerinin pek çoğu</p>
<h2><a id="bookmark10"></a><a id="bookmark11"></a>---- 0----</h2>
<p>protein üretir ve genler onları yapma biçimimizdir. Belirli genleri, belirli protein üreten belirli hücrelerle ifade ederiz.</p>
<p>Çoğu organizmanın çevresindeki koşullara adapte olma yolu, kademeli genetik değişimlerdir. Örneğin, bir organizma&#160;ısı ekstremleri, tehlikeli yırtıcılar, hızlı av, yıkıcı rüzgârlar,&#160;güçlü akıntılar, vs. gibi sert çevresel koşullarla karşılaştığında,&#160;hayatta kalmak için dünyasının zorlayıcı koşullarını aşmak&#160;zorunda kalır. Organizmalar bu deneyimleri beyinlerindeki&#160;ağlara ve bedenlerindeki duygulara kaydederken zaman&#160;içinde değişirler. Aslanlar onlardan daha hızlı koşabilecek bir&#160;avı kovalıyorlarsa o zaman daha uzun bacaklar, daha keskin&#160;dişler ve daha büyük kalpler geliştirirler. Tüm bu değişimler,&#160;bedeni çevresine uyum sağlayacağı şekilde değiştiren proteinler üreten genlerin bir sonucudur.</p>
<p>Bunun adaptasyon veya evrim anlamında nasıl işlediğine bakmak için hayvanlar âleminden devam edelim. Farazi bir&#160;grup memeli, ısının -26 ila 4 derece arasında değiştiği bir&#160;iklime göç etsin. Bu memelilerdeki genler, aşırı soğuk koşullar&#160;altında yaşayan pek çok nesilden sonra, onlara daha kalın ve&#160;daha fazla miktarda kürk sağlayacak yeni bir protein üretecek&#160;şekilde tetiklenir (kıl ve saç proteindir).</p>
<p>Sayısız böcek türü kendilerini kamufle edebilme becerisini geliştirdi. Ağaçlarda ve diğer bitkilerde yaşayan bazı türler kuşların dikkatinden kaçmalarına olanak verecek şekilde diken&#160;görünümü aldı. Büyük olasılıkla bukalemun “kamuflaj kralları” arasında en iyi bilinendir ve renk değiştirme becerilerini&#160;genetik protein ifadelerine borçludur. Bu süreçlerde genler dış&#160;dünyanın koşullarını yorumlar. Bu evrimdir, değil mi?</p>
<p><span style="font-weight:bold;font-style:italic;">Epigenetik, Genlerimize Geleceğimizi</span></p>
<p><span style="font-weight:bold;font-style:italic;">Yeniden Yazmalarını Dikte Edebileceğimizi Söyler</span></p>
<p>Genlerimiz değişime en az beyinlerimiz kadar müsaittir. Genetik alanında yapılan son araştırmalar, farklı zamanlarda&#160;farklı genlerin devreye girdiğini gösterir - genler her zaman&#160;değişim içinde ve etki altındadırlar. Büyüme, iyileşme veya&#160;öğrenmenin olduğu zamanlarda devreye giren tecrübeye-bağlı&#160;genler vardır; bir de stres, duygusal taşkınlık veya hayal kurma esnasında etkilenen davranış-haline-dayalı genler.<sup>6</sup></p>
<p>Günümüzde en aktif araştırma alanlarından biri epigenetik (kelime anlamı “genetik üstü”), yani çevrenin gen aktivitesini&#160;nasıl kontrol ettiğini inceleyen bilimdir. Epigenetik, DNA’nın&#160;tüm yaşamı kontrol ettiğini ve tüm gen ifadelerinin hücre içinde&#160;gerçekleştiğini ifade eden geleneksel gen modeline meydan okur.&#160;Bu eski anlayış bizi, kaderimizin genetik mirasımıza bağlı olduğu&#160;ve tüm hücresel yaşamın otomatik bir “makinedeki hayalet” gibi&#160;önceden belirlendiği tahmin edilebilir bir geleceğe mahkûm etti.</p>
<p>Aslında DNA ifadesindeki epigenetik değişimler gelecek nesillere aktarılabilir. Ama DNA kodu değişmediği takdirde&#160;nasıl aktarılırlar?</p>
<p>Bilimsel bir açıklama bu kitabın anlatmak istediklerinin çok üzerinde olsa da bir benzetme yapabiliriz. Gelin genetik&#160;dizilimi bir taslakla karşılaştıralım. Bir ev taslağı aldığınızı ve&#160;bu taslağı tarayıp bilgisayarınıza kopyaladığınızı düşünelim.&#160;Sonra Photoshop kullanarak onun ekrandaki görüntüsünü&#160;değiştirebilir, taslağı değiştirmeden pek çok şey üzerinde&#160;oynama yapabilirsiniz. Örneğin, renk, boyut, ölçek, ebat,&#160;materyal, vs. gibi değişkenlerin ifadelerini değiştirebilirsiniz.&#160;Binlerce insan (çevresel değişkenleri temsil eder) farklı görüntüler üretebilir, ama hepsi aynı taslağın farklı ifadeleri olur.</p>
<p>Epigenetik bize değişimi daha engin bir bağlamda düşünme olanağı verir. Epigenetik paradigma değişimi bize, kendi gen&#160;aktivitemizi harekete geçirmek ve genetik kaderimizi değiştirmek&#160;için özgür irade verir. Bir örnek olması açısından, ben bir geni&#160;onu farklı şekillerde ifade ederek aktive etmekten söz ettiğimde,&#160;onu “açmaktan” bahsediyorum. Gerçekte genler açılıp kapanmazlar; onlar kimyasal sinyallerle aktive olurlar ve kendilerini&#160;çeşitli proteinler üreterek belirli şekillerde ifade ederler.</p>
<p>Yalnızca düşüncelerimizi, duygularımızı, duygusal tepkilerimizi ve davranışlarımızı değiştirerek (örneğin, beslenme ve stres seviyesi anlamında daha sağlıklı tercihler yaparak)&#160;hücrelerimize yeni sinyaller göndeririz ve onlar genetik taslağı&#160;değiştirmeden yeni proteinler üretirler. Dolayısıyla DNA kodu&#160;aynı kalırken, bir hücre yeni bilgiyle yeni bir şekilde aktive&#160;olduğunda, hücre aynı genin binlerce varyasyonunu yaratabilir. Genlerimize geleceğimizi yeniden yazma mesajı verebiliriz.</p>
<h3><a id="bookmark12"></a><span style="font-weight:bold;font-style:italic;"><a id="bookmark13"></a>Eski Olma Hallerini Sürdürmek Bizi Arzu Edilmeyen Bir Genetik Kadere Hazırlar</span></h3>
<p>Nasıl beynin belirli bölgeleri ağlarla örülmüşken diğer yerleri daha esnekse (öğrenme ve deneyimle değişime açıksa),&#160;ben genlerin de aynı şekilde olduklarına inanıyorum.&#160;Genetiğimizin, kolaylıkla devreye sokulan belirli parçaları&#160;vardır; bazı genetik dizilimler ise daha katıdır, dolayısıyla&#160;onları aktive etmek daha zordur, çünkü onlar genetik&#160;tarihimizde daha uzun süredir mevcutturlar. En azından şu&#160;anda bilimin söylediği budur.</p>
<h2><a id="bookmark14"></a><a id="bookmark15"></a>-----&lt;^&gt;-----</h2>
<p>Belirli genlerin açık, diğerlerinin ise kapalı kalmasını nasıl sağlarız? Aynı toksik öfke, aynı melankolik depresyon, aynı&#160;tedirgin kaygı veya aynı düşük değersizlik evresinde kalırsak,&#160;bu sözünü ettiğimiz yüklü kimyasal sinyaller aynı genetik tuşlara basmayı sürdürür ve sonunda belirli hastalıkların devreye&#160;girmesine sebep olurlar. Öğreneceğiniz gibi, stresli duygular&#160;genetik tetiği çeker, hücreleri düzensizleştirir (fizyolojik olarak düzenleyici bir sistemi bozar) ve hastalıklar yaratırlar.</p>
<p>Yaşamlarımızın büyük bir bölümünde aynı şekilde düşünüp hissettiğimizde ve bilindik olma hallerini ezberlediğimizde,&#160;içsel kimyasal evremiz aynı genleri aktive etmeyi sürdürür&#160;ve bu da bizim aynı proteinleri üretmemize sebep olur. Ama&#160;beden bu tekrarlanan taleplere karşılık veremez ve çökmeye&#160;başlar. Bunu 10 veya 20 sene boyunca yaparsak, genler tükenmeye ve daha “ucuz” proteinler üretmeye başlarlar. Ne mi&#160;kast ediyorum? Yaşlandığımızda neler olduğunu düşünün.&#160;Derimiz sarkar, çünkü kollajen ve elastin daha ucuz proteinlerden üretilir. Kaslarımıza ne olur? Körelirler. Burada da&#160;şaşılacak bir durum yoktur - aktin ve miyosin de proteindir.</p>
<p>Bir benzetmeyle açıklayayım. Arabanızın metal bir parçası üretildiğinde, bu parça bir kalıp içinde üretilir. O kalıp her&#160;kullanıldığında, ısı ve sürtünme gibi onu tüketmeye başlayan&#160;belirli kuvvetlere maruz kalır. Tahmin edebileceğiniz gibi,&#160;araba parçaları çok dar paylarla üretilirler. Zaman içinde o&#160;kalıp öyle yıpranır ki artık diğer parçalarla uyum sağlayacak&#160;parçalar üretmez. Bu, bedene olan şeye benzer. Stresin veya&#160;sürekli olarak öfkeli, korku dolu, üzgün, vs. olmanın bir&#160;sonucu olarak, peptitlerin protein üretmek için kullandıkları&#160;DNA işlev bozukluğu göstermeye başlar.</p>
<p>Rutin, tanıdık koşullarda kalmayı sürdürürsek, aynı şey</p>
<h2><a id="bookmark16"></a><a id="bookmark17"></a>-----&lt;©&gt;-----</h2>
<p>leri yaparak, aynı insanları görerek, aynı şeyleri düşünerek ve yaşamlarımızı tahmin edilebilir bir kalıba sokarak aynı&#160;duygusal reaksiyonları yaratırsak, bunun genetik etkisi ne&#160;olur? Şimdi arzu edilmeyen genetik bir kadere doğru ilerleriz;&#160;bizden önce, bizimle aynı veya benzer durumlarla karşılaşmış&#160;nesillerle aynı kalıplara hapsoluruz. Ve yalnızca geçmişin&#160;duygusal anılarını tekrar yaşıyorsak, o zaman tahmin edilebilir&#160;bir sona doğru ilerleriz; bedenlerimiz geçmiş nesillerin karşı&#160;karşıya kaldığı aynı genetik koşulları yaratmaya başlar.</p>
<p>Bu yüzden biz her gün ve her gece aynı şekilde hissettiğimiz sürece beden de aynı kalır. Ve eğer bilim bize evrimde yer alan&#160;genlere işaret veren şeyin çevre olduğunu söylüyorsa, çevremizin&#160;asla değişmemesi durumunda ne olur? Ya biz dış dünyamızdaki&#160;aynı koşulları ezberler ve aynı düşünceler, davranışlar ve duygularla yaşarsak? Ya yaşamımızdaki her şey aynı kalırsa?</p>
<p>Az önce, dış çevrenin bir deneyimin duyguları aracılığıyla kimyasal olarak genleri harekete geçirdiğini öğrendiniz. Bu&#160;durumda eğer yaşamınızdaki deneyimler değişmiyorsa, genlerinize giden kimyasal sinyaller de değişmez. Dış dünyadan&#160;gelen hiçbir yeni bilgi hücrelerinize ulaşmaz.</p>
<p>Kuantum modeli, bedene duygusal mesaj verebileceğimizi ve bir duyguya karşılık gelen gerçek fiziksel deneyimi yaşamadan önce genetik olaylar zincirini değiştirmeye başlayabileceğimizi söyler. Yaşatacağı duyguları deneyimlemeden önce&#160;yarışı, lotoyu veya terfii kazanmamız gerekmez. Unutmayın,&#160;yalnızca düşünceyle bir duygu yaratabiliriz. Neşe veya minnet&#160;duygusunu bir olayın öncesinde öyle güçlü bir şekilde yaşayabiliriz ki beden halihazırda o olayın “içinde” olduğuna&#160;inanmaya başlar. Sonuç olarak genlerimize, bedenlerimizi&#160;değiştirmek için yeni proteinler üretmelerini söyleyebiliriz.</p>
<h2><a id="bookmark18"></a><a id="bookmark19"></a>-------&lt; Q &gt;-------</h2>
<p><span style="font-weight:bold;font-style:italic;">Yüksek Zihin Evreleri Daha Sağlıklı</span></p>
<p><span style="font-weight:bold;font-style:italic;">Gen İfadesi Üretebilir mi?</span></p>
<p>Gelecekteki bir olayı o olay henüz gerçekleşmeden duygusal anlamda yaşamaya başladığımızda yeni genlere nasıl yeni&#160;mesajlar verebileceğimize dair bir örnek verelim.</p>
<p>Japonya’da, bir insanın düşünce durumunun hastalık üzerinde nasıl bir etkiye sahip olabileceğini bulmak için bir&#160;araştırma yürütüldü. Denekler, her biri insüline bağlı iki grup&#160;Tip 2 diyabet hastasıydı. Bu arada çoğu diyabet hastasının&#160;şekeri (glikoz) kan dolaşımından çıkarmak ve enerji için&#160;kullanabilecekleri hücrelere atmak için insülin aldıklarını&#160;aklınızda bulundurun. Bu çalışmanın yapıldığı sırada, söz&#160;konusu denekler yüksek kan şekeri seviyelerini kontrol altında&#160;tutmaya yardımcı olması için insülin hapları veya iğneleriyle&#160;tedavi görüyorlardı.<sup>7</sup></p>
<p>Bir referans seviyesi sağlaması için her iki grubun açlık kan şekeri seviyeleri test edildi. Sonra bir grup bir saat boyunca&#160;bir komedi dizisi izlerken diğer grup sıkıcı bir konuşma izledi.&#160;Sonra denekler lezzetli bir yemek yediler ve ardından kan&#160;şekeri seviyeleri tekrar kontrol edildi.</p>
<p>Komedi dizisinden keyif alan ve sıkıcı konuşmayı izleyen denekler arasında ciddi bir uyuşmazlık görüldü. Ortalamada, konuşmayı izleyenlerin kan şekeri seviyeleri 123 mg/dl&#160;seviyesine ulaştı - bu, kendilerini tehlikeden korumak için&#160;insülin almaları gereken seviyeydi. Bir saat boyunca gülen&#160;grupta, yemek sonrası kan şekeri seviyesi bunun yarısı kadar&#160;yükselmişti (normal aralığın biraz üzerinde).</p>
<p>Başta, deneyi yapan araştırmacılar, keyifli deneklerin, güldükleri sırada karın ve diyafram kaslarını sıkarak kan şekeri</p><div><img src="main-40.jpg" alt=""/></div>
<p>seviyelerini düşürdüklerini düşündüler. Yürüttükleri mantık, kasların kasılma esnasında enerji kullandıkları ve dolaşan&#160;enerjinin glikoz olduğuydu.</p>
<p>Ama araştırma genişletildi. Neşeli bireylerin gen dizilimlerini incelediler ve bu diyabet hastalarının izledikleri komedi dizisi karşısında gülerek 23 farklı gen ifadesini değiştirdiklerini&#160;saptadılar. Onların yüksek zihin durumları belli ki beyinlerini&#160;hücrelere yeni sinyaller göndermeye teşvik etmiş, bu da bedenin&#160;kan şekerini işlemekten sorumlu genleri düzenlemeye başlamasına olanak veren genetik varyasyonları devreye sokmuştu.</p>
<p>Bu araştırmanın da açıkça gösterdiği gibi, duygularımız bazı gen dizilimlerini açarken bazılarını kapatır. Gülen&#160;denekler yalnızca bedene yeni bir duyguyla sinyal vererek içsel&#160;kimyalarını ve dolayısıyla genlerinin ifadesini değiştirmişlerdi.</p>
<p>Bazen genetik ifadedeki bir değişiklik ani ve dramatik olabilir. Hiç aşırı stresli koşullara maruz kaldıktan sonra saçları bir gecede beyazlayan insanlar gördünüz mü? Bu, işbaşındaki&#160;genlere bir örnektir. Onlar öyle güçlü bir duygusal reaksiyon&#160;gösterirler ki değişen beden kimyaları saatler içinde hem&#160;beyaz saç ifadesinden sorumlu geni devreye sokar, hem de&#160;normal saç renginden sorumlu genin ifadesini kapatır. Onlar&#160;duygusal olarak yeni şekillerde yeni genler üretir, dolayısıyla&#160;kimyasal olarak içsel ortamlarını değiştirirler.</p>
<p>Son bölümde sözünü ettiğimiz gibi, bir olayın her yönünü zihninizde prova ederek onu defalarca “yaşadığınızda” o&#160;olay yaşanmadan önce nasıl bir şey olacağını hissedersiniz.&#160;Sonra yeni şekillerde düşünerek beyninizdeki devreyi değiştirdiğinizde ve bir olayın fiziksel oluşumundan önce o olayın&#160;duygularına kucak açtığınızda, bedeninizi genetik olarak&#160;değiştirmeniz mümkündür.</p>
<p>--</p>
<p>Kuantum alanından bir potansiyel seçip (bu arada her potansiyel halihazırda mevcuttur) gerçek deneyimden önce&#160;gelecek bir olaya duygusal anlamda kucak açabilir misiniz?&#160;Bunu, bedeninizi duygusal olarak yeni bir zihne koşullandıracak ve böylece yeni genlere yeni şekillerde sinyal gönderecek&#160;kadar çok kez yapabilir misiniz? Yapabilirseniz, beden ve&#160;beyninizi şekillendirip yeni bir ifadeye dönüştürmeye başlayacak olmanız olasıdır... böylece onlar da arzu edilen potansiyel&#160;gerçeklik gerçek olmadan önce fiziksel olarak değişirler.</p>
<h3><a id="bookmark20"></a><span style="font-weight:bold;font-style:italic;"><a id="bookmark21"></a>Bedeninizi Değiştirmek: Parmağınızı Oynatmanıza Gerek Yok</span></h3>
<p>Beynimizi düşünerek değiştirebileceğimize inanıyor olabiliriz, ama bunun beden üzerinde herhangi bir etkisi olur mu? Bir aktivitenin zihinsel provasını yapma süreciyle parmağımızı&#160;bile oynatmadan büyük fayda sağlayabiliriz. Bunun gerçekten&#160;nasıl yaşandığına dair bir örneğe geldi sıra.</p>
<p>1992 yılında <span style="font-style:italic;">Journal of Neurophysiology</span> dergisinde yayınlanan bir makaleye göre,<sup>8</sup> denekler üç gruba ayrıldı:</p>
<p>Birinci gruptan dört hafta boyunca haftada beş kez birer saatlik seanslarda sol ellerindeki tek bir parmağı kasıp gevşeterek egzersiz yapmaları istendi.</p>
<p>İkinci grup aynı egzersizi, aynı zaman çizelgesinde, fiziksel olarak hiçbir parmağını oynatmadan zihinsel olarak yaptı.</p>
<p>Kontrol grubundaki denekler hiçbir şekilde egzersiz yapmadı. Çalışmanın sonunda, bilim insanları bulguları karşılaştırdı.&#160;Birinci katılımcı grubu, kontrol grubuna karşı parmak gücü&#160;testine girdi. Çok basit, değil mi? Egzersizleri yapan insanların&#160;parmak gücü, kontrol grubundakilerden yüzde 30 fazlaydı.&#160;Hepimiz tek bir kasa sürekli olarak yüklendiğimizde, o kasın&#160;kuvvetini artıracağımızı biliriz. Ancak beklemeyeceğimiz şey,&#160;egzersizleri zihinsel olarak yapan grubun kas gücünde yüzde&#160;22 artış olmasıydı! Öyleyse zihin, beden üzerinde ölçülebilir&#160;miktarda fiziksel etki bırakmıştı. Diğer bir deyişle, beden&#160;gerçek fiziksel deneyimi yaşamadan değişmişti.</p>
<p>Tıpkı parmak egzersizlerini zihinsel olarak yapan denekler ve hayali piyano tuşlarına basan diğerleriyle çalışan araştırmacılar gibi, deneyler ağırlık kaldıran bireylerde pratik deneyim&#160;ile zihinsel provayı karşılaştırdı. Sonuçlar aynıydı. Katılımcılar ister fiziksel olarak ağırlık kaldırmış olsun isterse yalnızca&#160;zihinsel prova yapmış, hepsi kol kaslarını geliştirdiler. Ancak&#160;zihinsel egzersiz yapanlar, fiziksel deneyimi hiç yaşamadan&#160;fizyolojik değişimler gösterdiler.<sup>9</sup> Beden, yalnızca düşünce&#160;veya zihinsel gayretle sanki bir deneyim gerçekleşmiş gibi&#160;fiziksel/biyolojik olarak değiştiğinde, kuantum perspektifinden bu durum, olayın gerçekliğimizde halihazırda meydana&#160;geldiğine dair kanıt sunar. Beyin donanımı, deneyim fiziksel&#160;olarak gerçekleşmiş gibi görünecek şekilde güncelliyorsa ve&#160;beden genetik veya biyolojik olarak değişiyorsa (bunun olduğuna dair kanıtlar mevcut) ve her ikisi de bizim üç boyuttaki&#160;herhangi bir “müdahalemiz” olmadan mümkünse, o zaman&#160;olay hem bilincin kuantum dünyasında hem de fiziksel gerçeklik dünyasında gerçekleşmiş demektir.</p>
<p>Gelecek bir gerçekliği, beyniniz o olay gerçekleşmiş gibi görününceye dek prova ettiğinizde ve yeni bir niyeti, bedeniniz o deneyimi yaşadığını yansıtacak şekilde değişecek kadar&#160;çok hayal ettiğinizde, durun... çünkü bu, olayın sizi bulduğu&#160;.indir! Ve o olay size en beklemediğiniz bir zamanda, yüce</p><div><img src="main-41.jpg" alt=""/></div>
<p>bilinçle olan ilişkinizin bir neticesinde geldiğine hiçbir kuşku bırakmayacak şekilde gelecektir... ki aynı şeyi tekrar tekrar&#160;yapmanız için size ilham versin.</p><div><img src="main-42.jpg" alt=""/></div>
</body>
</html>