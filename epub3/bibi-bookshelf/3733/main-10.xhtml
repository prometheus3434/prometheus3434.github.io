<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><a id="bookmark1"></a>ZAMANI AŞMAK</h1>
<p>Ânı yaşamanın önemiyle ilgili pek çok şey yazıldı. İnsanların ânı yaşamakta, anda kalmakta gerçekten sıkıntı çektikleri&#160;fikrini destekleyecek, dikkat dağınıklığıyla araç kullanmaktan&#160;boşanmaya kadar her konuda istatistik verebilirim. Bu bilgilere&#160;ek olarak, bu kavramı kuantum diliyle açıklamama izin verin.&#160;Mevcut zamanda, tüm potansiyeller alanda eşzamanlı olarak&#160;bulunurlar. Anda kaldığımızda, “anda” olduğumuzda, yer&#160;ve zamanın ötesine geçebilir ve bu potansiyellerden herhangi&#160;birini gerçekliğe dönüştürebiliriz. Ancak geçmişe takılıp kaldığımızda, bu yeni potansiyellerin hiçbirine ulaşamayız.</p>
<p>İnsanların değişmeye çalıştıklarında, tıpkı bağımlılar gibi davrandığını öğrendiniz. Çünkü bizler tanıdık kimyasal olma&#160;hallerimize bağımlı hale geliriz. Bir bağımlılığınız olduğunda,&#160;bedeninizin sanki kendine özgü bir zihinle hareket ettiğini bilirsiniz.&#160;Geçmiş olaylar, orijinal olayla aynı kimyasal tepkiyi tetiklerken</p>
<p>-- --</p>
<p>beden aynı olayı tekrar yaşadığını düşünür. Bu süreçle bilinçaltı zihin olmaya koşullandırdığında beden zihnin kontrolünü ele&#160;geçirir - beden zihin olur ve bu yüzden bir anlamda düşünebilir.</p>
<p>Bir önceki bölümde, bedenin nasıl düşünme ve hissetme, hissetme ve düşünme döngüsüyle zihin olduğunu anlattım. Ama&#160;bunun gerçekleşmesi için bir başka yol daha vardır: geçmiş anılar.</p>
<p>Bu şöyle olur: Duygu yüklü bir deneyim yaşarsınız. Sonra o belirli olayla ilgili bir şey düşünürsünüz. Düşünce bir anı olur&#160;ve o deneyimin duygusunu üretmeyi sürdürür. O anıyı sürekli&#160;düşünmeye devam ederseniz, düşünce, anı ve duygu birleşir&#160;ve siz duyguyu “ezberlersiniz”. Şimdi geçmişte yaşamak bir&#160;bilinç sürecinden çok bir bilinçaltı sürecine dönüşür.</p>
<p>DUYGULARI EZBERLEMEK</p><div><div><img src="main-43.jpg" alt=""/></div></div><div><div><img src="main-44.jpg" alt=""/></div></div><div><div><img src="main-45.jpg" alt=""/>
<p>Ezberlenmiş Duygu</p></div></div><div><div><img src="main-46.jpg" alt=""/></div></div>
<p><span style="font-weight:bold;">Şekil 4A. </span>Düşünce, bir duygu yaratan bir anıyı üretir. Zaman içinde düşünce anı olur ve ardından bir duygu gelir. Eğer bu süreç yeterince sık tekrarlanırsa, düşünce&#160;anıdır, o da duygu. Biz duyguyu ezberleriz.</p>
<p>Bilinçaltı, bilinçli farkındalığımızın altında gerçekleşen çoğu fiziksel ve zihinsel süreci kapsar. Aktivitelerinin büyük bir&#160;bölümü bedenin işlevini devam ettirme üzerinedir. Bilim insanları bu düzenleyici sisteme <span style="font-style:italic;">otonom sinir sistemi</span> adını verirler.&#160;Nefes almak, kalplerimizin çarpmasını sağlamak, vücut ısımızı&#160;yükseltip düşürmek ya da bedenin düzenini korumasına ve kendisini iyileştirmesine yardımcı olan diğer milyonlarca süreçten&#160;herhangi birini bilinçli olarak düşünmemiz gerekmez.</p>
<p>Günlük duygusal tepkilerimizin kontrolünü anılarımıza ve çevreye, bu otonom sisteme teslim etmenin aslında bizim için&#160;ne kadar tehlikeli olabileceğini görüyorsunuzdur. Bu bilinçaltı&#160;rutin tepkiler kümesi sık sık bir otomatik pilot sistemine ve bir&#160;bilgisayarın arka planında çalışan programlara benzetilir. Bu&#160;benzetmelerin aktarmaya çalıştıkları şey, farkındalığımızın&#160;yüzeyinin hemen altında, nasıl davrandığımızı kontrol eden&#160;bir şey olduğudur.</p>
<p>Bu noktaları pekiştirmek için bir örnek vereyim. Çocukluğunuzda bir gün eve geldiğinizi ve en sevdiğiniz evcil hayvanınızın yerde ölü bir şekilde yattığını gördüğünüzü düşünün. Bu deneyimin her bir duyusal ifadesi beyninize kazınır. Bu&#160;deneyim sizi yaralar.</p>
<p>Bu tip travmatik tecrübelerle bu duyguların nasıl bilinçaltında ezberlenen tepkilerden çevrenizden sevdiğiniz birini kaybettiğinizin anımsatıcısına dönüşebileceğini anlamak&#160;kolaydır. An itibarıyla, o deneyimi düşündüğünüzde, beyin ve&#160;bedende sanki olay tekrar yaşanıyormuş gibi aynı duyguları&#160;yarattığınızı biliyorsunuz. O programı devreye sokmak için&#160;gereken tek şey, bir düşünce ya da dış dünyadaki bir olaya&#160;verilen bir tepkidir ve siz geçmiş yasınızın duygusunu tekrar&#160;hissetmeye başlarsınız. Bu tetikleyici, sizinkine benzer bir</p>
<h2><a id="bookmark2"></a><a id="bookmark3"></a>------&lt;©&gt;------ köpek görmek ya da onu yavruyken aldığınız yere gitmek&#160;olabilir. Duyusal girdi ne olursa olsun, bir duyguyu harekete&#160;geçirir. Bu duygusal tetikleyiciler bariz veya sinsi olabilirler,&#160;ama hepsi sizi bilinçaltı seviyede etkiler ve siz neler olduğunu&#160;kavrayamadan, tekrar o duygusal/kimyasal yas, üzüntü ve&#160;öfke evresine dönersiniz.</h2>
<p>Bu olduğunda, beden zihni kontrol eder. Bu duygusal evreden çıkmak için bilinçli zihninizi kullanabilirsiniz, ama her seferinde kontrol sizde değilmiş gibi hissedersiniz.</p>
<p>Pavlov ve köpeklerini düşünün. 1890’larda genç Rus bilim adamı birkaç köpeği bir masaya bağladı, bir zil çaldı ve&#160;köpekleri güzel bir öğünle besledi. Zaman içinde, köpekleri&#160;sürekli aynı uyarıcıya maruz bıraktıktan sonra yalnızca zili&#160;çaldı ve köpekler otomatik olarak beklentiyle salya üretmeye&#160;başladılar.</p>
<p>Buna koşullandırılmış tepki adı verilir ve süreç kendiliğinden yaşanır. Neden mi? Çünkü beden otomatik olarak tepki vermeye başlar (otonom sinir sistemimizi düşünün). Saniyeler&#160;içinde tetiklenen kimyasal reaksiyonlar bedeni fizyolojik olarak değiştirir ve bu bilinçaltında - bilinçli bir gayret olmaksızın ya da az miktarda bilinçli gayretle gerçekleşir.</p>
<p>Değişmenin bu kadar zor olmasının sebeplerinden biri budur. Bilinçli zihin anda mevcut olabilir, ama bilinçaltı&#160;beden-zihin geçmişte yaşar. Eğer gelecekte tahmin edilebilir&#160;bir olayın geçmişin bir anısına bağlı gerçekleşmesini beklemeye başlarsak, tıpkı o köpekler gibi oluruz. Geçmişteki belirli&#160;bir zaman ve yerde belirli bir kişi veya şeye bağlı bir deneyim&#160;otomatik olarak (ya da otonom olarak) bizim fizyolojik tepkiler vermemize sebep olur.</p>
<p>Kökleri geçmişimize uzanan duygusal bağımlılıkları kırdığımızda, artık eski benliğin aynı otomatik programlarına dönmemize sebep olacak herhangi bir çekim olmayacaktır.</p>
<p>Her ne kadar anda yaşadığımızı “düşünsek” veya buna “inansak” da bedenlerimizin geçmişte yaşıyor olmaları büyük&#160;bir olasılıktır.</p>
<h3><a id="bookmark4"></a><span style="font-weight:bold;font-style:italic;"><a id="bookmark5"></a>Duygular, Ruh Halleri, Mizaçlar ve Kişilik Özellikleri: Bedeni Geçmişte Yaşamaya Koşullandırmak</span></h3>
<p>Ne yazık ki çoğumuz için beyin her zaman tekrar ve özdeşleştirme yoluyla çalıştığından, bedenin zihin olma etkisini yaratmak için çok büyük bir travma gerekmez.<sup>1</sup> En ufak&#160;tetikleyiciler, sanki kontrolümüz dışındaymış gibi hissettiren&#160;duygusal tepkiler üretirler.</p>
<p>Örneğin, arabayla işe gidiyor ve her zamanki kahve dükkânında duruyorsunuz, ama en sevdiğiniz fındıklı kahveden kalmamış. Hayal kırıklığına uğramış bir halde, neden&#160;bunun gibi kocaman bir şirketin böyle popüler bir aromayı&#160;stokta bulundurmadığından yakınıyorsunuz. İşe gittiğinizde,&#160;tercih ettiğiniz park yerine bir başka aracın park ettiğini&#160;görüyorsunuz. Boş asansöre bindiğinizde, sizden önce bir&#160;başkasının tüm katların tuşlarına bastığını fark ediyorsunuz.</p>
<p>Sonunda ofise girdiğinizde biri şöyle diyor: “Neyin var? Keyfin yok gibi.”</p>
<p>Başınızdan geçenleri anlatıyorsunuz ve karşınızdaki kişi sizi anlıyor. Ardından özetliyorsunuz: “Kötü bir ruh hali&#160;içindeyim. Geçer.”</p>
<p>Olay şu ki geçmiyor.</p>
<p>Bir ruh hali, uzatmalı bir duygusal tepkinin ifadesi olan,</p><div><img src="main-47.jpg" alt=""/></div>
<p>genelde kısa süreli kimyasal bir olma halidir. Çevrenizdeki bir şey -bu durumda kahvenizin kalmamış olması ve ardından&#160;gelen küçük tatsızlıklar- duygusal bir tepkiyi harekete geçirir.&#160;Bu duygunun kimyasalları hemen tükenmez, bu yüzden etkileri&#160;bir süre kalır. Ben buna, ilk salgılandıkları andan etkilerinin&#160;kaybolduğu âna kadar olan sürece <span style="font-style:italic;">inatçı süreç</span> adını veririm.<sup>2&#160;</sup>İnatçı süreç ne kadar uzun sürerse, kuşkusuz siz o duyguları&#160;o kadar uzun süre yaşarsınız. Duygusal bir tepkinin kimyasal&#160;inatçı süreci saatlerce, günlerce sürdüğünde, bu, ruh halidir.</p>
<p>O yakın zamanda tetiklenen ruh hali devam ettiğinde ne olur? O günden beri biraz bunalımlısınızdır. Şimdi bir personel&#160;toplantısı sırasında salona bakarsınız ve tek düşündüğünüz, o&#160;kişinin kravatının korkunç ve patronunuzun genizden gelen&#160;sesinin bir tebeşir tahtasındaki tırnak sesinden daha beter&#160;olduğudur.</p>
<p>Bu noktada yalnızca bir ruh hali içinde değilsinizdir. Siz bir mizaç, belirli davranışlar aracılığıyla bir duygunun alışılagelmiş ifadesine yönelik bir eğilim yansıtırsınız. Bir mizaç,&#160;bir duygusal tepkiyle birkaç hafta ila aylar süren bir inatçı&#160;süreçtir.</p>
<p>Eninde sonunda, bir duygunun inatçı sürecinin aylar veya yıllarca devam etmesine izin verirseniz, bu eğilim bir kişilik&#160;özelliğine dönüşür. Bu noktada başka insanlar sizi “huysuz,”&#160;“alıngan”, “öfkeli” veya “önyargılı” biri olarak tanımlarlar.</p>
<p>Öyleyse kişilik özelliklerimiz sıklıkla geçmiş duygularımıza bağlıdır. Çoğu zaman kişiliğin kökleri (nasıl düşündüğümüz,&#160;davrandığımız ve hissettiğimiz) geçmişe dayanır. Dolayısıyla&#160;kişiliklerimizi değiştirmek için ezberlediğimiz duyguları&#160;değiştirmek zorundayız. Geçmişten uzaklaşmak zorundayız.</p><div><img src="main-48.jpg" alt=""/></div><div>
<p>FARKLI OLMA HALLERİ YARATIN</p><img src="main-49.jpg" alt=""/>
<p><span style="font-weight:bold;">(Duygusal Reaksiyonun Uzunluğu)</span></p>
<p><span style="font-weight:bold;">Şekil 4B. </span>Farklı inatçı süreçlerin gelişimi. Bir deneyim duygusal bir tepki yaratır. Duygusal tepki bir ruh haline, ardından bir mizaca ve son olarak bir kişilik özelliğine&#160;dönüşür. Bizler, kişilikler olarak, duygusal tepkilerimizi hatırlar ve geçmişte yaşarız.</p></div>
<h3><a id="bookmark6"></a><span style="font-weight:bold;font-style:italic;"><a id="bookmark7"></a>Tahmin Edilebilir Bir Gelecekte Yaşarken Değişemeyiz</span></h3>
<p>Takılıp kalmanın ve kendimizi değişimden alıkoymanın bir başka yolu daha vardır. Tanıdık geçmişin anısına dayanarak&#160;tahmin edilebilir bir gelecekte yaşamak için bedenimizi zihin&#160;olması yönünde eğitebilir ve böylece değerli “şimdi” ânını&#160;tekrar kaçırabiliriz.</p>
<p>Bildiğiniz gibi bedeni gelecekte yaşamaya koşullandırabili-riz. Elbette, kızımın İtalya’daki yaz işini yarattığında yaptığı gibi arzu edilen yeni bir deneyime odaklanmak için bilinçli bir&#160;tercih yaptığımızda, bu, yaşamlarımızı iyi yönde değiştirmek</p><div><img src="main-50.jpg" alt=""/></div>
<p>için bir araç olabilir. Onun hikâyesinde gördüğümüz gibi, niyetlendiğimiz gelecek bir olaya odaklanır ve sonra nasıl&#160;hazırlanacağımızı ya da davranacağımızı planlarsak, öyle&#160;bir an gelir ki o olası gelecek konusunda çok net ve odaklı&#160;oluruz ve böylece düşündüğümüz düşünceler tecrübenin kendisi olmaya başlar. Düşünce tecrübeye dönüştüğünde, nihai&#160;ürünü duygudur. O olayın duygusunu o olay gerçekleşmeden&#160;yaşamaya başladığımızda beden (bilinçaltı zihin olarak) sanki&#160;olay gerçekten yaşanıyormuş gibi tepki vermeye başlar.</p>
<p>Öte yandan, geçmişimizdeki bir anıya dayanarak istenmeyen gelecek bir deneyimi beklemeye başlar ya da en kötü senaryoyu&#160;saplantı haline getirirsek ne olur? Yine bedeni gelecekteki bir&#160;olayı o olay gerçekleşmeden yaşamaya programlarız. Artık&#160;beden anda veya geçmişte değildir; gelecekte yaşıyordur, ama&#160;geçmişin bir kurgusuna bağlı bir gelecekte.</p>
<p>Bu olduğunda, beden gerçekte olan olay ile bizim zihinsel olarak kurduklarımız arasındaki farkı ayırt edemez. Onu,&#160;gelebileceğini düşündüğümüz şeye karşı hazırladığımızdan,&#160;beden uygun bir şekilde hazırlanmaya başlar. Ve çok gerçek&#160;bir şekilde, beden olayın içindedir.</p>
<p>Geçmişe bağlı kalarak gelecekte yaşamaya bir örnek verelim. Diyelim, 350 kişiden oluşan bir grubun önünde bir&#160;konuşma yapmanız istendi. Ama siz uzak geçmişinizdeki&#160;konuşma felaketleri anılarına dayanarak sahneye çıkmaktan&#160;korkuyorsunuz. Ne zaman yaklaşan bu konuşmadan söz&#160;etseniz, kendinizi orada durmuş kekelerken hayal ediyor ve ne&#160;yapacağınızı şaşırıyorsunuz. Bedeniniz, sanki o gelecek olay&#160;şimdi yaşanıyormuş gibi tepki veriyor; omuzlarınız gergin,&#160;kalbiniz hızla çarpıyor ve siz ağır ağır nefes alıyorsunuz. O&#160;dehşet verici günü beklerken, bedeninizin halihazırda o stresli&#160;gerçekliği yaşamasına sebep oluyorsunuz.</p>
<p>Tekrar başarısız olma olasılığını bir saplantıya dönüştürüyorsunuz ve o beklenen gerçekliğe öyle takılıyorsunuz ki başka hiçbir şeye odaklanamıyorsunuz. Bedeniniz ve zihniniz&#160;kutuplaştı, geçmişten geleceğe, sonra tekrar geçmişe dönüyor.&#160;Sonuç olarak kendinizi harika bir gelecek neticenin zaferinden&#160;yoksun bırakıyorsunuz.</p>
<p>Tahmin edilebilir bir gelecekte yaşamaya daha evrensel bir örnek olarak, yıllardır her yeni güne uyandığınızı ve otomatik&#160;olarak aynı bilinçaltı eylemleri gerçekleştirdiğinizi düşünelim.&#160;Beden günlük davranışları gerçekleştirmeye öyle alışkındır&#160;ki bir görevden diğerine neredeyse mekanik bir şekilde geçiş&#160;yapar. Köpeği beslemek, dişleri fırçalamak, giyinmek, çay&#160;hazırlamak, çöpü çıkarmak, postayı almak... anladınız. Her&#160;sabah farklı bir şey yapma düşüncesiyle uyansanız bile, bir&#160;şekilde sanki kendinizi akışına bırakmışsınız gibi hep aynı&#160;eski şeyleri yapıyorsunuz.</p>
<p>On veya yirmi yıl boyunca bu tip eylemleri ezberledikten sonra bedeniniz sürekli bu şeyleri yapmayı “beklemeye”&#160;koşullandırılmıştır. Hatta, bilinçaltında gelecekte yaşamaya&#160;programlanmıştır ve direksiyon başında uyumanıza bile olanak verir. Artık arabayı bile kullanmadığınızı söyleyebiliriz.&#160;Şimdi bedeniniz mevcut anda var olamaz. Siz oturup bedenin&#160;bilinen bir kadere doğru ilerlemesine izin verirken o sizi bir&#160;dizi bilinçaltı programla idare eder.</p>
<p>Neredeyse otomatikleşmiş alışkanlıklarınızı aşmak ve artık geleceği beklememek, zamandan daha büyük yaşama becerisi&#160;gerektirir. (Buna detaylarıyla değineceğiz.)</p>
<h3><a id="bookmark8"></a><span style="font-weight:bold;font-style:italic;"><a id="bookmark9"></a>Geleceğiniz Olan Geçmişte Yaşamak</span></h3>
<p>Tanıdık duyguların nasıl onlara karşılık gelen bir gelecek yarattığına bir başka örnek daha verelim. Bir kutlama için&#160;bir iş arkadaşınızın mangal partisine davetlisiniz. Sizinle aynı&#160;departmanda çalışan herkes gelecek. Ev sahibinden hoşlanmıyorsunuz. O her zaman bir numara ve herkesin bunu bilmesini&#160;sağlamaktan çekinmiyor.</p>
<p>Geçmişte ne zaman bir aktiviteye ev sahipliği yapsa, siz sürekli damarınıza basan bu adamla berbat bir zaman geçirdiniz. Şimdi onun evine doğru ilerlerken tek düşünebildiğiniz, son&#160;partide nasıl onun karısına yeni bir BMW aldığını ilan etmek&#160;için herkesin yemeğini yarıda kestiği. Mangal partisine kadar&#160;bütün hafta boyunca partnerinize söylediğiniz gibi, bunun korkunç bir gün olacağından eminsiniz. Ve aynen böyle oluyor. Bir&#160;kırmızı ışıkta geçiyor ve ceza yiyorsunuz. Iş arkadaşlarınızdan&#160;biri pantolonunuza ve gömleğinize bira döküyor. Orta-iyi pişmiş olmasını söylediğiniz hamburgeriniz neredeyse çiğ geliyor.</p>
<p>Partiye gelirkenki tutumunuz (olma haliniz) göz önüne alındığında, işlerin başka türlü olmasını nasıl beklersiniz?&#160;Bugünün bir korku filmine dönüşeceğini bekleyerek uyandınız&#160;ve öyle oldu. İstenmeyen bir geleceği saplantıya dönüştürmek&#160;(neler olacağını beklemek) ve geçmişte yaşamak (aldığınız&#160;uyarıcıyı geçmişte aldığınız uyarıcıyla kıyaslamak) arasında&#160;gidip geldiniz, böylece aynısından daha fazla yarattınız.</p>
<p>Düşüncelerinizi izleyip onları bir kenara yazmaya başlarsanız, çoğu zaman ya geleceği düşündüğünüzü ya da geçmişe baktığınızı fark edeceksiniz.</p>
<h3><a id="bookmark10"></a><span style="font-weight:bold;font-style:italic;"><a id="bookmark11"></a>Kıymetli Şimdide Arzu Ettiğiniz Yeni Geleceği Yaşayın</span></h3>
<p>Dolayısıyla o büyük sorulardan bir diğeri: Eğer şimdide kalarak ve geçmişte olan bağlantılarınızı keserek veya körelterek&#160;kuantum alanındaki tüm olası sonuçlara erişim kazanacağınızı&#160;biliyorsanız, neden geçmişte yaşamayı seçip kendiniz için aynı&#160;geleceği yaratmaya devam ediyorsunuz? Neden halihazırda&#160;gücünüz dahilinde olan şeyi yapmıyor, zihinsel olarak beyin ve&#160;bedeninizin fiziksel yüzünü değiştirip arzu ettiğiniz bir tecrübenin öncesinde değişmiyorsunuz? Tercih ettiğiniz bir gelecekte,&#160;zamanın ötesinde şimdide yaşamayı seçmiyorsunuz?</p>
<p>Geçmişte yaşadığınız tecrübelere dayanarak geleceğinizde olacağından korktuğunuz travmatik veya stresli bir olayı saplantı haline getirmek yerine, henüz duygusal anlamda kucak açmadığınız yeni,&#160;arzu ettiğiniz bir tecrübeyi saplantıya dönüştürün. Kendinize, o&#160;potansiyel gelecekte şimdi yaşama şansı verin ki bedeniniz o yeni&#160;gelecekte ortaya çıkacak neticenin yüce duygularını şimdi yaşadığınıza inanmaya başlasın. (Bunu nasıl yapacağınızı öğreneceksiniz.)</p>
<p>Kızımın mevcut yaşamını İtalya’daki harika yaz tecrübelerini halihazırda yaşamış gibi sürdürmesi gerektiğini söylediğimi hatırlıyor musunuz? Bunu yaparak kuantum alanına olayın&#160;halihazırda fiziksel olarak gerçekleştiği mesajını yayıyordu.</p>
<p>Dünyadaki en başarılı insanlar bunu yaptı, binlerce sözde sıradan insan yaptı ve siz de yapabilirsiniz. Zamanı aşmak,&#160;bunu bir beceriye dönüştürmek için gereken tüm nörolojik&#160;mekanizmaya sahipsiniz. Bazılarının mucize dedikleri şeyi&#160;ben, bedenleri ve zihinleri yalnızca geçmişlerinin kayıt mekanizması olmaktan çıkıp aktif partnerleri olan bir grup bireyin&#160;olma hallerini değiştirmek, yeni ve daha iyi bir geleceğe adım&#160;atmak için gayret sarf etmesi olarak adlandırıyorum.</p>
<h3><a id="bookmark12"></a><span style="font-weight:bold;font-style:italic;"><a id="bookmark13"></a>Büyük Üçlü’yü Aşmak: Zirve Deneyimler ve Sıradan Değiştirilmiş Bilinç Evreleri</span></h3>
<p>Bu noktada, kendiniz olma alışkanlığını kırmanın önündeki en büyük engelin, çevrenize, bedeninize ve zamana denk düşünmek ve hissetmek olduğunu biliyorsunuz. Öyleyse bu&#160;kitapta öğreneceğiniz meditasyon sürecine hazırlanırken ilk&#160;hedefiniz kuşkusuz “Büyük Üçlü”den daha büyük düşünmeyi&#160;ve hissetmeyi (ve olmayı) öğrenmektir.</p>
<p>Yaşamınızın bir noktasında (belki de sık sık) çevrenizden, bedeninizden ve zamandan daha büyük düşünmeyi başardığınıza bahse girerim. Büyük Üçlü’yü aştığınız bu anlar, bazılarının “akışta olmak” adını verdikleri şeydir. Çevremizin,&#160;bedenimizin ve zaman hissimizin kaybolduğu ve “daldığımız”&#160;anlarda neler olduğunu açıklamanın sayısız yolu vardır.&#160;Dünyanın dört bir yanında gruplara konuşma yaptığımda,&#160;izleyicilerden kendilerini yaptıkları işe kaptırdıkları ya da çok&#160;rahat ve huzurlu oldukları ve bunun sonucunda değiştirilmiş&#160;bir bilinç evresinde gibi göründükleri yaratıcı anları tarif&#160;etmelerini isterim.</p>
<p>Bu deneyimler genel olarak iki kategoriye dahil olur. Bunların ilki zirve deneyimler, rahip ve mistiklerle özdeşleştirdiğimiz olma evresine eriştiğimizde aşkın anlar olarak düşündüğümüz&#160;tecrübelerdir. Son derece spiritüel olaylarla kıyaslandığında,&#160;diğerleri daha sıradan, olağan ve tekdüze olabilir, ama bu&#160;onların daha önemsiz oldukları anlamına gelmez.</p>
<p>Bu sıradan anlar bu kitabı yazma sürecinde pek çok kez başıma geldi (dilediğim kadar sık olmasa da). Yazmak için&#160;ilk kez oturduğumda, genelde zihnimde pek çok şey olur&#160;- yoğun seyahat programım, hastalarım, çocuklarım, per-sönelim, ne kadar aç/uykusuz/mutlu olduğum. İyi günlerde,&#160;sözcükler kaleminden hızla döküldüğünde, sanki ellerim&#160;ve klavyem zihnimin uzantıları gibi görünür. Hareket eden&#160;parmaklarımın ya da sandalyeye yaslanan zihnimin farkında&#160;olmam. Pencerenin dışında rüzgârla salınan ağaçlar kaybolur,&#160;boynumdaki o sertlik dikkatimi çekmemeye başlar ve ben&#160;tamamen bilgisayar ekranımdaki sözcüklere odaklanırım. Bir&#160;noktada, bir saat veya daha fazla zamanın birkaç saniye gibi&#160;hızlı geçtiğini düşünürüm.</p>
<p>Büyük olasılıkla bunu siz de araba kullanırken, bir film seyrederken, iyi bir arkadaşla güzel bir yemek yerken, kitap&#160;okurken, örgü örerken, piyano çalarken ya da doğada sessiz&#160;bir yerde otururken yaşamışsınızdır.</p>
<p>Sizi bilmem ama ben çevremin, bedenimin ve zamanın kaybolmuş gibi göründüğü o anları yaşadıktan sonra kendimizi çok tazelenmiş hissederim. Yazı yazarken her zaman olmaz,&#160;ama ikinci kitabımı bitirdikten sonra, bunların daha sıklıkla&#160;yaşandıklarını fark ettim. Pratikle kontrolü ele almayı başardım ve bu akışta olma deneyimlerinin ilk baştaki gibi tesadüfi&#160;veya kazara gerçekleşen olaylardan fazlası olmasını sağladım.</p>
<p>Bu tip anların ortaya çıkmasını sağlamak istiyorsanız Büyük Üçlü’yü aşmak, zihninizi kaybedip yeni bir zihin yaratmak için şarttır.</p><div><img src="main-51.jpg" alt=""/></div>
<p>BÖLÜM BEŞ</p>
</body>
</html>