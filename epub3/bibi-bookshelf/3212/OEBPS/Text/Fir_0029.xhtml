<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>29</h1>

  <p>Gurney, Abelard’a 8:00’dan birkaç dakika önce ulaştı. Elle boyanmış, her an parçalanacak kadar eski duran küçük masalardan birine geçti. Akşamdan kalma ve uykulu görünen Marika sormadan duble espresso getirdi. Her seferinde değişen saç rengi bu kez metalik yeşille koyu mor karışımıydı.</p>

  <p>Kahvesinden ilk yudumu aldığı sırada telefonu çaldı. Herhangi bir nedenle gelemeyeceğini söyleyecek olan Hardwick’in arıyor olduğunu tahmin ettiğinden ekranda Mark Torres adını görünce şaşırdı.</p>

  <p>“Ben Gurney.”</p>

  <p>“Umarım çok erken arayıp rahatsız etmemişimdir.”</p>

  <p>“Hayır, erken değil ki.”</p>

  <p>“Olaydan alındığını duydum.”</p>

  <p>“Resmi olarak evet.”</p>

  <p>“Ama tamamen değil mi?”</p>

  <p>“Öyle denilebilir. Sizin için ne yapabilirim?”</p>

  <p>“Sizin olayın gidişatıyla ilgili birtakım kuşkularınız olduğu izlenimine kapıldığım için arıyorum.”</p>

  <p>“Ve?”</p>

  <p>“Ve… galiba ben de aynı şekilde hissediyorum. Aslında, Cory Payne’i, Corolla’yı ve SSB mensuplarım vurulma olaylarıyla ilişkilendirecek çok sayıda delil var. Video görüntüleri, parmak izleri, muhbir ifadeleri. Yani onun katil olduğuna dair en ufak bir kuşkum yok. Büyük bir ihtimalle bunları SSB adına yaptı.”</p>

  <p>“Ama?”</p>

  <p>“Anlayamadığım şey neden bu kurbanları seçtiği?”</p>

  <p>“Nasıl yani?”</p>

  <p>“John Steele de Rick Loomis de yalnız tiplerdi. Anladığım kadarıyla birbirlerinden başka arkadaştan yoktu. Teşkilattakilerin çoğunun aksine SSB’yi düşman olarak görmüyorlardı. Hatta onlarla bir şekilde diyalog kurulması, siyahilere karşı aşırı şiddet uygulandığı ve sahte kanıtlar ayarlandığı iddialarının detaylı araştırılması arzusunda olduklarına dair bir izlenim edindim. Sözü nereye getireceğimi anladınız mı?”</p>

  <p>“Direkt söyleyin.”</p>

  <p>“White River Emniyeti’nde o kadar polis varken, ki içlerinde en az yüz tanesinin ırkçı olduğu gayet açıkça bilinirken, SSB’nin gidip Steele’le Loomis’i hedef olarak seçmesi çok tuhaf görünüyor. Neden kendi tezlerine en çok anlayış gösteren iki kişiyi öldürsünler ki?”</p>

  <p>“Belki hedefler rastgele seçilmişti. Kurbanların SSB’ye karşı hislerinin olumlu oluşu da tamamen rastlantıdan ibaretti.”</p>

  <p>“Eğer tek bir vurulma olayı olsaydı buna ikna olabilirdim. Ama iki?”</p>

  <p>“Bunu bana neden anlatıyorsunuz?”</p>

  <p>“Çünkü birkaç sene önce Albany’deki soruşturma teknikleri seminerinde söylediğiniz bir şey hep aklımda. ‘Küçük tutarsızlıkları araştırmak önemlidir,’ demiştiniz. Anlatılan hikayeye tam oturmayan bir şey varsa genellikle o noktanın olayın anahtarı olduğunu belirtmiştiniz. Ben de tuhaf kurban seçiminin bu olayda anahtar rolü üsteleniyor olabileceğini düşünüyorum.”</p>

  <p>“İlginç bir fikir. Peki aklınızda atacağınız bir sonraki adımla ilgili bir şey var mı?”</p>

  <p>“Pek yok. Belki, şimdilik olan bitenden sizi haberdar etsem? Olan biteni aktarsam?”</p>

  <p>“Olabilir. Hatta iyi olur. Ne kadar çok şey bilirsem o kadar iyi.”</p>

  <p>“Harika. Teşekkürler. Sizi arayacağım.”</p>

  <p>Gurney görüşmeyi sonlandırdığı sırada arkasındaki ahşap zemin gıcırdadı.</p>

  <p>Sonra kaba, rahatsız edici bir ses, “Savcı bizim oğlanın kıçına tekmeyi bassa da bizimki işin peşini bırakmamış. Elde telefon, eşek gibi çalışıp duruyor. Çok etkilendim,” dedi.</p>

  <p>“Günaydın Jack.”</p>

  <p>Hardwick dönüp masanın diğer tarafına geçerek, altında kırılmasından endişe ettirecek kadar gıcırdayan sandalyeye oturdu. “Asıl sana günaydın.”</p>

  <p>Marika’ya seslendi. “Kahve. Koyu ve sade.”</p>

  <p>Eskimo kızak köpeklerininki gibi donuk gözlerini Gurney’de sabitledi. “Pekala, uykunu kaçıran nedir anlat Jack Amca’ya?”</p>

  <p>“Dün geceki Carlton Flynn’de izlediklerimiz…”</p>

  <p>“Flynn ahmağıyla sahtekar Beckert buluşmuş işte. Bununla ilgili mi bir şey soracaksın?”</p>

  <p>Hiçbir şeye inanmamak, her şeyi alaya almak ve genelde huysuzlanmak Hardwick’in kişiliğinin bir parçasıydı. Ama Gurney buna katlanmaya razıydı zira bu alaycı yorumların altında iyi bir zeka ve dürüst bir ruhun olduğunu bilirdi.</p>

  <p>“Okuduğum bazı yazılarda,” dedi Gurney. “Flynn’in başarısının arkasında boş konuşmaması, sıkı sorular sorabilmesi ve lafını esirgememesinin olduğu anlatılıyordu. Bu doğru mu?”</p>

  <p>“Evet. Tam da senede otuz milyon kazanan birinden beklenilecek şekilde. Öfkeli beyazlar arasında bir hayli popüler biri.”</p>

  <p>“Ama dün gece Dell Beckert’a sürekli istediği tarzda sorular sorup, karşısında hayranlıktan nutku tutulmuş gibi davrandı. Buna yorumun ne?”</p>

  <p>Hardwick omuz silkti. “Paranın peşine düş. Gücün peşine düş.”</p>

  <p>“Yani diyorsun ki Beckert’ta her ikisinden de Flynn’i süt dökmüş kediye çevirecek miktarda var, öyle mi?”</p>

  <p>“Flynn çok şey görüp geçirmiş biri. Beckert da onun gibi. Ya da bir dev sıçan gibi. Gözü hep bir sonraki fırsatta. Hep ileriye, yukarılara çıkma isteği. Ardında ne kadar yıkıntı olduğu önemli değil. Ölmüş bir eş, zır deli bir evlat. Hiç sorun değil onun için.”</p>

  <p>Marika kahvesini getirip önüne koyarken konuşmayı kesti. Fincanı alıp bir dikişte yaklaşık üçte birini bitirdi. “Eee, demek Kline sana kapıyı gösterdi. Kaçıncı günde? İki mi?”</p>

  <p>“Üç.”</p>

  <p>“Bunu nasıl başardın hakikaten?”</p>

  <p>“Onun duymayı istemediği sorular sordum.”</p>

  <p>“Tetikçiyle mi yoksa oyun alanıyla mı ilgili?”</p>

  <p>“İkisinin birbirleriyle bağlantılı olduklarını düşünüyorum.” Hardwick içtenlikle meraklanmıştı. “Nasıl?”</p>

  <p>“Bana oyun parkındaki cinayetler Steele’in öldürülmesinin misillemesi olarak gerçekleştirilmiş olamayacak kadar incelikle işlenmiş gibi geliyor.”</p>

  <p>“Bu da ne demek şimdi?”</p>

  <p>“O cinayetler Steele vurulmadan önce planlanmış olmalı demek.”</p>

  <p>“Aralarında bir bağlantı yok mu diyorsun?”</p>

  <p>“Bence var ama Beckert’ın söylediği türden değil.”</p>

  <p>“Vurulma ve döverek öldürme olaylarının arkasında aynı kişilerin olduğunu iddia etmiyorsun değil mi?”</p>

  <p>“İmkansız değil.”</p>

  <p>“Ama niye? İğrenç bir ırk savaşı çıkarmak için mi?”</p>

  <p>“İmkansız değil.”</p>

  <p>“Ama çok şüpheli.”</p>

  <p>“Tamam. O zaman belki de başka bir amaç uğruna.” Duraksadı. “Vurulma olayıyla ilgili yürütülen soruşturmanın şefi Mark Torres’le telefonda konuştum. SSB tarafından infaz edildiği ileri sürülen iki White River polisinin aslında SSB’ye en ılımlı yaklaşanlar arasında olmaları üzerinde durdu. SSB’ye sempati duymaları amirlerini bir hayli kızdırmış olmalı.”</p>

  <p>Hardwick büyük bir merakla, gözlerini kırpıştırarak Gurney’i dinliyordu.</p>

  <p>Gurney sözlerini sürdürdü. “Bir de buna John Steele’in arkasını kollamasını söyleyen kısa mesajı eklersek…”</p>

  <p>“Dur bir dakika. Emniyet teşkilatının koruyucu azizi Beckert’ın sırf siyasi görüşlerini beğenmediği için kendi adamlarını öldürttüğünü söylemiyorsundur umarım?”</p>

  <p>“Bu çok aptalca olur elbette. Ama Steele ve Loomis’in vurulmalarıyla Jordan’la Tooker’a gerçekleştirilen saldırının arasında bağlantı olduğuna dair belirgin işaretler, durumun resmi olarak resmedilenden çok daha karmaşık olduğunu gösteriyor.”</p>

  <p>“Hangi işaretler?”</p>

  <p>Gurney katillerin bir hayli dikkatli davranıp aynı zamanda da büyük dikkatsizlikler yaptığına dair sözlerini ona da tekrarladı. Son örneği de Poulter Caddesi’ndeki evden çıkıp şaşırtıcı derecede farklı güzergahlar izleyen iki araçla ilgiliydi. “Corolla’nın sürücüsü, Cory Payne, güvenlik ve trafik kameralarıyla dolu olduğu herkesçe malum ana caddelere yönelmiş. Ama motosiklet sürücüsü daha dolambaçlı bir rota tercih etmiş. En az on kez farklı yöne sapıp, tek bir kameranın görüş açısına bile girmemeyi başararak ortadan kaybolmuş. Kameralardan saklanmak için tedbir almak anlaşılabilir bir şey elbette. Asıl merak uyandırıcı soruysa Payne’in neden aynı şeyi yapmamış olduğu.”</p>

  <p>Hardwick yüzünü mide ağrısı çeken biri gibi ekşitti. “Bu gariplikler Sheridan’ı rahatsız etmedi mi?”</p>

  <p>“Büyük resmin yanında bunların önemsiz kaldığını iddia ediyor.”</p>

  <p>“Hangi büyük resim?”</p>

  <p>“Polis cinayetlerinin arkasında siyah radikallerle aklını kaçırmış bir beyaz çocuk olduğu, oyun alanındaki cinayetlerin sorumlusunun da bir grup beyaz ırkçı olarak ilan edildiği, sonunda tüm kötülerin yakalandığı ya da öldürüldüğü, Beckert’ı, yanına destekçilerini de alarak, siyasi kariyerinin üst basamaklarına yükseltecek büyük resim.”</p>

  <p>“Eğer plan bu kadar açıksa neden Kline en başta seni işe karıştırdı ki?”</p>

  <p>“Bence Kim Steele’in gösterdiği, kocasının ölümünde polis parmağı olabileceği manası taşıyan mesaj onu bir hayli rahatsız etti. Beckert’ın roketine kapağı atma niyetindeydi ama daha kalkışta roketin patlamayacağına emin olmak istiyordu. Benden dikkatle gözlemleyip felakete dönüşecek durumlarla ilgili onu önceden ikaz etmem bekleniyordu sanırım. Ama soruşturmadaki sözde hızlı ilerleme benim Beckert’la ilişkisini zedeleme ihtimalimin soruşturmanın zayıf yanlarının açığa çıkmasından daha fazla endişe yarattığı bir ruh haline bürünmesine yol açtı.”</p>

  <p>Hardwick soğuk soğuk gülümsedi. “Yalaka Kline. Şimdi ne yapacaksın?”</p>

  <p>“İşin içinde garip bir şey var ve ben de onu bulmaya niyetliyim.”</p>

  <p>“Kovulmuş olmana rağmen mi?”</p>

  <p>“Öyle.”</p>

  <p>“Son bir soru daha. Sabahın köründe beni ne diye çağırdın buraya?”</p>

  <p>“Bana bir iyilik yapmak istersin diye umuyorum.”</p>

  <p>“Sana iyilik yapmak benim kusursuz yaşamımın süsü zaten. Bu sefer ne istiyorsun?”</p>

  <p>“Belki NYEP’deki eski dostlarından istifade ederek Beckert’ m geçmişini biraz daha didikleyebilirsin diye düşündüm de.”</p>

  <p>“Amaç?”</p>

  <p>“Mesela Turlock’la ilişkisiyle ilgili şu an için bilemediğimiz herhangi bir şey. Ya da ne bileyim, ilk karısıyla, oğluyla ilgili. Eğer bir polis çocuğu polis öldürmeye başlamışsa, geçmişinde çok çirkin şeyler olduğunu düşünmek için dahi olmaya gerek yok. Bunun ne olduğunu öğrenmek istiyorum.”</p>

  <p>Hardwick bir kez daha aynı şekilde güldü.</p>

  <p>“Komik olan ne?”</p>

  <p>“Bariz bir şekilde Beckert’ı suçlamak için teori üzerine teori oluşturmaya çalışıyorsun.”</p>

  <p>“Alakası yok. Sadece bu insanları daha iyi tanımak istiyorum.”</p>

  <p>“Tabii tabii. O kendini beğenmiş, aşağılık heriften sen de en az benim kadar nefret ediyorsun. Bu yüzden de onu zor duruma sokacak bir şey bulmaya çalışıyorsun.”</p>

  <p>Hardwick’in aynı konuyla ilgili Kline’ın söylediklerine benzer bir yorum yapması bunda gerçeklik payı olduğunu akla getirse de Gurney hâlâ o kanaatte değildi.</p>

  <p>Hardwick devam etmeden önce düşünceli bir tavırla kahvesinden bir yudum aldı. “Ya Beckert haklıysa?”</p>

  <p>“Hangi konuda?”</p>

  <p>“Steele ve Loomis konusunda. Jordan ve Tooker konusunda. Çürük yumurta Cory ve kaçık Gort Kardeşler konusunda. Ya pislik herif bunların hepsinde haklıysa?”</p>

  <p>“Rüzgarın yönünü değiştirerek haklıymış gibi görünebiliyor. Onunla ilgili tek doğru bu. Daha üç gün önce Steele’in Jordan’la Tooker tarafından vurulduğunu iddia ediyordu. Sonra onların olay sırasında tanınmış bir rahiple birlikte oldukları anlaşılınca ustalıklı ayak hareketleriyle tetiği çekmemiş olabileceklerini ama azmettirici olduklarını söyledi.”</p>

  <p>“Bu doğru olabilir. Bu arada bu rahibi ne kadar tanıyorsun?”</p>

  <p>“Bu ne demek şimdi?”</p>

  <p>“Onun gerçeği söylediğini varsayıyorsun. Belki de onların yanında olduğunu söyleyerek Dell Beckert’ı zor durumda bıraktığı için inanmaya meyillisin.”</p>

  <p>Gurney düşüncelerinin bu şekilde etki altında kalarak oluştuğuna inanmak istemiyordu ama Hardwick’in sözleri onu huzursuz etmişti. O ana dek rahip görüşmek istediği insanlar listesinin yukarısında değildi. Şimdiyse en üstte yer alıyordu.</p>
</body>
</html>