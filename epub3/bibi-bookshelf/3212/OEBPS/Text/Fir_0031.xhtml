<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>31</h1>

  <p>Eğer şüphe zekanın işareti olsaydı, bende paçalarımdan akacak kadar olurdu, diye düşündü Gurney kilise otoparkından çıkarken. Üstelik bu çok ama çok rahatsız edici bir özellikti.</p>

  <p>Zihni sorularla doluydu. Coolidge’in yaptığı yorumlar gerçeklere mi dayanıyordu yoksa sadece siyasi görüşünü mü yansıtıyordu? Jordan’la Tooker çözüm arayan iyi niyetli insanlar mıydılar yoksa fikirlerine itibar kazandırmak maksadıyla, gerçek niyetlerini gizleyerek kandırdıkları rahibin onayını mı almaya çalışmışlardı? Beckert gücü elinde toplamaya sevdalı kaçığın teki miydi yoksa suçlularla dolu karmaşanın hakim olduğu bir ortamda kanunları başarıyla uygulayan bir kahraman mıydı? Tabii bir de Judd Turlock vardı. Yüz ifadesinin ortaya koyduğu kadar sert bir polis miydi yoksa o duygusuz gözlerin arkasında her denileni yapmaya hazır bir emir eri mi gizliydi? Peki ya Mark Torres? Genç dedektifin iletişim kurma çabaları göründüğü gibi mi kabul edilmeliydi? Yoksa bunun altında başka bir niyet mi gizliydi? Belki de onun görevi buydu.</p>

  <p>Torres’i düşününce rahiple görüşürken onun aradığını hatırladı. Grinton’ın köşesinde, yanık kokulu bir caddede sağa yanaşıp durdu. Mesajı dinledi.</p>

  <p>“Ben Mark. Taşocağı baskınının başarısızlıkla sonuçlandığını bildirmek için aramıştım. Müsait olduğunuzda görüşelim.”</p>

  <p>Acaba bu başarısızlık, olaydaki başka kuşkuların da doğmasına neden olacak mı diye merak ederek hemen onu aradı.</p>

  <p>Torres biraz mahcup gibiydi. “Durum çok hassas. Bu yüzden mesajda açık konuşamadım.”</p>

  <p>“Sorun ne?”</p>

  <p>“K9 takip köpeği öldürüldü.”</p>

  <p>“Gort Kardeşlerin peşindeyken mi?”</p>

  <p>“Doğru. Terk edilmiş taşocaklarının hemen orada.”</p>

  <p>“Nasıl öldürüldü?”</p>

  <p>“Başına atılan bir okla. Çok garip. Bana bahçe kapılarındaki işareti hatırlattı.”</p>

  <p>Gurney bir gözüne ok saplanmış insan kafatasını gayet net hatırlıyordu. Yaklaşmayın anlamındaki bu işaret zaten kolay kolay unutulacak gibi de değildi.</p>

  <p>“Köpek bakıcısına bir şey oldu mu?”</p>

  <p>“Hayır. Sadece köpek. Okun nereden geldiği anlaşılamadı. Başka bir köpek gelecek. Ayrıca eyalet emniyetinden bir helikopter kızılötesi yer tespit cihazlarıyla destek ekibi getiriyor.”</p>

  <p>“Basına herhangi bir resmi açıklama yapıldı mı?”</p>

  <p>“Tek kelime bile edilmedi. Durum kontrolden çıkıyormuş gibi görünmesin diye ağızlarını sıkı tutuyorlar.”</p>

  <p>“Uzun lafın kısası Gort Kardeşler okları, pitbulları ve dinamitlerle hâlâ oralarda bir yerdeler, değil mi?”</p>

  <p>“Öyle görünüyor.”</p>

  <p>Torres susmuştu ama Gurney konuşmanın henüz bitmediğini sezinliyordu. “Konuşmak istediğiniz başka bir şey daha mı var?” Torres boğazını temizledi. “Kanıtım olmadan bazı şeyleri söylemeyi doğru bulmuyorum.”</p>

  <p>“Ama…”</p>

  <p>“Şey, sanırım Beckert’ın Gort Kardeşlere olan nefreti sır değil.”</p>

  <p>“Ve…”</p>

  <p>“Köpeğin başına gelen, bu nefreti katlamış gibi.”</p>

  <p>“Yani?”</p>

  <p>“Gort Kardeşler ele geçerse çok kötü şeyler olabilir. Judd Turlock operasyonu bizzat yönetmek üzere taşocağına gidiyor.”</p>

  <p>“Gort Kardeşlerin öldürüleceğini mi düşünüyorsun? Beckert’ın onlara olan nefretinden dolayı?”</p>

  <p>“Yanılıyor olabilirim.”</p>

  <p>“Beckert teşkilattan ayrıldı sanıyordum.”</p>

  <p>“Teorik olarak öyle. Resmi açıklama yapılıncaya kadar göreve Turlock vekalet edecek. Zaten konu da bu. Turlock, Beckert’ın sözünden çıkmaz. Burada hiç kimse değişiklik olacağına inanmıyor.”</p>

  <p>“Bu da seni rahatsız ediyor, öyle mi?”</p>

  <p>“Gösterilmeye çalışılan bir şeyin gerçekten farklı oluşu beni hep rahatsız eder. Normalde istifa işten ayrılmak demektir. Ayrılmış gibi yapmak değil. Anlatabiliyorum değil mi?”</p>

  <p>“Kesinlikle.” Görünenlerle gerçekler arasındaki farklılığın endişe verici bir yanı vardı elbette ama gerçeklere erişebilmek için sahte kabukların kırılması zorunluluğu zaten hemen her türden soruşturmanın temel sıkıntılarından birini oluştururdu. “Bana başka söyleyeceğiniz bir şey var mı?”</p>

  <p>“Şimdilik yok.”</p>

  <p>Gurney görüşmeyi sonlandırdığı sırada hâlâ dinlemediği bir sesli mesajının daha olduğunu fark etti. Dr. Walter Thrasher’ın mesajını dinlememişti. Hazır park halindeyken onu da dinlemeye karar verdi.</p>

  <p>“David, ben Walt Thrasher. Şu senin kazı alanında şu ana dek buldukların, tarihi açıdan tahminimizden ilginç görünüyorlar. Orayı daha ayrıntılı incelemek için iznini istiyorum. Lütfen ilk fırsatta beni ara.”</p>

  <p>Thrasher’ın orada ilgisini çeken her neyse şu an için Gurney’i pek meraklandırmamıştı. Yine de adli tabiple yapacağı telefon görüşmesi başka konulan açmak için fırsat yaratabilirdi.</p>

  <p>Numarayı tuşladı.</p>

  <p>Karşı taraf telefonu ilk çalışta açtı. “Thrasher.”</p>

  <p>“Mesajınızı aldım. Kazıyla ilgili.”</p>

  <p>“Ah, evet. Kazı. Biraz daha eşelemek istiyorum. Bakalım orada başka neler varmış.”</p>

  <p>“Özel olarak aradığınız bir şey var mı?”</p>

  <p>“Evet. Ama ne olduğunu söylememeyi tercih ederim. En azından şimdilik.”</p>

  <p>“Değerli bir şey mi?”</p>

  <p>“Anladığımız anlamda değil. Yani gömülü bir hazine filan değil.”</p>

  <p>“Neden söylemiyorsunuz?”</p>

  <p>“Temelsiz yorum yapmaktan nefret ederim. Somut kanıtlara pek düşkünümdür açıkçası.”</p>

  <p>Gurney, işte bu aradığım fırsat diye düşündü. “Kanıt dediniz de, Jordan’la Tooker’ın madde testleri laboratuvardan ne zaman çıkar sizce?”</p>

  <p>“Çıktı. Dün öğleden sonra Turlock’a e-postayla gönderdim.”</p>

  <p>“Turlock’a?”</p>

  <p>“Şu an şef o değil mi?”</p>

  <p>“Evet,” dedi Gurney kendinden emin bir tavırla. Bir belirsizlik olduğu hissini vermek istemiyordu. “O da büyük bir ihtimalle izin raporunuzu savcılığa gönderir. Ben de Sheridan’dan alırım. Özellikle ilgilenmemi gerektiren bir şey var mı raporda?”</p>

  <p>“Ben gerçekleri rapor ederim. Onları önem sırasına koymak sizin işiniz.”</p>

  <p>“Peki tespit ettiğiniz maddeler…”</p>

  <p>“Alkol, midazolam, propofol.”</p>

  <p>“Propofol… Michael Jackson’ın aşırı dozdan ölümüne neden olan madde miydi?”</p>

  <p>“Doğru.”</p>

  <p>“Propofol damardan alınır değil mi?</p>

  <p>“Evet.”</p>

  <p>“Herkesin kolayca ulaşabileceği bir madde olduğunu sanmıyorum.”</p>

  <p>“Değil zaten. Ortalama bir bağımlı için kullanılması bir hayli tehlikeli bir madde.”</p>

  <p>“Neden?”</p>

  <p>“Çok güçlü bir yatıştırıcıdır ama tedavi etkisi dardır.”</p>

  <p>“Yani?”</p>

  <p>“Tavsiye edilen kullanım miktarı zehirlenme miktarına çok yakındır.”</p>

  <p>“Yani aşırı dozdan ölüm riski yüksek?”</p>

  <p>“Sokaklardaki uyuşturucuların hepsinden çok. Ayrıca antidotu da yok. Diğerlerinde kullanılan Narcan veya benzeri bir ilaç yok yani. Kısacası bir kez sınırı geçmişseniz geri dönüş imkansızdır.”</p>

  <p>“Onların ölüm nedeni aşırı doz Propofol mü?”</p>

  <p>“Her iki şahıs da, kalp ve solunum sistemlerinin durmasına yol açan boğulma neticesinde ölmüş. Temel ölüm nedeni bu. Propofol’ün zehirleyici etkisinden ziyade sakinleştirici olarak kullanıldığını söyleyebilirim.”</p>

  <p>“Ayaklarının altı dağlanırken can acısı hissetmesinler diye mi? Kurbanları sakin ve daha kontrol edilebilir halde tutabilmek için mi?”</p>

  <p>“Maddenin sakinleştirici etkisinden böyle sonuçlara ulaşmak mümkün.”</p>

  <p>“Bu olay her geçen gün daha ilginç bir hal alıyor, değil mi?”</p>

  <p>“Kesinlikle. Zaten siz aradığınızda da otopsiyi yeni bitirmiştim.”</p>

  <p>“Kimin otopsisini?”</p>

  <p>“Memur Loomis’in.”</p>

  <p>“Sanırım ölüm nedeninin kurşunun temporal lobda yarattığı komplikasyonlar olduğunu tespit ettiniz?”</p>

  <p>“Temporal lobda yaralanma var ama delinme yok. Sadece bu kadar olsaydı büyük ihtimalle iyileşirdi. Başka sorunlar çıkmış olmalı. Tabii beyin yaralanmalarında hiçbir şeyden emin olamazsınız. Ölümüne aslen doku kaybının neden olduğu komplikasyonlarla, kan zehirlenmesi ve beyin sapındaki, özellikle de omurilik soğanındaki kanama neden olmuş.”</p>

  <p>Gurney şaşırmıştı. “Söylediğiniz bölgeyle yaralandığı yer arasında nasıl bir bağlantı var?”</p>

  <p>“Herhangi bir bağlantı yok.”</p>

  <p>“Aklım karıştı. Şimdi siz ölümüne şakağından vurulmasının ardından gelişen komplikasyonlar yol açmamış mı diyorsunuz?”</p>

  <p>“Ölümüne beyin sapına sokulan buz kıracağının neden olduğu komplikasyonlar sebep olmuş.”</p>
</body>
</html>