<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>20</h1>

  <p>Toplantı tam 12:45’te yeniden başladı. Gurney, Beckert’ın bu katı, kuralcı tutumunu hiç terk ettiği olmuş mudur ya da biri onun planlarını bozacak bir hareket yapsa tepkisi ne olur diye düşündü.</p>

  <p>Beckert yanında getirdiği dizüstü bilgisayarını masanın üzerine koydu. Odadaki, hapishane manzaralı pencerenin önündeki her zamanki koltuğuna geçti.</p>

  <p>Bilgisayarını duvar monitörüne bağladıktan sonra hareketleriyle söze başlamaya hazır olduğunu gösterdi.</p>

  <p>“Bu sabahki keşifle başlayalım. Beyaz ırkın üstünlüğünü savunan bir gruba ait internet sitesi insanları çete kurmaya davet ediyor. Siyahilerin Amerika’da beyazlara karşı bir savaş başlattıklarını, bu savaşı da ne polisin ne de ordunun durdurabileceğini ileri sürüyorlar. Çünkü siyahilerin ve onların özgürlükçü yandaşlarının her iki kuruma da sızdıktan kanaatindeler. Bu grup üyeleri beyaz Amerika’yı kurtarmak için ‘sinsi siyah tehlike’ adını taktıktan bu durumun ortadan kaldırılmasının Tanrı’nın emrettiği bir vazife olduğu görüşündeler.”</p>

  <p><i>“Ortadan kaldırmak</i> mı?” diye vurguladı Kline.</p>

  <p><i>“Ortadan kaldırmak,”</i> diye tekrarladı Beckert. “Aynı sayfada eski bir linç fotoğrafı paylaşıp üzerine de ‘Çözüm’ yazmışlar. Ama asıl önemli olan onların bu sitelerini keşfetmemiz değil. Ekrana bakın. Ve dikkatle dinleyin. Bu onların marşı.”</p>

  <p>Ekran parlak kırmızıya büründü. Açılan uygulamanın ardından video başladı. Dört adamdan oluşan bir heavy-metal grubu ayaklarını rastgele yere vurup, notalara adeta işkence yaparcasına, sözleri pek anlaşılamayan bir parçaya başladı. Bu arada bazı sözcükler daha yüksek sesle söylediklerinden anlaşılabiliyordu. “Ateş”… “yakan”… “alev”… “silah”… “ilmik.”</p>

  <p>Görüntü bulanık, ses kalitesi de bir hayli düşüktü. Aydınlatma, üzerlerindeki deri giysilerinin her yanından metaller sarkan grup üyelerinin yüzlerinin seçilmesine olanak vermeyecek kadar düşüktü.</p>

  <p>Kline başını iki yana salladı. “Bu sözlerden bir şey anlamam gerekiyorsa, bir çevirmen çağırsam iyi olacak.”</p>

  <p>“Neyse ki,” dedi Beckert, “parçanın sözlerini siteye koymuşlar.” Başka bir simgeye dokunmasıyla beraber, içinde video görüntünün yer aldığı dörtgen, yerini içinde bir metnin yer aldığı başka bir dörtgene bıraktı.</p>

  <p>“Sözleri dikkatle okuyun. Önemli bir soruya yanıt veriyorlar. Dedektif Torres, Şerif Cloutz için yüksek sesle okur musunuz?” Torres talimatı yerine getirdi.</p>

  <blockquote>
    <p>Ateşiz biz, cayır cayır yanan.</p>

    <p>Fırtınayız pisliklerden vatanı arındıran,</p>

    <p>yakan ışıklarıyız doğan güneşin.</p>

    <hr class="gecis"/>

    <p>Rüzgarız biz, dinmeyen yağmuruz,</p>

    <p>parıldayan bıçağız, silahıyız ateşin</p>

    <p>Aleviyiz doğan güneşin.</p>

    <hr class="gecis"/>

    <p>Ölüm gecenin koynunda sürünen farelere,</p>

    <p>ölüm bütün parazitlere</p>

    <p>ölüm gelecek, aydınlığında doğan güneşin.</p>

    <hr class="gecis"/>

    <p>Kırbacız, ilmeğiz,</p>

    <p>sopayız kafaları kıran, silahıyız ateşin.</p>

    <p>Silahşörleriyiz biz doğan güneşin.</p>

    <hr class="gecis"/>

    <p>Rüzgarız biz, parçasıyız yıkıp geçen selin,</p>

    <p>geldi vakti yağmur misali alevlerin.</p>

    <p>Doğan güneşin silahşörleriyiz.</p>
  </blockquote>

  <p>“Tanrım,” diye mırıldandı okumayı bitiren Torres. “Bu herifler tarifi imkansız derecede kafayı yemişler!”</p>

  <p>“Kesinlikle. Ama sözcükler bize başka ne anlatıyor?” Bunu masadaki herkese, yanıtlarım gayet iyi bildiği soruları sormaya yetki sahibi olduğunu hissetmeye bayılan biri tavrıyla yöneltmişti.</p>

  <p>Bu Gurney’in oynamaktan hiç hazzetmediği bir oyundu. Sonlandırmaya karar verdi. “Bize DGS’nin ne olduğunu söylüyor,” dedi.</p>

  <p>Masaya şaşkın bir sessizlik çöktü. “Şimdi anladım,” dedi Torres sonunda. Cloutz’a döndü. “Şiirde kendilerini doğan güneşin silahşörleri olarak tanımlıyorlar. Baş harflerinin kısaltması da DGS oluyor.”</p>

  <p>“Burada tesadüfen üç harfin benzemesi sizi niye bu kadar heyecanlandırdı ki?”</p>

  <p>Beckert başını iki yana salladı. “Sadece bu kadar değil. İnternet sitesi sürekli siyahları suçluyor. Anarşist ifadeler, teröre davetiyeler. Düzeni bireylerin sağlaması kavramına övgüler.</p>

  <p>Tüm bunların yanında bir şey daha var. ‘Savaş Haberleri’ adlı bölümde burada, White River’da olanlar anlatılıyor. Buna Jordan ve Tooker’ın ayakları altındaki DGS ibaresi eklenince pek de tesadüf gibi durmuyor açıkçası.”</p>

  <p>Kline bir hayli endişeli görünüyordu. “Sizce bu insanlar buradalar mı? Kim olduklarına dair bir fikrimiz var mı?”</p>

  <p>“İçlerinden ikisinin kim olabileceklerine dair iyi bir fikrimiz var.”</p>

  <p>“Tanrım,” diye bağırdı Cloutz. “Sakın onların düşündüğüm o iki kişi olduğunu söylemeyin!”</p>

  <p>Beckert hiçbir şey söylemedi.</p>

  <p>“Haklı mıyım?” diye sordu Cloutz. “Lanet olası ikizlerden mi bahsediyoruz?”</p>

  <p>“Judd şu an onu araştırıyor.”</p>

  <p>“Ziyaretlerine giderek mi?”</p>

  <p>“Öyle diyebiliriz.”</p>

  <p>“Tanrım,” diye yineledi beklenmedik bir felaketle karşılaşan bir erkeğe pek de yakışmayan hayret dolu tonlamasını yineleyerek. “Umarım Judd o heriflerin nasıl buz gibi soğukkanlı olduklarını fark eder.”</p>

  <p>“Onlarla nasıl uğraşılacağını iyi bilir,” dedi Beckert sakin bir sesle.</p>

  <p>Kline bir Beckert’a bir Cloutz’a bakıp, “Bu <i>ikizler</i> de nereden çıktı, kim ki bunlar?” diye sordu.</p>

  <p>Cloutz itici bir kahkaha koyverip, “Ateş, kükürt, patlama gibi aklına getirebileceğin her türlü pisliğin sorumluları. Sheridan’ın kafasındaki görüntüyü iyice netleştirmek için sen de bir şeyler eklemek ister misin, Dell? Onların sende ayrı bir yerleri olduğunu biliyorum.”</p>

  <p>“Gort Kardeşler dağ adamlarının çizgi film versiyonlarını andırırlar. Ama hiç komik değillerdir.” Beckert dokunaklı bir ses tonuyla konuşuyordu. “Gort, Haddock ve Flemm aileleri hep birbirleriyle evlenmişlerdir. İki yüzyıldan beri bu topraklarda hep sorun çıkarmışlardır. Üstelik çok da kalabalıklar. Bölgede bir şekilde bunlarla bağlantısı olan yüzlerce insan var. Bunlardan bazıları başarılı, normal insanlar. Bazıları yaşamlarını devam ettirebilmek için silahlanma yolunu seçmiş tipler. İçlerinde içki kaçakçıları da meth üreticileri de var. Hepsi içinde en kötüleri de bu ikizler. Hain, ırkçı, büyük ihtimalle haraç kesen, adam öldürmekten kaçınmayacak tipler bunlar.”</p>

  <p>“Bir şeyi mi atlıyorum?” diye sordu Kline, Beckert’a dönerek. “Ben Bölge Savcısıyım. Nasıl oldu da bu adamlar daha önce benim dikkatimi çekmedi?”</p>

  <p>“Çünkü ilk kez onları içeri tıkmak için gerçek bir fırsat bulduk.”</p>

  <p>“İlk kez mi? Az önce haklarında söylediklerinize rağmen mi?”</p>

  <p>Bu Gurney’in Kline’ı Beckert’a herhangi bir konuda karşı çıkarken gördüğü ilk andı.</p>

  <p>“Aslında defalarca tutuklandılar elbette. Ama delil yetersizliği ve zayıf suçlamalar neticesi hüküm giymeden her seferinde paçayı sıyırdılar.”</p>

  <p>“Zayıf mı? Ne demek şimdi bu…”</p>

  <p>“Gort Kardeşlere suçlama yönelten şahıslar her seferinde ya suçlamalarını geri çektiler ya da bir şekilde ortadan kayboldular. Bu durumda dosyayı kapatmak zorunda kalırsınız. Çünkü devam etmeye kalkarsanız bir yere ulaşamayacağınız açıktır. Belki onlara daha fazla baskı uygulamak gerektiğini düşünüyorsunuzdur. Aklınızdan her hafta sorguya çağırmak, fevri davranmaları için kışkırtmak, hata yapmalarını sağlamaya çalışmak gibi şeyler neden yapılmadı diye geçiriyorsunuzdur. Bunlar başkalarında işe yarayabilecek yöntemler ama Gort Kardeşler için geçerli değil. Çünkü onlarla ilgili henüz değinmediğim bir husus daha var. White River’ın bu iki kutuplu dünyasında Gort Kardeşlerin ırkçı fikirleri onları beyaz nüfusun çoğunluğu için halk kahramanı haline getirdi. Ve tabii işin bir de dini yönü var. İkizler Catskill Dağı Beyazların Kültür Mirası Kilisesinin müritleri. O kilisenin en ateşli müritlerinden biri de bu civarda beyaz ırkın üstünlüğünü savunan en ünlü kişi olan Garson Pike.”</p>

  <p>“Tanrım,” dedi Kline.</p>

  <p>Garson Pike ismi Gurney’e yabancı gelmemişti. İlk anda tam olarak hatırlayamadı. Ama sonra RAM TV’de Blaze Lovely Jackson’la tartışan, sert görünümlü, kekeme, temelde Amerika’daki tüm sorunlardan siyahilerin sorumlu olduğu fikrini ileri süren adamı anımsadı.</p>

  <p>Kline bir hayli gerilmiş gibiydi. “Onları içeri tıkmama kararı siyasi mi yani?”</p>

  <p>Beckert duraksamadan yanıt verdi. “Tüm kararlarımız siyasidir zaten. Demokrasinin gerçekliği bu değil mi? Hükümetler halkın isteklerini yerine getirir. Popüler bir kahramana saldırmak hiç kimsenin çıkarına olmaz. Tam tersine, herkesin öfke seviyesinin artmasına neden olur. Özellikle de kanıtların yok olduğu, hüküm giymelerini sağlama şansının olmadığı durumlarda.”</p>

  <p>Kline hiç de tatmin olmuş gibi durmuyordu. Bu da Gurney için bir zeka göstergesiydi. “Peki şimdi ne değişti?” diye sordu.</p>

  <p>“Ne değişti derken?”</p>

  <p>“Turlock’u Gort Kardeşlerin evine gönderdiğinizi söylediniz, değil mi?”</p>

  <p>“Evet.”</p>

  <p>“Arama izniyle birlikte?”</p>

  <p>“Evet.”</p>

  <p>Kline’ın kaşları çatıldı. “Hangi sebeple çıkartıldı bu izin?”</p>

  <p>“Gort Kardeşlerin kendilerine Doğan Güneşin Silahşörleri adını takan şiddet yanlısı bir grubun üyeleri olduklarını düşünmemiz için kati bilgilere sahibiz. Bu grup Willard Parkı cinayetlerine doğrudan karışmış olabilir. Biz de evlerinde yapacağımız arama neticesinde her iki iddiayla ilgili delil bulmayı umuyoruz.”</p>

  <p>“Onlara şimdiye dek hoşgörülü davranan siyasi yaklaşımda nasıl bir değişiklik oldu?”</p>

  <p>“Gort Kardeşler gibi popüler olmak belli bir noktaya kadar hoşgörü sağlar ama çocuk parkına ceset bırakmak oyunu tamamen değiştirir. Böyle bir durumda tutuklanmalarına da hüküm giymelerine de halkın büyük çoğunluğu onay verecektir. Bunu da derhal harekete geçersek yapabiliriz.”</p>

  <p>“Tabii onların Doğan Güneşin Silahşörleri grubu üyeleri olduklarına dair somut deliller bulduğunuz takdirde. Ve cinayetlerle de.”</p>

  <p>“İhtiyacımız olan şeyi bulacağımıza eminim. Ama şu an için durumu doğru terimlerle ifade etmek çok önemli. Net, basit bir şekilde, ahlaki ifadelerle vurgu yaparak, adaletin sağlanacağına dair en ufak bir kuşku olmadığının altı çizilmeli.”</p>

  <p>“İncil’den yapılacak alıntılar en iyisi,” dedi Şerif. “Burada insanlar İncil’e düşkündürler.”</p>

  <p>“Enteresan bir nokta,” dedi Beckert. “Bu arada yeri gelmişken…”</p>

  <p>Telefona gelen mesajın uyan sesi cümlesini yarım bırakmasına neden oldu. Telefonu aldı. Ekrandaki mesajı büyük bir ilgiyle okumaya koyuldu.</p>

  <p>Torres, Kline ve Gurney onu izliyordu.</p>

  <p>Beckert başını kaldırdı. Ne düşündüğü anlaşılamayan bir ifadeyle, “Judd Turlock ve ekibi Clapp Hollow’daki Gort Kardeşlerin evine girip güvenliği sağlamışlar. Yapılan ilk inceleme evin kısa bir süre önce terk edildiği yönünde. Kısa bir süre sonra Judd’ın raporu, içerisinin fotoğraflarıyla birlikte elimizde olacak.”</p>

  <p>“Gort Kardeşler sıvışmış, değil mi?” dedi Şerif bunun beklenmedik bir gelişme olmadığını ortaya koyan bir tonlamayla.</p>

  <p>“İkamet adresinde şu an kimse bulunmuyor,” dedi Beckert. “Daha fazlasını yakında öğreneceğiz.” Telefon ekranına baktı. “Bir elli de yeniden toplanalım.” Masadan kalkıp odayı terk etti.</p>

  <p>Gurney bu yarım saatlik boşluğu nasıl değerlendirebilirim diye çabucak düşünerek ayağa kalkıp Beckert’ın peşi sıra koridora çıkıp ona seslendi.</p>

  <p>Beckert hoşgörüden uzak, soran bakışlarla Gurney’e döndü. “Willard Parkı’na John Steele’in vurulduğu yere gidip şöyle bir bakmak istiyorum,” dedi Gurney. “Bölgeyi daha iyi anlayabilmek için. Bir sakıncası var mı?”</p>

  <p>“Hayır. Ne sakıncası olabilir ki?” Gideceği yerden alıkonulduğu için rahatsız olduğu açıkça belliydi. Dönüp, herhangi bir yanıt beklemeden koridorda ilerledi.</p>
</body>
</html>