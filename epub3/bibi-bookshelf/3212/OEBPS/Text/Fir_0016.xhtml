<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>DGS<br/>16</h1>

  <p>Endişe yüklü sessizliği Şerif bozdu. “Ne diye sustu herkes?”</p>

  <p>Torres fotoğrafı ona anlattı.</p>

  <p>“Lanet olsun,” diye mırıldandı Şerif.</p>

  <p>Shucker masadakilere bakarak, “DGS mi? Bu da ne şimdi? Birinin adının baş harfleri filan mı?”</p>

  <p>“Olabilir,” dedi Beckert.</p>

  <p>Gurney bunun başka bir şey olduğuna neredeyse emindi. Deneyimleri olay yerlerine bırakılan kısaltmaların genellikle katilin kendisini ait hissettiği bir örgütün adını ya da kendisine verdiği ismi nitelediğini göstermişti.</p>

  <p>“Bu DGS, KKK<a id="footnote1"></a><sup><a href="../Text/Fir_0016.xhtml#bookmark1">1</a></sup> gibi bir şey mi acaba?” dedi Şerif. “Eğer bu lanet olay beyaz ırkın üstünlüğünü ileri süren nefret yanlısı bir grubun işiyse federaller buraya üşüşecek demektir. Bu da hiç hoş bir şey değil. Senin herhangi bir fikrin var mı, Dell?”</p>

  <p>“FBI’ın işimize karışmasını bir süreliğine erteleyebileceğimizden eminim. Her şeyden önce bu ırkçı bir eylemden ziyade kişisel bir intikam cinayeti olabilir. Bunun biraz zorlama bir yorum olduğunun farkındayım ama amacımıza hizmet eder.”</p>

  <p>“SSB çığırtkanları FBI gelsin diye avazları çıktığı kadar bağıracaklardır.”</p>

  <p>“Kuşkusuz. Süreci kontrol edebilmek için ilk olarak kamuoyu açıklamasını ustalıkla yapmamız şart. İkinci olarak derhal tutuklamalara başlamalıyız. Bu iki hedefin gerçekleştirilmesi gayet mümkün. Tabii yöntemden sapmadan ilerlediğimiz, iletişimimizi dikkatli sağladığımız ve de aptalca hatalardan kaçındığımız müddetçe.”</p>

  <p>Shucker acınacak kadar kötü görünüyordu. “Tanrı saklasın, umarım televizyonda White River parklarında KKK’nın cinayet işlemeye başladığına dair haberler duymayız. Çünkü bu meclisin turist bağımlısı üyelerini…”</p>

  <p>Shucker’ın endişe dolu sözleri toplantı odasının kapısının üç kez sertçe çalınmasıyla yarım kaldı. Kimse bir şey söyleyemeden kapı açıldı ve içeri oldukça uzun boylu ve bir o kadar da zayıf adli tabip daldı. Elindeki kalın evrak çantasını Kline’ın yanındaki sandalyeye koydu.</p>

  <p>“Geç kalmaktan nefret ederim ama son üç günde normalde üç ayda yapmadığımız kadar otopsi yaptık.”</p>

  <p>Beckert ona hemen başlamasını söyledi.</p>

  <p>Thrasher çantasından çıkardığı bir belgeye kısa süreliğine göz gezdirdi. Sonra tekrar çantasına koydu. Kemik çerçeveli gözlüğünü burnunun ortasına kadar indirip masadakilere teker teker baktı. Bakışları kısa bir an Gurney’in üzerinde sabidendi. Hemen ardından da bulgularını özetlemeye başladı.</p>

  <p>“İki kurban da boğulma sonucu oksijensiz kalarak ölmüş.</p>

  <p>Yüzlerde, göğüs kısımlarında, kollarda ve bacaklarda tespit edilen çok sayıdaki ezik, çürük ve yaralar uzun süren bir saldırının en az iki farklı golf sopası benzeri cisimle gerçekleştirildiğini ortaya koyuyor.”</p>

  <p>Torres, “Beyzbol sopası gibi bir şey yani?” diye sordu.</p>

  <p>“Bir tanesinin öyle olması mümkün. Polis coplarıyla tam olarak aynı çaptaki bir başka cisimle açılmış yaralar da var.”</p>

  <p>“Yani,” diye mırıldandı Kline. “En az iki saldırgan var.” Thrasher başıyla onayladı. “Mantıken öyle.”</p>

  <p>Torres bir hayli huzursuz görünüyordu. “Kullandıkları silahlardan biri cop mu dediniz?”</p>

  <p>“Ya da ona benzer bir şey. Tipik bir copta her iki yanda da tutulmayı kolaylaştıracak yivler olur. Kurbanların sırtlarının alt kısımlarında bu yiv benzeri çentik izlerinden çok sayıda var.” Şerif söze girdi. “Günümüzde herkes internetten her istediğini alabiliyor. Bu yüzden işe bir copun karışmış olması, olayda bir polis memurunun parmağı olduğu sonucuna ulaşılmasına neden olmaz umarım.”</p>

  <p>Beckert başıyla onayladı. “Bu sonuca balıklama atlayacaklar olacaktır muhakkak. Bu sebeple her türlü basın açıklamasında cop yerine sopa ifadesini kullanacağız.”</p>

  <p>Thrasher devam etti. “Enteresan bir şekilde, her iki cesetteki izlerin sayısıyla konumları benzerlik gösteriyor.”</p>

  <p>Kline şaşkın bir ifadeyle, “Benzerlik mi?” diye sordu.</p>

  <p>“Acil servis doktoru ve patoloji uzmanı olarak yüzlerce saldırı kurbanını inceledim. Deneyimlerim bu tür yaraların normalde rastgele konumlandığını ve kuvvet kullanılarak açıldığını söylüyor.”</p>

  <p>Torres de en az Kline kadar şaşkın görünüyordu. “Sözü nereye getireceksiniz?”</p>

  <p>“Buradaki yaralar saldırıların karakteristik özelliği olan öfke patlaması sonucu meydana gelmemiş. Her bir cesetteki yaraların dağılımları da sayılan da benzer. Tooker’da yirmi bir farklı, Jordan’daysa yirmi iki farklı yara izi var. Sistemli bir şekilde oluşturulmuş yaralar bunlar.”</p>

  <p>“Hangi amaç uğruna yapılmış peki?”</p>

  <p>“Bunu bulmak için para alan sizlersiniz. Ben sadece gözlemler ve rapor ederim.”</p>

  <p>Kline başka herhangi bir tuhaflık tespit edip etmediğini sordu. “Tabii ki ayaklardaki yanıklar. Tıpkı ahşap işleme tutkusu olan biri gibi özel olarak yapılmış demir bir dağlama çubuğuyla planlanarak oluşturulmuşlar. Bu, diğer tuhaflığı dikkate almasak dahi yeterince garip bir durum zaten.”</p>

  <p>“Hangi diğer tuhaflık?”</p>

  <p>“Yanık harflerin şekilleri son derece muntazam.”</p>

  <p>“Yani?”</p>

  <p>“Yani sıcak demirle bu işlemin uygulandığı esnada ayaklar kesinlikle hareketsiz kalmış.”</p>

  <p>Torres söze girdi. “Ayak bileklerinde izler gördüm. Bu da ayakların bileklerden bağlandığını gösteriyor. Ayrıca saldırganlardan biri bu bağlı ayakları sıkıca tutarak hareket etmelerini engellemiş de olabilir. Hareketsiz kalmalarının nedeni bu olamaz mı?”</p>

  <p>“Tam olarak değil. Sıcak demirin ayağın hassas yerine teması spazma ve kasılmaya neden olur. Bu da harflerde gözlemlenebilir oranda bir bulanıklaşma meydana getirir.”</p>

  <p>“Yani bunun manası ne? Bilinçleri açık değil miymiş?”</p>

  <p>“Bu neredeyse kesin. Ama her iki cesette de bilinç kaybına yol açacak şiddette bir kafatası yaralanması tespit edilmedi.”</p>

  <p>“Bu durumda ilaçla uyutulmuş olmalılar, öyle mi?”</p>

  <p>“Evet. Tüm fiziksel duyulan sıfırlayacak ölçekte. En azından bunun üzerine yoğunlaşmak gerek.”</p>

  <p>Beckert düşünceli bir ifadeyle başını salladı. “Bu tür bir ilacın temininin zorluğunu göz önünde tutarak böyle bir yöntemin tercih edilme nedenlerini düşündüğümüzde, ne diyebilirsiniz?”</p>

  <p>“Bu soru tıbbi bulguların alanını aşar. Daha ziyade suç varsayımları alanının konusu. O da benim değil sizin uzmanlık alanınız. Size bu konuda iyi şanslar dilerim.” Çantasını alıp kapıya yöneldi. “Bugün öğleden sonra size ofisimden ilk otopsi raporu gönderilecek. Bu arada, uyuşturucu tarama testi sonucu negatif. Alkol testi de alkol seviyelerinin araç kullanma yasal sınırlarının üzerinde olsa da duyu yitimi sağlayacak ölçekte olmadığını ortaya koydu. Tam madde testleri bir ya da iki güne kadar çıkar.”</p>

  <p>Thrasher’ın ayrılmasının ardından Belediye Başkanı söze girdi. “Ne demeye getiriyor bu? Normalden farklı bir şekilde mi dövülmüşler?”</p>

  <p>İlk yanıt veren şerif oldu. “Bunun dikkatli bir planlama sonucu ve belirli bir amaç uğruna gerçekleştirilmiş bir eylem olduğunu ima etti.”</p>

  <p>“Ne tür bir amaç?”</p>

  <p>“Bu sorunun yanıtını sanki biliyor ama söylemek istemiyordu.” Beckert masadaki herkese hitaben, “Adli tabibimizin dramatik girişler yapmak, ortalığı velveleye vermek sonra da çekip gitmek gibi bir alışkanlığı var,” dedi. “Onun profesyonel gözlemlerini dikkate alacağız ve bu gözlemleri diğer kanıtların ışığında değerlendireceğiz. Böylece kendi sonuçlarımıza ulaşacağız.” Torres’e döndü. “Senin olay yerinde neler bulduğuna bakalım şimdi.” Torres bilgisayar tuşlarına birkaç kez daha bastı. Sonra da ekrandaki kanıt fotoğrafları üzerine konuşmasına devam etmeye koyuldu. “Bunlar kurbanları tırmanma demirlerine bağlamakta kullanılan ipler. Nereden kesildiklerini bulabilmemiz halinde bir eşleştirme yapabilmek için uçlarına ve düğümlere dokunmadık.”</p>

  <p>“Düğümlere neden dokunmadınız ki?” diye sordu Shucker. “En çok el temasının olduğu kısımlar oralar. Bu yüzden de dökülen deri hücresi varsa orada tespit edilebilir.” Bir sonraki fotoğrafa geçti. “Bu lastik izleri tırmanma demirine doğru gidip önünde sona eriyor. Benzer izleri yan taraftaki koruluğa uzanan küçük yolda da gördük. Adli tıp ekibi…”</p>

  <p>Kline söze karıştı. “Aracın tipini tespit edebildiniz mi?”</p>

  <p>“Büyükçe bir sportif arazi aracı olduğunu tahmin ediyoruz. Kawasaki Mule gibi bir şey. Olay yeri inceleme ekibi izlerin şekil ve boyutlarını eşleştirerek modeli ve üretim yılını tespit etmeye çalışıyor. Aslında lastikler konusunda biraz şanslıyız. Salıncakların yakınlarındaki bir kısma, kolay eşelenip çukur açılabilsin diye yumuşak toprak dökmüşler. Bu toprağın da parkın geri kalanındaki topraktan farklı olduğu anlaşılıyor.”</p>

  <p>Gurney gülümsedi. “Bu çok iyi işte, Mark. Asıl olay yerini tespit ettirebilir.”</p>

  <p>Belediye başkanı, yüzünde şaşkın bir ifadeyle, “Asıl olay yeri derken?” diye sordu.</p>

  <p>“Jordan’la Tooker’a uyuşturucu verilen, bağlandıkları, dövüldükleri ve dağlandıkları yer,” diye açıkladı Gurney. “Şiddet olayının çoğu orada yaşandığından en çok fiziksel kanıtın bulunma ihtimali olan yer de orası.” Torres’e döndü. “Sizin yerinizde olsam hemen o toprağı analiz ettirirdim. Ayırt edici bir özelliği olabilir.”</p>

  <p>Şerif boğazını temizledi. “Tabii at bokuyla dolu değilse.”</p>

  <p>Torres şaşırdı. “Efendim?”</p>

  <p>“İnsanlar o yolda ata biniyor.”</p>

  <p>Torres devam etti. “Bölgede olayla ilgili olabilecek çeşitli nesneler bulduk. İnsan saçı, bir loto kuponu, iki sigara izmariti, bir el feneri pili ve de özellikle ilgimizi çeken kullanılmış bir prezervatif. Prezervatif, cesetlerin yaklaşık yüz metre kadar yakınında, çalılıkların arasında bulundu. Çok uzun zaman önce atılmış gibi de görünmüyor.”</p>

  <p>“Onu oraya bırakan kişinin görgü tanığı olabileceğini mi düşünüyorsunuz?” diye sordu Kline.</p>

  <p>“Bu mümkün, efendim. Derhal Albany’ye yolladık. DNA eşleştirmesi yapılabilirse kimlik bilgisine ulaşırız. Gerçi bu zor bir iş ama…”</p>

  <p>Beckert başıyla onayladı. “Bize göstereceğin başka bir şey var mı?”</p>

  <p>“Bölgeye olası giriş ve çıkış noktalarını gösteren bazı uydu görüntüleri var. Ağaçların yapraklarının kısmen döküldüğüne bakılırsa bu görüntüler geçen sonbaharda alınmış olmalı.”</p>

  <p>İlk fotoğrafta tırmanma demiri merkezde olmak üzere tüm olay yeri yer alıyordu. Kano kiralama merkezi, gölün sazlık sahili ve geniş fundalığın bir kısmı net bir biçimde görünüyordu. Torres lastik izlerini buldukları bölgeyi gösterdi.</p>

  <p>Bir sonraki fotoğrafta, parkın geri kalanıyla fundalık yer alıyordu. Son görüntüdeyse üç yanı caddelerle çevrili, bir yanı geniş kırsal olan parkın tamamı görünüyordu. Parkın içinden geçen dar yol, sonrasında bu kırsala doğru uzanıyordu.</p>

  <p>Bu kırsal alanın birkaç kilometre ötesinde, sahilinde birkaç küçük açıklığın olduğu başka bir göl seçiliyordu. Torres bu gölün White River Atıcılık Kulübüne ait olduğunu ve o açıklıklarda da kulüp üyelerinin kullandığı av kulübelerinin yer aldığını açıkladı. “Bildiğim kadarıyla üyelerin çoğu White River polisleri,” diye de ekledi. Ekleme yapmaları için Beckert ile Turlock’a baktı ama ikisi de herhangi bir yorum yapmadı.</p>

  <p>“Cesetleri bulan, şu köpeğini gezdiren adam,” dedi Kline. “Hangi yönden gelmiş?”</p>

  <p>Torres ayağa kalkıp monitörün yanına gitti. Anlatırken bir yandan da eliyle gösteriyordu. “Parka doğu kapısından girip ana alanı geçmiş. Albay Willard’ın heykelini geçince de göl tarafına yönelmiş. Bu sabahki sisten dolayı cesetlere ancak elli metre kadar yaklaşınca gördüğü şeyin ne olduğunu anlayabilmiş. Olay yerine vardığımızda hâlâ şoktaydı.”</p>

  <p>Beckert monitörü göstererek, “Adamın geçtiği o ana alan, parkın kuzeydoğu kısmını oluşturuyor. SSB’nin gösteri yaptığı ve memurumuzun vurulduğu alan da burası. Jordan’la Tooker’ın aynı parkta infaz edilmiş olmalarının tesadüf olduğunu sanmıyorum. Bunun kesinlikle sembolik bir manası var. Bu da bizim olayı başkalarına aktarırken dikkatli olmamızın önemini bir kez daha ortaya koyuyor. Her türlü kanıtın, bilginin, söylentinin kısaçası bu üç cinayetle ilgili her türden şeyin öncelikle Judd’a ya da doğrudan bana iletilmesi hayati önem taşıyor.”</p>

  <p>Onay manasına gelen sessizliği yeterli bulduğu anlaşılan Beckert sözlerini sürdürdü. “Çok ses getiren bu iki suçla ilgili bir ân evvel bir ilerleme kaydetmemiz gerekeceğinden bunun da üzerimizde baskı oluşturacağı kesin. Bu yüzden görev dağılımı yapıyorum. Dedektif Torres, senin önceliğin Steele’in vurulma olayı olacak. İki şüpheli artık ana resmin dışında olduğuna göre sen üçüncü kişiyi, yani tetiği çeken şahsın kimliğini tespit edip yakalamaya odaklanabilirsin.”</p>

  <p>Gurney, Beckert’ın yaptığı tanımlamayı hayretle dinliyordu. Adam ustalıklı bir manevrayla hem Jordan’la Tooker’ın olayın içinde olduklarının altını çizmiş hem de üçüncü kişiyi tetiği çeken şahıs olarak netleştirmişti.</p>

  <p>Beckert sözlerini sürdürdü. “Halkla ilişkiler açısından içerdiği hassasiyet dolayısıyla oyun alanı cinayetlerinin sorumluluğunu ben alıyorum. Olay dosyası, olay yeri raporları, bölgeyle ilgili çizimler ve fotoğraflar toplantı biter bitmez bana verilecek. Paul Aziz’in kamerasının hafıza kartları da dahil. Anlaşıldı mı?”</p>

  <p>Torres bu görev değişimine şaşırmış gibi görünüyordu. “Evet, efendim.”</p>

  <p>“O zaman şimdilik bu kadar. Bir şey hariç.” Gurney’e baktı. “Telefon. Steele’in eşi telefonu gönüllü olarak teslim edecek mi etmeyecek mi?”</p>

  <p>“Göreceğiz. Ona mesaj bıraktım.”</p>

  <p>“Yarın sabaha kadar vakti var. Ya kendi verir ya da arama izniyle gider biz alırız. Başka sorusu olan? Yok mu? Güzel. Yarın aynı saatte burada olalım.”</p>

  <p>Ellerini masanın üzerine koyup sandalyesini geri itti. Sonra müthiş bir kararlılık imajı sergileyerek hızla ayağa kalktı. Arkasındaki pencereden taş binayla etrafındaki akşam güneşinin ışığıyla parıldayan dikenli teller görünüyordu.</p>

  <hr class="line"/>

  <p><a id="bookmark1"></a><a href="../Text/Fir_0016.xhtml#footnote1">1</a></p>

  <p>KKK: Ku Klux Klan, 1865’te Amerika, Tennessee’de kurulan siyahi karşıtı aşırı faşist bir gizli örgüt. (Çev. N.)</p>
</body>
</html>