<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>52</h1>

  <p>Madeleine’in son yorumunu izleyen gergin sessizlik Thrasher’ın gidişinin ardından uzunca bir süre devam etti. Bu, Gurney’e yıllar önce, ilk MR sonuçlarının kanser teşhisiyle ilgili yetersiz kaldığı bu yüzden de ek birtakım testlere gereksinim duyulduğu bilgisinin verildiği hastane randevusundan dönerlerken arabalarındaki sessizliği hatırlattı.</p>

  <p>İşte öyle rahatsız edici, öyle bilinmezlikler içeren bir konuydu bu da. Üzerinde konuşabilecek fazla bir şey olmayan bir konu.</p>

  <p>Kısa süren akşam yemeğinde de neredeyse hiç konuşmadılar. Gurney masayı toplamaya başlamıştı ki, Madeleine ilk yorumunu yaptı. “Umarım ona söylediklerim, söyleme şeklim, senin mesleki ilişkine zarar vermemiştir.”</p>

  <p>Gurney omuz silkti. “Onun hakkımda ne düşündüğü bir şey değiştirmez.”</p>

  <p>Madeleine kuşkuyla onu süzdü. Gurney tabakları lavaboya koyup, dönüp yerine oturdu.</p>

  <p>“Yüzde yirmi beş az değil,” dedi Madeleine.</p>

  <p>“Evet.”</p>

  <p>“Yani yanılıyor olma ihtimali az değil.”</p>

  <p>“Evet.”</p>

  <p>Madeleine, Gurney her ne kadar bunu pek inanarak yapmış olmasa da, onun kendisini onaylamasıyla rahatlamış gibi görünüyordu. Masadan kalkarken, “Hava kararmadan çiçekleri sulamam gerek,” dedi. “Snook’s’un yeni hazerenleri bugün biraz cansız görünüyor.”</p>

  <p>Cam kapıların arasından geçip çiçek tarhına doğru yönelirken başını arkaya çevirerek seslendi. “Tabaklar lavaboda kalsın. Sonra hallederim.”</p>

  <p>Gurney, Thrasher’ın psikopatik takıntılarla bu takıntıları tatmin edecek kurbanların kolaylıkla satın alınabilmesinin yarattığı ‘kötü sinerji’ ile ilgili söylediklerini, anlattığı dehşet verici olayları düşünerek yerinden kalkmadı. Bir insanın işkence edilmek ya da öldürülmek amacıyla satın alındığı fikri bile başlı başına korkunçtu. Öylesi bir çaresizliğin yarattığı tarifsiz korkuyu, başka birinin sınırsız kontrolü altında olmanın neden olduğu dehşeti hayal etmeye çalıştı.</p>

  <p>Düşüncelerinden uzaklaşma fırsatı verdiği için telefonun çalmasına sevindi.</p>

  <p>Arayan Hardwick’ti.</p>

  <p>“Vay canına, Gurney. Telefonumu açtın. İnanamıyorum.”</p>

  <p>Gurney iç çekti. “Neden, Jack?”</p>

  <p>“RAM TV’ye göre sen zirvelerde olmaya yazgılı biriymişsin.”</p>

  <p>“Ne diyorsun sen?”</p>

  <p>“Biraz önce <i>Son Dakika’da</i> Cory Payne’le konuştular. Dünyaya hayatını senin kurtardığını ilan etti. Ama bu bile Stacey Kilbrick’in senin için söylediklerinin yanında önemsiz kaldı.”</p>

  <p>“Ne dedi?”</p>

  <p>“Sürprizi bozmak istemem. Yalnızca senin kalibrendeki bir adamla konuşabildiğim için kendimi ayrıcalıklı hissettiğimi söyleyebilirim.”</p>

  <p>Gurney’in isminin alenen kullanılmasına duyduğu genel rahatsızlık bunun RAM TV’de yapıldığını öğrenmesiyle katlanmıştı. Ve bu, özellikle de Marv Gelter’ın yemekteki yorumlarının ardından kolayca göz ardı edebileceği bir durum değildi. Çalışma odasına gidip dizüstü bilgisayarından siteye erişim sağladı ve <i>Son Dakika</i> programının bugünkü bölümünü tıkladı. Süreyi ileri alıp jenerik kısmını geçerek Stacey Kilbrick’le Rory Kronck’un stüdyolarında, kaşlarını endişeyle çatarak günün en önemli hikayesini aktarmaya başladıkları yere geldi. Ses duyulmaya başladığında Kilbrick cümlesinin ortasındaydı.</p>

  <p>“… White River’da iki şüpheli ölümün daha gerçekleştiğini bugün öğrendik. Siyahileri Savunma Birliği’nin lideri Blaze Lovely Jackson’la kız kardeşi Chalise Jackson Creel’in cesetleri Dedektif Mark Torres’le programın ilerleyen dakikalarında kendisinden çok bahsedeceğimiz David Gurney tarafından, yaşadıkları evde bulundu. Soruşturmayı yürüten bölge savcılığı bu ölümlerin cinayet olma ihtimali üzerinde duruyor.”</p>

  <p>Kilbrick, Kronck’a döndü. “White River’daki korkunç katliamlar devam diyor. Sence henüz olası cinayet olarak değerlendirilen olayın cinayet olduğunun ortaya çıkma ihtimali ne?”</p>

  <p>“Bence yüzde doksan dokuz. Ama şu ana kadar savcılık çok az bilgi verdi. Sanırım soruşturduğu olaya iki cinayetin eklendiğini açıklamadan önce kesin emin olmak istiyor. Neticede sadece iki cinayetli bir olay bile başlı başına gariptir.”</p>

  <p>Kilbrick kederli bir ifadeyle başını salladı. “Bu arada, birazdan gizemli bir şekilde ortadan kaybolan polis şefinin oğlu Cory Payne’in duruma ilişkin yorumlarını izleyeceksiniz.”</p>

  <p>“Bir daha söylesene, Stacey! Henüz son sözünü söylememiş o genç adamla mı görüştün? Hadi hemen izleyelim.”</p>

  <p>Ekranda Gurney’in, Kronck’un Kline’la yaptığı röportajdan hatırladığı basit dekorlu sahne belirdi. Tek fark bu kez kameranın muhabirin kısa, kırmızı eteğiyle biçimli bacaklarını da çekebilecek açıya yerleştirilmiş olmasıydı.</p>

  <p>Payne, kahverengi tüvit spor ceketi, yakası açık soluk mavi gömleği ve kahverengi spor pantolonuyla üniversite personelini andırıyordu. Saçı hâlâ atkuyruğu biçimindeydi ama Gurney’in hatırladığına kıyasla çok daha özenle tarandığı belliydi. Kısa bir süre önce tıraş da olmuştu.</p>

  <p>“Ne izliyorsun?”</p>

  <p>Çalışma odasının kapısındaki Madeleine’in sesiyle irkildi. Geldiğini duymamıştı.</p>

  <p>“Cory Payne’i. <i>Son Dakika’ya</i> çıktı.”</p>

  <p>Karısı da bir sandalye çekip merakla ekran karşısına geçti. Kilbrick bacak bacak üstüne atmış, not kağıtlarıyla kalemini kucağına yerleştirmişti. Samimi bir üzüntü ifadesiyle öne eğildi. <i>“Son Dakika</i>‘ya hoş geldin, Cory. Ekrana çıkmayı kabul ettiğin için çok teşekkür ederim. Gazetecilik yaşamımda hiç tanık olmadığım derece korkunç bir olayın merkezindeydin. Diğer dehşet verici olayların yanı sıra öz baban seni ulusal televizyonda katil olarak gösterdi. O an neler hissetmiş olabileceğini tahmin bile edemiyorum. Bazen önemsiz şeyler için bile hayatımın en kötü anı ifadesini kullanırız. Ama senin yaşadığın tam manasıyla öyleydi, değil mi?”</p>

  <p>“Hayır.”</p>

  <p>“Hayır mı?” Kilbrick büyük bir şaşkınlık yaşıyordu.</p>

  <p>“Çileden çıkartacak bir şeydi elbette,” diye açıkladı Payne. “Ama en kötü anı denemez.”</p>

  <p>“O zaman… akla başka bir soru geliyor.”</p>

  <p>Payne soruyu bekledi.</p>

  <p>“Cory, bize hayatının en kötü anını anlatır mısın?”</p>

  <p>“Yatılı okuldayken annemin öldüğünün söylendiği o an en kötüsüydü. O kadar kötü bir şey olamaz.”</p>

  <p>Kilbrick önündeki notlara baktı. “O zaman on dört yaşında mıydın?”</p>

  <p>“Evet.”</p>

  <p>“Baban o dönemde de emniyet teşkilatındaydı, değil mi?”</p>

  <p>“Evet.”</p>

  <p>“Onun ölümünden yasadışı madde kullanımının, özellikle de eroinin sorumlu olduğuna dair basın açıklamaları yaptı.” Başını önündeki notlardan kaldırdı. “Bu doğru muydu?”</p>

  <p>Payne şimdi donuk bakıyordu. “Kendini asan birinin ölümünden ipi neden tutmak ne kadar doğruysa bu da o kadar doğru.” Kilbrick meraklanmıştı. “İlginç bir yanıt. Biraz açabilir misin?”</p>

  <p>“Eroin sadece bir araçtır. İp gibi. Kurşun gibi.”</p>

  <p>“Annenin ölümüne aşırı dozda uyuşturucu almaktan başka şeylerin neden olduğunu mu ileri sürüyorsun?”</p>

  <p>Payne kelimelerin üstüne basa basa, “Annemi onun öldürdüğünü söylüyorum,” dedi.</p>

  <p>“Anneni baban mı öldürdü?”</p>

  <p>“Evet.”</p>

  <p>“Uyuşturucuyla?”</p>

  <p>“Evet.”</p>

  <p>Kilbrick afallamıştı. “Neden?”</p>

  <p>“John Steele’i, Rick Loomis’i, Marcel Jordan’ı, Virgil Tooker’ı, Blaze Jackson’ı, Chalise Creel’i ve de Judd Turlock’u neden öldürdüyse ondan.”</p>

  <p>Muhabir dinliyordu.</p>

  <p>“Onun geleceğini tehdit ettiler. Geleceğin onun istediği gibi olmasının önünde engel oluşturuyorlardı.”</p>

  <p>“Bunu nasıl yaptılar?”</p>

  <p>“Onun hakkında çok şey biliyorlardı.”</p>

  <p>“Ne gibi?”</p>

  <p>“O göründüğü gibi biri değildi. Sahtekar, zalim, çıkarları uğruna insan kullanmaktan kaçınmayan birinden bahsediyoruz. İşkenceyle istediği itirafı alır, delillerle oynar, kendi itibarı uğruna insanların yaşamım mahvederdi. Sırf kendi güvenliğini sağlamak için. Kendisinin ne kadar güçlü olduğunu göstermek için. Çok kötü biriydi. O bir katildi. Acımasız bir canavardı.”</p>

  <p>Kilbrick büyük bir şaşkınlıkla ona bakıyordu. Önce başını eğip notlarına şöyle bir göz attıktan sonra yeniden ona döndü. “Az önce… sanırım onun Judd Turlock’u öldürdüğünü söylediniz?”</p>

  <p>“Evet.”</p>

  <p>“Bize savcılıktan Turlock cinayetiyle ilgili olarak Gort Kardeşlerin arandığı bilgisi ulaştı.”</p>

  <p>“Babam pisliklerini hep başkalarına yaptırır. Turlock’u ortadan kaldırmak için Gort Kardeşleri maşa gibi kullanmış.”</p>

  <p>“Judd Turlock’un çok eskiden beri babanla dost olduğunu öğrendik. Neden böyle bir şey.</p>

  <p>Payne onun sözünü kesti. “Uzun zamandan beri onu maşa gibi, fedai gibi kullandı. Ama dostu falan değildi. Onun hiç dostu olmadı. Dostluk karşındakini önemsemeyi gerektirir. Babam kendinden başka kimseyi önemsemedi. Eğer neden Turlock’un öldürülmesini ayarladı diye merak ediyorsanız hemen söyleyeyim, bunun çok basit bir yanıtı var. Çünkü faydalı olabileceği sürecin sonuna geldi.”</p>

  <p>Kilbrick başıyla onaylarken bir yandan da güya süreyi kontrol ediyormuşçasına kameranın çekim alanının tam tersine bir bakış yöneltti. “Çok ama çok… çarpıcı şeyler söyledin. Benim soracağım başka bir şey yok. Bitirmeden önce senin söylemek istediğin bir şeyler var mı?”</p>

  <p>“Evet.” Doğrudan kameraya bakıyordu. “Tüm kalbimle, tüm ruhumla Dedektif David Gurney’e teşekkür etmek istiyorum. O iki polis memurunu benim öldürdüğüme dair bir yanılsama oluşturan düzmece kanıtların arkasındaki gerçeği o gördü. Onun öngörüleri, ısrarcılığı olmasaydı dünya Dell Beckert’la ilgili gerçekleri hiçbir zaman öğrenemeyebilirdi. Onun şimdi ve geçmişte nasıl bir kişiliği olduğunu kimse bilmeyecekti. Bu yüzden Dedektif Gurney’e gerçekleri ortaya çıkardığı için teşekkür etmek istiyorum. Ve tüm dünyanın hayatımı ona borçlu olduğumu bilmesini de istiyorum.” Gurney yüzünü buruşturdu.</p>

  <p>Ekrandaki görüntü değişti. Yayın stüdyodan devam edecekti. Kronck, Kibrick’e döndü. “Harika, Stacey. Muhteşem bir röportaj!”</p>

  <p>“Payne’in gerçekten söyleyecek çok şeyi vardı. O da bu konuda hiç çekingenlik göstermedi.”</p>

  <p>“David Gurney’in adının bir kez daha karşımıza çıktığını fark ettim. Şu an ne düşünüyorum, biliyor musun? Belki biraz düşük bir ihtimal gibi görünüyor ama David Gurney başsavcılık seçimlerinde aday olsa ne güzel olurdu, değil mi? Sen ne dersin?”</p>

  <p>“Bence bu harika bir fikir!”</p>

  <p>“Çok güzel!” dedi gülümseyerek kameraya dönen Kilbrick. “Bizden ayrılmayın. Yeni konuğumuz…”</p>

  <p>Gurney video penceresini kapatıp Madeleine’e döndü. “Gelter’ın başsavcılık fikrini gündemde tutmak için Kilbrick’le Kronck’u kullandığına dair içimde ürpertici bir his var.”</p>

  <p>“Sence onun RAM TV’yi etkileyecek gücü var mıdır?”</p>

  <p>“Bence kanalın sahibi bile olabilir.”</p>
</body>
</html>