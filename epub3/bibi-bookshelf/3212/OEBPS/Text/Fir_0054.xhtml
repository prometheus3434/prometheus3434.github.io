<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>54</h1>

  <p>Suç soruşturmaları konusunda verdiği seminerlerini her seferinde ‘Evreka Yanılgısı’ adını verdiği, aslında tanımlanması zor olan, soruşturma tuzaklarını tartışarak bitirirdi. Basit bir ifadeyle bu, kişinin kendi keşiflerine, özellikle de kasten gizli tutulmuş bir şeyleri keşfettiğinde, başkalarının yaptığı ya da aktardığı keşiflerden daha büyük önem atfetmesi şeklinde açıklanabilir. (Yunanca, ‘Ben buldum!’ anlamına gelen <i>eureka</i> kelimesini bu yüzden seçmişti.) Bu, kişiyi kendi yargılarının tarafsız ve tutarlı, aksi istikametteki fikirlerinse taraflı ve hatalarla dolu olduğunu düşünmeye sevk eden temel bir insani eğilimdi. Bu düşünme şekli soruşturmayı yanlış yola sevk edebilirdi. Zaten sayısız hatalı tutuklamanın ve yöneltilen suçlamaların sorumlusu da buydu.</p>

  <p>Bu olguyu gayet iyi biliyor olmasına rağmen Gurney aynı şeyi kendisinin de yaptığını kabul etmeye direnmişti. Zihin kendi kuşkularına karşı sert direnç noktaları bulur. Ancak, Madeleine’in soruyu dillendirmesi kendisini daha dikkatle irdelemesine yol açtı. Gerçekten de Payne aleyhindeki delillerle Beckert aleyhindekilere farklı yaklaşım mı gösteriyordu? Sanmıyordu. Ama bu yanıt tam olarak hayır manasına da gelmezdi elbette. Hepsini aynı titizlikle değerlendirdiğine emin olmak için kanıtları teker teker elden geçirmesi gerekiyordu.</p>

  <p>Ateşin karşısındaki koltuktan kalkıp çalışma odasındaki masasına geçti. Olay dosyasıyla kendi notlarını çıkartıp, tarafsızlığını muhafaza edeceğini umarak gözden geçirmeye koyuldu.</p>

  <p>Madeleine saat on ikiyi biraz geçe öğleden sonraki nöbeti devralmak üzere kliniğe geçeceğini söylemek için çalışmasını böldüğünde iki sonuca varmıştı.</p>

  <p>Vardığı ilk sonuç en başından beri değişmediğinden rahatlatıcı etki yaratan yargısıydı. Bu da Cory Payne aleyhindeki her delilin bir şekilde açıklamasının olduğu, sifonların değiştirilmesi de kumpas olayına kanıt olarak sunulacak son derece ikna edici bir delil olarak düşünülmesi gerektiği görüşüydü.</p>

  <p>Ulaştığı ikinci sonuçsa hafif bir huzursuzluğa neden olmuyor değildi. O da Beckert ve/veya Turlock aleyhindeki delillerin Payne’in aleyhindeki delillerle aynı zayıflığa sahip oldukları fikriydi. Hatta Poulter Caddesi’nin arkasındaki çimenlikte kendisinin bulduğu kalemle, Blaze Jackson’ın dairesindeki plastik poşetteki parmak izleri dahi daha sonra suçlamalarda kullanma maksadıyla tamamen bambaşka koşullarda bırakılmış olabilirdi. Kısacası, her ne kadar ortada bunun kanıtı yoksa da - hele değiştirilen tuvalet sifonları gibi bir şey hiç yoksa da - Beckert’ın da bir kumpasa maruz kalıyor olması mümkündü. Tabii bunun biraz zorlama bir senaryo olduğu ortadaydı. Ama Beckert aleyhindeki deliller ilk bakışta göründüğü kadar sağlam değildi. Hatta zeki bir savunma avukatı tüm bu delillerdeki zayıf noktaları gözler önüne serebilirdi.</p>

  <p>Madeleine’in gidişinin ardından masasından kalkmayan Gurney, çalışma odasının penceresinden dışarı bakıp, konuyu Kline’a açmanın yerinde olup olmayacağına karar vermeye çalışıyordu. Bu pek de hoşa gidecek bir fikir değil gibiydi. Bunun üzerine önce Torres’le konuşmaya karar verdi.</p>

  <p>Torres telefonu ilk çalışta açtı.</p>

  <p>“Selam Dave. Ben de şimdi seni arayacaktım. Çok hızlı bir gün yaşıyoruz. Bir anda birçok şey oldu. Önce kötü haberi vereyim. Willard Parkı yakınlarında bulunan kullanılmış prezervatifteki DNA eşleşmesi başarısızlıkla sonuçlandı. Kısacası oradan bir şey çıkmadı. Zaten o gece olanlara tanık olmuş birini bulabilme ihtimali bir hayli düşüktü. Şimdi iyi habere geçeyim. Albany’deki bilgisayar laboratuarından senin kulübede, çarşafın altında bulduğun dizüstü bilgisayarla ilgili rapor elimize ulaştı. Bilgisayarın beyinle ilgili araştırma yapmakta kullanılmış oluşu en önemli keşif oldu. Özellikle de ‘omurilik soğanı’ adı verilen bölgeyle ve o bölgeyi koruyan kemiğin yapısı ve büyüklüğüyle ilgili araştırma yapılmış. Bu tür bilgiler ve tespit edilen bir anatomik diyagram, birinin beyin köküne buz kıracağı saplama niyetindekilerin bir hayli işine yarayabilir. Beckert’ın Loomis’e saldırmış olduğuna dair somut bir kanıt gibi görünüyor.”</p>

  <p>Gurney bunun ne ölçüde somut olduğuna emin değildi ama yeterince ikna edici bir delil gibi göründüğü de açıktı.</p>

  <p>“Hepsi bu kadar da değil,” diye devam etti Torres. “Laboratuar yatağın ayak ucunda sıkıştırılmış telefonla ilgili de bir rapor gönderdi. Arama kayıtları Payne’in Steele’in vurulduğu gece neden Bridge Caddesi civarında olduğuna dair yaptığı açıklamayı doğruluyor. Kendisine birkaç mesaj gönderildiğini, binanın arkasında bir buluşma ayarlandığını, sonra yeni mesajla köprünün diğer tarafına gönderildiğini, ardından da buluşmanın iptal edildiğini ileri sürmüştü. Bu mesajlar senin kulübede bulduğun telefondan gönderilmiş.”</p>

  <p>“İlginç,” dedi Gurney. “Kline herhangi bir tepki verdi mi bunlara?”</p>

  <p>“O kadar mutlu ki. Sonunda paketin düğümünün atıldığını hissettiği söyledi.”</p>

  <p>Gurney ise ancak Beckert’ın inandırıcı itiraflarının paketin düğümünün atıldığı manasına geleceğini düşünüyordu. Kline’ın olayın sonuçlandığını ifade etmek için kullandığı, aslında birkaç yeni, yeri kolayca değiştirilebilir ya da üzerinde oynama yapılmaya müsait delillere dayanan bu benzetme, failin aranmasını ikincil konuma indirgiyordu. Bu çok büyük bir soruna dönüşebilirdi.</p>

  <p>Gurney, Torres’le yaptığı konuşmayı bitirip Kline’ın numarasını tuşladı.</p>

  <p>“David. Senin için ne yapabilirim?” Adamın ses tonundaki aceleci hava ‘hiçbir şey’ yanıtından çok hoşlanacağının göstergesiydi.</p>

  <p>“Bir endişemi paylaşmak istedim.”</p>

  <p>“Ha?” Bu tek hece meraktan ziyade kaygı içeriyordu.</p>

  <p>“Beckert’ın suçlu olduğu izlenimi veren delille ilgili düşünüyordum.”</p>

  <p>“İzlenim mi?”</p>

  <p>“Kesinlikle. Cory Payne aleyhindeki delillerin zayıflığını bir savunma avukatı mahkemede kendi lehlerine kullanabilirdi. Bunda da bana kalırsa başarılı olurdu.”</p>

  <p>“Nereye varmaya çalışıyorsun?”</p>

  <p>“Beckert aleyhindeki deliller de aynı şekilde zayıf.”</p>

  <p>“Saçma. Beckert aleyhinde ezici deliller var.”</p>

  <p>“Aynı şeyi üç gün önce Payne için de söylemiştin.”</p>

  <p>Kline gergin ve soğuk bir tavırla, “Neden bu konuşmayı yapıyoruz?” diye sordu.</p>

  <p>“Sen mahkeme salonuna yapabileceklerinden çok daha azını yaptığını düşünerek girmeyesin diye.”</p>

  <p>“Beckert’ın tıpkı Payne gibi bir kumpasa maruz kaldığını ileri sürmüyorsun, değil mi? Bana o kadar da kaçık olmadığını söyle.”</p>

  <p>“Benim söylediğim şey şu: Araştırdığın olay senin düşündüğün kadar kolay sonuç alınacak türden değil. Delillerin nitelikleri açısından…”</p>

  <p>Kline sözünü kesti. “Güzel. Konu anlaşılmıştır. Başka bir şey var mı?”</p>

  <p>“Sana da çok fazla delil varmış gibi gelmiyor mu?” Sorusunun ardındaki sessizlikte Gurney, yarı kızgın, yarı şaşkın haldeki Kline’ın yüzünü gözünde canlandırdı. Sonra sözlerini sürdürdü. “Böyle bir işi tezgahlayanlar hedeflerinin suçlu görünmesini garanti altına almak isterler. Bu yüzden de abartırlar. Burada aynı şeyin olduğunu kanıtlayamam ama bu olasılığı ihmal etmemelisin.”</p>

  <p>“Senin olasılık dediğin şey benim hayatımda duyduğum en saçma sapan varsayım. Ağzından çıkanı kulağın duyuyor mu? Birinin Steele ve Loomis cinayetlerini Cory Payne’e yıkmaya çalıştığını, sonrasında da aynı suçla ilgili Dell Beckert’a kumpas kurulduğunu mu söylüyorsun? Artı Jordan-Tooker cinayetleri için de? Sen hayatında bu anlattıklarına zerre kadar bile olsa benzeyen başka bir olay duydun mu?”</p>

  <p>“Hayır.”</p>

  <p>“Yani… en düşük olasılıklı senaryonun hayalini mi kuruyorsun? Sonra da bunu benim kucağıma bırakmaya karar verdin, öyle mi?”</p>

  <p>“Bak, Sheridan. White River’da olup biten her şeyi anladığımı söylüyor değilim. Sadece daha fazla soruşturulması gerek. Bunların kim tarafından ne maksatla yapıldığını tam olarak anlamamız şart. Beckert’ın yakalanması bu yüzden hayati derecede önemli. Ve…”</p>

  <p>“Dur! Orada kal! Bizim her şeyi <i>tam olarak anlamak</i> gibi bir hedefimiz yok. Ben bir suç soruşturması, iddianame ve kovuşturma sürecini idare ediyorum. Kesin Gerçekler Psikoloji Derneğini yönetmiyorum. Beckert’ı bulmaya gelince; onu hiç bulamamamız ihtimal dahilinde. Açık konuşmak gerekirse bu o kadar da kötü bir şey değil. Neticede yokluğunda da suçlanabilir. Eğer dava onun suçlu bir kaçak olduğu hükmüyle biterse yeterli sonucu almış sayılırız. Kamuoyunun huzuruna çıkaracağımız iyi bir iddianameyle sanığın suçlu bulunacağı bir dava açılması emniyet teşkilatının yeterince başarılı kabul edilmesine olanak sağlayabilir. Sadece tek bir şey daha söyleyeceğim. Çıkıp basma bu temelsiz ikili kumpas teorinden bahsetmeye kalkman kesinlikle önerilebilir bir şey olmaz. Böyle bir şey kaosu, ihtilaftan alevlendirmekten başka bir işe yaramaz. Teşkilatın ve senin güvenilirliğinin zedelenmesine yol açacağınıysa söylemeye bile gerek yok. Bu konuyla ilgili tartışmamız sona ermiştir.”</p>

  <p>Kline’ın önceki davranıştan değerlendirildiğinde bu tepkisi Gurney’e hiç şaşırtıcı gelmemişti. Süreci tamamen bambaşka yöne sürükleyecek bir girişime kalkışmak kolayca kabul edilebilir bir şey değildi elbette. Kline’ı en çok endişelendiren şey kamuoyu karşısındaki imajıydı. Sürecin pürüzsüz bir şekilde yürütülmesi bu sebeple en önemli faktördü. Süreçteki sürpriz gelişmeler bile hoş karşılanmazken tüm akışı değiştirecek bir şeyin değerlendirilmesi imkansızdı.</p>

  <p>Eğer biri bu olayı bir kez daha baş aşağı edecekse bu kişi pek olası görünmeyen hipotezinin doğurduğu sorulara yanıt bulmak zorunda oluşuyla bizzat kendiydi. Ve bunların en zoru da ilk soruydu.</p>

  <p>Cui bono?<a id="footnote1"></a><sup><a href="../Text/Fir_0054.xhtml#bookmark1">1</a></sup></p>

  <p>Payne ve Beckert’a tezgah kurmak kimin çıkarınaydı?</p>

  <hr class="line"/>

  <p><a id="bookmark1"></a><a href="../Text/Fir_0054.xhtml#footnote1">1</a></p>

  <p><i>Lal.</i> Kimin yararına (Çev. N.)</p>
</body>
</html>