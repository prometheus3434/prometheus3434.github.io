<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>SONSÖZ</h1>

  <p>Gerçekten de Hardwick’in tahmin ettiği gibi tam bir curcuna oldu. Hemen sonrasındaysa sonu kötü, ön plana çıkarılacak bir kahramanı da olmayan White River hikayesi medyanın eline düştü. ‘Emniyet Teşkilatının Büyük Fiyaskosu’ tipik manşetlerden biriydi. En sivri dilli haber bloglarından biriyse olup biteni ‘Ölümcül Hata’ diye adlandırmıştı. Son meydana gelen kanlı olaya yoğunlaşan RAM TV haber bültenleriyse bundan ‘Rapture Tepesi Katliamı’ diye bahsediyordu.</p>

  <p>Olay Bölge Savcısı Kline için de hiç iyi sonuçlanmamıştı. Bu felakete yol açan hataları yapan kişi olarak gösterildi. Hakkındaki yazılarda, onun olay yerinde sinir krizi geçirdiği söylentileri olduğundan, giderek artan kamuoyu baskısının siyasi destekçileri tarafından da yalnız bırakılmasına neden olduğundan ve kısa süre içinde istifa edeceğinden bahsediliyordu.</p>

  <p>Cory Payne’in Gort Kardeşlerle yaptığı tehlikeli işbirliğinin sonu da kötü olmuştu. Onun Gortlar’ın pitbullarıyla parçalanmış cesedinin kalıntıları Rapture Tepesi’nin yamaçlarındaki ağaçların arasında bulundu. Gort Kardeşleri Turlock’u öldürmeye yönlendirmiş, onlardan babasını ve babasının dostlarını havaya uçurmak için dinamit temin etmiş ama bu arada göründüğü üzere Gort Kardeşlerin kendisine haddinden fazla güvendikleri yanılgısına kapılmıştı. Gündüz kuşağındaki televizyon psikologları haftalarca Payne’in yaralı yaşamından ve bu yaşamın onu sürüklediği karanlık dünyadan bahsedip durdular. Hakkında, sonrasında film anlaşması da yapılan, <i>Kör İntikam</i> adlı bir kitap yazıldı.</p>

  <p>Gort Kardeşlerle köpekleri ortadan kayboldu. Ortadan kayboluşlarıyla ilgili yanıtsız kalan sorular ve Payne’le sonu kötü biten işbirlikleri çok sayıda üçüncü sayfa hikayesine konu oldu. Arada sırada dağcılar tarafından görüldüklerine, gece ormanda kamp kuranların ödlerini patlattıklarına dair iddialar ileri sürülüp durdu. Ama nerede olduklarına dair somut bir kanıta hiçbir zaman ulaşılamadı. Sanki tıpkı doğanın kötü güçlerinden biri gibi eriyerek her zaman ait gibi göründükleri vahşi yaşamla birleşmişlerdi.</p>

  <p>Rapture Tepesi’ndeki ölümlerin sayısı yoğun enfeksiyon nedeniyle hastanede ölen Marvin Gelter’la birlikte dörde yükseldi.</p>

  <div style="margin-top:5%"></div>

  <p>Geçici olarak lidersiz kalan Siyahileri Savunma Birliği herhangi bir basın açıklaması yapmadı. Tıpkı olayın siyasi kışkırtıcı nitelik taşıdığına dair emare bulamayan Carlton Flynn gibi.</p>

  <p>Gurney’in olaydaki rolü pek ön plana çıkartılmasa da genelde olumlu karşılandı. Olayın sonuçlanma aşamasındaki tutarlı davranışlarıyla Cory Payne karşısındaki korkusuzluğu takdir gördü. Özellikle Haley Beckert onu Kline’ı Rapture Tepesi’nde olabileceklerle ilgili uyarmaya çalıştığını dile getirip övdü.</p>

  <p>Gurney bir gece uyuklarken aniden Beckert’ın CBIIWRPD plakasını gördüğünde neden deja vu hissine kapıldığını anladı. CBII kısmı Cordell Beckert H’nin kısaltmasıydı. Yarı uyur yan uyanık haliyle hatırladığı kadarıyla Cory Payne’in gerçek adı Cordell Beckert III’tü. Kısaltması da demek ki CBIII olmalıydı. Ve bu da C131H’e çok benziyordu. Ağır yaralı birinin sedyede titreyen elleriyle yazdığı nottaki B harfinin 13 gibi görünmesi gayet normaldi. Yani Rick Loomis TOLDC13111 diye yazmış, Gurney’e Cory Payne’e bir şey söylediğini<a id="footnote1"></a><sup><a href="../Text/sonsoz.xhtml#bookmark1">1</a></sup> ifade etmek istemişti. Bu da Gurney’in aklını yanıtını asla öğrenemeyeceği sorularla doldurdu. Cinayet olaylarında böylesi şeyler olağandı. Zira olup bitenleri tümüyle bilenler genellikle ölmüş olurdu.</p>

  <p>Kederli çizgiler Kim Steele’in yüzünde kalıcı hale geldi. Üzerine çöken hüznün ağırlığı hep sezildi. Ama yine de ayakları üzerinde durmayı başardı.</p>

  <p>Diğer taraftan Heather Loomis çok daha derinden etkilenmişti. Kocasının ölümünü öğrenmesinin ardından depresyon eşiğindeki durumu hiçbir şeye tepki vermeme seviyesine düştü. Uzun süreli tedavi amacıyla New England’daki büyük bir ruh hastalıkları hastanesine yatırıldı. Erken doğum yaptı. Bebeğin bakımını kardeşiyle yengesi üstlendi. Heather’sa ne bebekle ne de onunla ilgili düzenlemelerle ilgilendi.</p>

  <p>Mark Torres, Gurney’e White River Polis Teşkilatı’ndan istifa edip sosyal hizmetler alanında kariyer yapmak istediğinden bahsetti. Gurney’se ona teşkilata bir yıl daha şans vermesini önerdi. Çünkü Torres gibi polislerin mesleğin geleceğini aydınlatacağını düşünüyordu.</p>

  <p>Tania Jordan hiç kimseye bir şey söylemeden White River’ı terk etti.</p>

  <p>Dell Beckert hayatında ilk kez ısrarlı teklifleri kabul etmeyip basından uzak durdu. Sanki zorla tutulduğu o evde geçirdiği günler ve Birleşik Devletler Adalet Bakanlığı’yla New York Başsavcılığı’nın insan hakları ihlalleri, deliller üzerinde tahrifat yapma ve adaleti engelleme suçlamalarıyla başlattığı, başını çok ağrıtacak gibi duran soruşturmaların stresi onu birkaç yaş yaşlandırmıştı.</p>

  <p>Birkaç ay sonra Goodson Cloutz’a vekalet eden Şerif Fred Kittiny yedi farklı yalancı şahitlik suçlamasıyla tutuklandı.</p>

  <p>Sansasyonel suçlarla, felaketlerle ve ünlülerle ilgili hemen kitap yazmakta ustalaşmış biri Blaze Lovely Jackson’ın Cory Payne’le ölümcül işbirliği üzerine odaklanan, Lovely adlı bir kitap yazdı. Kitabın kapağınıysa tıpkı Payne’in özenle hazırlanmış kumpas senaryosunun Poulter Caddesi ayağında, Judd Turlock’a ait, Jackson’ın kullandığı motosiklet gibi kırmızı bir motosikletteki kasklı, deri giysili bir adam süslüyordu.</p>

  <p>Albay Ezra Willard’ın heykeli halka açık parktan sessizce kendini İç Savaş meraklısı olarak tanıtan birinin malikanesine nakledildi. Bu şahıs Konfederasyon dönemine sempati duyduğunu gizlemiyordu. Bu yüzden heykelle ilgili bulunan bu çözüm de rahatsızlığa ve tartışmalara neden oldu. Çünkü heykelin parçalanıp kasaba çöplüğüne atıldığını görmeyi tercih edeceklerin sayısı az değildi. Fakat belediye meclisinin çoğunluğu gerginliği tetikleyen sembollerden hiç olmazsa birini mümkün olduğunca en az sorun yaratacak şekilde ortadan kaldırma yöntemini tercih etti.</p>

  <p>Maynard Biggs yaklaşan ve artık kazanmasına kesin gözüyle bakılan ara seçimlere kadar başsavcı vekili olarak atandı.</p>

  <p>Muhterem Rahip Whittaker Coolidge nefretin yıkıcı gücü temalı, bir hayli olumlu tepkiler alan bir dizi vaaz verdi. Nefreti Maynard Biggs’in ırkçılığı tanımlarken kullandığı sözlerle tarif ediyordu: <i>Her iki tarafı keskin, kullanana da en az kurbana verdiği kadar zarar veren bir bıçak.</i> Başka bir tarifi daha vardı: <i>Kitlesel katliamın intihar silahı.</i> Tüm vaazlarını da Cory Payne’in hayatını ve ölümünün yedi kelimelik özeti üzerine oluşturmuştu. <i>Kini onu ele geçirdi. Kini nefreti öldürdü.</i></p>

  <div style="margin-top:5%"></div>

  <p>Rapture Tepesi’ndeki kanlı olayın bir süre sonrasında, Gurney’in White River’da yaşananları inceleyen eyalet ve federal soruşturma yetkililerine detaylı ifade vermesinin akabinde, hem kendisi hem de Madeleine olup bitenlerle ilgili sohbet etmeye pek istekli değillerdi.</p>

  <p>Karısının yüzünde genelde dalgın bir ifade oluyordu ama Gurney tecrübelerinden bunun nedenini sormamanın en iyisi olduğunu, onun kendisini hazır hissettiğinde zaten konuyu açacağını biliyordu.</p>

  <p>Ve haziran başlarında bir akşam konu açılıverdi. Akşam yemeklerini sessizce bitirmişlerdi. Cam kapılar ardına kadar açıktı. Ilık yaz havası artık yavaş yavaş solmaya yüz tutmuş leylak kokularını taşıyordu. Sessizliğin ardından Madeleine söze girdi.</p>

  <p>“Sence bir şeyler değişir mi?”</p>

  <p>“White River’daki ırksal gerginliği mi soruyorsun?”</p>

  <p>Başıyla onayladı.</p>

  <p>“Aslında… daha önce olmayan şeyler bunlar. Polis teşkilatındaki çürük elmalar birer birer toplanmaya başladı. Eski dosyalar yeniden gözden geçiriliyor. Özellikle de Laxton Jones olayı. Vatandaşların şikayetleriyle daha yakından ilgilenilmesini sağlayacak bir sistem oluşturuldu. Heykel kaldırıldı. Her ırktan katılımcıyla kurulması planlanan komitelerle ilgili tartışmalar başladı…”</p>

  <p>Madeleine sözünü kesti. “Bunları biliyorum. Açıklıyorlar. Basın toplantılarında filan. Ben başka bir şeyi merak ediyorum. Bu biraz Titanik batarken güvertede sandalyelerin yerini değiştirerek sonuç alma çabasına benzemiyor mu?”</p>

  <p>Gurney omuz silkti. “Ama tayfanın işi bu.”</p>

  <p>“Ne demek istedin?”</p>

  <p>“Sorunlarımızı çözmek için seçtiğimiz çoğu insanın yaptığı bu değil mi? Hiçbir şeyi <i>çözmeyip,</i> siyasi baskı oluşturmak için ayrıntılar üzerinde oynarlar. Böylece sanki çok önemli bir değişiklik yapılmış imajı yaratırlar. Gerçek değişiklikler böyle olmaz. Başarıya ulaşma şanstan düşüktür. Nasıl sonuçlanacağı öngörülemez. Böyle bir şey insanların daha önce görmedikleri bir şeyi görmeleriyle mümkün olur. Nedeni ne olursa olsun, gerçeğin yüzü onlara öyle bir çarpmalı, onları öyle bir sarsmalıdır ki gözleri açılsın.”</p>

  <p>Madeleine başını salladı. Ama onu onaylamaktan çok kendi düşüncelerine dalmış gibiydi. Bir süre sonra masadan kalkıp açık kapıdan arazinin aşağı kısmına, ahırla gölete doğru baktı. “Sence Walter Thrasher’ın yapmak istediği de bu mu?”</p>

  <p>Soru Gurney’i şaşırtmıştı.</p>

  <p>Bir anlığına bunu düşündü. “Evet, sanırım öyle. Bir şeyleri gün ışığına çıkartmaya, çirkin bile olsa, hatta özellikle çirkin olan gerçekleri keşfetmeye doğal bir düşkünlüğü var.”</p>

  <p>Madeleine derin bir nefes aldı. “Eğer istediği şeyi yapmasına izin verirsek… hiçbir şey bulamayabilir.”</p>

  <p>“Doğru.”</p>

  <p>“Ya da korkunç bir şeyler bulur.”</p>

  <p>“Evet.”</p>

  <p>“Sonra bu korkunç gerçeklerle ilgili bir yazı yazar.”</p>

  <p>“Evet.”</p>

  <p>“Sonra insanlar yazdıklarını okur… Bazıları dehşete kapılabilir.”</p>

  <p>“Olabilir.”</p>

  <p>Hiçbir şey söylemeden kazı alanına bir, iki dakika daha baktıktan sonra neredeyse duyulamayacak bir sesle, “Belki de ona devam etmesi için izin vermeliyiz,” dedi.</p>

  <hr class="line"/>

  <p><a id="bookmark1"></a><a href="../Text/sonsoz.xhtml#footnote1">1</a></p>

  <p>Told, tell (söylemek) fiilinin 3. halidir. (Çev. N.)</p>
</body>
</html>