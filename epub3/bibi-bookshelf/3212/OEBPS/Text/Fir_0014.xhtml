<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>14</h1>

  <p>Binadan birlikte çıkan Kline’la Gurney, arabalarına ulaşana dek konuşmadılar. Kline dinlenebileceklerinden endişe ediyormuşçasına etrafına bakındı.</p>

  <p>“Bir şeyi netleştirmek istiyorum, David. Sana karşı tam manasıyla dürüst olmadığımı düşünmeni istemem. Toplantıda neden Kim Steele’in telefonunu almadığın sorulunca bunu resmi bir görevin olmadığı için yapmadığını söyledin. İşte tam da bu sebepten ben de sana onun önce bana geldiğini söyleyemedim. Burada gösterdiğim hassasiyeti anlıyorsundur.”</p>

  <p>“Beckert’a da aynı hassasiyetten dolayı mı söylemedin?”</p>

  <p>“Ona bundan bahsetmeyi kısmen Kim’in endişelerine saygı duyduğum için erteliyordum. Ama böyle bir şey başka sonuçlara da neden olabilirdi. Neticede en iyi niyetler bile sorun yaratabilir.”</p>

  <p>“Ne tür sorunlar?”</p>

  <p>“Bu bilgiyi vermeyi geciktirmek gibi basit bir şey sonrasında ortaya çıkarsa benim Kim’in teşkilata olan güvensizliğini desteklediğim imajı uyanabilirdi. Ben de bunu gördüğün biçimde yaptım. Burada seni yanlış yönlendirmek gibi en ufak bir isteğim olmadı. Bu arada telefon konusundaki soruları büyük bir başarıyla yanıtladın.”</p>

  <p>“Gerçeği söyledim.”</p>

  <p>“Elbette. Ve gerçek çok faydalıdır. Akla yatkın gerçeklerin sayısı ne kadar artarsa o kadar iyidir.” Kline’ın alnında ter damlaları birikmişti.</p>

  <p>Mellery olayının başlangıcında, daha ilk tanıştıklarında Gurney, Kline’ın kişiliğinin taban tabana zıt katmanlardan oluştuğunu tespit etmişti. Birinci katmandan, büyük hedefleri olan, kendine güveni tam bir siyasetçinin parıltıları saçılırken bunun altında, korkan küçük bir adam vardı. Yine de bu korkuyu şimdi net biçimde gözlemleyebiliyor olmak Gurney’i bir hayli şaşırtmıştı.</p>

  <p>Kline bir kez daha otoparkta etrafına bakındı, sonra saatini kontrol etti. “Toplantıda şaşırmana neden olan herhangi bir şey oldu mu?”</p>

  <p>“Üçüncü bir kişinin daha işin içinde olduğu bilgisi şaşırtıcıydı.”</p>

  <p>“Bu bizi nereye götürür?”</p>

  <p>“Bir şey söylemek için henüz çok erken.”</p>

  <p>“Bir sonraki adımın ne?”</p>

  <p>“Daha fazla bilgi edinmek istiyorum.”</p>

  <p>“Ne gibi?”</p>

  <p>“Sana bununla ilgili bir e-posta atmamı ister misin?”</p>

  <p>“Böyle yapsak daha kolay olur.” Cebinden telefonunu çıkartıp bir uygulamayı açtı. “Kaydedeyim.”</p>

  <p>“Olay tutanağını, olay mahalli fotoğraflarını görmek istiyorum. Bir de az önce izlediğimiz video kaydının kopyasını almak isterim. Balistik inceleme sonuçlarını, kurbanın biyografisini, Jordan’la Tooker’ın sabıka kayıtlarını, muhbirlerinin Beckert’a anlattıklarına ilişkin öğrenebileceğin her şeyi ve de onun Jordan’la Tooker’a karşı yönelttiği bu bariz nefretin arkasında yatanın ne olduğunu bilmek istiyorum.”</p>

  <p>Kline telefonunun kayıt fonksiyonunu devre dışı baraktı.</p>

  <p>“Son soruna hemen şimdi yanıt verebilirim. Beckert’ın emniyet mensubu olarak elindeki güçleri, düzeni sağlamaya yönelik büyük tutkusundan gelir. Jordan’ı, Tooker’ı aslında SSB’nin tümünü anarşi faktörleri olarak görüyor. Dell Beckert’la SSB, devasa bir patlama öncesindeki maddeyle antimadde gibiler.”</p>

  <div style="margin-top:5%"></div>

  <p>Eve dönüş yolunda Gurney’in aklında iki şey vardı. Kline’ın bariz gerginliği bunlardan ilkiydi. Olayın araştırılmasında teşkilata ya da bizzat Beckert’a karşı güvensizlik duyduğu seziliyordu. Acaba bu güvensizliğin temelinde telefon mesajının daha ötesinde de bir şeyler olabilir mi diye düşünmeden edemedi. Aklına takılan ikinci şeyse, White River’dan çıktığından beri yaklaşık yüz metre gerisinden hiç ayrılmayan motosikletti.</p>

  <p>Hızını yüzden doksana düşürdü. Motosiklet de aynı şeyi yaptı.</p>

  <p>Bu kez hızını doksandan yüz yirmiye çıkardı. Sonuç değişmemişti.</p>

  <p>Birkaç dakika sonra, Gurney üç kilometre ilerideki bir dinlenme tesisini gösteren tabelanın yanından geçtiği sırada, motosiklet sol şeride geçip Gurney’in aracıyla aynı hizaya geldi. Yüzündeki kasktan kimliği anlaşılmayan sürücü, elindeki polis armasını sallayarak tesise girmesini işaret etti.</p>

  <p>Girdiğinde burasının, yanında iki tuvaletin bulunduğu, küçük bir binayla önündeki tek sıralı park alanından ibaret küçücük bir yer olduğunu gördü. Burası haddinden fazla büyümüş çalılıkların arkasında kaldığından otobandan nerdeyse hiç görülmüyordu. Motosiklet hemen ileride dururken etrafin ıssızlığı Gurney’in torpido gözündeki Beretta’sını alıp ceketinin cebine sokmasına neden oldu.</p>

  <p>Sürücü motoru durdurup kaskını çıkardığında karşısındakinin Mark Torres olduğunu görmek Gurney’i çok şaşırttı.</p>

  <p>“Sizi takip ettiğimi düşünüp rahatsız olduysanız özür dilerim. Eşimle birlikle bu yakınlarda oturuyoruz. Larvaton’da. Yani bir sonraki çıkışta.”</p>

  <p>“Ve?”</p>

  <p>“Sizinle konuşmak istedim. Sizinle bu şekilde doğrudan, yani özel olarak konuşmam doğru mu bilemiyorum. Aslında iletişim kanallarının dışına çıkmayı hiç istemem. Her şeyin Komiser Yardımcısı Turlock aracılığıyla yapılması gerek, bunu da biliyorum. Ama bunun yine de sorun olmayacağını düşündüm. Neticede sizinle daha önceden tanışmıştık.”</p>

  <p>“Tanıştık mı?”</p>

  <p>“Büyük bir ihtimalle siz hatırlamazsınız ama birkaç yıl önce akademide soruşturma yöntemleri üzerine verdiğiniz bir seminere katılmıştım. Tek kelimeyle muhteşemdi.”</p>

  <p>“Beğendiğinize sevindim ama…”</p>

  <p>“Hemen konuya giriyorum.” Adam sanki kafasındaki fikir ona fiziksel bir acı veriyormuş gibi görünüyordu. “Sorun şu… Nasıl söylesem? Sanki bu olayda bazı şeyleri kavramakta zorluk çekiyorum gibi.”</p>

  <p>Gurney çalılıkların diğer tarafından gürültüyle geçen tırların uzaklaşmasını bekledikten sonra, “Ne gibi?” diye sordu.</p>

  <p>“Altı ay önce devriye görevinden büroya terfi ettim. Böylesi çok yönlü bir olayda, bu konumda olmak…” Susup başını iki yana salladı. “Dürüst olmak gerekirse, biraz huzursuzum.” Konuşmasında belli belirsiz bir aksan seziliyordu.</p>

  <p>“Üzerinize binen sorumluluk yüzünden mi? Yoksa başka nedeni mi var?”</p>

  <p>Torres duraksadı. “Şey, soruşturmanın şefi benim sözde ama bir bakıma da hiç öyle değil. Her şeyi Beckert yönetiyor gibi. Ve onun Jordan’la Tooker’a odaklanışı var bir de. Onların suçlu olduklarından neredeyse yüzde yüz emin. Ama ben onun kadar kesin konuşamıyorum. Bunları sizinle paylaşmam büyük bir hata mı?”</p>

  <p>“Benden ne isteyeceğinize göre değişir.”</p>

  <p>“Sadece telefon numaranızı istesem? Sizinle fikir alışverişinde bulunmayı çok isterim. Tabii bir sakıncası yoksa.”</p>

  <p>Gurney, Beckert’ın bilgi akışı konusundaki katılığı bir yana bırakılırsa, bu isteği geri çevirmek için bir neden göremedi. Omzunu silkip genç dedektife cep numarasını verdi.</p>

  <p>Torres teşekkür etti. Ardından da Gurney’i az önce yaptıkları konuşmaya dair derin düşüncelere sevk ederek gitti. Bu olaydaki her şey gibi bu da sanki işin içinde bir yanlışlık varmış gibi bir hisse yol açmıştı. Böylesi gizli bir ortamın tercih edilmesi Torres’in kendini güvensiz hissetmesinden mi, White River Emniyeti’nin yerleşik kurallarından biri olduğu için mi yoksa bunun arkasında daha kötü amaçlar mı var diye merak ediyordu.</p>

  <p>Daldığı düşüncelerden tuvaletlerin yan tarafındaki çalılıkların üzerine düşen bir çift akbabanın gölgesini fark edince sıyrıldı. Aslında yaşayan hiçbir canlıya zarar vermeyen, sadece ölü hayvanları yiyerek beslenen akbabalardan savunmasız yaratıklara acımasızca saldıran bir yırtıcıymış gibi bahsedilmesinin bu derece yaygın olması ne kadar da enteresan diye düşündü. Bu da yaygın düşünce şeklinin aslında gerçeklerle pek de alakası olmadığının bir başka örneğiydi.</p>

  <p>Bu düşünceleri de çalan telefonuyla yanda kaldı.</p>

  <p>Arayan, Hardwick’ti.</p>

  <p>“Ben Gurney.”</p>

  <p>“Lanet olsun! Gönderdiğin şu Steele’in telefonundaki mesaj var ya? Gayet yasal bir ikaz gibi de görülebilir. Ya da böyle bir ikazmış gibi görünen başka anlamlar taşıyor olması da mümkün. Veya tamamen lanet olası başka bir manası da olabilir elbette. Mesajın nereden gönderildiğini biliyor musun?”</p>

  <p>“Steele’in karısından telefonu aldıktan sonra bunu tespit edebiliriz. Ama kontörlü bir hattan gönderildiğinin ortaya çıkacağına yani işe yarar bir sonuç alamayacağımıza eminim. Beckert ya da Turlock’la ilgili bir şeyler buldun mu?”</p>

  <p>“Çok az. NYEP merkezindeki bir arkadaşımdan eski işe alma kayıtlarına ulaşmasını rica ettim. Yani adayların verdiği CV’lerin orijinallerine. Beckert’la Turlock’un iş başvurularına bakınca aralarındaki ilişkinin çok eskilere dayandığı ortaya çıktı. Virginia, Butris County’de aynı askeri hazırlık okuluna gitmişler. Beckert, Turlock’un bir üst sınıfındaymış. Ama orası çok küçük bir okul. Bu yüzden birlikte eğitim görmüş olmaları muhtemel.”</p>

  <p>“İlginç.”</p>

  <p>“Başvuru formuna Turlock’un okula başvurmadan önce birtakım yasal sorunlar yaşadığına dair eklenmiş not da ayrı bir ilginç husus. Not aynen şöyle: ‘Çocuk mahkemesinde yargılandı, duruşma kayıtları gizlidir. Butris County şerifinin verdiği yeminli ifade sonrası başvuru kabul edilmiştir.’</p>

  <p>Yeniden beliren akbabanın gölgesi karşı kaldırımdan engebeli tarlalara doğru uzandı. “Hmm. Beckert orada herhangi bir sorun yaşamış mı?”</p>

  <p>“Öyle bir şey olmuşsa da kimse fark etmemiş. Her yıl sınıf birincisiymiş. Butris County pınarları kadar temiz bir sicili var.”</p>

  <p>“Turlock’un neden yargılandığını öğrensek iyi olurdu.”</p>

  <p>“Vuginia yargıcını bir komiser yardımcısına ait gizli çocuk mahkemesi kayıtlarını açmaya ikna etmek için elimizde sağlam nedenlerimiz olmalı. Ama şu an için elimizde bir tek neden bile yok.”</p>

  <p>“Bir tane bulsak iyi olurdu.”</p>

  <p>“İşe karışıp karışmamaya emin olamayan birine göre fazla işin içindeymişsin gibi konuşuyorsun.”</p>

  <p>Gurney bir başka gürültülü kamyon konvoyunun geçmesini bekledi. “Bir ufacık tuhaflık başka bir tuhaflığa sevk ediyor, hepsi bu.”</p>

  <p>“Ne gibi?”</p>

  <p>“Kline’ın Beckert’la olan ilişkisi gibi. Klinç onu Adalet Tanrısı gibi tanımladı. Hatta hakkında büyük bir hayranlıkla konuştuğu Beckert’ın valinin kuzeniyle evli olduğunu da söyledi.”</p>

  <p>“Eee?”</p>

  <p>“İyi de o zaman neden bu fazilet örneği, adalet timsali adama güvenmiyor?”</p>

  <p>“Güvenmediğini mi düşünüyorsun?”</p>

  <p>“Bana kalırsa Beckert’ın bu cinayete yaklaşım biçimi Kline’ı bir hayli korkutuyor gibi.”</p>

  <p>“Sence orada neler dönüyor?”</p>

  <p>“Bilmiyorum. Beckert’ın başsavcılık seçimlerine katılma planıyla ilgili bir şey olabilir mi?”</p>

  <p>Hardwick kulak tırmalayıcı kahkahasını attı.</p>

  <p>“Komik olan ne?”</p>

  <p>“Az önce duyduğum bir şey. Eski başsavcının cennet yolculuğuna çıktığı Vegas’taki otel macerasının yapılan ilk açıklamalara göre çok daha renkli olduğuna dair birtakım dedikodular dolaşıyor. Galiba eskort kız şişko vurucusunun yüz otuz beş kiloluk cesedinin altında sıkışıp kalmış.”</p>

  <p>“Bunun Beckert ile bir alakası var mı?”</p>

  <p>“Eski başsavcının boka batmış bir kişilik olarak resmedilmesi bizim Bay Adalet Timsali için artı puan olur. Pis bahçeyi süpürecek tertemiz, yeni bir süpürge.”</p>

  <p>Gurney bir süre bunu düşündü. “Geçen gün bana Beckert’ın ilk eşinin aşırı dozda uyuşturucudan öldüğünü söylemiştin. Bununla ilgili başka bir şey öğrenebildin mi?”</p>

  <p>“Yasal bir soruşturma olmadığından herhangi bir dosya kaydı da yok. Ayrıca bunun konumuzla ne alakası var?”</p>

  <p>“Hiçbir fikrim yok. Sadece soru soruyorum.”</p>

  <div style="margin-top:5%"></div>

  <p>Gurney eve döndüğünde Geraldine Mirkle’ın sarı Beetle’ının kuşkonmaz tarhının yanına durduğunu gördü. Sundurmadan da kadın kahkahaları işitiliyordu.</p>

  <p>Geraldine’le Madeleine gülmekten katılmış haldeydiler. Sonunda kendini toplayan Madeleine, “Hoş geldin, canım,” dedi. “Gerry bir müşterisiyle yaptığı konuşmayı anlatıyordu da.”</p>

  <p>“Çok komik galiba.”</p>

  <p>“Tahmin bile edemezsin,” dedi Geraldine yuvarlak suratından neşe saçarak. “Artık gitmem gerek. Buford yemeği vaktinde hazır olmazsa çok kızıyor.” Kalkıp, onun gibi kilolu bir kadından beklenmeyecek çeviklikle hızla arabasına yöneldi. Sürücü koltuğuna yerleşirken bir yandan da, “Çay için teşekkürler, tatlım,” diye seslendi. Sonra yeni bir kıkırdama eşliğinde gaza basıp yola koyuldu.</p>

  <p>Madeleine, Gurney’in soran bakışlarını, elini boş ver manasında sallayarak geçiştirirken, “Sadece klinikle alakalı biraz da hoş olmayan şakalar işte,” dedi. “Açıklaması da zor zaten. Anlamak için orada olmak gerek.” Eliyle yüzünü ovuştururken, bir kez daha boğazını temizledi. “Bu gece dışarıda yeriz diye düşündüm. Hava çok güzel.”</p>

  <p>Gurney omuz silkip, “Bana uyar,” dedi.</p>

  <p>Madeleine eve girip on dakika sonra elinde servis tabakları, çatal kaşık ve karides, avokado, küp küp kesilmiş domates, kırmızı marul ve ufalanmış rokfor peyniriyle yaptığı favori salatasıyla geri döndü.</p>

  <p>İkisi de acıkmıştı. Yemek bitene kadar pek konuşmadılar. Dört tavuk, gün boyu süren yemeklerine sundurmanın kenarlarında etrafı eşeleyerek devam ediyordu.</p>

  <p>“Buford onun kedisi,” dedi çatalını bıraktı Madeleine.</p>

  <p>“Kocası sandım.”</p>

  <p>“Kocası yok. Olmadan da mutlu gibi görünüyor.”</p>

  <p>Kısa bir duraklamanın ardından Gurney Kline’la otoparkta yaptığı görüşme de dahil olmak üzere gün boyu yaşadıklarının özetini geçti.</p>

  <p>“Bana ne kadar açık ve dürüst davrandığını anlattıkça ona daha az inanıyorum. Bu yüzden de sanırım bir karar vermem lazım.”</p>

  <p>Madeleine hiçbir şey söylemeden sadece başını yana eğip, ona pek de inanmadığını gösteren bakışlarla bakmakla yetindi.</p>

  <p>“Benim işe karışmam sence kötü bir fikir mi?” diye sordu.</p>

  <p><i>“Kötü bir fikir mit</i> Sana yalan söylediğini düşündüğün bir adamın yürüttüğü bir cinayet soruşturmasında kullanılmana izin vermek kötü bir fikir mi? Yaşamını güvenmediğin bir adama emanet etmek? Tanrım, David, böyle bir şey hangi gezegende iyi bir fikir olarak tanımlanır ki?”</p>

  <p>Hayatının Kline’ın ellerinde olduğunu söylemek olaya bir hayli dramatik bir açıdan yaklaşmak manasına geliyor olsa da haklılık payı da vardı. “Bunun kararını yarına bırakacağım.”</p>

  <p>“Gerçekten mi?”</p>

  <p>“Gerçekten.”</p>

  <p>Aslında soruşturmaya devam etmeye niyetliydi. En azından bir süreliğine. Kararı yarına bırakacağım derken de Kline’la olan ilişkisini kastetmişti.</p>

  <p>Madeleine ona uzun uzun baktı. Sonra salata kaseleriyle çatalları alıp içeri yöneldi.</p>

  <p>Gurney cebinden telefonunu çıkartıp, Kim Steele’in verdiği numarayı aradı. Çağrısını telesekreter yanıtladı. O da kocasının telefonunda birtakım dijital veriler olabileceğini bu sebeple de telefonu teslim etmesinin faydalı olabileceğini belirttiği bir mesaj bıraktı. Bunu söylerken de mümkün olduğunca kesin ifadeler kullanmamaya özen gösterdi. Kadına bu talebi geri çevirme seçeneğini sunmanın onu ikna etmek için kullanabileceği en iyi yöntem olduğunun farkındaydı.</p>

  <p>Sonra sandalyesinde arkasına yaslanıp gözlerini kapatarak gün içinde yaşadığı karmaşık olayları bir düzene sokmaya çalıştı. Ama zihni sürekli White River’daki toplantının alışılmadık işleyişine kayıyordu. Masada Belediye Başkanı, Bölge Savcısı ve kör Şerif olmak üzere göreve seçimle gelmiş, amiri konumunda üç kişi olmasına karşın Beckert soruşturmanın idaresini eline almış gibi görünüyordu.</p>

  <p>Yarım saat kadar sonra, Madeleine’in sundurmaya geri döndüğünü işittiğinde, hâlâ gözleri kapalı orada oturuyor, bahar esintisinin tazeliğini içine çekerek rahatlamaya çalışıyordu. Gözlerini açtığında karısının duştan yeni çıkmış olduğunu fark etti. Saçları ıslak, ayakları çıplaktı. Üzerinde de sadece iç çamaşırıyla tişörtü vardı.</p>

  <p>Madeleine gülümseyerek, “Belki erken yatarız diye düşündüm,” dedi.</p>

  <p>Bu, düşüncelerini bir türlü toplayamama sorununa harika bir çözüm olabilirdi.</p>

  <div style="margin-top:5%"></div>

  <p>Ertesi sabah irkilerek uyandı. Rüyasında kendini kazı alanında, yerde, kalıntının duvarına simsiyah bir zincirle bağlanmış halde görüyordu. Siyah gözlüklü kör bir adam çukurun hemen dışında elindeki uzun beyaz bastonu savuruyordu. Olanca hızla ileri geri savurduğu baston her hareketinde çığlık benzeri tiz bir ses çıkartıyordu.</p>

  <p>Madeleine’in yanında, yatakta olduğunu görüp, bu çığlık benzeri sesin de komodinin üzerindeki telefondan geldiğini anladı. Gözlerini kırpıştırarak görüşünü netleştirmeye çalışırken telefona uzandı. Ekranda Sheridan Kline yazıyordu.</p>

  <p>Boğazını temizleyip tuşa dokundu.</p>

  <p>“Ben Gurney.”</p>

  <p>Kline’ın sesi hâlâ çatlaktı. “İşe koyulma zamanı.”</p>

  <p>Gurney komodinin üzerindeki saate baktı. Saat 7:34’tü. “Bir şey mi oldu?”</p>

  <p>“Bir saat önce White River’ın en büyük Episkopal Kilisesi’nin<a id="footnote1"></a><sup><a href="../Text/Fir_0014.xhtml#bookmark1">1</a></sup> piskoposu Dell Beckert’ı arayıp onun RAM Haber’e yaptığı yorumlarla alakalı rahatsızlıklarını bildirmiş.”</p>

  <p>“Bu ne demek ki şimdi?”</p>

  <p>“Şöyle, Beckert’ın yorumlarının Jordan’la Tooker’ı doğrudan polis katili olarak gösterdiğini söylemiş.”</p>

  <p>“Bu piskoposu üzmüş mü?”</p>

  <p>“Öfkelendirmiş.”</p>

  <p>“Çünkü?”</p>

  <p>“Çünkü Marcel Jordan’la Virgil Tooker, Steele vurulduğu sırada piskoposun evindelermiş. Şiddet nasıl bitirilebilir onu konuşuyorlarmış. Tanrım! Bu yüzden gösteriden erken ayrılmışlar. Bu da onların kaya gibi sağlam bir tanıkları olduğu manasına geliyor. Yani onlar yapmamışlar. Bu mümkün değil. Tabii White River’ın en popüler beyaz din adamının SSB için çalıştığını ileri sürmeye kalkmazsak.”</p>

  <p>“Tamam. Anladık ki onlar yapmamış. Sağlam bir tanıkları var. Bundan ne çıkar?”</p>

  <p>“Bundan ne çıkar? <i>Bundan ne çıkar!</i> Şu çıkar, az önce bulundular. İşte bu çıkar.”</p>

  <p>“Bulundular derken?”</p>

  <p>“Bulundular. Ölü olarak.”</p>

  <p>“Ne?”</p>

  <p>“Çırılçıplak halde, anlaşıldığı kadarıyla öldürülünceye dek dövüldükten sonra, Willard Park’ın çocuk oyun alanındaki tırmanma demirlerine bağlanmış olarak bulundular. Lanet olası oyun alanında!”</p>

  <hr class="line"/>

  <p><a id="bookmark1"></a> <a href="../Text/Fir_0014.xhtml#footnote1">1</a></p>

  <p>Episkopal Kilise: Anglikan Kiliselerinin Amerika’daki kollarından biri. (Çev. N.)</p>
</body>
</html>