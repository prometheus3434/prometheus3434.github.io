<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">-VI-</st></p>
			<p xml:lang="en-GB"><span xml:lang="tr-TR"><st c="5">“Ne zaman çıkacağız buradan hemşire hanım?” diye sordu Azize cılız ve yorgun bir sesle. </st><st c="94">Uykusuzluktan bitap düşmüş, üç gündür sandalye tepesinde beklemekten tutulmuştu her yanı. </st><st c="184">Belli ki yapacak bir şey yoktu işte. </st><st c="221">Bu öyle hemen düzelecek bir duruma benzemiyordu. </st><st c="270">İşleri vardı bundan sonra. </st><st c="297">Kim bilir daha ne çok çekeceklerdi... </st><st c="335">Ama hiç değilse eve gidip çekmeye başlasalardı keşke çilelerini. </st><st c="400">Hastane hem çok sıkıcı hem zor...</st></span></p>
			<p xml:lang="en-GB"><span xml:lang="tr-TR"><st c="433">“Bugün doktor bey bir muayene daha yapacak” dedi hemşire serum iğnesini değiştirirken. </st><st c="521">“Test sonuçlarını görecek, ona göre net bir şey söyler.”</st></span></p>
			<p xml:lang="en-GB"><span xml:lang="tr-TR"><st c="577">“Sizce bugün çıkma ihtimalimiz var mı?”</st></span></p>
			<p xml:lang="en-GB"><span xml:lang="tr-TR"><st c="617">Bir umutla hemşirenin gözünün içine bakıyordu Azize. </st><st c="671">Kızın başka kaygılar içinde çaresizlikle kıvrandığının farkındaydı hemşire de.</st></span></p>
			<p xml:lang="en-GB"><span xml:lang="tr-TR"><st c="749">“Siz de biliyorsunuz...” dedi. </st><st c="781">“Durum biraz da psikolojik.”</st></span></p>
			<p xml:lang="en-GB"><span xml:lang="tr-TR"><st c="809">Bütün mesele buydu zaten. </st><st c="836">İşin içinde “psikolojik” bir neden varsa hiçbir normal, artık normal seyrinde değildir ki. </st><st c="927">Hiçbir şeyi katiyetle öngörmek mümkün olmazdı şu saatten sonra. </st><st c="991">Her şey belirsiz, her şey tutarsız, zemin kaygan, şartlar değişkendir hep. </st><st c="1066">Normal koşullarda belki sadece bir gece hastanede kalmaları kâfiydi ama işin içine psikolojinin yol açabileceği sonsuz riskler girdiğinden ne zaman ne olacağı tahmin edilemezdi.</st></span></p>
			<p xml:lang="en-GB"><span xml:lang="tr-TR"><st c="1243">Hemşire odadan çıktığında olduğu yere birkaç kat daha gömülerek çöktü Azize. </st><st c="1321">Derin derin uyuyan annesinin kırmızı yüzüne baktı hem acıyarak hem biraz da öfkeyle...</st></span></p>
			<p xml:lang="en-GB"><span xml:lang="tr-TR"><st c="1407">“Neden kendine bunu yapıyorsun, bizi neden hiç düşünmüyorsun?” diye sitem etti içinden. </st><st c="1496">“Hiç mi sevmiyorsun kendini, hiç mi memnun değilsin halinden, bizi de mi sevmiyorsun, en azından beni düşün bari, ben de mi yokum gözünde, anlamıyorum ki!”</st></span></p>
			<p xml:lang="en-GB"><span xml:lang="tr-TR"><st c="1651">Güzelleşmek, genç görünmek, beğenilmek uğruna sadece bir servet değil, sağlığını da kaybetmişti işte sonunda. </st><st c="1762">Aynaların karşısında yaşayan bir kadının artık aynaya bakacak yüzünün kalmaması fena bir kinayeydi, belki de sert bir ikazıydı hayatın. </st><st c="1898">“Kendine gel artık!” diyordu hayat ona. </st><st c="1938">“Kendinle barış, sende olanı sev. </st><st c="1972">Elindekinin sınırlarını fazla zorlama. </st><st c="2011">Hiçbir şey kapasitesinin üzerinde yük kaldıramaz. </st><st c="2061">Tenin bile... </st><st c="2075">Ruhun bile... </st><st c="2089">Hepsinin kendince bir değeri var. </st><st c="2123">Değerler dengelerini bozarak değer kazanamazsın, değersizlik yaratırsın sadece...”</st></span></p>
			<p xml:lang="en-GB"><span xml:lang="tr-TR"><st c="2205">Öyle de olmuştu işte... </st><st c="2230">Değer kazandırmaya çalıştığı güzelliği şimdi hastalıklı, iltihaplı, değersiz, anlamsız bir siluete dönüşmüştü.</st></span></p>
			<p xml:lang="en-GB"><span xml:lang="tr-TR"><st c="2340">İnsan sahiden de en çok nereden güç aldığına inanıyorsa ve orayı zorlayıp duruyorsa önce o dal kırılıyordu elinde. </st><st c="2456">Var gücüyle ve bütün yaşamsal kaygılarıyla tutunduğu şey, ister istemez parçalanıyordu kolayca. </st><st c="2552">Ağacın bir dalına bütün ağırlığınla asılıp orayı kırana kadar zorlamak gibi...</st></span></p>
			<p xml:lang="en-GB"><span xml:lang="tr-TR"><st c="2630">Ne oldu işte?</st></span></p>
			<p xml:lang="en-GB"><span xml:lang="tr-TR"><st c="2644">Güzelleşmek uğruna harcadığı zaman da, para da, enerji de, karşılığında güzelliğinden ve sağlığından çalan kocaman bir iltihap olarak geri dönmüştü ona.</st></span></p>
			<p xml:lang="en-GB"><span xml:lang="tr-TR"><st c="2797">Annesinin yüzünün halini gördüğünde geçirdiği kriz bir an bile çıkmıyordu aklından. </st><st c="2882">Şuurunu yitirmiş gibiydi adeta. </st><st c="2914">Kendinden geçmişti. </st><st c="2934">Muhtemelen kendi bile hatırlamayacaktı uyandığında. </st><st c="2986">Öylesine çıkıp gitmişti bedenin içinden. </st><st c="3027">Can çekişen yaralı bir hayvan debeleniyordu sanki o an halının üzerinde. </st><st c="3100">Hem içler acısıydı hem de biraz da oh olsundu bu hali...</st></span></p>
			<p xml:lang="en-GB"><span xml:lang="tr-TR"><st c="3156">“İyi oldu...” diyordu Azize içinden. </st><st c="3194">“Aklın başına gelir belki artık. </st><st c="3227">Sağlığına şükredip oturursun inşallah bundan sonra. </st><st c="3279">Dokunmazsın kendine, yüreğini de yüzünü de daha fazla hırpalamazsın belki.”</st></span></p>
			<p xml:lang="en-GB"><span xml:lang="tr-TR"><st c="3354">İnsanın böylesi çaresizlik ve yalnızlık anlarında sevdiği kişi tarafından aranıyor olması ne güzel, ne iyileştirici, ne huzurlu bir histi öyle.</st></span></p>
			<p xml:lang="en-GB"><span xml:lang="tr-TR"><st c="3498">Çetin’in aradığını görünce sanki yorgunluğu da, kaygıları da, üzüntüsü de azalmıştı Azize’nin.</st></span></p>
			<p xml:lang="en-GB"><span xml:lang="tr-TR"><st c="3593">“Aşkım...” diye açtı. </st><st c="3616">“Çok özledim seni.”</st></span></p>
			<p xml:lang="en-GB"><span xml:lang="tr-TR"><st c="3635">“Ben de özledim...” dedi Çetin. </st><st c="3668">“Kaç gün oldu merak ettim. </st><st c="3695">Ne zaman çıkacaksınız?”</st></span></p>
			<p xml:lang="en-GB"><span xml:lang="tr-TR"><st c="3718">Ah bu ilgili, sevgi dolu, şefkatli, munis halleri nasıl da içini eritirdi.</st></span></p>
			<p xml:lang="en-GB"><span xml:lang="tr-TR"><st c="3793">“Doktor bugün görünce karar verecek. </st><st c="3831">Normalde çoktan çıkardık da, malum... </st><st c="3869">Psikolojisi çok bozuk... </st><st c="3894">Odadaki bütün aynaları yok ettik.”</st></span></p>
			<p xml:lang="en-GB"><span xml:lang="tr-TR"><st c="3928">“Zor tabii... </st><st c="3943">Sen hep orada mı olacaksın?”</st></span></p>
			<p xml:lang="en-GB"><span xml:lang="tr-TR"><st c="3971">“Mecburen... </st><st c="3985">Babamın işleri var. </st><st c="4005">Bir iki gelip gitti ama ne yapsın? </st><st c="4040">Aleyna hayatta kalmaz, zora gelemez o. </st><st c="4079">Zoru gördü mü sıvışır kaçar.”</st></span></p>
			<p xml:lang="en-GB"><span xml:lang="tr-TR"><st c="4108">“Görüşemeyeceğiz yani o zaman bugün de?”</st></span></p>
			<p xml:lang="en-GB"><span xml:lang="tr-TR"><st c="4149">“Çok üzgünüm aşkım...” dedi Azize ağlamaklı bir sesle. </st><st c="4205">“Şu an istediğim tek şey senin yanında olmak... </st><st c="4253">Ama elim kolum bağlı işte... </st><st c="4282">Senin bir şeye ihtiyacın var mı? </st><st c="4315">Evde yemek var mı? </st><st c="4334">Ütülü kıyafetin de kalmadı tabii değil mi? </st><st c="4377">Perişan oldun.”</st></span></p>
			<p xml:lang="en-GB"><span xml:lang="tr-TR"><st c="4392">“Sorun değil. </st><st c="4407">Ütüyü hallederim ben. </st><st c="4429">Yemeği dışarıda yiyorum. </st><st c="4454">Sen bugün de yoksan yine dışarı çıkarım ben yemek için. </st><st c="4510">Arkadaşlarımla buluşacağım. </st><st c="4538">Belki içeriz bir yerde biraz. </st><st c="4568">Hafta sonu... </st><st c="4582">Kafamız dağılsın... </st><st c="4602">Keşke gelebilseydin.”</st></span></p>
			<p xml:lang="en-GB"><span xml:lang="tr-TR"><st c="4623">Sesi düşmüştü Azize’nin. </st><st c="4649">Haftalardır baş başa bir şeyler içip sohbet etmek istediğini söylediği halde evden çıkmamışlar, şimdi hastanede annesine refakat etmek zorunda olduğu günde mi organize olmaya karar vermişlerdi? </st><st c="4843">Bir iki gün erteleseler ne olurdu?</st></span></p>
			<p xml:lang="en-GB"><span xml:lang="tr-TR"><st c="4877">“Haftaya hep beraber çıkardık” dedi Azize bir umut.</st></span></p>
			<p xml:lang="en-GB"><span xml:lang="tr-TR"><st c="4929">“Haftaya da gideriz canım, engel mi var? </st><st c="4971">Sen hayırlısıyla o hastaneden bir çık da istediğin yere gideriz.”</st></span></p>
			<p xml:lang="en-GB"><span xml:lang="tr-TR"><st c="5036">Telefonu kapattığında annesinden de kız kardeşinden de nefret ettiğini hissetti Azize. </st><st c="5124">Haksızlıktı ama bu artık. </st><st c="5150">Bencillikti, adaletsizlikti, sorumsuzluktu. </st><st c="5194">Kimse Azize’nin de bir hayatı olduğunu düşünmüyordu. </st><st c="5247">Onun ihtiyaçları, beklentileri, yapmak isteyip istemedikleri kimsenin umurunda bile değildi. </st><st c="5340">Bütün bu zor ve sıkıcı işler hep Azize’ye dayatılıyordu bir şekilde. </st><st c="5409">Neden? </st><st c="5416">Çünkü Aleyna bir pamuk prenses, anne de kendinden başkasını düşünmüyor.</st></span></p>
			<p xml:lang="en-GB"><span xml:lang="tr-TR"><st c="5487">Azize bütün bu düşünceleri içinden geçirip kendini öfkeyle doldurduğu sırada Aleyna girdi içeriye babasıyla...</st></span></p>
			<p xml:lang="en-GB"><span xml:lang="tr-TR"><st c="5598">Aleyna doğruca annesine yönelip yatağa doğru yürürken, Fikret “Nasılsın kızım?” diye sordu Azize’ye. </st><st c="5700">Hali perişandı sahiden de. </st><st c="5727">Saçı başı dağılmış, günlerdir aynı terliklerin içinde yere basan ayakları şişmiş, üstü başı dökülüyordu.</st></span></p>
			<p xml:lang="en-GB"><span xml:lang="tr-TR"><st c="5831">“İyi değilim baba...” dedi hiç düşünmeden. </st><st c="5875">“Üç gündür mahvoldum. </st><st c="5897">Bu gece de kalamam ben. </st><st c="5921">Yardım edin ne olur. </st><st c="5942">Aleyna beklesin bu gece bir zahmet...”</st></span></p>
			<p xml:lang="en-GB"><span xml:lang="tr-TR"><st c="5980">Korkuyla ve tiksintiyle annesinin yüzünü dikkatle inceleyen Aleyna, ismi geçtiği an hipnozdan uyanır gibi kendine geldi. </st><st c="6102">Ne konuştuklarını duymamıştı belli ki.</st></span></p>
			<p xml:lang="en-GB"><span xml:lang="tr-TR"><st c="6140">“Durumu nasıl?” diye sordu.</st></span></p>
			<p xml:lang="en-GB"><span xml:lang="tr-TR"><st c="6168">“Bıraktığın gibi...” dedi Azize imalı bir sesle. </st><st c="6218">“Bizde değişen bir şey yok. </st><st c="6246">Haberler sende.”</st></span></p>
			<p xml:lang="en-GB"><span xml:lang="tr-TR"><st c="6262">“Bu gece de mi yatacak annem?”</st></span></p>
			<p xml:lang="en-GB"><span xml:lang="tr-TR"><st c="6293">“Bilmiyoruz, doktor söyleyecek bugün. </st><st c="6332">Madem buradasın, ben çıkıyorum o halde” dedi Azize. </st><st c="6384">“Üstümü başımı değiştireyim en azından. </st><st c="6424">Bir duş alayım, saçımı başımı toplayayım, lazım olursam ararsınız.”</st></span></p>
			<p xml:lang="en-GB"><span xml:lang="tr-TR"><st c="6491">Aleyna itiraz edecek gibi oldu ama “Git kızım...” dedi Fikret. </st><st c="6555">“Perişan oldun.”</st></span></p>
			<p xml:lang="en-GB"><span xml:lang="tr-TR"><st c="6571">“Benim işim var” diye araya girdi Aleyna. </st><st c="6614">“Arkın’la buluşacağım. </st><st c="6637">Şu galayla ilgili bir sürü sorun çıktı.”</st></span></p>
			<p xml:lang="en-GB"><span xml:lang="tr-TR"><st c="6677">“Gala işi yattı tatlım, acilen halletmen gereken bir şey yok. </st><st c="6740">Yine eskisi gibi Arkın’la takılacaksın işte. </st><st c="6785">Birkaç gün daha bekleyebilir senin işler. </st><st c="6827">Annemin ne halde olduğunu görüyor musun sen?”</st></span></p>
			<p xml:lang="en-GB"><span xml:lang="tr-TR"><st c="6872">“Ben sorumluluktan kaçmıyorum. </st><st c="6904">Sadece işlerim var, arada onları halletmeye çalışıyorum. </st><st c="6961">Senin bir işin yok. </st><st c="6981">Asıl yemek, bulaşık, ütü bekleyebilir birkaç gün daha... </st><st c="7038">Ev hanımlığı dışında ne sorumluluğun var ki?”</st></span></p>
			<p xml:lang="en-GB"><span xml:lang="tr-TR"><st c="7083">Çetin’i ima ederek konuştuğunu düşününce sinirleri iyice bozulmuştu Azize’nin. </st><st c="7163">Dayanamayıp çıkıştı gözleri dolu dolu.</st></span></p>
			<p xml:lang="en-GB"><span xml:lang="tr-TR"><st c="7201">“Sen dur bari baba...” dedi. </st><st c="7231">“On altı yılda bir gün işte. </st><st c="7260">Dert olmaz herhalde değil mi?”</st></span></p>
			<p xml:lang="en-GB"><span xml:lang="tr-TR"><st c="7290">Hiç beklemediği bu çıkış karşısında ne diyeceğini bilemeyen adam kekeleyip durdu bir süre.</st></span></p>
			<p xml:lang="en-GB"><span xml:lang="tr-TR"><st c="7381">“Olur tabii...” dedi birden ama sonra “Toplantım vardı” diye devam etti. </st><st c="7455">“Rusya’dan iş arkadaşlarım geldi...”</st></span></p>
			<p xml:lang="en-GB"><span xml:lang="tr-TR"><st c="7491">“İkiniz de gidin” dedi Aleyna. </st><st c="7523">“Bu gece ben buradayım.”</st></span></p>
			<p xml:lang="en-GB"><span xml:lang="tr-TR"><st c="7547">Azize lafı ikiletmedi bile. </st><st c="7576">Ayakları güçlükle girdi ayakkabılarına ama olsun. </st><st c="7626">Özgürlüğüne yürüyecekti nasılsa şimdi... </st><st c="7667">Çantasını kaptığı gibi fırlayıp gitti. </st><st c="7706">Önce eve uğrayıp duş alacak, sonrasında soluğu Çetin’in yanında alacaktı. </st><st c="7780">Aklı hâlâ gece içmeye gidecek olmalarına takılıp kalmıştı. </st><st c="7839">Bu huzursuzlukla bir gece daha hastanede kalmak istemiyordu. </st><st c="7900">Annesinin kendine geldiğinde aynalarla girişeceği sinir krizlerinin bir tanesini daha görmek istemiyordu ayrıca.</st></span></p>
			<p xml:lang="en-GB"><span xml:lang="tr-TR"><st c="8012">“Ben burada durmak istemiyorum” dedi Fikret. </st><st c="8058">Üstelik kendini hiç mahcup ve suçlu hissediyor gibi de görünmüyordu. </st><st c="8127">“Doktorla görüşürüm ben. </st><st c="8152">Hastane masraflarını da ödeyeceğim. </st><st c="8188">Ne lazım olursa beni ara olur mu?”</st></span></p>
			<p xml:lang="en-GB"><span xml:lang="tr-TR"><st c="8222">Ne çok şey sormak istiyordu aslında babasına ama ağzını açmaya cesareti yoktu Aleyna’nın. </st><st c="8313">Belki refakatçi kalmamıştı ama o da üç gündür en az Azize kadar uykusuz, yorgun ve bitkindi. </st><st c="8406">Ertan’la ipler kopmuştu iyice... </st><st c="8439">Ne olduğu, ne olacağı hiç belli değildi artık. </st><st c="8486">Duyguları inişli çıkışlı, kafası karmakarışıktı. </st><st c="8535">Her şeye sıfırdan başlamak zorunda kalmış gibi ezici bir duygunun pençesine düşmüş çıkamıyordu oradan.</st></span></p>
			<p xml:lang="en-GB"><span xml:lang="tr-TR"><st c="8637">Babasının kendinden emin, vicdanı rahat şekilde odadan çıkışını izledi önce anlamaya çalışarak. </st><st c="8734">Sonra merak etti. </st><st c="8752">“Sahiden, yalansız, gerçek bir sevgiyi hak etmek için ne yapmak gerekirdi ya da kim olmak lazımdı incitilmeden sevilebilmek için?”</st></span></p>
			<p xml:lang="en-GB"><span xml:lang="tr-TR"><st c="8882">Peşinden koşup koridora çıktı.</st></span></p>
			<p xml:lang="en-GB"><span xml:lang="tr-TR"><st c="8913">“Dur baba!” diye seslendi. </st><st c="8941">Odanın kapısını örtüp gitti yanına. </st><st c="8977">Karşısında durup derin bir nefes çekti. </st><st c="9017">Anlamaya çalışan gözlerle merak içinde bakıyordu Fikret. </st><st c="9074">Neydi bu uzayıp giden sessizlik?</st></span></p>
			<p xml:lang="en-GB"><span xml:lang="tr-TR"><st c="9106">“Aleyna, iyi misin?”</st></span></p>
			<p xml:lang="en-GB"><span xml:lang="tr-TR"><st c="9127">“Annem senin aşkını hak edebilmek için ne yapmalıydı?” diye sordu metanetli, sakin ve olgun bir sesle. </st><st c="9231">“Sen onu sev diye kendini öldürecek galiba sonunda.”</st></span></p>
			<p xml:lang="en-GB"><span xml:lang="tr-TR"><st c="9283">“Aleyna!”</st></span></p>
			<p xml:lang="en-GB"><span xml:lang="tr-TR"><st c="9293">“Evet baba...”</st></span></p>
			<p xml:lang="en-GB"><span xml:lang="tr-TR"><st c="9308">“Olan biten hiçbir şeyin ne seninle ne de ablanla ilgisi var...”</st></span></p>
			<p xml:lang="en-GB"><span xml:lang="tr-TR"><st c="9373">“Orası umurumda değil baba. </st><st c="9402">İnan tartışmak ya da hesap sormak derdinde de değilim. </st><st c="9457">Sahiden sadece bunu öğrenmek istiyorum. </st><st c="9497">Gerisi benimle ilgili değil, dediğin gibi...”</st></span></p>
			<p xml:lang="en-GB"><span xml:lang="tr-TR"><st c="9542">“Bu çok saçma bir soru ama...”</st></span></p>
			<p xml:lang="en-GB"><span xml:lang="tr-TR"><st c="9573">“Saçma mı? </st><st c="9585">On altı yıl sensiz hayatımızın tek saçmalığı bu soru mu yani? </st><st c="9647">Ha bir de annemin şu saçma hali var...”</st></span></p>
			<p xml:lang="en-GB"><span xml:lang="tr-TR"><st c="9686">“Burada mı konuşalım?”</st></span></p>
			<p xml:lang="en-GB"><span xml:lang="tr-TR"><st c="9709">“Seni dilediğim zaman bulamam baba. </st><st c="9746">Benim için doğru yer doğru zaman yok seninle ilgili...”</st></span></p>
			<p xml:lang="en-GB"><span xml:lang="tr-TR"><st c="9801">Fikret zorlanıyordu bu konuşmayı yapmak için, konuyu çok uzatacak değildi ama küçük kızını boyundan büyük duyguların içinde çaresiz de bırakmayacaktı.</st></span></p>
			<p xml:lang="en-GB"><span xml:lang="tr-TR"><st c="9952">“Bak...” dedi. </st><st c="9968">“Kadın ya da erkek meselesi değildir sevgi. </st><st c="10012">Kendiyle barışık, kendinden memnun insan, kendini sevebildiği için sevilmeyi hak ediyordur.”</st></span></p>
			<p xml:lang="en-GB"><span xml:lang="tr-TR"><st c="10104">“Annem kendini sevmiyor mu yani?”</st></span></p>
			<p xml:lang="en-GB"><span xml:lang="tr-TR"><st c="10138">“Annen en çok kendinden nefret ediyor. </st><st c="10178">Kendine karşı zalim ve acımasız... </st><st c="10213">Kendi onurunu kendi kırıyor. </st><st c="10242">Kendi gücünü yine kendi gücüyle yok ediyor. </st><st c="10286">Orası bir girdap... </st><st c="10306">Ben anneni seviyorum Aleyna... </st><st c="10337">Ama o sevmiyor.”</st></span></p>
			<p xml:lang="en-GB"><span xml:lang="tr-TR"><st c="10353">“Hayran olduğun o Rus kadınları gibi olmaya çalışıyor sevilmek için...”</st></span></p>
			<p xml:lang="en-GB"><span xml:lang="tr-TR"><st c="10425">Gülümsedi adam... </st><st c="10444">Tatlı ve şefkatliydi bakışları...</st></span></p>
			<p xml:lang="en-GB"><span xml:lang="tr-TR"><st c="10477">“Ben Rus kadınlarına hayran değilim ama... </st><st c="10521">Kendiyle barışık, özgüvenli, huzurlu insanlarla dostum... </st><st c="10579">Kadın ya da erkek... </st><st c="10600">İtiraf edeyim ki ben de kendimi sevmeyi zaman içinde öğrendim Rusya’da.”</st></span></p>
			<p xml:lang="en-GB"><span xml:lang="tr-TR"><st c="10672">“Ben kendimi sevmeyi öğrenebilir miyim baba?”</st></span></p>
			<p xml:lang="en-GB"><span xml:lang="tr-TR"><st c="10718">Gözleri dolmuştu Fikret’in. </st><st c="10747">İmdat çığlığı kadar acıklı bir sesti bu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10787">“Bir derdin var senin...” dedi Fikret. </st><st c="10827">“Seni acıtan şeyi doğrudan söylersen belki elimden daha fazla şey gelir Aleyna.”</st></span></p>
			<p xml:lang="en-GB"><span xml:lang="tr-TR"><st c="10907">Gözlerinden yaşlar süzülmeye başladı o an genç kızın. </st><st c="10962">Ağlayan bir heykeldi sanki. </st><st c="10990">Hıçkırmadan, haykırmadan, yüzünü buruşturmadan, ifadesini bozmadan akıp gitmesine izin veriyordu yüreğinde biriken irinin oluk oluk gözlerinden akmasına.</st></span></p>
			<p xml:lang="en-GB"><span xml:lang="tr-TR"><st c="11143">En son ne zaman ağlamıştı sahiden?</st></span></p>
			<p xml:lang="en-GB"><span xml:lang="tr-TR"><st c="11178">Çok, çok uzun zaman olmuştu sanki. </st><st c="11214">Ağlamayı unutmuş gibi hissediyordu.</st></span></p>
			<p xml:lang="en-GB"><span xml:lang="tr-TR"><st c="11249">“Bu ailenin kadınları neden sevilmiyor anlamak istiyorum evet...” dedi. </st><st c="11322">“Bizi nasıl bırakıp gittiğinin açıklamasını yapamıyorum mesela kendime. </st><st c="11394">Hiç mi özlemiyorsun, hiç mi sevmiyorsun, bu kadar bıktıracak ne yaptık sana? </st><st c="11471">Sen annemi sevmiyorsun. </st><st c="11495">Çetin ablamı sevmiyor. </st><st c="11518">Beni zaten kimse sevmiyor. </st><st c="11545">Takipçilerim ileri geri yazıyor, millet ağzına geleni söylüyor, hakaret ediyor, küfrediyor bazen. </st><st c="11643">Gerçek olmasını istediğim her şey ve herkes aslında yalan. </st><st c="11702">Ben sözde çok rahat ve güçlü görünüyorum, hiçbir şeyden etkilenmiyormuşum gibi davranıyorum ama öyle değil. </st><st c="11810">Öfke doluyum, nefret doluyum. </st><st c="11840">Kavga etmek istiyorum. </st><st c="11863">Birilerine zarar vermek istiyorum. </st><st c="11898">Ölmesini istediğim insanlar var mesela. </st><st c="11938">Onurum ayaklar altında gibi... </st><st c="11969">Onurumu ezen herkesin ayaklarını kesmek istiyorum. </st><st c="12020">Acı çektirmek istiyorum. </st><st c="12045">Cezalandırmak istiyorum. </st><st c="12070">Mesela Ertan’ın karnına bıçak sokmak istiyorum. </st><st c="12118">Kim olduğunu bilmiyorsun ama bunun bir önemi yok zaten. </st><st c="12174">Önemli olan Ertan’ın canının yanması ve sürünmesi... </st><st c="12227">Ben onun başına kötü şeyler gelsin istiyorum. </st><st c="12273">Sahneye çıktığım o büyük otel var ya... </st><st c="12313">Orayı ateşe vermek istiyorum mesela. </st><st c="12350">Gerçekten istiyorum ama... </st><st c="12377">Herkesi orada yakmak istiyorum. </st><st c="12409">Sosyal medyada bana hakaret eden, küfreden, acımasız eleştiriler yapan bütün insanları o otelde küle çevirmek istiyorum. </st><st c="12530">Azize’nin aldatılmasını istiyorum. </st><st c="12565">Güzel bir kazık yemesini istiyorum. </st><st c="12601">Hayal kırıklığına uğramasını istiyorum. </st><st c="12641">Hak ediyor aldatılmayı. </st><st c="12665">Geri zekâlı çünkü... </st><st c="12686">Kullanıldığının farkında değil. </st><st c="12718">Annemin de yüzünün paramparça olmasını istemiştim, oldu işte sonunda ve gayet iyi oldu bence. </st><st c="12812">Hiç üzülmedim. </st><st c="12827">Çok iyi oldu. </st><st c="12841">Kocası onu beğensin diye hayatını gözden çıkaracak kadar gözü dönmüş çünkü. </st><st c="12917">O da hak ediyor bunu. </st><st c="12939">Suratına sokturduğu ipler iltihap yaptı bak. </st><st c="12984">Genç görüneyim derken kadın gibi bile görünmüyor artık. </st><st c="13040">Yaratığa döndü. </st><st c="13056">İyi oldu. </st><st c="13066">Hah bir de Ayhan var... </st><st c="13090">Yaşlı bir kadın... </st><st c="13109">Onun da memlekete rezil rüsva olmasını istiyorum mesela. </st><st c="13166">İnsan içine çıkacak hali kalmasın. </st><st c="13201">Utancından intihara sürüklensin. </st><st c="13234">Kendi kendini öldürsün gebertsin. </st><st c="13268">Pardon bir kadın daha var... </st><st c="13297">Atlamayayım. </st><st c="13310">Asu... </st><st c="13317">Bana bilerek bir zarar vermedi ama onun beş parasız sokaklara düşmesini istiyorum. </st><st c="13400">Kimse ona iş vermesin. </st><st c="13423">Kimse tanımasın. </st><st c="13440">Aşağılasın, hakaret etsin. </st><st c="13467">Herkes ona orospu desin. </st><st c="13492">Başka adamlarla sevişme görüntüleri internete düşsün. </st><st c="13546">Rezil olsun. </st><st c="13559">Pornocuya çıksın adı. </st><st c="13581">Bakkala gidecek yüzü kalmasın, memleketi terk edip gitsin istiyorum. </st><st c="13650">Mesela senin de başına kötü şeyler gelsin istiyorum. </st><st c="13703">Bu kadar mutlu ve rahat bir hayatının olmasından nefret ediyorum. </st><st c="13769">O bayıldığın Rus kadınları aşağılasın seni istiyorum. </st><st c="13823">Annemin şu zavallı, âciz aşkına bile muhtaç kalmanı istiyorum. </st><st c="13886">Kendini çok kötü ve mutsuz hissetmeni istiyorum. </st><st c="13935">Mutsuz ol ya... </st><st c="13951">Mutsuz ol! </st><st c="13962">Sana bir şey itiraf edeyim mi baba bütün bu isteklerimde son derece samimiyim. </st><st c="14041">Hayatımın hiç ama hiçbir yerinde gerçek, dürüst, içten Aleyna değilim ben. </st><st c="14116">Maskeler, maskeler... </st><st c="14138">Hep güçlü görünüyorum, hep neşeli, hep mutlu, hep enerjik, hep rahat, hep kendini beğenmiş, hep burnu havada, hep kuyruğu dik... </st><st c="14267">Bunlardan hangisi benim, aslında ben kimim hiç ama hiç bilmiyorum. </st><st c="14334">Sana yemin ediyorum ki sadece bu arzularımı düşünürken kendimi gerçek hissediyorum, iyi hissediyorum. </st><st c="14436">Hele bu arzularımın gerçekleştiğini görürsem benden mutlusu olmaz dünyada. </st><st c="14511">Of şahane bir haz, gerçek bir tatmin olacak bu benim için... </st><st c="14572">Yine de kötü bir insan olduğumu düşünmüyorum biliyor musun? </st><st c="14632">Bilakis gerçek ve dürüst halim bu benim...”</st></span></p>
			<p xml:lang="en-GB"><span xml:lang="tr-TR"><st c="14675">Dehşete kapılmış gibi izliyordu küçük kızını Fikret. </st><st c="14729">Ama anlıyordu sanki onu ve bu çok değerliydi Aleyna için.</st></span></p>
			<p xml:lang="en-GB"><span xml:lang="tr-TR"><st c="14786">“Mükemmel bir kızsın sen” dedi Fikret, bakışlarını kızının yaşlar süzülen ifadesiz gözlerinden ayırmadı hiç. </st><st c="14896">Anlıyordu onu... </st><st c="14913">Bu öfke, biriktirilmiş bir çaresizliğin infilak etmesiydi. </st><st c="14972">Bir çıkar yol bulamamanın, büyüyen boşluğu hiçbir şeyle dolduramamanın, yeterince sevilememenin, yeterince desteklenememiş olmanın isyanıydı bu...</st></span></p>
			<p xml:lang="en-GB"><span xml:lang="tr-TR"><st c="15118">Fikret, geçen onca yılla yüzleşiyordu şu kısacık zaman aralığı içinde. </st><st c="15190">Küçük kızı daracık bir zaman aralığına onca uzun yılların sancısını, acısını ve sitemini içtenlikle sığdırabilmişti.</st></span></p>
			<p xml:lang="en-GB"><span xml:lang="tr-TR"><st c="15306">Seçtiği yaşam biçiminin ailesi, ama özellikle de kızları açısından neye mal olduğunu hesaplayabilirdi işte artık bundan sonra. </st><st c="15434">Gerisi kendi problemiydi. </st><st c="15460">İster pişmanlıklar içinde kıvranırdı, ister bütün yaraları baştan onarmak için yeni bir hayat inşa etmeyi vaat edebilirdi ailesine, ister kaldığı yerden devam ederlerdi hayata...</st></span></p>
			<p xml:lang="en-GB"><span xml:lang="tr-TR"><st c="15638">“Hayatımda gördüğüm en gerçek kadınsın... </st><st c="15681">Ama seni bu acılar denizinin içinden çıkarmayı başaramam ben. </st><st c="15743">İnanıyorum ki sen bir gün mutlaka başaracaksın... </st><st c="15793">Sana söyleyebileceğim başka hiçbir sözüm yok kızım. </st><st c="15845">Üzgünün müyüm, üzgünüm evet... </st><st c="15876">Hepimiz açısından bambaşka olsun isterdim her şey... </st><st c="15929">Ama öyle olmadı... </st><st c="15948">Ebeveynler çocuklarının kahramanlarıdır biliyorum. </st><st c="15999">Ama aslında çoğu çocukları kadar bile yürekli değillerdir. </st><st c="16058">Senin bir suçun yok. </st><st c="16079">Annenin de, Azize’nin de... </st><st c="16107">Her şey benim suçummuş gibi görünüyor biliyorum. </st><st c="16156">Bana kızgınlığınızın, kırgınlığınızın da farkındayım. </st><st c="16210">Kendinizce haklısınız. </st><st c="16233">Ama bir gün benim açımdan da hayata bakabilecek kadar tarafsız, yargısız bir zihne ulaşabilirsen sadece kendim gibi olabileceğim bir hayat yaşamayı seçtiğimi anlarsın. </st><st c="16401">Annenle evlendiğim için de sizleri dünyaya getirdiğimiz için de hiç ama hiç pişman değilim. </st><st c="16493">Hatta dünyaya bir daha gelecek olsam yine sizlerle tanışmayı isterim. </st><st c="16563">Ama babanız olarak değil, belki çok sevgili bir aile dostunuz, ağabeyiniz, amcanız olarak... </st><st c="16656">Size karşı sevgim, sorumluluğum sonsuz ama görevim yanlış... </st><st c="16717">Bunun sevgiyle ilgisi yok, benim kim olmak ve nasıl bir hayat sürmek istememle bir ilgisi var.”</st></span></p>
			<p xml:lang="en-GB"><span xml:lang="tr-TR"><st c="16812">Kızının saçlarına hafifçe dokundu, sonra sımsıkı sarılarak kucakladı onu. </st><st c="16887">Artık doktorla görüşmek istediğini söyledi. </st><st c="16931">Karısının acıyla dolu zihninden ve ruhundan nasıl kaçtıysa belli ki küçük kızının öfkeyle ve ıstırapla dolu hayatından da uzak kalmayı tercih edecekti. </st><st c="17083">Babasını bir kez daha kaybettiğini hissediyordu Aleyna. </st><st c="17139">Eğer bu samimi itiraflarına karşılık söyleyebileceği bir tane şifalı cümlesi bile yoksa hayatı boyunca ondan nefret edeceğini biliyordu.</st></span></p>
			<p xml:lang="en-GB"><span xml:lang="tr-TR"><st c="17275">Neyse ki hemşire bankosuna kadar gittiği halde onu hareketsiz beklemeye devam eden kızının yanına döndü ve kulağına fısıldadı. </st><st c="17403">Bir sözü vardı küçük kızına:</st></span></p>
			<p xml:lang="en-GB"><span xml:lang="tr-TR"><st c="17431">“Asla ama asla olmadığın biri gibi davranma. </st><st c="17477">Gözyaşından, güçsüzlüklerinden, zaaflarından, korkularından, alınganlığından, kıskançlığından, öfkenden utanma...”</st></span></p>
			<p xml:lang="en-GB"><span xml:lang="tr-TR"><st c="17591">Aleyna hiçbir şey söylemedi. </st><st c="17621">Başaramayacağını bildiği halde, babasından hayatı için lazım gelen şifayı alabilmiş olmasından memnundu. </st><st c="17726">“Düşman değiliz seninle...” diye geçirdi gönlünden. </st><st c="17778">“Ama yine de senin de başına kötü şeyler gelsin istiyorum baba.”</st></span></p>
			<p xml:lang="en-GB"><span xml:lang="tr-TR"><st c="17842">Aleyna annesinin yanına döndüğünde onu uyanmış, hüngür hüngür ağlarken buldu. </st><st c="17921">Hak etmişti bunu. </st><st c="17939">Ağlayıp dursun artık. </st><st c="17961">Uyumadığı zamanlar inleyip dövünmekten başka bir şey yapmayacaktı bundan sonra belli ki. </st><st c="18050">Kendi bilir. </st><st c="18063">Her koyun kendi bacağından asılıyordu işte.</st></span></p>
		</div>
	<div id="charCountTotal" value="18106"></div></body>
</html>
