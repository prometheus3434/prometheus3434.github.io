<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-23"><st c="0">-XIV-</st></p>
			<p xml:lang="en-GB"><st c="5">Yedi ay sonra...</st></p>
			<p xml:lang="en-GB"><span xml:lang="tr-TR"><st c="22">“Benim kadınım mükemmel olmak zorundadır. </st><st c="65">Herkes onu konuşmalı, ona imrenmeli, onun yerinde olmak istemeli...” dedi Ertan. </st><st c="146">“Bu yüzden herkes gibi davranamazsın sen. </st><st c="188">Kimseyle tartışamazsın. </st><st c="212">Kimseyle yüz göz olamazsın para yüzünden. </st><st c="254">Kıskançlık krizlerine giremezsin. </st><st c="288">Kıskançlık büyük bir özgüvensizlik... </st><st c="326">Benim kadınım özgüvenlidir. </st><st c="354">Güçlüdür. </st><st c="364">Şahanedir. </st><st c="375">Anlıyor musun?”</st></span></p>
			<p xml:lang="en-GB"><span xml:lang="tr-TR"><st c="390">“Anlıyorum” dedi Pelin. </st><st c="415">“Yerden göğe kadar haklısın. </st><st c="444">Bundan sonra sen ne dersen odur. </st><st c="477">Kimse için çizgimi bozmayacağım.”</st></span></p>
			<p xml:lang="en-GB"><span xml:lang="tr-TR"><st c="510">“Hah şöyle” der gibi başını salladı Ertan. </st><st c="554">Kapıda oda servisini bekliyordu hâlâ. </st><st c="592">Açıp kahvaltıyı içeri aldı. </st><st c="620">“Antrede bırak lütfen” dedi servis personeline. </st><st c="668">“İçerisi uygun değil...”</st></span></p>
			<p xml:lang="en-GB"><span xml:lang="tr-TR"><st c="692">Pelin yataktan çıplak çıkıp otelin bornozunu geçirdi hemen üzerine. </st><st c="761">Televizyonu açıp pencerenin önündeki berjer koltuklardan birine oturdu. </st><st c="833">Ertan’ın servis arabasını önüne çekmesini bekledi.</st></span></p>
			<p xml:lang="en-GB"><span xml:lang="tr-TR"><st c="883">“Teşekkür ederim aşkım.”</st></span></p>
			<p xml:lang="en-GB"><span xml:lang="tr-TR"><st c="908">“Keyfine bak tatlım, sen başla ben duş alıp geliyorum.”</st></span></p>
			<p xml:lang="en-GB"><span xml:lang="tr-TR"><st c="964">Pelin, dört aydır birlikte olduğu bu adamı artık daha iyi tanımanın ve kendini tamamen ona teslim etmiş olmanın sözde rahatlığıyla kendine bir filtre kahve doldurup sıcak kruvasanlardan bir parça aldı.</st></span></p>
			<p xml:lang="en-GB"><span xml:lang="tr-TR"><st c="1166">Televizyonda magazin programlarından biri açıktı. </st><st c="1217">Yakında kendinin de haberlerinin çıkacağı hayaliyle izliyordu genç kadın oyuncuların akşam yemeklerinde sevgilileriyle görüntülenmelerini. </st><st c="1356">Kendi de genç ve güzel bir oyuncuydu ama henüz başkalarının dikkatini çekebilecek kadar büyük ve başarılı işler yapamamıştı. </st><st c="1481">Ama şahane fikirleri ve girişimleri vardı Ertan’ın. </st><st c="1533">O kadınının her zaman güçlü ve başarılı olmasını isterdi ne de olsa. </st><st c="1602">Bu yüzden desteğini hiç sakınmazdı ondan.</st></span></p>
			<p xml:lang="en-GB"><span xml:lang="tr-TR"><st c="1643">Bir haber, dikkatini çekmişti Ertan’ın.</st></span></p>
			<p xml:lang="en-GB"><span xml:lang="tr-TR"><st c="1683">Muğla’da yaşayan ünlü bir şarkıcıdan söz ediliyordu haberde. </st><st c="1745">Beline bir havlu sarıp ıslak çıktı duştan.</st></span></p>
			<p xml:lang="en-GB"><span xml:lang="tr-TR"><st c="1787">“Açsana şunun sesini” dedi Pelin’e.</st></span></p>
			<p xml:lang="en-GB"><span xml:lang="tr-TR"><st c="1823">“Ne oldu ki?”</st></span></p>
			<p xml:lang="en-GB"><span xml:lang="tr-TR"><st c="1837">“Açsana şunun sesini sen...”</st></span></p>
			<p xml:lang="en-GB"><span xml:lang="tr-TR"><st c="1866">Doğru duymuştu evet... </st><st c="1890">Aleyna diyordu haberde. </st><st c="1914">Muğla’ya yerleşen ünlü şarkıcının yeni şarkısı yayınlanmıştı Youtube’da... </st><st c="1989">Kendi sözleri, kendi bestesiymiş... </st><st c="2025">Kısa zamanda yine çok yüksek bir izlenme almış. </st><st c="2073">Yine bir rekora imza atmış. </st><st c="2101">Yaşanan o kötü olaydan söz eden yoktu artık. </st><st c="2146">Magazinin balık hafızası silinmişti belli ki...</st></span></p>
			<p xml:lang="en-GB"><span xml:lang="tr-TR"><st c="2193">“Rakamlarla ilgilenmiyorum” diye yazmış Aleyna Instagram sayfasından. </st><st c="2264">“Ben sadece kendi şarkımı söylemek istiyorum” demiş. </st><st c="2317">Dönmeyecekmiş İstanbul’a... </st><st c="2345">Mutluymuş. </st><st c="2356">Yeni bir hayat kurmuş orada. </st><st c="2385">Sahte sevgilerden uzak kalmak istiyormuş. </st><st c="2427">Samimiyet, gerçeklik ve üretkenlikmiş onun hayat felsefesi... </st><st c="2489">Magazin muhabirleri ulaşamıyormuş ona. </st><st c="2528">Kimseye röportaj vermiyormuş. </st><st c="2558">O defter tamamen kapanmış artık. </st><st c="2591">Bundan sonra magazin olmayacakmış onun dünyasında.</st></span></p>
			<p xml:lang="en-GB"><span xml:lang="tr-TR"><st c="2641">Aleyna’nın yeni şarkısının üzerine konuşuyordu spiker. </st><st c="2697">Klibin çekildiği mekân çok da yabancı gelmemişti Ertan’a. </st><st c="2755">Sanki gitmişti oraya daha önce. </st><st c="2787">Muğla’da kim vardı ki?</st></span></p>
			<p xml:lang="en-GB"><span xml:lang="tr-TR"><st c="2809">“Tabii ya...” dedi kendi kendine. </st><st c="2844">“Bizim Orçun’un arkadaşı... </st><st c="2872">Selim miydi neydi? </st><st c="2891">Şarkıcı herif... </st><st c="2908">Keşiş...”</st></span></p>
			<p xml:lang="en-GB"><span xml:lang="tr-TR"><st c="2917">Aylardır hakkında bir haber bile alamadığı Aleyna’nın yerini bulmuştu sonunda. </st><st c="2997">“Yakaladım seni” dedi. </st><st c="3020">“Elimle koymuşum gibi bulacağım.”</st></span></p>
			<p xml:lang="en-GB"><span xml:lang="tr-TR"><st c="3053">“Neden bu kadar ilgilendin?” diye sordu Pelin. </st><st c="3101">“Hani eski sevgilindi, görüşmüyordunuz, bitmişti hani? </st><st c="3156">Nedir bu ilgi şimdi?”</st></span></p>
			<p xml:lang="en-GB"><span xml:lang="tr-TR"><st c="3177">“Az önce konuştuklarımızı ne çabuk unuttun Pelin Hanım?” dedi Ertan. </st><st c="3247">“Sen önce bugün konuştuklarımızı içine sindir, sonra enine boyuna düşün kararını ver, öyle gel benim karşıma tamam mı?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3366">“Bu da ne demek şimdi ya?”</st></span></p>
			<p xml:lang="en-GB"><span xml:lang="tr-TR"><st c="3393">“Çıkıyorum ben, sen sakinleşince konuşuruz. </st><st c="3438">Gerginlikten hoşlanmam biliyorsun.”</st></span></p>
			<p xml:lang="en-GB"><span xml:lang="tr-TR"><st c="3473">Ertan, bir iki gün içinde işlerini organize edip soluğu Muğla’da aldı bir şekilde. </st><st c="3557">Aleyna’nın tutkusunu, bağlılığını, gelgitlerini, ihtirasını çok özlüyordu son zamanlarda. </st><st c="3647">Çok emek vermişti ona. </st><st c="3670">Kendi için ideal olan kadını bir heykeltıraş gibi özenle çalışarak mermerin içinden kendi elleriyle çıkarmıştı ne de olsa. </st><st c="3793">Sonra bir fevri kararla kaçırmıştı onu. </st><st c="3833">Parmaklarının arasından kayıp gitmişti. </st><st c="3873">Kimse Aleyna’nın yerini tutamıyordu. </st><st c="3910">Ne Pelin ne başkası... </st><st c="3933">Hepsi sıradan, şımarık, aptal kadınlardı. </st><st c="3975">Aleyna’daki ihtiras hiçbirinde yoktu. </st><st c="4013">Ne olursa olsun büyük emeklerle yarattığı kadınını alıp geri getirecekti İstanbul’a. </st><st c="4098">Onsuz bir hayat ne kadar sıkıcı ve renksizdi. </st><st c="4144">Aylardır ne tadı vardı ne tuzu...</st></span></p>
			<p xml:lang="en-GB"><span xml:lang="tr-TR"><st c="4177">Selim’in Muğla’daki evini bulmak zor olmadı. </st><st c="4223">Aleyna’yı da herkes tanıyordu oralarda. </st><st c="4263">Köylüler her ihtiyaçlarıyla yakından ilgileniyordu çalgıcıların. </st><st c="4328">Muğla’nın Bremen mızıkacıları gibi olmuşlardı adeta. </st><st c="4381">Bir meydana heykellerinin dikilmesi an meselesi gibi görünüyordu...</st></span></p>
			<p xml:lang="en-GB"><span xml:lang="tr-TR"><st c="4448">“Geldik Ertan Bey...” dedi şoför. </st><st c="4483">“Şu ev.”</st></span></p>
			<p xml:lang="en-GB"><span xml:lang="tr-TR"><st c="4491">Başını kaldırıp gösterilen eve baktı Ertan. </st><st c="4536">Bahçede genç bir kadın vardı. </st><st c="4566">Uzun saçlı, minyon... </st><st c="4588">Yanında da uzun saçlı genç bir adam... </st><st c="4627">Adam gitar çalıyor, bir şeyler mırıldanıyor, kadın da hayranlıkla dinleyip meyve soyuyordu kucağında.</st></span></p>
			<p xml:lang="en-GB"><span xml:lang="tr-TR"><st c="4728">Ertan uzaktan da olsa çıkarmıştı kızın kim olduğunu.</st></span></p>
			<p xml:lang="en-GB"><span xml:lang="tr-TR"><st c="4781">“Azize.”</st></span></p>
			<p xml:lang="en-GB"><span xml:lang="tr-TR"><st c="4790">Yanındaki adamı tanımıyordu ama... </st><st c="4826">Selim değildi kesinlikle... </st><st c="4854">Başkası... </st><st c="4865">Çok geçmeden içi reçel kavanozlarıyla dolu kocaman bir tepsiyle sarışın bir kadın çıktı evden. </st><st c="4960">Kameriyeye taşıdığı reçel kavanozlarını kapatıp fiyonklu kemerler geçiriyordu bellerine.</st></span></p>
			<p xml:lang="en-GB"><span xml:lang="tr-TR"><st c="5048">Araçtan inip yürüdü bahçeye... </st><st c="5080">Siyah gözlükleri gözünde...</st></span></p>
			<p xml:lang="en-GB"><span xml:lang="tr-TR"><st c="5107">Azize görür görmez tanımıştı yaklaşmakta olan adamı. </st><st c="5161">Yüzü düşmüş de olsa sakince kalktı yerinden.</st></span></p>
			<p xml:lang="en-GB"><span xml:lang="tr-TR"><st c="5205">“Hayırdır?” dedi. </st><st c="5224">“Nereden çıktın sen?”</st></span></p>
			<p xml:lang="en-GB"><span xml:lang="tr-TR"><st c="5245">“Merhaba” dedi Ertan, gülümseyerek. </st><st c="5282">“Nasılsın Azize? </st><st c="5299">Çok oldu görüşmeyeli. </st><st c="5321">O olaydan sonra kardeşini silip attın diye düşünmüştüm ben ama...”</st></span></p>
			<p xml:lang="en-GB"><span xml:lang="tr-TR"><st c="5387">Ertan’ın o çirkin olayı tazeleyip anlatmasına dayanamayacaktı Azize. </st><st c="5457">Sözünü kesip bu konuyu her yerde uluorta konuşamayacağını ima edercesine yanındaki erkeği takdim etti Ertan’a.</st></span></p>
			<p xml:lang="en-GB"><span xml:lang="tr-TR"><st c="5567">“Nişanlım Barbaros...”</st></span></p>
			<p xml:lang="en-GB"><span xml:lang="tr-TR"><st c="5590">“Ha öyle mi?” dedi Ertan, az önce boşboğazlık ettiğini kabul ederek. </st><st c="5660">“Çok memnun oldum.”</st></span></p>
			<p xml:lang="en-GB"><span xml:lang="tr-TR"><st c="5679">“Ben de” dedi Barbaros. </st><st c="5704">İkisi arasındaki gerginliğe anlam veremediğinden kendi de misafire nasıl davranması gerektiğini bilemedi.</st></span></p>
			<p xml:lang="en-GB"><span xml:lang="tr-TR"><st c="5809">“Hoş geldiniz, buyurun” dedi Barbaros. </st><st c="5849">“Selim’i mi aramıştınız siz?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5878">“Ben Aleyna’yı arıyorum aslında” dedi Ertan. </st><st c="5924">“Çok uzun zaman oldu. </st><st c="5946">Neler değişmiş, ne yaralar iyileşmiş meğer...”</st></span></p>
			<p xml:lang="en-GB"><span xml:lang="tr-TR"><st c="5992">“Hiç kolay olmadı” diye araya girdi Azize. </st><st c="6036">“Herkes çok ağır bedeller ödedi. </st><st c="6069">Artık çok geç Ertan. </st><st c="6090">Keşke gelmeseydin.”</st></span></p>
			<p xml:lang="en-GB"><span xml:lang="tr-TR"><st c="6109">Kameriyede reçellerle uğraşan kadına bakıyordu o sırada. </st><st c="6167">Azize’yi dinlemiyor gibiydi.</st></span></p>
			<p xml:lang="en-GB"><span xml:lang="tr-TR"><st c="6195">“Annen mi?”</st></span></p>
			<p xml:lang="en-GB"><span xml:lang="tr-TR"><st c="6207">“Evet” dedi Azize.</st></span></p>
			<p xml:lang="en-GB"><span xml:lang="tr-TR"><st c="6226">“O da iyileşmiş maşallah. </st><st c="6253">Sihirli bir değnek dokunmuş sanki size...”</st></span></p>
			<p xml:lang="en-GB"><span xml:lang="tr-TR"><st c="6295">Aleyna ve Selim, ellerinde oltalarla, kovalarla sarmaş dolaş gülüşerek balıktan dönüyorlardı eve o sırada.</st></span></p>
			<p xml:lang="en-GB"><span xml:lang="tr-TR"><st c="6402">Ertan ikisinin neşe dolu hallerini büyük bir kıskançlıkla dudaklarını ısırarak izledi. </st><st c="6490">Şakalaşıyorlar, gülüşüyorlar, birbirlerine sarılıyorlar hatta Selim ara sıra tatlı öpücükler bile konduruyordu Aleyna’nın yüzüne rasgele...</st></span></p>
			<p xml:lang="en-GB"><span xml:lang="tr-TR"><st c="6629">Ertan’ı gördüklerinde ne neşeleri kaçmıştı, ne canları sıkılmıştı. </st><st c="6697">Gülmekten yorulmuş nefes nefese çıktılar merdivenleri.</st></span></p>
			<p xml:lang="en-GB"><span xml:lang="tr-TR"><st c="6751">“Hoş geldin Ertan” dedi Selim. </st><st c="6783">“Niye ayaktasın otursana...”</st></span></p>
			<p xml:lang="en-GB"><span xml:lang="tr-TR"><st c="6811">“Gerek yok” dedi Ertan. </st><st c="6836">“Uzun kalmayacağım.”</st></span></p>
			<p xml:lang="en-GB"><span xml:lang="tr-TR"><st c="6856">Gözleri Aleyna’daydı sadece. </st><st c="6886">Saçının telinden tırnağının ucuna kadar dikkatle bakıyordu ona. </st><st c="6950">Ne olmuştu bu kıza böyle? </st><st c="6976">Ne kadar değişmiş, bambaşka bir kadın olmuştu. </st><st c="7023">Bu tanıdığı Aleyna değildi sanki. </st><st c="7057">Başka bir kadındı. </st><st c="7076">Mutluydu, yüzü gülüyordu, neşeliydi, rahattı, kaygısızdı...</st></span></p>
			<p xml:lang="en-GB"><span xml:lang="tr-TR"><st c="7135">“Anne!” diye seslendi kameriyeye Aleyna. </st><st c="7177">“Geldik biz. </st><st c="7190">Balıklar burada.”</st></span></p>
			<p xml:lang="en-GB"><span xml:lang="tr-TR"><st c="7207">“Kendiniz temizleyin ama!” diye karşılık verdi Melike. </st><st c="7263">“Benim işim var.”</st></span></p>
			<p xml:lang="en-GB"><span xml:lang="tr-TR"><st c="7280">“Tamam!” dedi Aleyna. </st><st c="7303">“Selim’e yıkarım o işi...”</st></span></p>
			<p xml:lang="en-GB"><span xml:lang="tr-TR"><st c="7329">Oltaları ve kovayı Selim’e verip Ertan’a uzattı elini. </st><st c="7385">Aralarında ne kırgınlık, ne küslük kalmıştı sanki.</st></span></p>
			<p xml:lang="en-GB"><span xml:lang="tr-TR"><st c="7435">“Hoş geldin” dedi. </st><st c="7455">“İşin mi vardı buralarda?”</st></span></p>
			<p xml:lang="en-GB"><span xml:lang="tr-TR"><st c="7481">“Aleyna” dedi Ertan sayıklar gibi. </st><st c="7517">Hâlâ inceleyip duruyordu kızı. </st><st c="7548">Yedi ay önce otelin terasında kahvaltı masasında son kez gördüğü gözü yaşlı, mutsuz ve çaresiz kız mıydı yani şimdi bu gözlerine baktığı güçlü kadın? </st><st c="7698">Taze, canlı, sağlıklı, güzel biri vardı karşısında. </st><st c="7750">O yorgun, cılız, yaşam ışığı sönmüş, sinir krizleri içinde yaşayan, mutsuz çocuk nereye gitmişti peki?</st></span></p>
			<p xml:lang="en-GB"><span xml:lang="tr-TR"><st c="7852">Üstelik ne nefret kırıntısı vardı Aleyna’nın bakışlarında, ne öfke, ne kırgınlık, ne hesaplaşma arzusu... </st><st c="7959">Sakin, huzurlu, sabırlı ve ne kadar da tatlıydı bu hali...</st></span></p>
			<p xml:lang="en-GB"><span xml:lang="tr-TR"><st c="8017">“Aleyna seninle konuşmaya geldim ben...” dedi Ertan. </st><st c="8071">“Çok önemli.”</st></span></p>
			<p xml:lang="en-GB"><span xml:lang="tr-TR"><st c="8084">“Konuşalım tabii...” dedi Aleyna. </st><st c="8119">“Kameriyeye gidelim o zaman. </st><st c="8148">Annem bize izin verir. </st><st c="8171">Selim’in içeride mutfakta işi var şimdi rahatsız etmeyelim.”</st></span></p>
			<p xml:lang="en-GB"><span xml:lang="tr-TR"><st c="8231">Kameriyeye birlikte yürürlerken Aleyna’nın bir daha devrilmeyecek kadar yere sağlam bastığını görüyordu Ertan.</st></span></p>
			<p xml:lang="en-GB"><span xml:lang="tr-TR"><st c="8342">“Anne bize biraz izin verir misin, bir şey konuşacağız. </st><st c="8399">İstanbul’dan geliyor Ertan.”</st></span></p>
			<p xml:lang="en-GB"><span xml:lang="tr-TR"><st c="8427">“Merhaba” dedi Melike elini uzatarak. </st><st c="8466">“Hoş geldiniz. </st><st c="8481">Biliyorum ben sizi... </st><st c="8503">Aleyna doğru biliyorum değil mi?”</st></span></p>
			<p xml:lang="en-GB"><span xml:lang="tr-TR"><st c="8536">“Evet anne evet. </st><st c="8554">Ertan.”</st></span></p>
			<p xml:lang="en-GB"><span xml:lang="tr-TR"><st c="8561">Kadının yüzünde eski yara izlerine benzeyen siyah dalgalar olsa bile genç ve bakımlı görünüyordu hâlâ. </st><st c="8665">Reçellerine düşkün olduğu da her halinden belli... </st><st c="8716">Kavanozları oyuncak kız bebekler gibi süslemişti.</st></span></p>
			<p xml:lang="en-GB"><span xml:lang="tr-TR"><st c="8765">“Tamam ben gidiyorum, bunları alayım ama...” dedi. </st><st c="8817">“Devirirsiniz falan, yazık olur, o kadar uğraştım.”</st></span></p>
			<p xml:lang="en-GB"><span xml:lang="tr-TR"><st c="8868">Gülüyordu Aleyna. </st><st c="8887">“Annem buraların en kral reçelcisidir. </st><st c="8926">Envai çeşit reçel yapıyor. </st><st c="8953">Muğla’nın bütün reçel ihtiyacını karşılıyor desem çok abartmış olmam.”</st></span></p>
			<p xml:lang="en-GB"><span xml:lang="tr-TR"><st c="9023">Ailenin mutluluğu canını sıkıyordu Ertan’ın. </st><st c="9069">Şaka mıydı bütün bunlar, bir tiyatro mu oynanıyordu burada? </st><st c="9129">Bu kadın intihara kalkışmamış mıydı, insan içine çıkamıyordu hani, şimdi köyün reçelci bacısı mı olmuştu, neydi bu Ayşecik filmi mi?</st></span></p>
			<p xml:lang="en-GB"><span xml:lang="tr-TR"><st c="9261">Ya Azize’nin hali... </st><st c="9283">Bu kız “Sevgilimi kardeşim elimden aldı” diye bas bas bağırmadı mı sosyal medyada? </st><st c="9366">Aleyna’nın üstünü çizmedi mi? </st><st c="9396">Abla kardeş ilişkileri bitmedi mi? </st><st c="9431">Yaşadığı travmayı atlatması şöyle dursun kız Selim’in müzisyenlerinden biriyle nişanlanmış bile...</st></span></p>
			<p xml:lang="en-GB"><span xml:lang="tr-TR"><st c="9529">Melike kavanozlarıyla birlikte uzaklaşırken Aleyna oturması için yer gösterdi Ertan’a.</st></span></p>
			<p xml:lang="en-GB"><span xml:lang="tr-TR"><st c="9616">“Bir şey içmek ister misin?” diye sordu. </st><st c="9658">“Çay, kahve, ayran...”</st></span></p>
			<p xml:lang="en-GB"><span xml:lang="tr-TR"><st c="9680">“Kahve olsun o zaman” dedi Ertan.</st></span></p>
			<p xml:lang="en-GB"><span xml:lang="tr-TR"><st c="9714">“Azize! </st><st c="9723">Bize iki kahve yapsana ne olur. </st><st c="9755">Sade!”</st></span></p>
			<p xml:lang="en-GB"><span xml:lang="tr-TR"><st c="9761">“Tamam” dedi Azize.</st></span></p>
			<p xml:lang="en-GB"><span xml:lang="tr-TR"><st c="9781">“Hâlâ sade içiyorsun değil mi?”</st></span></p>
			<p xml:lang="en-GB"><span xml:lang="tr-TR"><st c="9813">“Evet” dedi Ertan. </st><st c="9833">“Unutmamışsın.”</st></span></p>
			<p xml:lang="en-GB"><span xml:lang="tr-TR"><st c="9848">“Niye unutayım ki?”</st></span></p>
			<p xml:lang="en-GB"><span xml:lang="tr-TR"><st c="9868">“Bilmem... </st><st c="9880">Yüzümü bile görmek istemeyeceğini düşünüyordum.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9928">“Bunun için bir sebep yok. </st><st c="9956">Ne yaşandıysa yaşandı, bitti.”</st></span></p>
			<p xml:lang="en-GB"><span xml:lang="tr-TR"><st c="9986">Hiçbir şey söylemeden öylece durup Aleyna’yı izlemeye başladı yine Ertan. </st><st c="10061">Bu kadını geri istiyordu kesinlikle. </st><st c="10098">Hem de bu mükemmel yeni haliyle... </st><st c="10133">Onsuz dönmek istemiyordu İstanbul’a. </st><st c="10170">Kusursuz bir kadındı bu... </st><st c="10197">Kusursuz...</st></span></p>
			<p xml:lang="en-GB"><span xml:lang="tr-TR"><st c="10208">“Şoför beklemesin arabada” dedi Aleyna. </st><st c="10249">“Lütfen bir şey yesin, bir şey içsin. </st><st c="10287">Azize ağırlar onu.”</st></span></p>
			<p xml:lang="en-GB"><span xml:lang="tr-TR"><st c="10306">“Beklesin” dedi Ertan.</st></span></p>
			<p xml:lang="en-GB"><span xml:lang="tr-TR"><st c="10329">“Sen nasılsın, iyi misin, her şey yolunda mı?” diye sordu Aleyna.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10395">“İyi değilim” dedi Ertan. </st><st c="10422">“Seni çok özledim. </st><st c="10441">Sensiz yapamıyorum ben. </st><st c="10465">Yedi aydır her yerde seni aradım. </st><st c="10499">Telefonların kapalı... </st><st c="10522">Sosyal medyana yazdım ama görmedin bile...”</st></span></p>
			<p xml:lang="en-GB"><span xml:lang="tr-TR"><st c="10565">“Numaram değişti. </st><st c="10584">Sosyal medya kullanmıyorum eskisi gibi. </st><st c="10624">Ancak şarkı yaptığımızda falan... </st><st c="10658">Ya da bir şiir yazdığımızda, belki bir hikâye anlatmak istediğimizde kullanıyoruz işte...”</st></span></p>
			<p xml:lang="en-GB"><span xml:lang="tr-TR"><st c="10748">“Bıraktığın yerden devam edebilirsin Aleyna. </st><st c="10794">Sen bir starsın. </st><st c="10811">Daha çok işin var senin. </st><st c="10836">Bu köyde gitar çalıp şiir yazarak ömrünü geçiremezsin. </st><st c="10891">Senin hamurunda starlık var. </st><st c="10920">Milyonlar bekliyor seni, milyonlar...”</st></span></p>
			<p xml:lang="en-GB"><span xml:lang="tr-TR"><st c="10958">Kahkahalar atıp güldü Aleyna.</st></span></p>
			<p xml:lang="en-GB"><span xml:lang="tr-TR"><st c="10988">“Ah Ertan ya!” dedi. </st><st c="11010">“Aşkolsun... </st><st c="11023">Sen diyordun buralara ait değilsin diye. </st><st c="11064">Olmayınca olmuyor diye. </st><st c="11088">Ben seni zirveye getirdim ama sen duramadın orada diyordun. </st><st c="11148">Haklıydın da. </st><st c="11162">Ayrıca o milyonlar gerçek değil Ertan. </st><st c="11201">Gördüm. </st><st c="11209">Yaşadım. </st><st c="11218">Hepsi bir illüzyon. </st><st c="11238">Bugün var yarın yok. </st><st c="11259">Bugün sever yarın döver. </st><st c="11284">Bugün destekler yarın çekiştirir. </st><st c="11318">Ben milyonlara göre yaşamıyorum artık. </st><st c="11357">Milyonlar için bir şey de yapmıyorum. </st><st c="11395">Kendi şarkılarımı söylüyorum burada. </st><st c="11432">Kendim gibiyim. </st><st c="11448">Ne istediğimi, kim olduğumu biliyorum.”</st></span></p>
			<p xml:lang="en-GB"><span xml:lang="tr-TR"><st c="11487">“Benimle gel.”</st></span></p>
			<p xml:lang="en-GB"><span xml:lang="tr-TR"><st c="11502">“Mümkün değil... </st><st c="11520">Bu hikâye bitti benim için...”</st></span></p>
			<p xml:lang="en-GB"><span xml:lang="tr-TR"><st c="11550">“Hayır Aleyna. </st><st c="11566">Sen de özlüyorsun beni. </st><st c="11590">Biz başkayız. </st><st c="11604">Bak senin için geldim buralara. </st><st c="11636">Seni arıyorum her yerde. </st><st c="11661">Hiçbir kadın için yapmadım bunu yapmam da.”</st></span></p>
			<p xml:lang="en-GB"><span xml:lang="tr-TR"><st c="11704">“Biliyorum senin kadının mükemmel olmalı ve bu ilgiye layık olmalı. </st><st c="11773">Ama ben o kadın değilim.”</st></span></p>
			<p xml:lang="en-GB"><span xml:lang="tr-TR"><st c="11798">“Bensiz yapamazsın sen.”</st></span></p>
			<p xml:lang="en-GB"><span xml:lang="tr-TR"><st c="11823">“Selim’i çok seviyorum. </st><st c="11848">Burada onunla mutluyum. </st><st c="11872">Azize’yi onun sayesinde geri kazandım. </st><st c="11911">Olanları anlattım ablama. </st><st c="11937">Çetin de günah çıkardı, özür diledi. </st><st c="11974">Azize inandı bana. </st><st c="11993">Buraya geldi. </st><st c="12007">Âşık oldu. </st><st c="12018">Üstelik o da çalışıyor. </st><st c="12042">İstanbul’daki bir iki yayınevine İngilizce kitap çeviriyor. </st><st c="12102">Parasını kazanıyor. </st><st c="12122">Geçinip gidiyorlar. </st><st c="12142">Mutluyuz biz. </st><st c="12156">Annem hayata döndü. </st><st c="12176">İnsan içine karıştı. </st><st c="12197">İlaçları dışında nemlendirici bile sürmüyor yüzüne. </st><st c="12249">Bunların hepsi Selim’in emeği, Selim’in sabrı... </st><st c="12298">Burada iyi hissediyorum. </st><st c="12323">Burada başarılıyım ben... </st><st c="12349">Burada üretiyorum çünkü... </st><st c="12376">Üretmek hayata dahil olmakmış meğer, hayatın içinde olmakmış... </st><st c="12440">Burada Selim’le hayatın içindeyim. </st><st c="12475">Bizim bir dünyamız var. </st><st c="12499">Her gün şarkılar söylenir evimizde, şiirler söylenir, kitaplar okunur, yemekler pişer, sohbet edilir... </st><st c="12603">Biz iyiyiz böyle Ertan.”</st></span></p>
			<p xml:lang="en-GB"><span xml:lang="tr-TR"><st c="12627">“Nasıl başardı bunu o zibidi herif?”</st></span></p>
			<p xml:lang="en-GB"><span xml:lang="tr-TR"><st c="12664">Güldü Aleyna.</st></span></p>
			<p xml:lang="en-GB"><span xml:lang="tr-TR"><st c="12678">“Üç ay süre verdi bana. </st><st c="12703">İş karşılığında oda kiraladı. </st><st c="12733">Yeteneklerimi ve kendimi keşfetmemi istedi sadece. </st><st c="12784">Hiçbir zaman sırtımı ona dayamama izin vermedi ama yürümek istediğim yolda her zaman hep yardımcı oldu bana, destekledi beni. </st><st c="12910">‘Hepimiz sırtımızı birilerine dayamak isteriz, bu iyi de hissettirir ama o zaman kendimizi geliştiremeyiz’ derdi. </st><st c="13024">Bunun ne demek olduğunu anlamadım tabii önceleri. </st><st c="13074">Tatildeyim gibi geliyordu başlangıçta. </st><st c="13113">Ama sonra anladım ki insanın kendini bilmesi, içindeki sesi duyması dışarıdan aldığı etkilerden kendini uzak tutmaya karar vermesiyle birlikte başlıyor.”</st></span></p>
			<p xml:lang="en-GB"><span xml:lang="tr-TR"><st c="13266">Başını sallıyordu Ertan. </st><st c="13292">Kabullenemiyordu bütün bunları. </st><st c="13324">Kötü bir kamera şakası gibiydi her şey. </st><st c="13364">Aleyna birazdan “Beni bırakırsan ölürüm” diye ağlayacaktı ama ağlamıyordu işte.</st></span></p>
			<p xml:lang="en-GB"><span xml:lang="tr-TR"><st c="13443">“Hazırlan gidiyoruz” dedi Ertan. </st><st c="13477">Gerilmişti iyice. </st><st c="13495">“Bırakmam seni burada. </st><st c="13518">Başka bir adamla kalmana izin vermem. </st><st c="13556">Sen benim kadınımsın. </st><st c="13578">Beni bırakırsan ölürüm ben anlıyor musun? </st><st c="13620">Benimle gelmek zorundasın, hemen, şimdi...”</st></span></p>
			<p xml:lang="en-GB"><span xml:lang="tr-TR"><st c="13663">“Bence git artık. </st><st c="13682">Bu işin tadı kaçıyor Ertan.”</st></span></p>
			<p xml:lang="en-GB"><span xml:lang="tr-TR"><st c="13710">“Beraber gidiyoruz. </st><st c="13731">Bu varoşlardan kurtuluyorsun hemen.”</st></span></p>
			<p xml:lang="en-GB"><span xml:lang="tr-TR"><st c="13767">“Onlar benim ailem. </st><st c="13788">Ben de o varoşlardan biriyim. </st><st c="13818">Sana layık bir kadın değilim ben biliyorsun.”</st></span></p>
			<p xml:lang="en-GB"><span xml:lang="tr-TR"><st c="13863">“Yeter artık Aleyna aldın intikamını. </st><st c="13902">Yeter bu kadar. </st><st c="13918">Aklım başıma geldi. </st><st c="13938">Özür diliyorum. </st><st c="13954">Ayaklarına kapanıyorum. </st><st c="13978">Sensiz gidemem ben İstanbul’a. </st><st c="14009">Gel hadi.”</st></span></p>
			<p xml:lang="en-GB"><span xml:lang="tr-TR"><st c="14019">Sertçe yakalamıştı Aleyna’nın bileğini. </st><st c="14060">Kızın zorlandığını uzaktan fark eden Barbaros kendini tutamayıp koşarak geldi.</st></span></p>
			<p xml:lang="en-GB"><span xml:lang="tr-TR"><st c="14138">“Ağır ol arkadaş!” dedi. </st><st c="14164">Ertan’ın kolunu kavrayıp büktü. </st><st c="14196">Sesleri işiten Selim de fırladı içeriden. </st><st c="14238">Koştu yanlarına. </st><st c="14255">Ertan’ın burnunun üzerine tam okkalı bir yumruk indirecekken Aleyna dikildi karşısına. </st><st c="14342">“Gerek yok...” dedi. </st><st c="14363">“Değmez. </st><st c="14372">Yapma.”</st></span></p>
			<p xml:lang="en-GB"><span xml:lang="tr-TR"><st c="14379">Ertan sinir krizi geçiriyordu adeta. </st><st c="14417">Şoförden yardıma gelmesini istemişti ama kimse üzerine çullanmadığı için kavga da başlatamıyordu.</st></span></p>
			<p xml:lang="en-GB"><span xml:lang="tr-TR"><st c="14514">Kendi kendine tehditler savurarak arabaya yürümeye başladı sonra.</st></span></p>
			<p xml:lang="en-GB"><span xml:lang="tr-TR"><st c="14580">“Bitireceğim ulan sizi! </st><st c="14605">Hepinizi bitireceğim! </st><st c="14627">Yok edeceğim. </st><st c="14641">Bir daha şarkı söyleyemeyeceksiniz. </st><st c="14677">Sileceğim sizi dünyadan. </st><st c="14702">Siz benim kim olduğumu bilmiyorsunuz. </st><st c="14740">Seninle de işim bitmedi Aleyna. </st><st c="14772">Ben bitti demeden bitmez. </st><st c="14798">Kâbusun olacağım senin. </st><st c="14822">Kâbusun. </st><st c="14831">Kaçacak yer bulamayacaksın!”</st></span></p>
			<p xml:lang="en-GB"><span xml:lang="tr-TR"><st c="14859">Hepsi şaşkınlık içinde dinliyorlardı Ertan’ın tehditlerini. </st><st c="14920">Ne diyordu bu adam böyle? </st><st c="14946">Neden bu kadar tutkulu bir hırsa kapılmıştı ki durup dururken? </st><st c="15009">Hem de aylar sonra...</st></span></p>
			<p xml:lang="en-GB"><span xml:lang="tr-TR"><st c="15030">İnanamıyorlardı bu dünya beyefendisi adamın böylesine çirkinleşebildiğine.</st></span></p>
			<p xml:lang="en-GB"><span xml:lang="tr-TR"><st c="15105">Selim endişelenmişti Aleyna’yı düşünerek.</st></span></p>
			<p xml:lang="en-GB"><span xml:lang="tr-TR"><st c="15147">“Sakın sana bir şey yapmaya kalkmasın?” dedi. </st><st c="15194">“Her kafası estiğinde çıkıp gelmesin buraya? </st><st c="15239">Takip etmesin sakın seni? </st><st c="15265">Polise gidelim sevgilim, deli bu. </st><st c="15299">Ne yapacağı belli olmaz. </st><st c="15324">Aklım hep sende kalır sonra rahat edemem.”</st></span></p>
			<p xml:lang="en-GB"><span xml:lang="tr-TR"><st c="15366">“Gerek yok...” dedi Aleyna. </st><st c="15395">Sakindi. </st><st c="15404">“Kimse korkmasın. </st><st c="15422">Ben tanıyorum bu öfkeyi. </st><st c="15447">Kendine yeni bir kurban bulduğunda özgürleşeceğim ben. </st><st c="15502">Muhtemelen yeni kurbanını yaratmakla meşgul şu sıralar. </st><st c="15558">Merak etmeyin ama... </st><st c="15579">O bir narsis... </st><st c="15595">İlle bir kurban bulur kendine. </st><st c="15626">İlle yaratır bir tane...”</st></span></p>
			<p xml:lang="en-GB"><span xml:lang="tr-TR"><st c="15651">Uzun zaman sonra Ertan’ı yeniden görmek geçmişte yaşadıklarını tekrar hatırlatmıştı Aleyna’ya. </st><st c="15747">İşin garibi artık hayatının hiçbir dönemini öfkeyle, kırgınlıkla ve nefretle hatırlamıyor olmasıydı. </st><st c="15848">Kimseye kırgın değildi, kimseyle alıp veremediği kalmamıştı. </st><st c="15909">Ne hesap sormak istediği birileri vardı ne de canını yakmak istedikleri.</st></span></p>
			<p xml:lang="en-GB"><span xml:lang="tr-TR"><st c="15981">Okyanus kadar geniş ve coşkulu bir his yaratıyordu bu onda.</st></span></p>
			<p xml:lang="en-GB"><span xml:lang="tr-TR"><st c="16041">Özgürleşebilmek...</st></span></p>
			<p xml:lang="en-GB"><span xml:lang="tr-TR"><st c="16060">Geçmişle barışmak, olan biteni olduğu haliyle yargılamadan kabullenebilmek, kaderle barış imzalamak özgürleşmeye kırılan dümenler değildi de neydi?</st></span></p>
			<p xml:lang="en-GB"><span xml:lang="tr-TR"><st c="16208">Bu sonsuz huzurun ve hafifliğin hiçbir çabayla satın alınamayacağını anlamış, öğrenmişti sonuçta... </st><st c="16309">Özgürlük kazanılmıyor, dışarıdan satın alınmıyordu. </st><st c="16361">Özgürlük kaderle barışarak inşa ediliyordu. </st><st c="16405">İnsan ancak işbirliği yaptığı bir kaderle yol alırken öğrenebiliyordu gerçekten kim olduğunu ve ne yapmak istediğini...</st></span></p>
			<p xml:lang="en-GB"><span xml:lang="tr-TR"><st c="16524">Akşamüzeri kameriyede Azize’nin elleriyle pişirdiği kahvesini yudumlarken cep telefonunu çıkarıp ring light düzeneğine yerleştirerek Instagram’da bir canlı yayın başlattı.</st></span></p>
			<p xml:lang="en-GB"><span xml:lang="tr-TR"><st c="16696">“Merhaba oradaki herkes!</st></span></p>
			<p xml:lang="en-GB"><span xml:lang="tr-TR"><st c="16721">Biliyorum uzun zamandır sohbet edemiyoruz. </st><st c="16765">Yeni şarkılarımla ilgili yaptığınız bütün yorumları okudum. </st><st c="16825">Gönderdiğiniz mesajlara elimden geldiğince cevap vermeye çalışıyorum. </st><st c="16895">Güzel sözleriniz, ilham veren fikirleriniz için hepinize çok teşekkür ederim. </st><st c="16973">Yolladığınız şiirler de ayrıca büyülüyor beni. </st><st c="17020">Çoğunu bestelemek istiyorum inanın. </st><st c="17056">Şairler, biraz da filozoftur benim için. </st><st c="17097">Çok düşünmek, günahıyla sevabıyla hayatı olduğu gibi yaşamak ve dili iyi bilmek gerekir ya iyi şiir yazabilmek için. </st><st c="17214">Bu yüzden şairler çok kıymetlidir hayatımda.</st></span></p>
			<p xml:lang="en-GB"><span xml:lang="tr-TR"><st c="17258">Sorularınızı görüyorum şu an. </st><st c="17289">Hepsi düşüyor ekrana bir bir... </st><st c="17321">İlginize teşekkür ederim. </st><st c="17347">Hayır hayır, kaçacak değilim sorularınızdan. </st><st c="17392">Cevabı bendeyse eğer, emin olun ki sakınmam dile getirmekten. </st><st c="17454">Çünkü ben şairin de dediği gibi, bir ağaç gibi tek ve hür ve bir orman gibi kardeşçesine yaşamanın güzelliğinden yanayımdır.</st></span></p>
			<p xml:lang="en-GB"><span xml:lang="tr-TR"><st c="17578">Yaşamak deyince... </st><st c="17598">Geçenlerde üzerinde durup uzun uzadıya düşündüğüm bir sözü hatırladım.</st></span></p>
			<p xml:lang="en-GB"><span xml:lang="tr-TR"><st c="17668">‘Umarım bir gün herkes ünlü ve zengin olur. </st><st c="17713">Hayal ettiği her şeye kavuşur ve böylece asıl cevabın bu olmadığını anlar’ demiş Jim Carrey. </st><st c="17806">Bilirsiniz, Amerikalı aktör...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="17836">Bu sözü bundan yedi ay önce duymuş olsaydım ‘Bırakın böyle romantik sözleri’ derdim. </st><st c="17922">‘Hayatın bir anlamı olmalı. </st><st c="17950">Başarmak ve kazanmak hayatı anlamlı kılar. </st><st c="17993">Hiçbir şey yapmayacaksak, hiçbir şey başarmayacaksak su içip yatmaya mı geldik buraya? </st><st c="18080">Ne işe yarıyoruz sanki?’ derdim.</st></span></p>
			<p xml:lang="en-GB"><span xml:lang="tr-TR"><st c="18112">Oysa mutlu ve anlamlı bir hayat için aradığımız cevaplar para ve şöhretin insan hayatına getirdiklerinde ya da insan hayatından götürdüklerinde değilmiş gerçekten.</st></span></p>
			<p xml:lang="en-GB"><span xml:lang="tr-TR"><st c="18276">Son zamanlarda yaşadıklarım kocaman bir hayat dersi oldu bana.</st></span></p>
			<p xml:lang="en-GB"><span xml:lang="tr-TR"><st c="18339">Yaşadıklarımdan kaçıp Muğla’nın bu şirin köyüne yerleştim. </st><st c="18399">Başıma gelenleri kaldıramadım. </st><st c="18430">Kaçtığımda kurtulacağımı düşündüm ama öyle olmadı. </st><st c="18481">Kaçtığım her şeyi peşimden sürüklemişim meğer...</st></span></p>
			<p xml:lang="en-GB"><span xml:lang="tr-TR"><st c="18529">Zaman içinde anladım ki kaçmak, kurtulmak, reddetmek, silmek, inkâr etmek, unutmak diye bir şey yok. </st><st c="18631">Olanla barışmak diye bir şey var. </st><st c="18665">Kaderle işbirliği yapmak diye bir şey var.</st></span></p>
			<p xml:lang="en-GB"><span xml:lang="tr-TR"><st c="18707">Yeterince sevilmemiş, yeterince desteklenmemiş bir çocuk olarak sevdiklerime kendimi sevdirebilmek için büyük ve yıkıcı bir hırsla girdim müzik dünyasına. </st><st c="18863">Ölümüne bir kazanma arzusuyla ve başarma isteğiyle çalıştım. </st><st c="18924">Kazanmak için her şeyimi gözden çıkarmaya razıydım. </st><st c="18976">Ailemi bile... </st><st c="18991">Sevdiklerime kendimi sevdirmeye çalışırken, sevdiklerimi gözden çıkarmaya kalkmam işin en acınası ve en ürkütücü boyutuydu bana göre.</st></span></p>
			<p xml:lang="en-GB"><span xml:lang="tr-TR"><st c="19124">Sevilmek isterken sevilmesi güç bir insana dönüştüm. </st><st c="19178">Artık ben bile sevemiyordum kendimi. </st><st c="19215">Ben olsam beni sever miydim diye sordum sonra.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="19261">Açıkçası sevmesi çok da kolay değildi beni... </st><st c="19308">Kabullenirdim belki ama bana güvenip yol arkadaşlığı etmezdim benimle.</st></span></p>
			<p xml:lang="en-GB"><span xml:lang="tr-TR"><st c="19378">Aşk sandığım şeyin bir güç istenci olduğunu çok sonra fark ettim. </st><st c="19445">Âşık olduğunu sandığım adama duyduğum bağlılık ve tutku, kölelikten başka bir şey değildi. </st><st c="19536">İçinde kendinizi kaybettiğiniz şeyin adı aşk olamaz. </st><st c="19589">Kendinizi bulduğunuz şeydir aşk... </st><st c="19624">Güç savaşı değildir, güç birliğidir aşk... </st><st c="19667">Savaş meydanı değil, cennet bahçesidir aşk...</st></span></p>
			<p xml:lang="en-GB"><span xml:lang="tr-TR"><st c="19712">Bağımlılık köleliktir, bağlılıksa ortaklıktır. </st><st c="19760">Hayat arkadaşlığıdır, yoldaşlıktır.</st></span></p>
			<p xml:lang="en-GB"><span xml:lang="tr-TR"><st c="19795">Hepsini Mavi Gölgeli Adam olarak tanıdığınız o muhteşem derviş öğretti bana. </st><st c="19873">Aslında bakarsanız uzun süre anlamadım onu da... </st><st c="19922">İşitmedim anlattıklarını... </st><st c="19950">Bir kulağımdan girip diğer kulağımdan çıkan tatlı nasihatlerdi sanki hepsi... </st><st c="20028">Sonra anladım ki duyup anlamak da emek işi... </st><st c="20074">Bazı sesler insanın iradesi terbiye olmadan, yüreği pişmeden işitilemiyor.</st></span></p>
			<p xml:lang="en-GB"><span xml:lang="tr-TR"><st c="20148">Buraya kaçarak gelmiş olabilirim. </st><st c="20183">Sığınmak için kapanmış olabilirim. </st><st c="20218">Kaçmaktan vazgeçtiğim an bu sığınak kocaman bir memleket oldu bana... </st><st c="20288">Özgürlüğümün memleketi.</st></span></p>
			<p xml:lang="en-GB"><span xml:lang="tr-TR"><st c="20311">Hiçbir şeyden vazgeçmedim üstelik... </st><st c="20349">Yaptığım müziğin değerini bile burada özgürleştikçe anladım. </st><st c="20410">Gerçek müziği burada buldum. </st><st c="20439">Şimdiye kadar sadece gürültü çıkarıyormuşum meğer, zamanla anladım. </st><st c="20507">Sesimde ruhum yokmuş. </st><st c="20529">Şarkılarımda hakikat eksikmiş, can yokmuş tınılarında.</st></span></p>
			<p xml:lang="en-GB"><span xml:lang="tr-TR"><st c="20583">Şarkı söylemeye devam ediyorum. </st><st c="20616">Besteler yapıyorum, sözler yazıyorum. </st><st c="20654">Ürettikçe değer kazanıyor varlığım, âlemin varlık sahasında... </st><st c="20717">Sevenlere ulaştırabiliyorum şarkılarımı... </st><st c="20760">Youtube kanalım üzerinden çalışmaya devam ediyorum. </st><st c="20812">Eserlerimin yeni kayıtlarını paylaşıyorum.</st></span></p>
			<p xml:lang="en-GB"><span xml:lang="tr-TR"><st c="20854">Hayır, hayır...</st></span></p>
			<p xml:lang="en-GB"><span xml:lang="tr-TR"><st c="20870">Keşke İstanbul’da olsaydım, magazinler için değer taşımaya devam etseydim, konserler verseydim, daha büyük paralar kazansaydım, daha büyük bir şöhretim olsaydı demiyorum.</st></span></p>
			<p xml:lang="en-GB"><span xml:lang="tr-TR"><st c="21041">İyi ki buradayım. </st><st c="21060">İyi ki her şey bu şekilde gelişti diyorum.</st></span></p>
			<p xml:lang="en-GB"><span xml:lang="tr-TR"><st c="21102">Ben müzik yapmak istiyorum. </st><st c="21131">Şarkılarımı söylemek istiyorum ve sadece sevenlerle paylaşmak istiyorum emeğimi, yeteneğimi... </st><st c="21226">Kendimi magazinde değil müzikte buluyorum. </st><st c="21269">Bir gün yücelten ertesi gün yerden yere vuran bir güruhun ruh haline göre, hayatım pamuk ipliğine bağlı kalsın istemiyorum. </st><st c="21393">Şöhret de bir tür tutsaklık. </st><st c="21422">Kalabalıklara tutsak olduğun, kendin gibi kalamadığın bir cendere... </st><st c="21491">Bana göre değil... </st><st c="21510">Gördüm, yaşadım, bildim...</st></span></p>
			<p xml:lang="en-GB"><span xml:lang="tr-TR"><st c="21536">Keşke uzun uzadıya anlatabilsem her şeyi ama belki bir gün kitabını yazarım, daha derin hemhal oluruz...</st></span></p>
			<p xml:lang="en-GB"><span xml:lang="tr-TR"><st c="21641">Hayır...</st></span></p>
			<p xml:lang="en-GB"><span xml:lang="tr-TR"><st c="21650">Pişman değilim hiçbir şeyden. </st><st c="21681">Bedeli ne olursa olsun aynı tecrübenin içinden gelip geçmeyi tercih ederdim yine. </st><st c="21763">Çünkü ancak böylesi bir kader ya da böylesi bir tecrübe kaderle barışmayı öğretebilirdi bana... </st><st c="21859">Sözle adam olacak gençlerden değilim ben ne yazık ki. </st><st c="21913">Beni ancak esaslı bir tecrübe dönüştürebilirdi.</st></span></p>
			<p xml:lang="en-GB"><span xml:lang="tr-TR"><st c="21960">Hatalarımdan utanmıyorum. </st><st c="21987">Kimse de utanmasın yaptıklarından. </st><st c="22022">Hatalarımdan aldığım dersleri hiçbir öğretmen kazandıramazdı bana. </st><st c="22089">Hatalarımı çok sevdim. </st><st c="22112">Çünkü doğruyu anlamanın ve bulmanın yolunu hatalarım sayesinde anlayıp öğrendim.</st></span></p>
			<p xml:lang="en-GB"><span xml:lang="tr-TR"><st c="22192">Hayat bildiği gibi geliyor artık üzerime. </st><st c="22235">Ben kaderle barışığım. </st><st c="22258">Ben olanı hayırlı bulanlardanım. </st><st c="22291">Olan her zaman hayırlıdır emin olun. </st><st c="22328">Olmayan da keza öyle... </st><st c="22352">Hayatın yakasından paçasından tutup çekiştirmeye gerek yok. </st><st c="22412">İzin verin olduğu gibi gelsin. </st><st c="22443">Dalgalardan korkmayın. </st><st c="22466">Yüzmeyi iyi ve hızlı öğrenmenin yolu sert dalgaların arasına karışmakla mümkün... </st><st c="22548">Göreceksiniz bir süre sonra boğulma korkunuz geçecek. </st><st c="22602">Çünkü artık dalgalarla dans etmeyi öğrenmiş olacaksınız ve artık dalgaları yükselmek için kullanacaksınız.</st></span></p>
			<p xml:lang="en-GB"><span xml:lang="tr-TR"><st c="22708">Yeni şarkılar söyleyeceğim size yakında. </st><st c="22750">Benden haber bekleyin. </st><st c="22773">Yeniden bir arada olmak dileğiyle... </st><st c="22810">Hoşça kalın.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="22823">-Son-</st></p>
		</div>
		<div>
			<p xml:lang="en-GB"><span></span></p>
		</div>
	<div id="charCountTotal" value="22829"></div></body>
</html>
