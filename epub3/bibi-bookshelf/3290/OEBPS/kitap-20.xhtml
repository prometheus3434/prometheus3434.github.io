<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-20</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-17"><st c="0">-IX-</st></p>
			<p xml:lang="en-GB"><span xml:lang="tr-TR"><st c="5">“Otele henüz intikal etmemişsiniz Aleyna Hanım” dedi Kerem Bey. </st><st c="70">“Programın başlamasına bir saat var. </st><st c="107">Hazır mı geleceksiniz yoksa?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="136">“Hayır” dedi Aleyna. </st><st c="158">“Dışarıda hazırlanıp gelmeyeceğim.”</st></span></p>
			<p xml:lang="en-GB"><span xml:lang="tr-TR"><st c="193">“Burada hazırlanırsanız yetişemezsiniz ama. </st><st c="238">Saç, makyaj, kostüm... </st><st c="261">Hiç vaktiniz kalmadı aslında...”</st></span></p>
			<p xml:lang="en-GB"><span xml:lang="tr-TR"><st c="293">“Kimse almaya gelmedi bugün beni... </st><st c="330">Ben de program iptal diye düşündüm.”</st></span></p>
			<p xml:lang="en-GB"><span xml:lang="tr-TR"><st c="366">“Orkestranız geldi ama... </st><st c="393">Sound check alıyorlar.”</st></span></p>
			<p xml:lang="en-GB"><span xml:lang="tr-TR"><st c="416">“Onlar çalsın o zaman bu gece... </st><st c="450">Yemek müziği yaparlar. </st><st c="473">Ben gelemiyorum. </st><st c="490">Araç almadı beni.”</st></span></p>
			<p xml:lang="en-GB"><span xml:lang="tr-TR"><st c="508">Kerem Bey’in giderek gerildiğini fark etmiş ve bundan da gizli bir keyif almıştı Aleyna.</st></span></p>
			<p xml:lang="en-GB"><span xml:lang="tr-TR"><st c="597">“Bakın...” dedi adam nazik ama tehditkâr bir sesle. </st><st c="650">“Bir saat sonra sahnede olmanız gerekiyor Aleyna Hanım. </st><st c="706">İstediğiniz yerde hazırlanın fark etmez. </st><st c="747">Neyle gelip gittiğiniz de önemli değil. </st><st c="787">Önemli olan program... </st><st c="810">Yasal olarak işletmeye verdiğiniz taahhütler var. </st><st c="860">Bu işler kimsenin keyfine göre olmuyor. </st><st c="900">Her şeyin bir disiplini ve yaptırımı var. </st><st c="942">İyi akşamlar...”</st></span></p>
			<p xml:lang="en-GB"><span xml:lang="tr-TR"><st c="958">Tamam adamın gerginliği Aleyna’ya iyi gelmişti belki ama tehditleri de yabana atılacak şeyler değildi. </st><st c="1062">Bu kadar trip yeterdi tabii... </st><st c="1093">Günün sonunda en büyük zararı kendine verecekmiş gibi görünüyordu. </st><st c="1160">Bir taksi çağırıp kostümlerini, ayakkabısını ve eşyalarını alıp çıktı hemen.</st></span></p>
			<p xml:lang="en-GB"><span xml:lang="tr-TR"><st c="1236">Otele vardığında yarım saati kalmıştı hazırlanmak için... </st><st c="1295">Kuaförün ve makyözün hemen odaya gelmesini söyledi resepsiyona ama bugünlük böyle bir hizmet verilemiyordu o odaya.</st></span></p>
			<p xml:lang="en-GB"><span xml:lang="tr-TR"><st c="1410">“Nasıl yani? </st><st c="1424">Sahneye çıkacağım ben, saçım makyajım olmadan mı?”</st></span></p>
			<p xml:lang="en-GB"><span xml:lang="tr-TR"><st c="1474">“Sizin oda için kuaför ve makyöz randevusu oluşturulmamış bugün, üzgünüm” dedi resepsiyonist.</st></span></p>
			<p xml:lang="en-GB"><span xml:lang="tr-TR"><st c="1568">Kot pantolonu, beyaz tişörtü ve spor ayakkabılarıyla odadan fırlayan Aleyna soluğu Kerem Bey’in yanında aldı. </st><st c="1679">Tepesi atmıştı iyice.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1700">“Ertan Bey nerede?” diye sordu. </st><st c="1733">“Onunla görüşmem lazım hemen.”</st></span></p>
			<p xml:lang="en-GB"><span xml:lang="tr-TR"><st c="1763">Aleyna’nın olay çıkarmaya hazır, ucuz ve saldırgan bir tavır içinde olduğunu, şu saatten sonra geri adım atmayacağını anlamıştı hemen. </st><st c="1899">Başka önlemler almak ve duruma başka türlü müdahale etmek zorunda kalabileceğinin farkındaydı. </st><st c="1994">Bu duygusal krizi doğru yönetmesi gerekecekti. </st><st c="2041">Aksi halde işletme olarak rezil olmaları an meselesiydi.</st></span></p>
			<p xml:lang="en-GB"><span xml:lang="tr-TR"><st c="2097">“Ertan Bey burada değil” dedi adam kibarlığı elden bırakmadan.</st></span></p>
			<p xml:lang="en-GB"><span xml:lang="tr-TR"><st c="2160">“Neredeyse bulup buraya getirin lütfen.”</st></span></p>
			<p xml:lang="en-GB"><span xml:lang="tr-TR"><st c="2201">“Otel dışında olabilir.”</st></span></p>
			<p xml:lang="en-GB"><span xml:lang="tr-TR"><st c="2226">“Nerede olduğu önemli değil. </st><st c="2256">Her neredeyse atlayıp gelsin.”</st></span></p>
			<p xml:lang="en-GB"><span xml:lang="tr-TR"><st c="2286">“Ertan Bey’e böyle bir şey söyleyemem ben, yetkim yok” dedi Kerem Bey konuyu profesyonelce idare etme arzusuyla.</st></span></p>
			<p xml:lang="en-GB"><span xml:lang="tr-TR"><st c="2399">“Ertan Bey buraya gelmezse ve benim çalışma koşullarım her zamanki düzenine getirilmezse sahneye çıkmıyorum.”</st></span></p>
			<p xml:lang="en-GB"><span xml:lang="tr-TR"><st c="2509">“Yasal olarak bunu yapmaya...”</st></span></p>
			<p xml:lang="en-GB"><span xml:lang="tr-TR"><st c="2540">“Başlarım şimdi yasal haklarınıza Kerem Bey. </st><st c="2586">Mekâna intikal ettim, otele giriş yaptım, bunlar hep kanıt ama değil mi? </st><st c="2659">Sahneden önce kendimi çok rahatsız hissettim, bilinmeyen bir sebeple odamda bayıldım ve sahneye çıkamadım işte... </st><st c="2773">Yasalarınız tam da burada taze taze bitti. </st><st c="2816">İşinin başında hastalanmış bir soliste hiçbir yasa hesap sormaz. </st><st c="2881">İlle rapor mu istiyorsunuz, midem bulanıyor başım dönüyor diye arayabilirim ambulansı. </st><st c="2968">Sabaha kadar test yaparlar sebebini bulmak için...”</st></span></p>
			<p xml:lang="en-GB"><span xml:lang="tr-TR"><st c="3019">Evet... </st><st c="3028">Kız raydan çıkmıştı artık, belliydi bundan sonra neler olabileceği. </st><st c="3096">Sabır taşı çatlamış, ok yaydan fırlamıştı bir kere... </st><st c="3150">Aleyna’yı durdurup yerine oturtabilene aşkolsun bundan sonra. </st><st c="3212">Bir hafta boyunca belirsizlikler içinde çektiği ıstırap yetmemiş üstüne şimdi saygısızlıkla ve tehditlerle mi geliyorlardı yani? </st><st c="3341">O kadar da değil...</st></span></p>
			<p xml:lang="en-GB"><span xml:lang="tr-TR"><st c="3360">Adam çaresizce kızın dediğini yaptı ve aradı Ertan’ı. </st><st c="3415">Yanından biraz uzaklaşarak ve eliyle ağzını kapatarak gözlerini kaçıra kaçıra konuştu. </st><st c="3502">Geri döndüğünde konu kapanmış gibiydi.</st></span></p>
			<p xml:lang="en-GB"><span xml:lang="tr-TR"><st c="3540">“Aleyna Hanım siz odanıza gidin, Ertan Bey geliyor.”</st></span></p>
			<p xml:lang="en-GB"><span xml:lang="tr-TR"><st c="3593">İşte bu!</st></span></p>
			<p xml:lang="en-GB"><span xml:lang="tr-TR"><st c="3602">Tam da istediği şey...</st></span></p>
			<p xml:lang="en-GB"><span xml:lang="tr-TR"><st c="3625">“Hah şöyle yola gelin bakalım” dercesine üstten bir bakış atarak odasına dönüp beklemeye başladı. </st><st c="3724">Ertan gelene kadar yüzüne bir fondöten, göz altlarına hafif bir kapatıcı sürdü ve kirpiklerine maskara çekti. </st><st c="3834">Günler sonra solgun ve bakımsız görünmek istemezdi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3885">Birkaç dakika sonra kapı çaldığında yüreği ağzına geldi Aleyna’nın. </st><st c="3954">Heyecandan eli ayağına dolaştı. </st><st c="3986">Ne yapacağını bilemedi. </st><st c="4010">Hem çok heyecanlıydı Ertan’ı göreceği için hem de çok kızgındı ona yaptıklarından dolayı. </st><st c="4100">Sert ve mesafeli mi olmalıydı yoksa ılımlı ve yaralı bir kadın mı olmalıydı karşısında? </st><st c="4188">Kapıyı açana kadar karar vermeliydi buna ama yapamadı.</st></span></p>
			<p xml:lang="en-GB"><span xml:lang="tr-TR"><st c="4242">Karşısında Ertan’ı görünce dizlerinin bağı çözüldü. </st><st c="4295">Nasıl da şık ve havalıydı yine. </st><st c="4327">Sanki sahneye çıkacak olan oydu. </st><st c="4360">O büyülü, baştan çıkarıcı kokusu bütün odayı sarmıştı. </st><st c="4415">Tıraşlı pürüzsüz yüzü ışıl ışıldı. </st><st c="4450">Gözleri canlı, çakmak çakmak... </st><st c="4482">Saçları özenle taranmış sola düşürülerek... </st><st c="4526">Özel tasarım bileklikleri çok şık. </st><st c="4561">Düşük belli marka kotu tam oturmuş bedenine. </st><st c="4606">Taş renkli slimfit gömleği nefisti... </st><st c="4644">Nefesinin kesildiğini hissetti Aleyna bir an.</st></span></p>
			<p xml:lang="en-GB"><span xml:lang="tr-TR"><st c="4689">Hesap sormaya, kavga etmeye başlasa anlamsızdı çünkü karşısındaki adam gayet pozitif ve coşku dolu... </st><st c="4792">Hiç kavga edecek gibi bir hali yok. </st><st c="4828">Hatta bunca zaman sonra sevgilisini gördüğüne memnunmuş gibi de tatlı bakıyordu.</st></span></p>
			<p xml:lang="en-GB"><span xml:lang="tr-TR"><st c="4908">“Nasılsın?” diye sordu. </st><st c="4933">“Her şey yolunda mı?”</st></span></p>
			<p xml:lang="en-GB"><span xml:lang="tr-TR"><st c="4954">Dalga mı geçiyordu bu adam, ne demek nasılsın?</st></span></p>
			<p xml:lang="en-GB"><span xml:lang="tr-TR"><st c="5001">“Ertan?” dedi Aleyna. </st><st c="5024">Şaşkınlıkla gülümsedi. </st><st c="5047">“Ne demek nasılsın? </st><st c="5067">Sence iyi miyim?”</st></span></p>
			<p xml:lang="en-GB"><span xml:lang="tr-TR"><st c="5084">“İyi görünüyorsun” dedi Ertan. </st><st c="5116">Sarılıp öptü saçlarından. </st><st c="5142">“Seni çok özledim Aleyna.”</st></span></p>
			<p xml:lang="en-GB"><span xml:lang="tr-TR"><st c="5168">Ah nasıl da iyi gelmişti Ertan’ın kolları arasında olmak. </st><st c="5227">Yeniden o huzurlu, güvenli ve konforlu mabede sığınmak. </st><st c="5283">Bu koku, bu sıcaklık, bu yakınlık, bu temas... </st><st c="5330">Bu anın sürüp gitmesi için neler vermezdi Aleyna. </st><st c="5380">Hemen teslim olabilirdi. </st><st c="5405">Dünyanın bütün günahlarını üstlenip temizleyebilirdi Ertan’ı. </st><st c="5467">Onun hiçbir suçu, günahı olamazdı hiçbir işte... </st><st c="5516">Ortada bir sıkıntı, bir terslik ya da problem varsa başkalarının aptallığı yüzünden olmuştur kesin. </st><st c="5616">Ertan’ın hata yapması mümkün değil. </st><st c="5652">Onun bulunduğu yerde sıkıntı olamazdı katiyen. </st><st c="5699">Şimdi de her şeyi çözecekti. </st><st c="5728">Hayat hemen kolaylaşacaktı. </st><st c="5756">Dünya bir anda cennete dönecekti.</st></span></p>
			<p xml:lang="en-GB"><span xml:lang="tr-TR"><st c="5789">“Beni çok mu özledin sahiden?” diye içtenlikle sordu Aleyna. </st><st c="5851">Küçük bir kız çocuğu kadar savunmasız ve masum... </st><st c="5901">“Niye aramadın o halde? </st><st c="5925">Geçen hafta aradım, döneceğini söyledin. </st><st c="5966">Başka sorunlar var şu an dedin ama dönmedin. </st><st c="6011">Bugün de kaç kez aradım...”</st></span></p>
			<p xml:lang="en-GB"><span xml:lang="tr-TR"><st c="6038">Aleyna’nın ellerini avuçlarının içine alarak yatağın ucuna oturttu ve tekerlekli siyah sandalyeyi de karşısına çekti Ertan. </st><st c="6163">Üstten bakarak uzun uzun izledi onu... </st><st c="6202">Karşısında ondan merhamet dilenen küçük bir çocuk vardı sanki. </st><st c="6265">Aşağılamadan ama kesinlikle ezip küçülterek, oturuş pozisyonuyla bile güçlü bir üstünlük kuruyordu Aleyna’nın karşısında. </st><st c="6387">Yüzüne yapışıp kalmış o küstah ama tatlı gülümsemesi bile kafasını da duygularını da karıştırıyordu genç kızın. </st><st c="6499">Sevdiği adamın karşısında kim olarak ve ne şekilde durması gerektiğine hâlâ karar vermemişti aslında.</st></span></p>
			<p xml:lang="en-GB"><span xml:lang="tr-TR"><st c="6600">“Beni aramanı bekledim” dedi sadece. </st><st c="6638">“Neden aramadın?”</st></span></p>
			<p xml:lang="en-GB"><span xml:lang="tr-TR"><st c="6655">“Çünkü sen aramamaya karar verdin. </st><st c="6691">Aramamaya karar vermiş tatlı şımarık sevgilimin kararını değiştirip beni yeniden aramaya karar vermesini bekledim. </st><st c="6806">Yani her şeyi sen yaptın, her şeye sen karar verdin, şimdi bana mı hesap soruyorsun? </st><st c="6891">Hadi ama Aleyna, senin gibi akıllı bir kıza yakışıyor mu böyle saçmalıklar? </st><st c="6967">Senin gibi karizmatik bir kadın böyle ergen triplerine girer mi? </st><st c="7032">Neden karizmanı çizdiriyorsun böyle ezikmişsin gibi davranarak?”</st></span></p>
			<p xml:lang="en-GB"><span xml:lang="tr-TR"><st c="7096">Yerin dibine girmiş gibi hissediyordu kendini Aleyna. </st><st c="7151">Sahiden de karizmasını çizdirmişti aslında, küçük düşürmüştü kendini, ne dese haklıydı Ertan. </st><st c="7245">“Aptal kafam!” diye geçirdi içinden. </st><st c="7282">“Neden daha karizmatik bir kadın gibi hareket etmedim sanki? </st><st c="7343">Daha soğukkanlı ve sakin olabilirdim. </st><st c="7381">Hayranlık uyandırabilirdim. </st><st c="7409">Daha özgüvenli davranabilirdim. </st><st c="7441">Kıskançlık triplerine girmeseydim keşke. </st><st c="7482">Sevgilimin yaptığı açıklamalara güvenip hayatımıza kaldığımız yerden devam edebilirdim. </st><st c="7570">Şimdiye kadar klip galasının davetiyeleri dağıtılırdı, ilerlemeye devam ederdim. </st><st c="7651">Hiçbir şey umurumda değil, hiç kimse bu adamı benden alamaz algısı yaratabilirdim etrafta. </st><st c="7742">Salağım ben salak... </st><st c="7763">Gerçek bir salak...”</st></span></p>
			<p xml:lang="en-GB"><span xml:lang="tr-TR"><st c="7783">“Ama o kadınla haberini görünce... </st><st c="7819">Sen de...”</st></span></p>
			<p xml:lang="en-GB"><span xml:lang="tr-TR"><st c="7829">Ertan’ın karşısında can çekişiyor, boğulmamak için şuursuzca kulaç atıyor gibi görünüyordu Aleyna.</st></span></p>
			<p xml:lang="en-GB"><span xml:lang="tr-TR"><st c="7928">“O kadın meselesiyle ilgili sana gerekli bütün açıklamayı yaptım konu kapandı. </st><st c="8008">Kendimi savunmayacağım, meseleyi uzatmayacağım dedim çünkü ortada kendimi savunmak zorunda kaldığım bir hata yok. </st><st c="8122">Neden sürekli ifade vereyim? </st><st c="8151">Ben öyle bir adam değilim Aleyna... </st><st c="8187">Ben ne diyorsam o doğrudur. </st><st c="8215">Yalan benim tenezzül ettiğim bir şey değil... </st><st c="8261">Yorulurum çünkü... </st><st c="8280">Yorucudur yalan, arkasını hep takip etmen gerekir. </st><st c="8331">Ben kendine güvenen bir adamım... </st><st c="8365">Şeffafım... </st><st c="8377">Her şeyim açık, dürüst ve nettir. </st><st c="8411">Bende trip olmaz. </st><st c="8429">Tavır olmaz. </st><st c="8442">Bende kararlar vardır sadece... </st><st c="8474">Seninle ilgili kararım da sana zaman tanımak oldu sadece... </st><st c="8534">İstediğin şeyi düşünebilirsin, istediğine inanabilirsin, inandığın şeye göre de istediğin kararı verebilirsin değil mi? </st><st c="8654">Sen özgür ve akıllı bir kadınsın. </st><st c="8688">Ben kiminle sevgili oldum söylesene? </st><st c="8725">Özgür ve akıllı bir kadınla mı; özgüvensiz, kıskanç, hep triplerde bir kadınla mı?”</st></span></p>
			<p xml:lang="en-GB"><span xml:lang="tr-TR"><st c="8808">Ertan konuştukça kendinden nefret ediyordu Aleyna. </st><st c="8860">Bu adamı sahiden çok akıllı, karakterli, kişilik sahibi ve güçlü bulduğuna karar verdi. </st><st c="8948">“Keşke ben de biraz böyle olabilseydim” diye düşündü.</st></span></p>
			<p xml:lang="en-GB"><span xml:lang="tr-TR"><st c="9001">“Kıskanç değilim ben” dedi.</st></span></p>
			<p xml:lang="en-GB"><span xml:lang="tr-TR"><st c="9029">“Bana güvenmiyorsun o halde.”</st></span></p>
			<p xml:lang="en-GB"><span xml:lang="tr-TR"><st c="9059">“Hayır öyle değil... </st><st c="9081">Sana güvenmemek değil ama bana söylemedin o kadınla karşılaştığını, o gece neler olduğunu anlatmadın, konuşmadık hiç...”</st></span></p>
			<p xml:lang="en-GB"><span xml:lang="tr-TR"><st c="9201">“Yirmi dört saat başıma ne geldiğini anlatmam mı gerekiyor sana? </st><st c="9267">Bu özgüvensizliktir işte... </st><st c="9295">Özgüvensiz biri karşısındaki insana da güvenmez. </st><st c="9344">Güvenmediğin biriyle işin ne Aleyna? </st><st c="9381">Hiç durma öyle bir yerde, hiç vakit kaybetme.”</st></span></p>
			<p xml:lang="en-GB"><span xml:lang="tr-TR"><st c="9427">Rest mi çekiyordu şimdi? </st><st c="9453">Ayrılık kararı çıkabilir miydi bu konuşmadan? </st><st c="9499">Aslında çıkabilirdi. </st><st c="9520">Çok tehlikeli sularda yüzüyorlardı şu an. </st><st c="9562">Aleyna bir an önce ilişkisini daha güvenli bir alana çekip kaldıkları yerden devam etmek istiyordu hayatına. </st><st c="9671">Gerisi hiç ama hiç umurunda değildi. </st><st c="9708">Yeter ki barışsınlar artık, eskisi gibi olsunlar.</st></span></p>
			<p xml:lang="en-GB"><span xml:lang="tr-TR"><st c="9757">“Ben düşündüm de sen haklısın aşkım” dedi Aleyna. </st><st c="9808">“Sen sıradan biri değilsin. </st><st c="9836">Kaliteli, kültürlü, terbiyeli bir adamsın. </st><st c="9879">Tabii ki benim düşündüğüm gibi ucuz kaçamaklara tenezzül etmezsin. </st><st c="9946">Hayatında bir kadın varken başkalarıyla kendini aşağılamazsın. </st><st c="10009">Ben seni kaybetmekten korkmuş olabilirim. </st><st c="10051">Sanırım bu yüzden biraz bocaladım, özür dilerim...”</st></span></p>
			<p xml:lang="en-GB"><span xml:lang="tr-TR"><st c="10102">Ertan’ın yüzünde zafer kazanmış bir komutanın gururlu tebessümü ve memnuniyeti belirdi, Aleyna’nın bundan sonra sevdiği adamla ilgili her koşulu sorgusuzca kabulleneceğini ilan ettiği bu konuşmasının ardından.</st></span></p>
			<p xml:lang="en-GB"><span xml:lang="tr-TR"><st c="10312">“Benim kadınım ucuz mahalle kadınları gibi davranamaz Aleyna” diye devam etti Ertan. </st><st c="10398">“Bir işletmenin müdürünü olay çıkarmakla tehdit edemez, benim kadınım olay çıkarmayı aklına bile getiremez. </st><st c="10506">Böylesi bir bayağılık, böylesi bir vasatlık hayalinde bile canlanmaz, mayasında yoktur. </st><st c="10594">Benim kadınım işleri bozmakla da tehdit edemez kimseyi. </st><st c="10650">Benim kadınım profesyoneldir. </st><st c="10680">İşle aşkı birbirine karıştırmayacak kadar kaliteli bir kadındır. </st><st c="10745">Sevgilisiyle yaşadığı meseleye işini alet etmeyecek kadar niteliklidir, şıktır. </st><st c="10825">Madem öyle işte böyle kafası, benim kadınımın kafası değildir.”</st></span></p>
			<p xml:lang="en-GB"><span xml:lang="tr-TR"><st c="10888">İşaretparmağıyla Aleyna’nın kafasına dokunmuştu hafifçe. </st><st c="10946">“Benim kadınımın kafası cool’dur anladın mı?”</st></span></p>
			<p xml:lang="en-GB"><span xml:lang="tr-TR"><st c="10991">“Madem işle aşkı karıştırmıyoruz sen niye şoförümü aldın, makyözümü kuaförümü kestin?” diye sormak istedi ama cesaret edemedi Aleyna. </st><st c="11126">“Muhtemelen Ertan’ın buna da vereceği ikna edici ve haklı bir cevabı vardır.” Onunla tartışmaya girmenin anlamı yoktu. </st><st c="11245">O haklı çıkmak konusunda gerçek bir dehaydı.</st></span></p>
			<p xml:lang="en-GB"><span xml:lang="tr-TR"><st c="11289">“Artık kadının değil miyim yani?” diye sordu sadece...</st></span></p>
			<p xml:lang="en-GB"><span xml:lang="tr-TR"><st c="11344">“Sence?” dedi Ertan. </st><st c="11366">“Kadınım mısın, değil misin sen söyle. </st><st c="11405">Ben kadınımı tarif ettim sana...”</st></span></p>
			<p xml:lang="en-GB"><span xml:lang="tr-TR"><st c="11438">Özgüvenli ve mağrur bir kadın gibi görünmeye çalışarak başını kaldırdı ve küllerinden doğmaya çalışarak atağa geçti Aleyna. </st><st c="11563">“Tabii ki kadının benim” dedi. </st><st c="11594">“Ancak şimdi sahnem var benim ve hazırlanmam lazım, bunu sahneden sonra konuşalım olmaz mı?” dedi.</st></span></p>
			<p xml:lang="en-GB"><span xml:lang="tr-TR"><st c="11692">Ertan’ın hoşuna gitmişti bu karşılık... </st><st c="11733">Keyiflenerek güldü. </st><st c="11753">Arzular gibi tatlı bir makas aldı Aleyna’nın yanağından.</st></span></p>
			<p xml:lang="en-GB"><span xml:lang="tr-TR"><st c="11809">“Hemen hazırlan o halde” dedi. </st><st c="11841">“Çıkıyorum ben...”</st></span></p>
			<p xml:lang="en-GB"><span xml:lang="tr-TR"><st c="11859">“Saçlarım...” diye başladığı cümleyi hemen bıraktı Aleyna. </st><st c="11919">Kısıtlanan hizmetleri hatırlattığı an bozulurdu bu güzel yakınlaşma. </st><st c="11988">“Hemen hazırlanıyorum” dedi. </st><st c="12017">“Beş dakika sonra sahnedeyim.”</st></span></p>
			<p xml:lang="en-GB"><span xml:lang="tr-TR"><st c="12047">“O zaman sana iyi sahneler” dedi Ertan sevgilisini çenesinden kaldırıp tutkulu bir öpücük kondurarak. </st><st c="12150">“İzleyeceğim seni...”</st></span></p>
			<p xml:lang="en-GB"><span xml:lang="tr-TR"><st c="12171">Tam kapıdan çıkarken dönüp “Ha!” dedi bir şey unutmuşçasına. </st><st c="12233">Elini başına koydu. </st><st c="12253">“İyi ama şoför geldi mi sana akşam?”</st></span></p>
			<p xml:lang="en-GB"><span xml:lang="tr-TR"><st c="12289">“Hayır” dedi Aleyna. </st><st c="12311">“Taksiyle geldim.”</st></span></p>
			<p xml:lang="en-GB"><span xml:lang="tr-TR"><st c="12329">“Sen söylemeyince ben onları tamamen unuttum biliyorsun. </st><st c="12387">Bugünün cuma olduğunun bile farkında değilim ben. </st><st c="12437">Niye söylemedin? </st><st c="12454">Ama sen tripteydin tabii değil mi?”</st></span></p>
			<p xml:lang="en-GB"><span xml:lang="tr-TR"><st c="12489">“Olur mu canım aradım bu sabah, sen dönmedin.”</st></span></p>
			<p xml:lang="en-GB"><span xml:lang="tr-TR"><st c="12536">“Gördüm, gördüm çağrını... </st><st c="12564">Toplantıdan sonra arayacağım dedim ama unuttum. </st><st c="12612">Yazsaydın keşke, ya da arasaydın yine... </st><st c="12653">Bana hatırlatman lazım biliyorsun, kafam bir sürü şeyle meşgul. </st><st c="12717">Kocaman bir otelle uğraşıyorum ben.”</st></span></p>
			<p xml:lang="en-GB"><span xml:lang="tr-TR"><st c="12753">“Haklısın” dedi Aleyna. </st><st c="12778">İçinde kopan fırtınaları dindirmişti çoktan. </st><st c="12823">Uzatmanın, sitem etmenin hiç ama hiç anlamı yoktu. </st><st c="12874">“Sen nasıl unutursun beni aramayı, sen nasıl unutursun benim programımı?” diye yakınmak hiçbir şey kazandırmaz bilakis kaybettirirdi. </st><st c="13008">Taksiye binip gelmişti işte, sorun yoktu. </st><st c="13050">Saçını makyajını da kendi hallederdi olur biterdi, ne var yani? </st><st c="13114">Bir dahakine arayıp hatırlatırdı, her şey yoluna girerdi. </st><st c="13172">Hazır kavuşmuşken, her şey yolundayken yeniden uçuruma yuvarlanmanın anlamı var mıydı?</st></span></p>
			<p xml:lang="en-GB"><span xml:lang="tr-TR"><st c="13258">Yoktu...</st></span></p>
			<p xml:lang="en-GB"><span xml:lang="tr-TR"><st c="13267">Apar topar sahneye çıkan Aleyna, bir haftanın sonunda sevdiği adamın yanında mışıl mışıl uyurken hissettiği sonsuz rahatlığı, huzuru ve güveni kaybetmemek için elinden geleni yapacaktı. </st><st c="13454">Bundan sonra katiyen tribe girmeyecekti, kıskançlık krizlerine kapılmayacaktı ve ilişkisine sahip çıkacaktı.</st></span></p>
			<p xml:lang="en-GB"><span xml:lang="tr-TR"><st c="13562">“Çok şükür” dedi Ertan’ın göğsüne başını yaslayarak. </st><st c="13616">“Çok şükür sevgilim yanımda ve söylediği her şeyde haklı... </st><st c="13676">Çünkü o akıllı ve kaliteli bir adam...”</st></span></p>
			<p xml:lang="en-GB"><span xml:lang="tr-TR"><st c="13715">Hayatının en güzel günlerini yaşamaya başlamıştı işte yeniden. </st><st c="13779">Günlerdir her şey eskisinden bile güzeldi. </st><st c="13822">Ertan hayatındaydı. </st><st c="13842">Her şey yolundaydı. </st><st c="13862">Müzikle ilgili projeler yine masadaydı. </st><st c="13902">Toplantılar yapılıyordu, fikirler geliştiriliyordu. </st><st c="13954">Kliple ilgili düşünülen gala organizasyonuna da tam gaz çalışılıyordu. </st><st c="14025">Gecikmelerin sebebi olarak başka büyük organizasyonlar gösterilmişti. </st><st c="14095">Sahada onlar varken kliple ilgili gürültü koparmak zor olabileceği için tarihleri ertelediklerini izah etti organizatörler. </st><st c="14219">Aleyna da bütün stratejileri yerinde bulmuştu. </st><st c="14266">Kostümü de yetişmezdi zaten daha erken olsaydı. </st><st c="14314">İki hafta sonraya kalmasının hiçbir sakıncası yoktu. </st><st c="14367">Yeter ki amaçlanan hedefe başarıyla ulaşılabilsin. </st><st c="14418">Ertan kesenin ağzını açmıştı iyice. </st><st c="14454">Ne yapılması gerekiyorsa yapılacaktı, Aleyna’nın galası çok iyi geçecekti, bütün ünlüler galaya katılacaktı, şarkıcılar, oyuncular, fenomenler o gece hep birlikte aynı saatte Aleyna’nın şarkısını paylaşacaklardı ve Youtube’da kliplerinin birkaç saat içinde en az iki milyon izleyiciye ulaşmasını ve trendlerde bir numara olmasını sağlayacaklardı. </st><st c="14801">Ertesi gün herkesin Aleyna’dan söz ediyor olması lazımdı. </st><st c="14859">Bunun bedeli neyse her şeyi yapmaya ve ödemeye hazırdı Ertan. </st><st c="14921">Onun bu ilgisi ve hırsı Aleyna’nın çok hoşuna da gitse açıklayamadığı bir şekilde kendini huzursuz ve mutsuz hissediyordu.</st></span></p>
			<p xml:lang="en-GB"><span xml:lang="tr-TR"><st c="15043">Neydi bu tarifsiz huzursuzluğunun sebebi?</st></span></p>
			<p xml:lang="en-GB"><span xml:lang="tr-TR"><st c="15085">Hayatında onun için her şeyi yapmaya hazır bir adam vardı, her şey kusursuz denecek kadar güzeldi, neden bu kadar kaygılı ve gergin hissediyordu kendini, neden huzursuz, neden sanki bir şeyler hep eksik gibiydi? </st><st c="15298">Anlamıyordu. </st><st c="15311">Bilmiyordu.</st></span></p>
			<p xml:lang="en-GB"><span xml:lang="tr-TR"><st c="15322">Bu soruların cevabı yoktu şimdilik...</st></span></p>
		</div>
	<div id="charCountTotal" value="15360"></div></body>
</html>
