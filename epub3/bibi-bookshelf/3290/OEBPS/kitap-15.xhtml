<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-12"><st c="0">DURUM DEĞERLENDİRMESİ</st></p>
			<p id="toc_marker-12-1"><st c="22">Kendine Karşı Samimiyet</st></p>
			<p xml:lang="en-GB"><span xml:lang="tr-TR"><st c="46">İnsan zihninin müthiş bir manipülasyon kabiliyeti var, bunu her yönüyle bilimsel açıdan görebiliyor, inceleyebiliyoruz kuşkusuz. </st><st c="176">Zihin, kendini ikna edebilme becerisine sahip...</st></span></p>
			<p xml:lang="en-GB"><span xml:lang="tr-TR"><st c="224">En basit örneklemeye gidecek olursak plasebodan söz edebiliriz mesela... </st><st c="298">İlaç yerine aldığı şekerlerle iyileşme sürecini başlatabiliyor zihin. </st><st c="368">Tam tersini yapabilme becerisine de sahip elbette. </st><st c="419">En iyi ilaçların bile iyileşmeyi başlatamadığı inancını da bedenin bir gerçekliği olarak ortaya koyabiliyor.</st></span></p>
			<p xml:lang="en-GB"><span xml:lang="tr-TR"><st c="527">Zihnin ikna kabiliyetini düşünecek olursak, konuştuğumuzla hissettiğimiz şeylerin aslında aynı olduğuna, son derece samimi ve gerçek olduğumuza da çoğunlukla ikna ediyor bizi... </st><st c="706">Bunun doğru olmadığını bildiğimiz halde, yani konuştuğumuzla hissettiğimiz şeylerin aynı olmadığını bildiğimiz halde, öz samimiyetimize kefiliz...</st></span></p>
			<p xml:lang="en-GB"><span xml:lang="tr-TR"><st c="852">Burası çok kritik bir nokta...</st></span></p>
			<p xml:lang="en-GB"><span xml:lang="tr-TR"><st c="883">İnsanın, samimi olduğuna, kendini samimiyetle ikna etmesi...</st></span></p>
			<p xml:lang="en-GB"><span xml:lang="tr-TR"><st c="944">Aleyna’nın olmadık yerde, durup dururken ortaya çıkan bu patlama halini çok önemsiyorum. </st><st c="1034">İnfilak anları, biriktirilmiş, üzeri örtülmüş, görmezden gelinmiş sorunların samimiyetle, gerçeklikle ortaya çıktığı özel anlardır.</st></span></p>
			<p xml:lang="en-GB"><span xml:lang="tr-TR"><st c="1165">Kişinin kendini maniple etmeyi bıraktığı samimi itirafların içinde sorunların çözümleri de yan yana durur.</st></span></p>
			<p xml:lang="en-GB"><span xml:lang="tr-TR"><st c="1272">Aleyna, ona acı veren her şeyi görmezden gelip içinin karanlık köşelerine gömmeyi tercih etmesiyle aslında hiçbirimize yabancı bir karakter değil. </st><st c="1420">Çoğumuzun içinde acı vermiyormuş gibi davrandığımız, umurumuzda değilmiş gibi göründüğümüz, renkli kâğıtlarla ambalajlayarak karanlıklarımıza gömdüğümüz acılarımız yok mu?</st></span></p>
			<p xml:lang="en-GB"><span xml:lang="tr-TR"><st c="1591">Hatta çoğumuz acı çekmiyormuş gibi yaparak rol kesmediğimize, bu konuda son derece samimi olduğumuza, gerçekten o acıyı hiç ama hiç hissetmediğimize ikna etmiyor muyuz kendimizi?</st></span></p>
			<p xml:lang="en-GB"><span xml:lang="tr-TR"><st c="1770">Oysa içerisi yangın yeri...</st></span></p>
			<p xml:lang="en-GB"><span xml:lang="tr-TR"><st c="1798">Ateş canımızı yakmıyor gibi davranmakla kalmayıp sahiden de canımızın yanmadığına samimiyetle inandırıyoruz kendimizi...</st></span></p>
			<p xml:lang="en-GB"><span xml:lang="tr-TR"><st c="1919">“Acımadı ki! </st><st c="1933">Acımadı ki!” diyerek hayata kaldığımız yerden devam etmeye çalışmak bize zaman kazandırıyor gibi görünse de aslında acıyor ve hiçbir şey yolunda gitmediği için hayat aslında kaldığı yerden devam etmiyor. </st><st c="2137">Orada öylece duruyor. </st><st c="2159">Sadece zaman geçiyor boş yere...</st></span></p>
			<p xml:lang="en-GB"><span xml:lang="tr-TR"><st c="2191">Aleyna’nın yaşadığı deneyim her ne kadar bir öfke krizi olarak karşımıza çıksa da değerli ve samimi bir yüzleşmedir benim açımdan.</st></span></p>
			<p xml:lang="en-GB"><span xml:lang="tr-TR"><st c="2322">Öfke başka şeydir zira, yüzleşmeler başka...</st></span></p>
			<p xml:lang="en-GB"><span xml:lang="tr-TR"><st c="2367">Fikret’in bunu bir sinir krizi, öfke nöbeti ya da kendine edilmiş bir hakaret olarak görmemesi, işittiği sözlerden büyük kavgalar ve yıkımlar çıkarmaması, kızına bedel ödetmeye ya da haddini bildirmeye kalkmaması çok kıymetli bir karşılık...</st></span></p>
			<p xml:lang="en-GB"><span xml:lang="tr-TR"><st c="2609">İçinizdeki sesle, ağzınızdan çıkan ses birbiriyle aynı mı?</st></span></p>
			<p xml:lang="en-GB"><span xml:lang="tr-TR"><st c="2668">Konuştuğunuzla hissettiğiniz aynı değilse kendinizi maniple ediyorsunuzdur. </st><st c="2745">Çözümleri ve iyileşmeyi anlık patlamalara havale etmek doğru bir tercih sayılmaz. </st><st c="2827">Çünkü hayat boyu bir infilak anı yakalayamama ihtimaliniz vardır. </st><st c="2893">O iyileşmeyi bir türlü başlatamayabilirsiniz. </st><st c="2939">Üstüne üstlük biriken acıların ifade bulması ne kadar gecikirse yaşanacak patlamanın şiddeti de o denli artacaktır. </st><st c="3055">Büyük patlamalar büyük zararlara yol açabilir. </st><st c="3102">Herkes Aleyna’nın babası kadar duyarlı ve anlayışlı olamayabilir.</st></span></p>
			<p xml:lang="en-GB"><span xml:lang="tr-TR"><st c="3167">Bu açıdan bakacak olursak insanın kendine karşı samimiyetinin büyük bir çözüm kaynağı olabileceğini söylemek mümkün.</st></span></p>
			<p xml:lang="en-GB"><span xml:lang="tr-TR"><st c="3284">Başka hissettiği halde kendini başka hissettiğine inandırmak, acı çekmemek için kişinin kendine karşı kullandığı bir koruma kalkanı. </st><st c="3418">Kendini kendinden korumaya kalkmak yerine, kendine içten bir yüzleşmeyle yaklaşmak her zaman çok daha olumlu sonuçlar doğurur.</st></span><span xml:lang="tr-TR"></span></p>
		</div>
	<div id="charCountTotal" value="3544"></div></body>
</html>
