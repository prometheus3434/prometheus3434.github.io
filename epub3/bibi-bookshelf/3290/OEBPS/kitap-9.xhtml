<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6"><st c="0">-III-</st></p>
			<p xml:lang="en-GB"><span xml:lang="tr-TR"><st c="6">“Anneme haksızlık ediyorsun” dedi Azize, hem kızgın gibi bakıyordu Aleyna’nın yüzüne hem acır gibi... </st><st c="109">Başını sağa sola ağır ağır sallayarak konuşuyordu. </st><st c="160">“Yaptığın doğru değil Aleyna. </st><st c="190">Bak kadın günlerdir odasından çıkmadı. </st><st c="229">Yazık değil mi? </st><st c="245">Parayı sokaktan toplamıyoruz. </st><st c="275">Elli bin lirayı habersiz çekip sonra tak diye stüdyoya harcayamazsın.”</st></span></p>
			<p xml:lang="en-GB"><span xml:lang="tr-TR"><st c="345">“Annemi yeni bir depresyondan kurtardığım için teşekkür etmelisin bana” diye karşılık verdi Aleyna, yüzündeki makyajı aynanın karşısında bir parça pamukla temizlemeye çalışırken. </st><st c="525">“O parayla gidip bin beş yüzüncü kez ya burnunu kırdıracaktı, ya göğsünü yaptıracaktı, ya yağ aldıracaktı... </st><st c="634">Artık yüzü gözü dikiş tutmadığı için hepsi başarısız olacaktı, yeni operasyonlar geçirmek zorunda kaldığı için intihara sürüklenecekti. </st><st c="770">Günlerce odalara kapayacaktı kendini. </st><st c="808">Ya sana saracaktı sonra ya babama... </st><st c="845">Parayı hiç değilse umut vaat eden hayırlı bir işte kullandım ben. </st><st c="911">Neyse ki babam geliyor artık...”</st></span></p>
			<p xml:lang="en-GB"><span xml:lang="tr-TR"><st c="943">Babasının yakında dönecek olmasından hayli memnunmuş gibi konuşuyordu Aleyna ama aklı da duyguları da fazlasıyla karışıktı </st></span><span xml:lang="tr-TR"><st c="1067">hâlâ... </st><st c="1075">Babasının gelişiyle ilgili ne hissettiğinin bir tarifi yoktu katiyen. </st><st c="1145">Bu iyi bir şey miydi, kötü müydü acaba? </st><st c="1185">Ne ifade ediyordu yıllardır birkaç telefon ve bir iki karşılaşma dışında hiç bir araya gelmediği, hiçbir şey paylaşmadığı babasının artık Türkiye’ye dönecek olması?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1349">Aslında hiçbir şey ifade etmiyordu. </st><st c="1386">Hem etmesi de gerekmezdi belki?</st></span></p>
			<p xml:lang="en-GB"><span xml:lang="tr-TR"><st c="1417">Neyse, çok karışık konulardı bunlar şu an için... </st><st c="1468">Sonra düşünürdü. </st><st c="1485">Belki düşünmeye bile gerek kalmazdı. </st><st c="1522">Ama görünen o ki Azize’nin babasının dönüşüyle ilgili hisleri çok daha netti. </st><st c="1600">Yüzü bir anda düşen Azize, derinlere dalıp gitmişti.</st></span></p>
			<p xml:lang="en-GB"><span xml:lang="tr-TR"><st c="1652">“Keşke dönmeseydi” dedi. </st><st c="1678">“Böyle idare ediyorduk işte. </st><st c="1707">Herkes bir şekilde yaşayıp gidiyordu. </st><st c="1745">Ne olacak babam dönünce, ne yapacağız?”</st></span></p>
			<p xml:lang="en-GB"><span xml:lang="tr-TR"><st c="1784">Aleyna’nın yatağının bir köşesine oturmuş, perde aralığından göğün karanlığına dalıp dalıp çıkıyordu.</st></span></p>
			<p xml:lang="en-GB"><span xml:lang="tr-TR"><st c="1886">“Düzenin bozulacak diye korkuyorsun değil mi?” diyerek gülümsedi Aleyna imalı bir ifadeyle. </st><st c="1979">“Burada prenses gibisin. </st><st c="2004">Annesinin prensesi... </st><st c="2026">Babam gelince işler değişir tabii. </st><st c="2061">Korkuyorsun. </st><st c="2074">Saltanat bitiverir bir anda. </st><st c="2103">Babamın parasıyla o aç kargayı beslediğini bilmiyorum sanki...”</st></span></p>
			<p xml:lang="en-GB"><span xml:lang="tr-TR"><st c="2166">Azize büyük bir panikle dönüp baktı kız kardeşinin yüzüne. </st><st c="2226">Küçük şeytan... </st><st c="2242">Ne demek istiyordu şimdi? </st><st c="2268">Neyi biliyormuş? </st><st c="2285">Bu sinir bozucu tehditkâr yaratıkla neyi bilip bilmediği konusunda konuşmak isterdi ama eğer bir blöfse bütün bunlar; kendi eliyle kendi yakasını kardeşine kaptırmış olurdu. </st><st c="2459">Bu yüzden susup Aleyna’nın yüzüne bakmaya devam etti.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2512">“Hadi hadi” dedi Aleyna. </st><st c="2538">Aynanın karşısından kalkıp cam kenarındaki koltuğa yerleşti bacaklarını sehpaya uzatarak. </st><st c="2628">“Neyin var neyin yok o asalak sevgiline yedirdiğini görmüyor muyum ben kızım, aptal mıyım?” diye devam etti Aleyna. </st><st c="2744">“İki senedir aynı kazakla, aynı ayakkabıyla dolaşıyorsun be... </st><st c="2807">Kendine bir toka aldığın yok. </st><st c="2837">Neyin var neyin yoksa harcıyorsun o asalağa... </st><st c="2884">Annemden aşırdıkların ayrı, acil paraya ihtiyaç olduğunda bankadan ufak ufak yürüttüklerin ayrı... </st><st c="2983">Benim nereye ne miktar harcadığım gün gibi ortada... </st><st c="3036">Ama senin sinsiliklerin ne olacak acaba Azize Hanım? </st><st c="3089">Ödün kopuyor babam gelince düzenin altüst olacak, o asalak sevgiline bir daha para taşıyamayacaksın diye... </st><st c="3197">Annem nasılsa hep depresyonda... </st><st c="3230">Sana da güveni tam... </st><st c="3252">Benim gibi elli bin lirayı tek kalemde çat diye çekmediğin için bakmıyor bile senin ne harcadığına...”</st></span></p>
			<p xml:lang="en-GB"><span xml:lang="tr-TR"><st c="3354">“Asalak değil o!” diye çıkıştı Azize öfkeden birer kor parçasına dönüşen gözleriyle kız kardeşini yakıp kül etmek ister gibi... </st><st c="3483">“Sensin asalak!”</st></span></p>
			<p xml:lang="en-GB"><span xml:lang="tr-TR"><st c="3499">Şımarık bir kahkaha attı Aleyna...</st></span></p>
			<p xml:lang="en-GB"><span xml:lang="tr-TR"><st c="3534">“Ah yazık...” dedi başını sağa sola sallayarak. </st><st c="3583">“Hiç adam olmayacak bu kız... </st><st c="3613">Kendi salak, sevgilisi asalak...”</st></span></p>
			<p xml:lang="en-GB"><span xml:lang="tr-TR"><st c="3646">“Hakaret etme” diye kükredi Azize. </st><st c="3682">“Kendi haline bak sen. </st><st c="3705">Bok gibi sesinle, fındıkfaresi kadar boyunla dünyanın parasını üstüne başına harcadığın halde bir halta benzemeyi başaramıyorsun. </st><st c="3835">Ezik, çirkin, zavallı... </st><st c="3860">Bu sesle, bu koca kıçla, bu vücudunla mı şarkıcı olacaksın? </st><st c="3920">Elli bin değil elli milyon harcasan beş kişi yüzüne bakmaz senin.”</st></span></p>
			<p xml:lang="en-GB"><span xml:lang="tr-TR"><st c="3986">“Ah bir de kıskançtır zavallım” dedi Aleyna, titreyen telefonunun ekranına kimin aradığını görmek için baktığı sırada.</st></span></p>
			<p xml:lang="en-GB"><span xml:lang="tr-TR"><st c="4105">Arkın!</st></span></p>
			<p xml:lang="en-GB"><span xml:lang="tr-TR"><st c="4112">“Oh be!” dedi içinden... </st><st c="4138">Günlerdir beklediği telefon sonunda gelmişti. </st><st c="4184">O gün stüdyoda karşılıklı restleştikten sonra ikisi de bir daha ne aramışlardı birbirlerini ne de sormuşlardı. </st><st c="4295">Arkın da az inatçı çıkmamıştı ama... </st><st c="4332">“Elindeki kayıtları teslim etmek bahanesiyle olsun arayabilir, arayı yumuşatabilirdi” diye düşündü Aleyna.</st></span></p>
			<p xml:lang="en-GB"><span xml:lang="tr-TR"><st c="4438">Arkın’ın bu kendine güvenen, başını eğmeyen, dik duruşlu halinden ne kadar hoşlanıyor olsa da aynı şeyin kendine yapılmasını hiç sevmiyordu. </st><st c="4580">“Ben de kendi yoluma bakayım, seninle çok vakit kaybettim” dedikten sonra bin kere pişman olmasını beklemişti ondan. </st><st c="4697">Sabaha kadar üst üste telefon edip özür dileyeceğini düşünmüştü ama hiç de öyle olmamıştı maalesef. </st><st c="4797">Arkın Bey günlerdir yoktu ortalarda.</st></span></p>
			<p xml:lang="en-GB"><span xml:lang="tr-TR"><st c="4833">Açıkçası hiç kaybetmek istemiyordu Arkın’ı. </st><st c="4878">Ondan iyisini bulamazdı sektörde. </st><st c="4912">Uzun zamandır da birlikte çalışmışlar, birbirlerini tanımışlardı artık. </st><st c="4984">Her ne kadar ona “Vazgeçebilirsin, zorla değil” demiş olsa da, Arkın’ın vazgeçip gitmesinden büyük endişe duymuştu içten içe... </st><st c="5112">Ne yazık ki bunu şimdi bile itiraf etmek istemiyordu kendine.</st></span></p>
			<p xml:lang="en-GB"><span xml:lang="tr-TR"><st c="5173">Madem günlerdir aramamıştı, madem Aleyna’yı endişelendirmişti, madem dik başlılık edip geri adım atmamıştı, o halde şimdi biraz daha burnunun sürtülmesini hak ediyordu.</st></span></p>
			<p xml:lang="en-GB"><span xml:lang="tr-TR"><st c="5342">Çağrıyı gördüğü halde telefonu açmadı Aleyna.</st></span></p>
			<p xml:lang="en-GB"><span xml:lang="tr-TR"><st c="5388">Bunun yerine ablasına laf yetiştirmeye devam etti.</st></span></p>
			<p xml:lang="en-GB"><span xml:lang="tr-TR"><st c="5439">“Hadi çık artık odamdan da rahat bırak beni, telefon görüşmelerim var” diyerek yatağın bir ucunda oturmaya devam eden </st></span><span xml:lang="tr-TR"><st c="5558">ablasının omzuna vurdu sertçe. </st><st c="5589">Canı yanan Azize’nin tepesi atmıştı </st></span><span xml:lang="tr-TR"><st c="5625">bunun üzerine... </st><st c="5642">Aleyna’nın elini var gücüyle geri itip “Pis şımarık!” diye haykırdı. </st><st c="5711">“Pis hırsız! </st><st c="5724">Şarkıcı parçası!”</st></span></p>
			<p xml:lang="en-GB"><span xml:lang="tr-TR"><st c="5741">“Sana söylediğim hiçbir şeye kızmıyorsun ama o beleşçi herife asalak dedim diye nevrin dönüyor” dedi Aleyna. </st><st c="5851">“Çünkü sen de o asalağın neden senin gibi sıradan ve karaktersiz bir kızla birlikte olduğunu biliyorsun aslında ama bunu kendine itiraf etmeye gücün yok. </st><st c="6005">Eziksin... </st><st c="6016">Ona para yedirmeyi kes, getir götür işleriyle uğraşmayı bırak, işlerini halletmekten vazgeç, sorunlarını çözmekle uğraşma, temizliğiyle, yemeğiyle, borcuyla, harcıyla ilgilenme bakayım ne olacak? </st><st c="6212">Seni yanında taşımaya devam edecek mi? </st><st c="6251">Sahiden yap bunu... </st><st c="6271">Onun işine yaramadığında seni nasıl silkeleyip attığını gör.”</st></span></p>
			<p xml:lang="en-GB"><span xml:lang="tr-TR"><st c="6332">“Sen ne anlarsın ki sevgiden?” diye karşılık verdi Azize. </st><st c="6391">“Sevdiğin insanın derdi senin de derdin olur. </st><st c="6437">Onun mutluluğu senin de mutluluğun olur. </st><st c="6478">Tabii ki sıkıntılarıyla ilgileneceğim. </st><st c="6517">O da benim derdimle ilgilenirdi çünkü...”</st></span></p>
			<p xml:lang="en-GB"><span xml:lang="tr-TR"><st c="6558">“Sen hiç dert olmadın ki ona... </st><st c="6591">Başının ağrıdığını bile söylemezsin sıkıntılı ve sorunlu bir kız gibi görünmemek için... </st><st c="6680">Yazık sana... </st><st c="6694">Seni sevsin diye kendin gibi olamıyorsun adamın yanında. </st><st c="6751">Çünkü seni sevmez. </st><st c="6770">Bunu sen de biliyorsun. </st><st c="6794">Olmadığın biri gibi davranıyorsun ona. </st><st c="6833">Seni eli açık, iş bitirici, sorun çözücü, ilkyardım çantası gibi görüyor. </st><st c="6907">Derdi sıkıntısı olmayan, hep huzurlu bir kız... </st><st c="6955">Halbuki cimrisindir. </st><st c="6976">Arızanın tekisindir. </st><st c="6997">Eziksindir. </st><st c="7009">Üzerinde hep bir ölü toprağı vardır. </st><st c="7046">Renksiz, cansız bir yaratıksındır... </st><st c="7083">Babam gelmesin tabii... </st><st c="7107">İşler değişecek, o asalak da senin kim olduğunu görecek...”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7166">Ablasını yaraladığının hiç farkında değilmiş gibi düşündüğü her şeyi olduğu haliyle dile getiriyordu Aleyna. </st><st c="7276">Sözlerinin incitici olabileceği umurunda değildi. </st><st c="7326">İşin garibi böyle açıkça konuştukça kendini de giderek iyi hissettiğini fark ediyordu. </st><st c="7413">Çok tuhaf... </st><st c="7426">Başkasının canını yakarak keyiflenmek ilginç bir deneyimdi...</st></span></p>
			<p xml:lang="en-GB"><span xml:lang="tr-TR"><st c="7487">“Açıksözlülüğün güzelliği bu olsa gerek” diye geçirdi içinden. </st><st c="7551">Yaşadığı iyilik hissinin dürüstlüğünden ileri geldiğine inanmayı tercih etti.</st></span></p>
			<p xml:lang="en-GB"><span xml:lang="tr-TR"><st c="7628">Acaba Azize aynı açıksözlülükle kendi aklından geçenleri olduğu gibi aktarsaydı Aleyna’ya o ne hissederdi kim bilir...</st></span></p>
			<p xml:lang="en-GB"><span xml:lang="tr-TR"><st c="7747">Arkın’ın ikinci kez araması sayesinde bu sorunun üzerinde uzun uzadıya düşünüp durmak zorunda kalmadı. </st><st c="7851">Azize’nin de bir an evvel odasından çıkıp gitmesini hızlandırmak için çalar çalmaz açtı telefonu.</st></span></p>
			<p xml:lang="en-GB"><span xml:lang="tr-TR"><st c="7948">“Dataları kargoya verme sakın” diye başladı hemen konuşmaya. </st><st c="8010">Ne selam ne sabah... </st><st c="8031">“Elden teslim alınacak onlar... </st><st c="8063">Kargoda başına bir şey gelmesin. </st><st c="8096">Sende kalan bütün işlerimi teslim et. </st><st c="8134">Kalan ödemeni de işleri teslim ettiğinde alırsın benden.”</st></span></p>
			<p xml:lang="en-GB"><span xml:lang="tr-TR"><st c="8191">“Eyvallah” dedi Arkın... </st><st c="8217">Telefonu açtığına çoktan pişman olmuştu bu tavır karşısında. </st><st c="8278">“Sahiden de iyilik yaramaz bu kıza” diye geçirdi içinden. </st><st c="8336">Ne diye otele de söz etmişti ki? </st><st c="8369">“Salaklık ettim...” diye geçirdi içinden. </st><st c="8411">“İnsanlık bizde kalsın derken insanlığımızdan olacağız bu tipler yüzünden...”</st></span></p>
			<p xml:lang="en-GB"><span xml:lang="tr-TR"><st c="8488">Konuyu hiç uzatacak değildi. </st><st c="8518">Ne özür bekliyordu kimseden, ne özür dileyecek bir şey yapmıştı zaten. </st><st c="8589">“Tamam Aleyna” dedi. </st><st c="8610">“Mix’leri yaptık. </st><st c="8628">Eski videoları da kaldırdık. </st><st c="8657">Paket hazır. </st><st c="8670">Dilediğin zaman alırsın emanetleri...”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8708">Belli ki Arkın geri adım atmayacaktı. </st><st c="8747">Mix işinin bittiğini söyleyip ödemeyi almak için aradığını düşündü Aleyna. </st><st c="8822">Görünen oydu ki aradaki buzları eritme telefonu değildi bu. </st><st c="8882">Şimdi eğer Arkın’ı durdurmazsa, onun ipleri tamamen koparmaya hazır olduğundan emindi.</st></span></p>
			<p xml:lang="en-GB"><span xml:lang="tr-TR"><st c="8968">“Bundan sonra çalışmayacağız diye orkestrayı dağıtmadıysan benimle çalışmaya devam edebilirler mi? </st><st c="9068">Dediğin gibi ekip kurmak zor... </st><st c="9100">Senin kurduğun ekipler çok kaliteli ve profesyonel... </st><st c="9154">Çalışmak isterim onlarla...”</st></span></p>
			<p xml:lang="en-GB"><span xml:lang="tr-TR"><st c="9182">Aleyna’yı can damarından vurma sırası Arkın’ın elindeydi artık.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9246">“O orkestrayı sahne programı yapmadan elinde tutamazsın Aleyna” dedi. </st><st c="9317">“Onlar müzisyen. </st><st c="9334">Sahneye çıkmak zorundalar. </st><st c="9361">Senin düzenli bir sahnen yok. </st><st c="9391">Altı ayda bir tek şarkı kaydetmek için stüdyoya çağırabileceğin adamlar değiller.”</st></span></p>
			<p xml:lang="en-GB"><span xml:lang="tr-TR"><st c="9473">“İyi bir menajer bulalım dedim ama ben sana, sürekli triplere girdin. </st><st c="9544">Sen bakacaktın bir şeyler... </st><st c="9573">Sonra yok ekip ruhu yok tuzruhu diye diye işleri de karıştırdın. </st><st c="9638">Ne güzel bakacaktık yolumuza.”</st></span></p>
			<p xml:lang="en-GB"><span xml:lang="tr-TR"><st c="9668">“Bende bir otel işi var aslında. </st><st c="9702">English pop tarzı bir mekân... </st><st c="9733">Otelin içinde... </st><st c="9750">Çok kaliteli, nezih ve güvenli bir yer... </st><st c="9792">Öyle ucuz bir mekân değil. </st><st c="9819">Şık... </st><st c="9826">Müşteri kalitesi yüksek...”</st></span></p>
			<p xml:lang="en-GB"><span xml:lang="tr-TR"><st c="9853">Aleyna yerinden fırlamıştı heyecanla... </st><st c="9894">Odanın içinde volta atmaya başladı aşağı yukarı...</st></span></p>
			<p xml:lang="en-GB"><span xml:lang="tr-TR"><st c="9944">“Ne diyorsun yahu?” dedi. </st><st c="9971">“Sende iş var ve bunu kaç gündür söylemiyor musun? </st><st c="10022">Tribe girdin diye aramıyorsun beni... </st><st c="10060">Yok vakit kaybetmiş, yok kendi yoluna bakacakmış... </st><st c="10112">Oğlum senin yolun müzik değil mi? </st><st c="10146">Bana niye atarlanıyorsun?”</st></span></p>
			<p xml:lang="en-GB"><span xml:lang="tr-TR"><st c="10172">“Önemli bir iş bu...” dedi Arkın. </st><st c="10207">“Bar programı değil... </st><st c="10230">Otelin içinde bir işletme... </st><st c="10259">Müşterisi özel... </st><st c="10277">Programın içeriğine iyi çalışmak lazım, istikrar lazım, disiplin lazım...”</st></span></p>
			<p xml:lang="en-GB"><span xml:lang="tr-TR"><st c="10351">“O zaman tam olarak böyle olun Arkıncığım... </st><st c="10397">İstikrarlı, disiplinli, düzenli bir ekip istiyorum. </st><st c="10449">Bunu iyi yönetebilecek adamlardan birisin sen.”</st></span></p>
			<p xml:lang="en-GB"><span xml:lang="tr-TR"><st c="10496">Aleyna’nın sahiden güçlü bir manipülasyon gücü olduğunu kabul etmek zorunda kaldı Arkın. </st><st c="10586">Burnunu sürtmek için bütün kozlar kendi elindeyken nasıl olmuştu da Aleyna haklı bir söylemle tatlı tatlı ayar çekmişti yine şaşılacak şeydi doğrusu...</st></span></p>
			<p xml:lang="en-GB"><span xml:lang="tr-TR"><st c="10737">Akşamüzeri otelde buluşmak üzere sözleşip kapattılar telefonu.</st></span></p>
			<p xml:lang="en-GB"><span xml:lang="tr-TR"><st c="10800">Aleyna pencereyi açıp eline karaoke mikrofonunu aldı ve coşkulu pozlar takınarak birkaç tane selfie çekti. </st><st c="10908">Yakında büyük sürprizleri olduğunu not düşerek önce bir hikâye paylaştı, sonra yeni şarkısının sözlerinden birkaç güzel satır seçerek Instagram’a post koydu. </st><st c="11066">Son zamanlarda takipçilerinin giderek düşmeye başlamasını fena takmıştı kafasına. </st><st c="11148">Sosyal medya yöneticisi bir arkadaşıyla uzun uzadıya konuşmuşlardı konuyu. </st><st c="11223">Instagram’ın bot hesapları kapattığından, bu yüzden takipçi sayılarında düşüşler yaşandığından söz etmişti. </st><st c="11331">Organik takipçi sahibi olmanın önemini nihayet anlamıştı. </st><st c="11389">Bu yüzden samimi içerikler çalışmak zorunda olduğunu biliyordu artık.</st></span></p>
			<p xml:lang="en-GB"><span xml:lang="tr-TR"><st c="11458">Sosyal medya hesaplarından organik takipçi kazanabilmek için de ayrıca para ve mesai harcıyordu. </st><st c="11556">Yine de 120 bin takipçiden 110 bin takipçiye düştüğünü görmek canını sıkıyordu. </st><st c="11636">“Bir haftada on bin takipçi gitti ya, yuh!” diye söylendi kendi kendine. </st><st c="11709">Tam da sahne programıyla ilgili görüşmeye gideceği için heyecandan bayılacak kadar mutluyken reva mıydı bu</st></span><span xml:lang="tr-TR"><st c="11815"> rakamlara maruz kalmak? </st><st c="11840">“Keşke açmasaydım Instagram’ı” diye geçirdi içinden.</st></span></p>
			<p xml:lang="en-GB"><span xml:lang="tr-TR"><st c="11892">Üzerine uçuk pembe renkli bir tişört giyinip swarovski taşlı rengârenk kocaman bir papağan broşu taktı sol göğsünün üzerine. </st><st c="12018">Ipad’inde eski şarkılarından birini açıp ayna karşısına geçerek iddialı bir gece makyajının nasıl yapılacağını anlatmaya başladı canlı yayında... </st><st c="12164">Makyajını yaparken şarkı söylüyor, neyin nasıl yapılması gerektiğini anlatmak için şarkıya ara verip dünyanın parasını harcadığı makyaj malzemelerini kameraya gösterip her birinin ne işe yaradığını anlatıyordu. </st><st c="12375">Canlı yayın izleyicilerinin giderek artmaya başladığını görünce işi uzatmaya karar verdi. </st><st c="12465">Bu arada Arkın’la oteldeki randevusuna gecikmezse çok daha iyi olurdu tabii... </st><st c="12544">Yine de sosyal medya müzikten daha az değerli sayılmazdı Aleyna açısından. </st><st c="12619">Bu yüzden hiç üşenmeden bir saate yakın müzikli, makyajlı, magazin dedikodulu bir yayın yaptı. </st><st c="12714">Sahiden de etkili bir yayın olmuştu ama... </st><st c="12757">Kaybettiği on bin takipçiyi geri kazanma şansı olmasa da mevcut takipçilerinin yorum yazarak etkileşim kurduğunu görünce keyiflendi.</st></span></p>
			<p xml:lang="en-GB"><span xml:lang="tr-TR"><st c="12889">Yaptığı makyajı da çok hoş bulmuştu açıkçası. </st><st c="12936">Toplantıya bu kıyafetle ve bu makyajla gidebilirdi pekâlâ...</st></span></p>
			<p xml:lang="en-GB"><span xml:lang="tr-TR"><st c="12996">Saçlarını havalandırıp taradıktan sonra tepesinde bir atkuyruğu tutturup bol taşlı minik sırt çantasını da alarak çıktı odadan.</st></span></p>
			<p xml:lang="en-GB"><span xml:lang="tr-TR"><st c="13124">Azize kapıyı sertçe çekip okula gideli çok olmuştu. </st><st c="13177">Belki eve dönüyor bile olabilirdi şu saatlerde. </st><st c="13225">Tabii eğer asalak sevgilisi birtakım yeni angaryalar yüklemediyse omzuna... </st><st c="13301">Peki ya annesi neredeydi sahiden? </st><st c="13335">Günlerdir görünmüyordu ortada. </st><st c="13366">Ne yemek ne de tuvalet için çıkmıştı yatak odasından. </st><st c="13420">Koridorda karşılaşmayalı epey zaman oluyordu.</st></span></p>
			<p xml:lang="en-GB"><span xml:lang="tr-TR"><st c="13465">Kapısını tıklatsa mıydı acaba?</st></span></p>
			<p xml:lang="en-GB"><span xml:lang="tr-TR"><st c="13496">Akşamüzeri bir iş görüşmesine gittiğini haber verse miydi? </st><st c="13556">Biraz düşündükten sonra “İnsanlık bende kalsın” diyerek tıklattı kapıyı birkaç kere. </st><st c="13641">Cevap alamayınca yavaşça aralayıp başını uzattı içeri merakla.</st></span></p>
			<p xml:lang="en-GB"><span xml:lang="tr-TR"><st c="13703">Hah!</st></span></p>
			<p xml:lang="en-GB"><span xml:lang="tr-TR"><st c="13708">Depresyon geçmiş herhalde...</st></span></p>
			<p xml:lang="en-GB"><span xml:lang="tr-TR"><st c="13737">Neredeyse salon büyüklüğündeki yatak odasında kemik rengi dantelli sabahlığıyla leopar nevresimli yatağına uzanmış selfie çubuğuyla fotoğraflarını çekiyordu Melike Hanım poz poz... </st><st c="13919">Şişliği henüz inmemiş yeni burnuna alışmaya çalışıyordu belli ki. </st><st c="13985">Tamponlar çıkmış, kanama da tamamen durmuştu nihayet...</st></span></p>
			<p xml:lang="en-GB"><span xml:lang="tr-TR"><st c="14040">Aleyna’yı görünce selfie çubuğunu hemen indirip saklamaya yeltendiyse de artık çok geçti bunun için. </st><st c="14142">Aleyna’nın radarına yakalanmıştı bir kere. </st><st c="14185">Saklanmaya çalışarak iyice alay konusu olmaya niyeti yoktu. </st><st c="14245">Tavrını bozmadan bir iki kare daha çekip “Ne istiyorsun?” der gibi baktı şımarık küçük kızına.</st></span></p>
			<p xml:lang="en-GB"><span xml:lang="tr-TR"><st c="14339">“Görüşmeye gidiyorum ben” dedi Aleyna. </st><st c="14379">“Geç gelirim.”</st></span></p>
			<p xml:lang="en-GB"><span xml:lang="tr-TR"><st c="14393">“Telefonunu açmadığın an polisi ararım küçükhanım...” dedi Melike. </st><st c="14461">“Artık izin almadığın gibi ulaşılmaz da oluyorsun, öyle bir dünya yok. </st><st c="14532">Nereye gittiğini, kiminle görüşeceğini, ne görüşeceğini anlatacaksın.”</st></span></p>
			<p xml:lang="en-GB"><span xml:lang="tr-TR"><st c="14602">“Sahne işi” dedi Aleyna... </st><st c="14630">Odaya girdiğine pişman olmuştu. </st><st c="14662">“Bir otelle görüşeceğiz...”</st></span></p>
			<p xml:lang="en-GB"><span xml:lang="tr-TR"><st c="14689">“Sahne işi yasak!” dedi annesi kendinden emin ve kararlı bir tonda. </st><st c="14758">Sanki kızıyla değil de alt etmenin bir onur meselesi olduğu rakibiyle konuşuyor gibiydi. </st><st c="14847">“Hiçbir yerde sahneye çıkamazsın.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="14881">Acı acı gülümsedi Aleyna... </st><st c="14910">Hiç kimsenin buna engel olmaya gücü yetmezdi. </st><st c="14956">Yaşı da uygundu kendi kararlarını almaya, zihin sağlığı da... </st><st c="15018">Annesinin zavallı itirazları boşunaydı. </st><st c="15058">Sürekli bir şeylere itiraz ederek düşünceli ve ilgili anne olunmuyordu maalesef.</st></span></p>
			<p xml:lang="en-GB"><span xml:lang="tr-TR"><st c="15138">“Bu kadar korkmana gerek yok” dedi Aleyna, yaşının çok üzerinde olgun bir tavır takınarak.</st></span></p>
			<p xml:lang="en-GB"><span xml:lang="tr-TR"><st c="15229">“Babam yıllardır Rusya’da çalıştı, para kazandı, bize baktı... </st><st c="15293">Orada kendine başka bir hayat kurmuştur tabii ki. </st><st c="15343">Sen de biliyorsun böyle olduğunu. </st><st c="15377">Ama bunca yıl ayrı kaldığınız halde seni boşamadıysa korkulacak bir şey yoktur bence... </st><st c="15465">Müzisyenler nankördür diye düşünüyorsan doğru değil... </st><st c="15520">Benim de nankör çıkma ihtimalim yüksek geliyor sana. </st><st c="15573">Bunlar çok zavallı hareketler... </st><st c="15606">Çık şu kümesten, hayata karış biraz...”</st></span></p>
			<p xml:lang="en-GB"><span xml:lang="tr-TR"><st c="15645">Aleyna’nın haklıymış gibi görünerek yaptığı bu küstah konuşma sinirini bozmuştu Melike’nin.</st></span></p>
			<p xml:lang="en-GB"><span xml:lang="tr-TR"><st c="15737">“Haftaya baban geldiğinde asıl sen düşün neler olacağını küçükhanım... </st><st c="15809">Yoldan çıktığını görünce küplere binecek. </st><st c="15851">Yasaklar dönemi başlıyor az kaldı.”</st></span></p>
			<p xml:lang="en-GB"><span xml:lang="tr-TR"><st c="15886">Telefonun saatine bakınca bir an evvel çıkması gerektiğini fark edip tartışmayı uzatmamaya karar verdi Aleyna. </st><st c="15998">Hem toplantıya yüksek bir enerjiyle girmek isterdi. </st><st c="16050">Canını sıkamazdı annesiyle gereksiz yere tartışarak. </st><st c="16103">Kapıyı çekip çıkmak üzereydi ki dönüp tekrar baktı annesinin yüzüne. </st><st c="16172">Daha fazla dayanamayıp içini günlerdir kemiren o soruyu soruverdi birden.</st></span></p>
			<p xml:lang="en-GB"><span xml:lang="tr-TR"><st c="16245">“Babam neden temelli dönüyor anne?”</st></span></p>
			<p xml:lang="en-GB"><span xml:lang="tr-TR"><st c="16281">Çok önemliydi bu sorunun cevabı... </st><st c="16317">Bu temelli dönüşün bir sevince mi yoksa derin bir hüzne mi sebep olacağı tamamen bu sorunun doğru cevabında gizliydi aslında hepsi için...</st></span></p>
			<p xml:lang="en-GB"><span xml:lang="tr-TR"><st c="16455">“Ne önemi var?” diyerek geçiştirmek istedi konuyu annesi. </st><st c="16514">Selfie çubuğunu alıp kalktı yataktan... </st><st c="16554">Duvarın önünde farklı pozlar alarak kaldığı yerden devam etti işine. </st><st c="16623">Aleyna’yı duymuyor gibi davranıyordu.</st></span></p>
			<p xml:lang="en-GB"><span xml:lang="tr-TR"><st c="16660">“Babam neden temelli dönüyor anne?”</st></span></p>
			<p xml:lang="en-GB"><span xml:lang="tr-TR"><st c="16696">“Dönüyor işte adam. </st><st c="16717">Evi burada, ailesi burada... </st><st c="16746">Neden dönmesin?”</st></span></p>
			<p xml:lang="en-GB"><span xml:lang="tr-TR"><st c="16762">“Neden temelli dönüyor ama?”</st></span></p>
			<p xml:lang="en-GB"><span xml:lang="tr-TR"><st c="16791">“Gelince sorarsın neden döndün diye... </st><st c="16831">İşine gelmiyor tabii değil mi? </st><st c="16862">Geceleri fink atamayacaksın artık. </st><st c="16897">Geçmiş olsun küçükhanım.”</st></span></p>
			<p xml:lang="en-GB"><span xml:lang="tr-TR"><st c="16922">“Babam neden temeli dönüyor anne?”</st></span></p>
			<p xml:lang="en-GB"><span xml:lang="tr-TR"><st c="16957">Melike çıldırmak üzereydi artık. </st><st c="16991">Ne bu böyle bozuk plak gibi?</st></span></p>
			<p xml:lang="en-GB"><span xml:lang="tr-TR"><st c="17019">“Gitsene sen artık nereye gideceksen” diye çıkıştı. </st><st c="17072">“Ruh hastası... </st><st c="17088">Takıntılı salak...”</st></span></p>
			<p xml:lang="en-GB"><span xml:lang="tr-TR"><st c="17107">“Annesinin kızıyım işte ben de” diyerek çıktı odadan Aleyna. </st><st c="17169">Asansöre binmeden çağırdı taksiyi.</st></span></p>
			<p xml:lang="en-GB"><span xml:lang="tr-TR"><st c="17203">Bal gibi biliyordu babasının neden temelli döndüğünü ama yanılıyor olmayı diliyordu belki de içten içe...</st></span></p>
			<p xml:lang="en-GB"><span xml:lang="tr-TR"><st c="17309">Mecburi bir dönüştü bu. </st><st c="17334">Kızlarının hasretine artık dayanamıyor olmasıyla, memleket özlemiyle, yuva yoksunluğuyla ilgili değildi. </st><st c="17439">Rusya’da işler ters gitmiş, dükkânına kilit vurulmuş, başı gece hayatının illegal adamlarıyla derde girmişti ama kızlarından sır gibi saklıyorlardı bu gerçeği... </st><st c="17601">Bunlar olmasaydı döneceği yoktu oralardan. </st><st c="17644">Muhtemelen kimseyi özlediği de yoktu. </st><st c="17682">Madem hal böyleydi, birkaç dakika için bile birbirine katlanamayacak kadar tükenmiş, yorgun ve yabancı insanların aynı çatı altında bir arada tutulmaları ağır bir ceza sayılmayacak mıydı?</st></span></p>
			<p xml:lang="en-GB"><span xml:lang="tr-TR"><st c="17869">“Boş ver sen şimdi bunları” dedi kendi kendine. </st><st c="17918">“Starsın sen. </st><st c="17932">İşine bak. </st><st c="17943">İnsanlar zirvede yalnızlaşırlar. </st><st c="17976">Sorun yok. </st><st c="17987">Kimsenin sevgisine muhtaç değilsin sen kızım. </st><st c="18033">Sen Aleyna’sın. </st><st c="18049">Sen cool bir starsın. </st><st c="18071">Star gibi yaşamak zorundasın.”</st></span></p>
			<p xml:lang="en-GB"><span xml:lang="tr-TR"><st c="18101">Otelin önünde taksiden inip karşılaması için Arkın’ı aradı hemen. </st><st c="18168">Güvenlikten geçtikten sonra tam karşısındaydı Arkın... </st><st c="18223">Aralarında hiçbir şey geçmemiş, sanki dün sarmaş dolaş vedalaşmışlar gibi kucaklaştılar.</st></span></p>
			<p xml:lang="en-GB"><span xml:lang="tr-TR"><st c="18311">“Yine vaktinde gelmeyi başaramadın. </st><st c="18348">Bir saattir neredesin?” diyecek oldu Arkın ama gereksiz bir tartışmaya yol açacağını bildiği için ağzını bile açmadı. </st><st c="18466">Aleyna bir şekilde bu tartışmadan da haklı çıkmayı başarırdı ne de olsa... </st><st c="18541">“Haklısınız geciktim, özür dilerim” dediği nerede görülmüş bu kızın? </st><st c="18610">Hiç kullanmadığı için muhtemelen anlamını bile bilmiyordur bu kelimelerin.</st></span></p>
			<p xml:lang="en-GB"><span xml:lang="tr-TR"><st c="18684">“Nasılsın görüşmeyeli?” diye sordu Arkın, laf olsun diye...</st></span></p>
			<p xml:lang="en-GB"><span xml:lang="tr-TR"><st c="18744">“Şahaneyim, çok heyecanlıyım” diye karşılık verdi Aleyna. </st><st c="18803">Çocukça bir coşku vardı üzerinde.</st></span></p>
			<p xml:lang="en-GB"><span xml:lang="tr-TR"><st c="18836">“Dur bakalım hemen öyle heyecanlanma... </st><st c="18877">Bu işler öyle pat diye olmuyor. </st><st c="18909">İstanbul’da şık mekân az, star solist çok... </st><st c="18954">Herkesin gözü bu tip yerlerde... </st><st c="18987">Konuşacağız, bakacağız... </st><st c="19013">İki tarafın da şartları var, beklentileri var...”</st></span></p>
			<p xml:lang="en-GB"><span xml:lang="tr-TR"><st c="19062">“Dakka bir gol bir canımı sıkma istersen Arkın. </st><st c="19111">Neden demoralize ediyorsun ki beni? </st><st c="19147">Bu kafayla mı gireyim toplantıya? </st><st c="19181">Solistin enerjisini korumak diye bir şey var ama bu dünyada biliyorsun değil mi? </st><st c="19262">Solistin enerjisidir çünkü işi iyi ya da kötü yapan... </st><st c="19317">Böyle olmaz. </st><st c="19330">Kabul etmiyorum. </st><st c="19347">İptal et toplantıyı. </st><st c="19368">Sen bu kafadaysan o işten zaten bir hayır çıkmaz. </st><st c="19418">Gidiyorum ben...”</st></span></p>
			<p xml:lang="en-GB"><span xml:lang="tr-TR"><st c="19435">Sahiden de dediğini yaptı. </st><st c="19463">Az önce geçtiği güvenliğin yan kapısından çıkıp taksi bakınmaya başladı. </st><st c="19536">Baltayı fena halde taşa vurduğunu anlamıştı Arkın ama iş işten geçti. </st><st c="19606">Aleyna bir eli havada taksi çağırıyordu.</st></span></p>
			<p xml:lang="en-GB"><span xml:lang="tr-TR"><st c="19646">Arkın, arkasından koşup havadaki elini yakaladı kızın...</st></span></p>
			<p xml:lang="en-GB"><span xml:lang="tr-TR"><st c="19703">“Ne yaptığını sanıyorsun sen?” dedi. </st><st c="19741">“İçeride seni bekliyor herkes... </st><st c="19774">Otelin sahibi bile burada...”</st></span></p>
			<p xml:lang="en-GB"><span xml:lang="tr-TR"><st c="19803">“O halde beni de işi de doğru düzgün yönet Arkın... </st><st c="19856">Bu son şansın bak... </st><st c="19877">Ben böyle iki ileri bir geri devam edemem...”</st></span></p>
			<p xml:lang="en-GB"><span xml:lang="tr-TR"><st c="19922">“Tamam, tamam... </st><st c="19940">Halledeceğim ben, merak etme...”</st></span></p>
			<p xml:lang="en-GB"><span xml:lang="tr-TR"><st c="19972">Sanki birkaç gün önce Aleyna’ya resti çeken kendisi değilmiş gibi şimdi neredeyse özür dileyecekti kızdan.</st></span></p>
			<p xml:lang="en-GB"><span xml:lang="tr-TR"><st c="20079">Birlikte bara girdiklerinde kuyruklu piyanonun etrafındaki iki masada eğlenceli bir grubun oturduğunu hissetmişti hemen Aleyna...</st></span></p>
			<p xml:lang="en-GB"><span xml:lang="tr-TR"><st c="20209">Gülüşüyorlar, yüksek sesle konuşup bir şeyler içiyorlardı. </st><st c="20269">“Harika olur, şahane, süper, aynen” gibi olumlu, yapıcı sözler uçuşuyordu havada.</st></span></p>
			<p xml:lang="en-GB"><span xml:lang="tr-TR"><st c="20350">Otelin sahibi hangisiydi acaba?</st></span></p>
			<p xml:lang="en-GB"><span xml:lang="tr-TR"><st c="20382">İçlerinde en yaşlısını aradı gözleri ama herkes genç... </st><st c="20439">Şimdilik burada değildi galiba... </st><st c="20473">Birazdan gelirdi nasılsa.</st></span></p>
			<p xml:lang="en-GB"><span xml:lang="tr-TR"><st c="20498">Mekân hoş bir incelik yapmış, Aleyna’nın yeni şarkısını çalmıştı. </st><st c="20565">Şarkıyı işitince gururu okşandı Aleyna’nın. </st><st c="20609">Ne tatlı bir işletmeydi burası böyle. </st><st c="20647">Çok kibarlar.</st></span></p>
			<p xml:lang="en-GB"><span xml:lang="tr-TR"><st c="20660">Başka bir havaya girmişti hemen. </st><st c="20694">Bir starı taklit ederek değil, gerçek bir star olarak karışıyordu aralarına. </st><st c="20771">Keyfi yerine gelmişti çoktan. </st><st c="20801">Kendini ağırdan satmanın avantajlarını yaşadığını düşünüyordu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="20863">“Solistimiz Aleyna Hanım!” diyerek herkese tek tek takdim etti misafirini Arkın. </st><st c="20945">“Ertan Bey lavaboya kadar gitti, gelir şimdi...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="20993">“Otelin sahibi mi Ertan?” diye sordu Aleyna, Arkın’ın kulağına fısıldayarak.</st></span></p>
			<p xml:lang="en-GB"><span xml:lang="tr-TR"><st c="21070">“Aynen... </st><st c="21081">Hah bak geliyor işte.”</st></span></p>
			<p xml:lang="en-GB"><span xml:lang="tr-TR"><st c="21103">“Hoş geldiniz Aleyna Hanım” diyerek güler yüzlü, zarif bir karşılamayla elini uzattı Ertan. </st><st c="21196">“Biz de sizi bekliyorduk...”</st></span></p>
			<p xml:lang="en-GB"><span xml:lang="tr-TR"><st c="21224">Bu muydu otelin sahibi?</st></span></p>
			<p xml:lang="en-GB"><span xml:lang="tr-TR"><st c="21248">Ne kadar genç, üstelik çok da yakışıklı... </st><st c="21292">Hem sanki tanıdık gibi de...</st></span></p>
			<p xml:lang="en-GB"><span xml:lang="tr-TR"><st c="21320">Kibarlığı, güler yüzü, zarafeti de ayrı güzel...</st></span></p>
			<p xml:lang="en-GB"><span xml:lang="tr-TR"><st c="21369">“Çok etkileyici” diye geçirdi içinden Aleyna.</st></span></p>
			<p xml:lang="en-GB"><span xml:lang="tr-TR"><st c="21415">“İyi de beni tanıyor musunuz? </st><st c="21446">İsmimi söylemedim ki henüz...”diye karşılık verdi.</st></span></p>
			<p xml:lang="en-GB"><span xml:lang="tr-TR"><st c="21496">“Ah yine bir küstahlık yapmasa keşke” diye düşünüyordu o sırada Arkın, kan ter içindeydi stresten.</st></span></p>
			<p xml:lang="en-GB"><span xml:lang="tr-TR"><st c="21595">“Tanımaz olur muyum?” dedi Ertan. </st><st c="21630">“Belki iki saattir kesintisiz şarkınızı dinliyoruz. </st><st c="21682">Çok sevdik... </st><st c="21696">Şahane bir iş olmuş... </st><st c="21719">Tebrik ederim sizi... </st><st c="21741">Ayrıca fotoğraflarınızda göründüğünüzden çok daha hoşsunuz.”</st></span></p>
			<p xml:lang="en-GB"><span xml:lang="tr-TR"><st c="21801">“Hoşsunuz” kelimesinden hiç hoşlanmamıştı Aleyna. </st><st c="21852">“Güzelsiniz” sözünü işitmeyi tercih ederdi ama ziyanı yoktu. </st><st c="21913">Bu kibar adamı affedebilirdi hemen. </st><st c="21949">Fotoğraflarına bakması, şarkıyı saatlerdir dinlemesi, üstelik gelip toplantıya katılması büyük jestti.</st></span></p>
			<p xml:lang="en-GB"><span xml:lang="tr-TR"><st c="22051">Arkın, dijital mecrada Aleyna’nn hatırı sayılır bir dinleyici kitlesine sahip olduğunu anlatıyordu masadakilere... </st><st c="22167">Stüdyoda deri bir koltuğun üzerinde akustik bir kayıt aldıklarını, bu kaydın görüntülerinden bir klip hazırladıklarını söyledi. </st><st c="22295">Hafta sonu klibi Youtube’da yayınlanmaya başlayacaklarını, kısa sürede ses getireceğine inandıklarını da belirtti. </st><st c="22410">Aleyna’nın yabancı şarkı repertuvarının da çok güçlü olduğundan söz etti. </st><st c="22484">Müşterilerin seveceği bir program içeriği hazırlayabileceklerinin garantisini verdi. </st><st c="22569">Haftada bir gece, mümkünse cuma günü burada sahne yaptıklarında, kısa süre içinde kemik bir müşteri kitlesi oluşturabileceklerinden emindi.</st></span></p>
			<p xml:lang="en-GB"><span xml:lang="tr-TR"><st c="22708">Ertan dikkatle dinliyordu Arkın’ı. </st><st c="22744">Bütün bunların mümkün olabileceğini onaylıyor gibi sallıyordu başını. </st><st c="22814">Keyfi yerindeydi nasıl olsa. </st><st c="22843">Annesi Ayhan Hanım’ın onca yağıp gürlemesi belki de hayatında ilk defa boşa çıkmış, karşılık bulamamış, konu kendiliğinden kapanmıştı. </st><st c="22978">Ailesine çektiği rest, çabuk yankı bulmuştu. </st><st c="23023">Amcalarının da katıldığı olağanüstü toplantıda Ertan’ın yetkilerine katiyen dokunulmaması gerektiğine, onun artık yetişkin bir adam olduğuna, özel hayatını korumak konusunda kendisinin sorumluluk sahibi olduğuna karar verilmişti. </st><st c="23253">İş ki özel yaşamındaki hatalar ticari açıdan para ve itibar kaybına yol açarsa, işletmenin sürdürülebilirliğini sağlamak için tabii ki yönetim kurulu kararıyla birtakım görev değişikliklerine gidilebilirdi. </st><st c="23460">Ancak çocuk cezalandırır gibi harçlığını kesmek, yetkilerini kısıtlamak profesyonel bir işletme tutumu sayılmayacağından Ayhan Hanım’ın tehditleri, sadece bir anne öfkesi olarak asılı kalmıştı Bebek’teki evin salon duvarlarında...</st></span></p>
			<p xml:lang="en-GB"><span xml:lang="tr-TR"><st c="23690">Otelin hizmet politikalarında güçlü değişimlere gitmeye karar veren Ertan’ın yeni girişimleri hem bir gövde gösterisiydi sektör için hem de çalışanlarına aşıladığı bir güven hissiydi. </st><st c="23875">Bu nedenle otelde iddialı bir kulüp işletme fikri heyecanlandırıyordu onu. </st><st c="23950">Ünlü isimlerden bir kadro yapmak yerine kendi ünlü ismini yaratan bir mekân sahibi olarak anılmak, büyük sükse yaratacaktı.</st></span></p>
			<p xml:lang="en-GB"><span xml:lang="tr-TR"><st c="24073">Ne var ki mekânın işletmecisi Kerem Bey, çok da hevesli görünmüyor gibiydi. </st><st c="24150">Toplantı boyunca temkinli adımlar atmaya çalıştı kendince.</st></span></p>
			<p xml:lang="en-GB"><span xml:lang="tr-TR"><st c="24208">“Düşüneceğiz” dedi Arkın’a.</st></span></p>
			<p xml:lang="en-GB"><span xml:lang="tr-TR"><st c="24236">“Bence bir kere deneyelim” diye araya girdi Ertan. </st><st c="24288">“Ondan sonra düşünelim birlikte yol alabilecek miyiz, alamayacak mıyız?”</st></span></p>
			<p xml:lang="en-GB"><span xml:lang="tr-TR"><st c="24360">İşletmeci Kerem Bey, geri püskürtülmekten pek hoşlanmamıştı ama patrona karşı boynu kıldan inceydi ne de olsa.</st></span></p>
			<p xml:lang="en-GB"><span xml:lang="tr-TR"><st c="24471">“Bakarız o halde” dedi. </st><st c="24496">“Bir kere deneriz, ona göre karar veririz birlikte ilerleyip ilerleyemeyeceğimize... </st><st c="24581">İşin ayrıca bütçesi var. </st><st c="24606">Reklam çalışmaları var...”</st></span></p>
			<p xml:lang="en-GB"><span xml:lang="tr-TR"><st c="24632">“Bizim reklam gücümüz çok yüksek” diye araya girdi Arkın. </st><st c="24691">“Doldururuz mekânı...”</st></span></p>
			<p xml:lang="en-GB"><span xml:lang="tr-TR"><st c="24713">“Mesele doldurmak değil” dedi Kerem Bey. </st><st c="24755">“Kalite... </st><st c="24766">Biz müşteri seçeriz.”</st></span></p>
			<p xml:lang="en-GB"><span xml:lang="tr-TR"><st c="24787">“Birlikte hareket edersiniz o zaman” dedi Ertan. </st><st c="24837">“Detayları kendi aranızda konuşursunuz...”</st></span></p>
			<p xml:lang="en-GB"><span xml:lang="tr-TR"><st c="24879">“Hayhay” diye karşılık verdi bunun üzerine Kerem Bey. </st><st c="24934">Konu kapanmıştı. </st><st c="24951">Ertan Bey’in yanında küçük detaylar konuşulmayacak, para tartışması yapılmayacaktı. </st><st c="25035">Para pazarlığını ikisi kendi arasında hallederlerdi.</st></span></p>
			<p xml:lang="en-GB"><span xml:lang="tr-TR"><st c="25087">Koca koca adamların Ertan’ın karşısında süt dökmüş kedi mahcubiyeti içinde kıvranmaları çok eğlendiriyordu Aleyna’yı. </st><st c="25206">Büyülü bir karizması vardı bu genç adamın. </st><st c="25249">Hem sert, otoriter ve güçlüydü hem de naif, saygılı ve terbiyeliydi. </st><st c="25318">Etrafındaki sünepe delikanlılara hiç benzemiyordu. </st><st c="25369">Dudağının kenarında hayranlık dolu tatlı bir tebessümle izliyordu Ertan’ı. </st><st c="25444">Nereden tanıyor olabilirdi onu acaba? </st><st c="25482">Daha önce görmüş gibiydi sanki...</st></span></p>
			<p xml:lang="en-GB"><span xml:lang="tr-TR"><st c="25515">Ertan’ın sahne projesine olumlu yaklaşımı da ayrıca heyecanlandırıyordu Aleyna’yı ama yine de mutluluktan bayılmak üzere olduğunu göstermeye niyeti yoktu. </st><st c="25671">Kendini ağırdan satmaya devam edecekti.</st></span></p>
			<p xml:lang="en-GB"><span xml:lang="tr-TR"><st c="25710">“Mekânın şık müşterilerle dolu olmasını çok önemsiyorum” dedi Ertan’a bakarak. </st><st c="25790">“Boş ve enerjisi düşük olduğunda hiç çıkmamayı tercih ederim.”</st></span></p>
			<p xml:lang="en-GB"><span xml:lang="tr-TR"><st c="25852">“Aynı şeyi düşünüyorum” dedi Ertan. </st><st c="25889">“Boş mekân solist için ayrı bir zulüm... </st><st c="25930">Hiçbir solist para için buna katlanmak zorunda kalmamalı.”</st></span></p>
			<p xml:lang="en-GB"><span xml:lang="tr-TR"><st c="25988">“Ben katlanmam.”</st></span></p>
			<p xml:lang="en-GB"><span xml:lang="tr-TR"><st c="26005">“Öyle tahmin etmiştim zaten.”</st></span></p>
			<p xml:lang="en-GB"><span xml:lang="tr-TR"><st c="26035">Ertan, içeriye şımarık bir kız çocuğu olarak giren bu kibirli şarkıcının süngüsünü çabuk düşürmekle övünüyordu içten içe.</st></span></p>
			<p xml:lang="en-GB"><span xml:lang="tr-TR"><st c="26157">Lavaboya giderken güvenliğin önünde Arkın’a çektiği resti görmüş, onu kapının önünde nasıl payladığını işitmiş, içeriye burnu havada girişini izlemişti.</st></span></p>
			<p xml:lang="en-GB"><span xml:lang="tr-TR"><st c="26310">Kızı kendine hayran bıraktığının, onu fazlasıyla şaşırttığının ve etkilediğinin gayet farkındaydı. </st><st c="26410">Çok geçmeden hâkimiyet alanına çekmiş olacaktı onu. </st><st c="26462">Sonrasında kimseye sorun çıkarması mümkün değildi bu şımarık kızın.</st></span></p>
			<p xml:lang="en-GB"><span xml:lang="tr-TR"><st c="26529">“Otelcilik zor iş değil mi?” diye sordu Aleyna. </st><st c="26578">Toplantı bittiği halde Arkın’la birlikte oturmaya devam ediyorlardı. </st><st c="26647">Gördüğü ilgiden memnun kalmış, bunun tadını biraz daha çıkarmak istemişti sadece. </st><st c="26729">“Yaşıtlarınız otelde çalışmak yerine otelin parasını yemeyi tercih ederdi.”</st></span></p>
			<p xml:lang="en-GB"><span xml:lang="tr-TR"><st c="26804">“Bizim ailede öyle beceriksiz, asalak züppeler yoktur” dedi Ertan. </st><st c="26872">“Ben bu iş için yetiştirildim. </st><st c="26903">Sektörde bizi bilen iyi bilir. </st><st c="26934">Hizmetteki kusursuzluğumuz her zaman takdir edilir, taçlandırılır.”</st></span></p>
			<p xml:lang="en-GB"><span xml:lang="tr-TR"><st c="27001">“Çok başarılı bir işadamı olduğunuz belli... </st><st c="27047">Güven veriyorsunuz. </st><st c="27067">Aileniz sizinle gurur duyuyor olmalı...”</st></span></p>
			<p xml:lang="en-GB"><span xml:lang="tr-TR"><st c="27107">“Ben olmasam ayakta kalmaları imkânsızdı. </st><st c="27150">Benden başka otelcilik için yetiştirilmiş, kendini bu işe adamış başka kimse yok. </st><st c="27232">Muhtemelen devretmek zorunda kalırlardı bunca yıllık emeği...”</st></span></p>
			<p xml:lang="en-GB"><span xml:lang="tr-TR"><st c="27294">“Çok memnun oldum tanıştığımıza, belki birlikte de güzel işler yaparız.”</st></span></p>
			<p xml:lang="en-GB"><span xml:lang="tr-TR"><st c="27367">“Muhakkak...” dedi Ertan. </st><st c="27394">“Burada şahane bir sahne performansı çıkaracağınızdan eminim. </st><st c="27456">Yetenekli, özel bir kadınsınız. </st><st c="27488">Bu belli... </st><st c="27500">Birlikte çok güzel hazırlanacağız programa. </st><st c="27544">Hatta burada bir oda açtıracağım size. </st><st c="27583">Dilediğiniz zaman gelin kalın. </st><st c="27614">Spor salonunu, SPA’yı kullanın. </st><st c="27646">Provalarınızı burada yapın orkestranızla...”</st></span></p>
			<p xml:lang="en-GB"><span xml:lang="tr-TR"><st c="27690">Duyduklarına inanamıyordu Aleyna. </st><st c="27725">Tam da hak ettiği ilgi, yaşamak istediği hayat buydu işte... </st><st c="27786">Ancak bu koşullarda muhteşem işler yapabilirdi. </st><st c="27834">Ertan’ın bu konforu ona sağlayabilecek güçte, zekâda ve bonkörlükte olması sahiden de çok etkileyiciydi.</st></span></p>
			<p xml:lang="en-GB"><span xml:lang="tr-TR"><st c="27938">“Çok memnun olurum” dedi Aleyna. </st><st c="27972">“Bana da çok iyi gelir bu kamp süreci...”</st></span></p>
			<p xml:lang="en-GB"><span xml:lang="tr-TR"><st c="28013">“O halde kolları sıvayalım. </st><st c="28042">Dört koldan saldıralım. </st><st c="28066">Herkes bizden söz etsin. </st><st c="28091">Kulaktan kulağa yayılsın burada yaptığımız işler. </st><st c="28141">Bunun için herkes çok sıkı çalışacak. </st><st c="28179">Her şeyin en iyisini yapacağız. </st><st c="28211">Anlaştık mı?”</st></span></p>
			<p xml:lang="en-GB"><span xml:lang="tr-TR"><st c="28224">“Anlaştık” dedi Aleyna gülümseyerek. </st><st c="28262">Aklı başından uçmuş gibiydi. </st><st c="28291">Hiç ayrılmak istemiyordu Ertan’ın yanından. </st><st c="28335">Burada gerçek bir kraliçe, bir yıldız gibi hissediyordu kendini...</st></span></p>
			<p xml:lang="en-GB"><span xml:lang="tr-TR"><st c="28401">“O halde madem iş ortağıyız bundan sonra, sizli bizli konuşmaya da son veriyoruz” dedi Ertan. </st><st c="28496">“Araban var mı? </st><st c="28512">Evine bıraktırayım seni.”</st></span></p>
			<p xml:lang="en-GB"><span xml:lang="tr-TR"><st c="28537">“Arabam yok” derken yüzünün kızardığını hissetti Aleyna. </st><st c="28595">Şimdiye dek hiç içerlememişti bu konuya ama Ertan’ın karşısında bir arabasının olmadığını söylemek, sanki star havasından büyük itibar çalmış gibi hissettirdi. </st><st c="28755">İsteseydi alırdı aslında kendine küçük bir araba... </st><st c="28807">Taksiyle dolanıp duruyordu işte. </st><st c="28840">Yine de bir kralla ahbaplık edecekse, bir kraliçe forsuna sahip olması gerektiğini düşünüp kızdı kendine. </st><st c="28946">“Aptal müzisyenlere yıllarca para yedireceğime kendime bir araba alabilirdim” diye söylendi içinden.</st></span></p>
			<p xml:lang="en-GB"><span xml:lang="tr-TR"><st c="29046">“Taksiyle gideceğim” dedi. </st><st c="29074">“Araba beni yavaşlatıyor maalesef. </st><st c="29109">Özellikle park yeri aramak çok sıkıntı...”</st></span></p>
			<p xml:lang="en-GB"><span xml:lang="tr-TR"><st c="29151">“Haklısın aslında... </st><st c="29173">Şoförüm bırakacak seni evine. </st><st c="29203">Hemen hazırlatıyorum cipi... </st><st c="29232">Ne zaman prova için ya da otelde konaklayıp çalışmak için gelmek istersen haber ver. </st><st c="29317">Şoförü yollarım. </st><st c="29334">Bundan sonra işimiz çok, malum... </st><st c="29368">İş ortağımın hiçbir konuda sıkıntı çekmesini istemem.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="29422">Kapıya çıktıklarında gri renkli kocaman bir cipin kapıları açık bekliyordu Aleyna’yı... </st><st c="29511">Hayatı boyunca kendini hiç bu kadar iyi hissetmediğini düşündü o an. </st><st c="29580">Bu adam bir masaldan fırlamıştı sanki. </st><st c="29619">Belki de sihirli bir lambadan çıkmıştı. </st><st c="29659">“Dile benden ne dilersen” diyordu adeta. </st><st c="29700">Ne istese hemen yerine getirmeye hazırdı. </st><st c="29742">Üstelik yakışıklı, karizmatik, havalı, güçlü bir erkek... </st><st c="29800">Her starın yanında böyle bir adam olmalıydı. </st><st c="29845">Ancak böyle bir adam destek olabilir, ilham verebilirdi bir sanatçıya...</st></span></p>
			<p xml:lang="en-GB"><span xml:lang="tr-TR"><st c="29917">O sırada patlayan flaşlar ikisinin de gözünü almıştı ister istemez. </st><st c="29986">Neye uğradıklarını şaşırdılar birden. </st><st c="30024">Nereden çıkmıştı şimdi bunlar? </st><st c="30055">İki foto muhabiri, izin bile istemeden çekmişti fotoğraflarını...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="30120">Aleyna, magazincilerin dikkatini çekecek kadar ünlü olmadığını düşünüyordu henüz. </st><st c="30203">“Beni tanımış olamazlar herhalde” diye geçiriyordu içinden. </st><st c="30263">“Ertan’ı mı tanıyorlar yoksa? </st><st c="30293">İyi de kim ki bu adam?”</st></span></p>
			<p xml:lang="en-GB"><span xml:lang="tr-TR"><st c="30316">“Çocuklar yapmayın ama bunu” dedi Ertan. </st><st c="30358">“Kendi otelimin önünde, misafirimi uğurlarken olmaz ama... </st><st c="30417">Çok saçma değil mi bu yani şimdi? </st><st c="30451">Her misafirimle tek tek çekecek misiniz?”</st></span></p>
			<p xml:lang="en-GB"><span xml:lang="tr-TR"><st c="30492">“Asu Hanım zannettik biz Ertan Bey” diye karşılık verdi içlerinden biri. </st><st c="30566">“Geçtiğimiz haftalarda görüntülemiştik sizi...”</st></span></p>
			<p xml:lang="en-GB"><span xml:lang="tr-TR"><st c="30613">“Asu Hanım değil ama... </st><st c="30638">Bizim içerideki bara program koymak istiyoruz, onun görüşmeleri sürüyor hâlâ...”</st></span></p>
			<p xml:lang="en-GB"><span xml:lang="tr-TR"><st c="30718">Ertan, yaptığı açıklayıcı konuşmalarla gazetecileri magazin değeri olmayan bir kare çektiklerine tamamen ikna etmişti neyse ki... </st><st c="30849">İkisiyle de kibarca selamlaşıp yakında başlayacak sahne programına davet ederek gönderdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="30938">Aleyna, bir külkedisi masalı içinde olduğuna inanmıştı artık. </st><st c="31001">Patlayan flaşlar Ertan’a karşı duyduğu hayranlığı zirveye taşımıştı günün sonunda... </st><st c="31086">Magazincilerin tanıdığı bir adam vardı yanında ve o adam saatlerdir büyük bir yakınlık gösteriyordu ona. </st><st c="31191">Üstelik öyle sulu bir flörtleşmeye de tenezzül etmeden yapıyordu bütün bunları. </st><st c="31271">Aleyna hâlâ emin olamıyordu Ertan’ın kendisiyle flörtleşip flörtleşmediğinden ki bu belirsizlik daha da karizmatik kılıyordu bu gizemli adamı Aleyna’nın gözünde. </st><st c="31433">Hoş bir mesafesi vardı ama yakın gibiydi de...</st></span></p>
			<p xml:lang="en-GB"><span xml:lang="tr-TR"><st c="31479">“Hoşlanmamış olsa beni şoförüyle eve yollamazdı herhalde” diye düşünüyordu Aleyna. </st><st c="31563">Toplantı biteli saatler olmuştu. </st><st c="31596">“Çoktan giderdi beni etkilemeye çalışıyor olmasaydı... </st><st c="31651">Arkın’la işletmeci Kerem bir türlü anlaşamadığı halde iş olmuş gibi davranıyordu Ertan. </st><st c="31739">Otelde oda bile açacaktı bana. </st><st c="31770">Dilediğim zaman evden aldırtacak beni... </st><st c="31811">Ama telefonumu niye istemedi ki hâlâ?”</st></span></p>
			<p xml:lang="en-GB"><span xml:lang="tr-TR"><st c="31849">Evet!</st></span></p>
			<p xml:lang="en-GB"><span xml:lang="tr-TR"><st c="31855">İşte bu çok önemliydi.</st></span></p>
			<p xml:lang="en-GB"><span xml:lang="tr-TR"><st c="31878">Birinin telefon numarası istemesi gerekiyordu artık ki gecenin ilerleyen saatlerinde belki yazışarak devam edebilirdi bu flörtleşme.</st></span></p>
			<p xml:lang="en-GB"><span xml:lang="tr-TR"><st c="32011">Ne var ki Ertan, telefon numarasını istemedi Aleyna’dan. </st><st c="32069">Kızı araca bindirip “En kısa zamanda görüşmek üzere” dedi. </st><st c="32128">“Gecen güzel olsun...”</st></span></p>
			<p xml:lang="en-GB"><span xml:lang="tr-TR"><st c="32150">“İyi geceler” diye karşılık verdi Aleyna giderek zayıflayan, umutsuz bir sesle. </st><st c="32231">Acaba kendi mi isteseydi adamın numarasını?</st></span></p>
			<p xml:lang="en-GB"><span xml:lang="tr-TR"><st c="32274">Yok canım!</st></span></p>
			<p xml:lang="en-GB"><span xml:lang="tr-TR"><st c="32285">Ama kibir de bir yere kadar.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="32314">“İstiyorum” dedi kendi kendine. </st><st c="32347">“Unuttu bence... </st><st c="32364">Ama istemesi gereken en önemli şeyi unutan bir adam zaten flört kafasında değildir ki. </st><st c="32451">Gelin güvey mi oluyorum yani ben? </st><st c="32485">Hayatta istemem. </st><st c="32502">Belki o ister şimdi... </st><st c="32525">Ama istemiyor!”</st></span></p>
			<p xml:lang="en-GB"><span xml:lang="tr-TR"><st c="32540">Araba hareket etmiş, Ertan samimi bir misafirperverlikle el sallamıştı aracın arka koltuğunda oturan misafirine... </st><st c="32656">Araç otelin valesini tam geçerken arka camda başını uzatan şaşkın bir kız göründü sonra.</st></span></p>
			<p xml:lang="en-GB"><span xml:lang="tr-TR"><st c="32744">Herkes merakla ona bakıyordu. </st><st c="32775">Ne diyor bu kız böyle, kime bağırıyor?</st></span></p>
			<p xml:lang="en-GB"><span xml:lang="tr-TR"><st c="32813">“Telefonunu almayı unuttum” diye Ertan’a sesleniyordu Aleyna.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="32875">“Bingo!” diye geçirdi içinden Ertan.</st></span></p>
			<p xml:lang="en-GB"><span xml:lang="tr-TR"><st c="32912">Cazibesine kurban olmaya hazır genç bir kadın daha...</st></span></p>
			<p xml:lang="en-GB"><span xml:lang="tr-TR"><st c="32966">“Ah siz kadınlar... </st><st c="32987">Biliyorum, ölesiye sevilmeye layık bir adamım ben...”</st></span></p>
			<p xml:lang="en-GB"><span xml:lang="tr-TR"><st c="33040">Aleyna da fena kız sayılmazdı tabii... </st><st c="33080">Biraz şımarık, kibirli ve şaşkın olabilirdi ama ziyanı yok. </st><st c="33140">Çok gençti henüz... </st><st c="33160">Bir başına müzik yapmaya çalışıyor, rüştünü ispatlamanın peşinde koşuyordu. </st><st c="33236">Bütün bunlar ona bir şans vermeye değerdi aslında.</st></span></p>
			<p xml:lang="en-GB"><span xml:lang="tr-TR"><st c="33286">“Hayhay...” dedi Ertan. </st><st c="33311">“Numaramı vereyim.”</st></span></p>
			<p xml:lang="en-GB"><span xml:lang="tr-TR"><st c="33330">Aleyna, yaptığı şey için çok sinirlenirdi kendine normal şartlarda ama Ertan özel bir vakaydı... </st><st c="33428">Hiçbir erkeğin ne numarasını istemişti şimdiye kadar ne de ilgisini belli etmişti birine. </st><st c="33518">Fakat bu adamda karşı koyamadığı büyülü bir şey vardı ki yaptığı bütün bu toylukları affedebiliyordu kendi içinde. </st><st c="33633">Ertan için karizmasından ödün vermeye değer gibi görünüyordu gözüne...</st></span></p>
			<p xml:lang="en-GB"><span xml:lang="tr-TR"><st c="33703">Ablasının asalak sevgilisi için söylediği sözler geldi aklına o an.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="33771">“Sevdiğin insanın derdi senin de derdin olur” demişti. </st><st c="33827">“Onun mutluluğu senin de mutluluğun olur. </st><st c="33869">Tabii ki sıkıntılarıyla da ilgilenirsin. </st><st c="33910">Çünkü o da senin sıkıntılarınla ilgilenir...”</st></span></p>
			<p xml:lang="en-GB"><span xml:lang="tr-TR"><st c="33955">Tam da böyle bir şey yaşamak istiyordu işte Ertan’la... </st><st c="34012">Zavallı ablasının o asalak adamla yaşadığını sandığı şeyi en gerçek, en doğru, en yalın haliyle Ertan’da yaşamak isteyeceğini düşündü yol boyunca.</st></span></p>
			<p xml:lang="en-GB"><span xml:lang="tr-TR"><st c="34158">Sahiden de Ertan’ın mutluluğuyla mutlu olmak, derdiyle dertlenmek isterdi... </st><st c="34236">Hem ne de güzel olurdu bu... </st><st c="34265">Çünkü Ertan karşısındaki kadınla öyle güzel ilgilenir, onu öyle güzel severdi ki, onun mutluluğuyla elbette mutlu olurdu her kadın.</st></span></p>
			<p xml:lang="en-GB"><span xml:lang="tr-TR"><st c="34396">Bu adam ilgisiyle, sağladığı konforla ve sınırsız bonkörlüğüyle dünyadaki bütün kadınları etkileyebilirdi. </st><st c="34504">Karizması, havası, yakışıklılığı da işin cabası...</st></span></p>
			<p xml:lang="en-GB"><span xml:lang="tr-TR"><st c="34554">Aklından geçirdiklerine kendi bile inanamıyordu. </st><st c="34604">Tozpembe hayaller kurarak bütün gece internette Ertan hakkında bilgi arayıp durdu Aleyna...</st></span></p>
			<p xml:lang="en-GB"><span xml:lang="tr-TR"><st c="34695">Instagram profilini mercek altına yatırdı önce. </st><st c="34744">Paylaştığı bütün fotoğrafları, paylaşım tarihlerini, kimlerin hangi fotoğrafı beğendiğini, kimleri takip ettiğini, kimlerin onu takip ettiğini, her şeyi etraflıca taradı.</st></span></p>
			<p xml:lang="en-GB"><span xml:lang="tr-TR"><st c="34914">Epey ünlü vardı takip listesinde. </st><st c="34949">Popüler bir adamdı belli ki... </st><st c="34980">Oyuncularla da arası iyi... </st><st c="35008">Kendi teknesinde çektirdiği fotoğraflarda vücudunun da gayet iyi olduğunu tespit etmişti Aleyna. </st><st c="35105">“Vay arkadaş!” diyordu ikide bir...</st></span></p>
			<p xml:lang="en-GB"><span xml:lang="tr-TR"><st c="35140">İyi bir ailenin oğluymuş gerçekten. </st><st c="35177">Şahane bir eğitim almış... </st><st c="35204">Yıllarca Amerika’da yaşamış. </st><st c="35233">Genç yaşına rağmen epeydir bu işin içinde bir dolu başarıya imza atmış... </st><st c="35307">Ünlü sevgilileri de olmuş tabii... </st><st c="35342">Demek magazine aşinalığı biraz bununla da ilgili...</st></span></p>
			<p xml:lang="en-GB"><span xml:lang="tr-TR"><st c="35393">“Asu adındaki şu yeteneksiz oyuncuyla da mı çıkmış yani?” diye burun kıvırdı Aleyna gördüğü fotoğraflar üzerine. </st><st c="35507">Birlikte daha güzel fotoğraf vereceklerinden emindi. </st><st c="35560">Böyle bar çıkışı sarhoş halde yakalanmayacaktı onlar. </st><st c="35614">Belki bir galada el ele olurlardı, belki Aleyna’nın konserinden sonra birlikte ciplerine binip giderken görüntülenirlerdi, belki Bodrum’da teknede baş başa çekilirlerdi uzaktan...</st></span></p>
			<p xml:lang="en-GB"><span xml:lang="tr-TR"><st c="35793">Ah ne tatlı hayallerdi bunlar...</st></span></p>
			<p xml:lang="en-GB"><span xml:lang="tr-TR"><st c="35826">“Ne düşünüyorum ben yahu!” diyerek kafasına tatlı bir şamar patlattı sonra. </st><st c="35903">Saat ikiyi geçmişti. </st><st c="35924">“Uyusam ya artık aptal aptal hayaller kuracağıma. </st><st c="35974">Adam bir mesaj bile yazmadı şu ana kadar. </st><st c="36016">Telefon numarasını ben istedim, ilk mesajı da ben atacak değilim ama kusura bakmasın... </st><st c="36104">Arkadaş bayağı tanrı Zeus gibi dolanıyor ortalıkta... </st><st c="36158">Bu neyin özgüveni yahu?”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="36182">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="36186">“Narsis kişi, bir yandan için için aşağılık duyguları yaşarken bir yandan da kendisine hayranmışçasına davranır.”</st></p>
			<p xml:lang="en-GB"><span xml:lang="tr-TR"><st c="36300">– </st></span><a href="https://1000kitap.com/kitap/sefiller--133692"><span xml:lang="tr-TR"><st c="36303">Sefiller</st></span></a><span xml:lang="tr-TR"><st c="36311">, </st></span><a href="https://1000kitap.com/yazar/victor-hugo"><span xml:lang="tr-TR"><st c="36313">Victor Hugo</st></span></a><span xml:lang="tr-TR"></span></p>
		</div>
	<div id="charCountTotal" value="36324"></div></body>
</html>
