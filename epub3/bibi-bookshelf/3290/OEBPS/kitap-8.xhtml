<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">DURUM DEĞERLENDİRMESİ</st></p>
			<p id="toc_marker-5-1"><st c="22">Mükemmeliyetin Ağır Bedelleri</st></p>
			<p xml:lang="en-GB"><span xml:lang="tr-TR"><st c="52">Mükemmeli arayış, estetikte, edebiyatta, sanatta, bilimde elbette gelişimi ve üretimi desteklemiştir.</st></span></p>
			<p xml:lang="en-GB"><span xml:lang="tr-TR"><st c="154">İnsanın kendinde mükemmeli araması da keza değerli sonuçlar yaratmıştır. </st><st c="228">Ancak mükemmeli aramak ve mükemmeliyetçilik çok hassas bir konu... </st><st c="295">Hatta iki ucu keskin bir bıçak bile diyebiliriz.</st></span></p>
			<p xml:lang="en-GB"><span xml:lang="tr-TR"><st c="343">Ertan’ın annesi Ayhan Hanım’ın magazinde oğluyla ilgili çıkan basit bir habere karşılık verdiği tepkilerden mükemmeliyetçiliğinin onu zaman içinde kendine ve etrafına karşı ne büyük ve zalim bir baskı aracına, yapıcı gibi görünen ama aslında tahribat gücü yüksek bir otorite figürüne dönüştürdüğünü görmek mümkün...</st></span></p>
			<p xml:lang="en-GB"><span xml:lang="tr-TR"><st c="659">“Mükemmeliyetçilik kötüdür” diyerek konuyu kestirip atmak söz konusu bile olamaz. </st><st c="742">Getirdiklerine ve götürdüklerine yakından bakmak, buna göre bilinçli şekilde durumu yönetmek gerekir.</st></span></p>
			<p xml:lang="en-GB"><span xml:lang="tr-TR"><st c="843">Ayhan Hanım gibi baskın bir otorite figürüne dönüşmüş mükemmeliyetçi kişiler aslında hata yapmaktan fazlasıyla çekinen insanlardır. </st></span><span xml:lang="tr-TR"><st c="976">Hata yapmak büyük bir travmadır onlar için. </st><st c="1020">Bu bir değer ölçütüdür. </st><st c="1044">Varoluşsal bir kaygıdır aslında... </st><st c="1079">Hatasızlık, büyük bir değer kazandırır onlara... </st><st c="1128">Varoluşlarının bir anlamı olur böylece... </st><st c="1170">Kusursuzlukları sayesinde kendilerini değerli hissederler. </st><st c="1229">Başkalarından zorla söküp aldıkları saygı ve biat sayesinde onaylanmış, tamamlanmış, anlam kazanmış olurlar. </st><st c="1338">Bu bir varoluş biçimidir onlar için... </st><st c="1377">Gerisi hayal kırıklığı ve hüsrandır. </st><st c="1414">Zamanla kendilerinde yakalamaya çalıştıkları mükemmeliyet etraflarına da baskı ve yaptırım olarak yansır. </st><st c="1520">Onun olan, onun emek verdiği, onun yetiştirdiği ya da onun zaman ayırdığı hiç kimse veya hiçbir şey hatalı, eksik ve kusurlu olamaz. </st><st c="1653">Tıpkı Ayhan Hanım’ın mükemmeliyetçiliğinde olduğu gibi... </st><st c="1711">Oğlu Ertan’ın hatası, kendi hatası sayılacağı için onun üzerinde kurduğu baskıyla bunun önüne geçmeye çalışmaktadır. </st><st c="1828">Amacı oğlunun özel hayatına dil uzatılması yüzünden yaşayabileceği üzüntüye engel olmak değildir temelde... </st><st c="1936">Oğlunun hataları yüzünden kendinin varoluş alanının sarsılacağı düşüncesidir. </st><st c="2014">Mükemmeliyetçilik çabasının önce kendine sonra etrafındakilere zarar verdiğinin farkında bile değildir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2117">Mükemmeliyete ulaşmak insan açısından neredeyse imkânsızdır. </st><st c="2179">Kusursuzluk, doğanın kendinde bile yoktur. </st><st c="2222">Sosyal hayatın içinde, kalabalıklarla yaşayan ve dış uyaranların manipülasyonuna fazlasıyla açık bir canlı olarak insanın kusursuz olmaya çabalaması, yıpratıcı, yorucu ve gereksiz bir mücadeledir.</st></span></p>
			<p xml:lang="en-GB"><span xml:lang="tr-TR"><st c="2418">Her ağacın boyu, gövdesi, kök gücü, büyüme kapasitesi farklıdır. </st><st c="2484">Aynı türden çiçekler bile farklı boylarda, farklı güçlerde, farklı yapılardadır. </st><st c="2565">Aynı türden kuşların bile kimi daha beceriklidir beslenirken, kimi daha beceriksiz, kimi daha hızlı uçar, kimi uçamaz, kimi daha iridir kimi daha küçük... </st><st c="2720">Doğanın mükemmel oluşu bile tam da kusurlar sayesindedir. </st><st c="2778">Hiçbir şeyin tek tip bir kusursuzluk içinde olmamasıdır. </st><st c="2835">Hatalar ve kusurlar doğanın sürekliliğine hizmet eder.</st></span></p>
			<p xml:lang="en-GB"><span xml:lang="tr-TR"><st c="2889">İnsan da doğanın bir parçası olarak hata yapar... </st><st c="2940">Hatalarıyla mükemmeldir... </st><st c="2967">Kusur, insanın imzasıdır, bir yerde özgünlüğüdür. </st><st c="3017">Hatalar, insanın kendi kendini geliştirebildiği kıymetli tecrübeleridir.</st></span></p>
			<p xml:lang="en-GB"><span xml:lang="tr-TR"><st c="3089">Mükemmeliyetçiliğin temelinde saygı görme, onaylanma, başarılı olma, değer kazanma, kabul ve sevgi görme isteği vardır. </st><st c="3210">Ama maalesef mükemmeliyetçilik dozu arttıkça bütün bunları kazanmaya değil, kaybetmeye bile neden olur. </st><st c="3314">Sevgi ve kabul görmek için artan kaygı, öfke, stres, etrafa baskı, kendine baskı daha çok hataya yol açar... </st><st c="3423">Fazla gerilim ve stres ilişkilerin ve ortaklıkların bozulmasına neden olur. </st><st c="3499">Baskının ve stresin kaynağı olarak görülen kişiye duyulan saygı da, sevgi de, hoşgörü de giderek tükenir.</st></span></p>
			<p xml:lang="en-GB"><span xml:lang="tr-TR"><st c="3604">Mükemmeliyetçi kişi sevgi, saygı, başarı, onay ve kabul görmek isterken karşılığında giderek yalnızlaşır.</st></span></p>
			<p xml:lang="en-GB"><span xml:lang="tr-TR"><st c="3710">Tabii ki bu noktada bir işin en iyisini yapmaya çalışmakla mükemmel olmaya çalışmak arasındaki farka değinmek gerekir.</st></span></p>
			<p xml:lang="en-GB"><span xml:lang="tr-TR"><st c="3829">Kişinin elinden gelenin en iyisini yapması başka şeydir, mükemmeliyetçilik bambaşka... </st><st c="3917">Elinden gelenin en iyisini yapmaya çalışmak süreci üretken, verimli ve sağlıklı kılar. </st><st c="4004">Çünkü içinde motivasyon vardır, zevk vardır, coşku vardır. </st><st c="4063">Başkalarıyla işbirliği vardır, güçlü bir iletişim vardır. </st><st c="4121">Ancak mükemmeliyetçilerde coşku, motivasyon ve zevk yoktur. </st><st c="4181">Kaygı vardır, stres vardır, öfke vardır... </st><st c="4224">Hatasızlığa öylesine odaklıdırlar ki her an hata yapmak kaygısı yüzünden hayatı kendilerine de etraflarına da zehir ederler.</st></span></p>
			<p xml:lang="en-GB"><span xml:lang="tr-TR"><st c="4348">Kimi mükemmeliyetçiler kendilerine karşı zalimdir ve sürekli kendini eleştirir. </st><st c="4429">“Bu bana yakıştı mı şimdi, neden yaptım ki, yapmasaydım daha değerli görünürdüm, şimdi hakkımda kim bilir ne dediler?” düşüncesi etrafında döner dururlar.</st></span></p>
			<p xml:lang="en-GB"><span xml:lang="tr-TR"><st c="4583">Kimi mükemmeliyetçiler hata kaygısından dolayı başkalarına katiyen güvenemezler ve onlara iş veremezler bile... </st><st c="4696">Hata yapacaklarından kendini rezil edeceklerinden korkarlar.</st></span></p>
			<p xml:lang="en-GB"><span xml:lang="tr-TR"><st c="4756">Ayhan Hanım da aslında Ertan’ın bir hata yapıp kendini ve yıllar içinde inşa ettiği o “mükemmel ailesini” rezil edeceği korkusuyla sürekli tetikte, kaygı ve öfke içinde. </st><st c="4927">Aslında keşke o koskoca otelin sorumluluğu tek başına Ertan’a verilmese. </st><st c="5000">Çünkü o zaman hata yapma olasılığı artıyor. </st><st c="5044">Mümkün olsa işin başına bizzat Ayhan Hanım geçer ve her şey kontrolünde olur ama ne var ki sistem öyle değil...</st></span></p>
			<p xml:lang="en-GB"><span xml:lang="tr-TR"><st c="5155">Ayhan Hanım, ileride her şeyine güvenmek zorunda olduğu “kusursuz” bir temsilciye ihtiyaç duyacağını biliyordu. </st><st c="5268">Çünkü o yıllar içinde otorite figürüne dönüşmüş bir mükemmeliyetçi... </st><st c="5338">Bu yüzden oğlu Ertan’a düşkün... </st><st c="5371">Bütün yatırımlarını Ertan’a yapmış.</st></span></p>
			<p xml:lang="en-GB"><span xml:lang="tr-TR"><st c="5406">Oğlunu da mükemmel biri olduğuna ikna etmiş yetiştirirken. </st><st c="5466">Ertan bu yüzden tam bir narsis... </st><st c="5500">Mükemmel bir ailenin mükemmel prensi olduğuna inanıyor.</st></span></p>
			<p xml:lang="en-GB"><span xml:lang="tr-TR"><st c="5555">Mükemmeliyetçi insanların başaramama, değer görmeme, sevilmeme, saygı görmeme, onaylanmama, reddedilme ve eleştirilme korkusu yüksektir. </st><st c="5693">Bu yüzden sınırları zorlayan bir kurallar silsilesi içinde kaybolup gitme ihtimalleri yüksektir. </st><st c="5790">Çünkü onlar için hep “Şöyle olmalı, böyle olmalı”dır her şey... </st><st c="5854">Hep bir yapılması gerekenler ve yapılmaması gerekenler listesi vardır onların.</st></span></p>
			<p xml:lang="en-GB"><span xml:lang="tr-TR"><st c="5932">Toleransları yoktur, hoş görmezler, esnek davranmazlar, mazur görmezler... </st><st c="6008">Mükemmeliyetçilerin en belirgin özelliklerinden biri sürekli başkalarını düzeltmek ve tekrarlayarak bir kuralı ona kabul ettirmektir.</st></span></p>
			<p xml:lang="en-GB"><span xml:lang="tr-TR"><st c="6141">Ayhan Hanım’ın bozuk plak gibi “Benim oğlum öyle yapamaz, böyle davranamaz, şu duruma düşemez, bu durumda kalamaz” deyip durması gibi...</st></span></p>
			<p xml:lang="en-GB"><span xml:lang="tr-TR"><st c="6278">Ertan’a kız arkadaşıyla kuracağı özel ve mahrem ilişkilerini bile nasıl yaşaması gerektiğini öğretmeye kalkacak kadar onu hiç ama hiç ilgilendirmeyen konuları bile düzeltebilme çabası içinde Ayhan Hanım...</st></span></p>
			<p xml:lang="en-GB"><span xml:lang="tr-TR"><st c="6484">Oğlu artık yetişkin bir adam... </st><st c="6517">Kocaman bir işletmenin başında... </st><st c="6551">Bir kadınla nasıl ilişki kurması gerektiğine bir başına karar verebilecek zihinsel ve bedensel yetkinliğe sahip... </st><st c="6666">Böylesi bir adam için bir kadınla nasıl ilişki kurduğu onun artık özel meselesi, hatta mahremi... </st><st c="6764">Ancak mükemmeliyetçi Ayhan Hanım oğlunun kimlerle eğlenip kimlerle birlikte olabileceğini ona öğretme hakkına sahip hissediyor kendini... </st><st c="6902">Yetişkin oğlunu seçimlerinde bile yalnız bırakmıyor, iradesine müdahale ediyor.</st></span></p>
			<p xml:lang="en-GB"><span xml:lang="tr-TR"><st c="6981">Mükemmeliyetçiliğin üstesinden gelmenin en kuvvetli yolu bilinçtir. </st><st c="7050">Olanın farkına varmaktır.</st></span></p>
			<p xml:lang="en-GB"><span xml:lang="tr-TR"><st c="7075">“Kimsenin mükemmel olmadığını ve olmayacağını kabul ederek” işe başlamak yerinde olabilir. </st><st c="7167">Gerçekçilik, mükemmeliyetçiliğin yarattığı illüzyonu yıkabilir. </st><st c="7231">Gerçekçi hedefler, gerçekçi beklentiler işi kolaylaştıracaktır. </st><st c="7295">Kişinin neler yapabileceğini, neler yapamayacağını bilmesi çok değerli... </st><st c="7369">Burada hırslı ve tutkulu olmak yerine yapabilecekleri konusunda coşkulu olması ona daha fazla yarar sağlayacaktır.</st></span></p>
			<p xml:lang="en-GB"><span xml:lang="tr-TR"><st c="7483">Öğrenmek, hatalarla mümkündür. </st><st c="7515">Gelişmek de keza öyle...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7539">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7543">“Hiç hata yapmamış adam, yeni bir şey denememiştir.”</st></p>
			<p xml:lang="en-GB"><span xml:lang="tr-TR"><st c="7596">– Albert Einstein</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7614">***</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-5-2"><st c="7618">Bir Narsisi Tanımak</st></p>
			<p xml:lang="en-GB"><span xml:lang="tr-TR"><st c="7638">Ertan’ın, “mükemmel” biri olduğuna inanarak büyüdüğü açıkça ortada değil mi sizce de? </st><st c="7725">Belli ki ailenin gözbebeği... </st><st c="7755">Herkesin umudu... </st><st c="7773">Onunla ilgili beklentiler ne kadar da yüksek... </st><st c="7821">Otelin işlerini devralacak tek vâris... </st><st c="7861">Şahane bir eğitim almış, yabancı diller biliyor, üstelik çok da yakışıklı... </st><st c="7938">Adeta bir cazibe merkezi... </st><st c="7966">Tam bir kusursuz...</st></span></p>
			<p xml:lang="en-GB"><span xml:lang="tr-TR"><st c="7985">Eleştiriye tamamen kapalı... </st><st c="8015">Zeki bir manipülatör... </st><st c="8039">İyi olan her şey onun hakkı...</st></span></p>
			<p xml:lang="en-GB"><span xml:lang="tr-TR"><st c="8069">Bütün bu özelliklerden söz edeceksek, narsisizm üzerine konuşmamız gerekecektir.</st></span></p>
			<p xml:lang="en-GB"><span xml:lang="tr-TR"><st c="8150">Ertan’ın bir narsis olup olmadığını nasıl anlarız?</st></span></p>
			<p xml:lang="en-GB"><span xml:lang="tr-TR"><st c="8201">Mesela narsisler kendilerini kurallara uymak zorunda hissetmezler. </st><st c="8269">Ertan bu yüzden trafik sıkıştığında her şeyi yapmaya, kuralları dilediğince ihlal etmeye hakkı olduğunu düşünerek kırmızı ışıkta geçebilir, ters yollardan girebilir, emniyet şeridini lüks aracıyla kapatıp süratle trafiği aşabilir. </st><st c="8500">Ertan’ın cezaları fazlasıyla ödeyebilecek maddi güce sahip olmasının bir önemi yok aslında. </st><st c="8592">Bir narsis, başkalarının haklarını ihlal ettiği düşüncesine kapılmaz zaten. </st><st c="8668">Çünkü her şey onun hakkıdır. </st><st c="8697">Öylesine mükemmel ve kıymetli bir varlıktır ki diğerleri trafikte saatlerini kaybedebilir ama emniyet şeridi kendi hakkıdır çünkü onun saatleri herkesinkinden önemlidir. </st><st c="8867">Bunun saygısızlıkla, hak yemekle bir ilgisi yoktur. </st><st c="8919">O aslında saygılı ve adaletlidir kendince... </st><st c="8964">Bu, kişinin kendini haklı bulmasıyla ilgilidir sadece. </st><st c="9019">Elbette bir narsisten söz ederken empati yoksunluğundan da söz edilir.</st></span></p>
			<p xml:lang="en-GB"><span xml:lang="tr-TR"><st c="9089">Ertan’ın empati yoksunluğu da gayet açık...</st></span></p>
			<p xml:lang="en-GB"><span xml:lang="tr-TR"><st c="9133">Asu’nun çıkan haberle ilgili mağdur olabileceği, kendini kötü hissedebileceği ve bu yüzden de onunla konuşmaya ihtiyaç duyabileceği empatisini kuramadığı için telefonlarına bile cevap vermedi.</st></span></p>
			<p xml:lang="en-GB"><span xml:lang="tr-TR"><st c="9326">Narsislerin bir diğer belirgin özelliği de bencillikleridir kuşkusuz. </st><st c="9397">Ertan kendi dertleriyle öylesine meşgul ki aynı derdi yaşayan hatta anlaşıldığı kadarıyla kendinin sebep olduğu bir magazin kazasıyla ilgili hiç sorumluluk üstlenmiyor, kız arkadaşının yaşadığı zorluklarla katiyen empati kurmuyor.</st></span></p>
			<p xml:lang="en-GB"><span xml:lang="tr-TR"><st c="9627">Dikkat ettiyseniz Asu’yu karşısına oturtup konuşmaya başladığında bile söz ettiği tek şey mükemmel ailesi ve mükemmel kendi oldu. </st><st c="9758">Asu’nun hisleri ve mağduriyeti hakkında uzun uzadıya konuşmasına hiç izin vermedi ve sürekli lafını kesti...</st></span></p>
			<p xml:lang="en-GB"><span xml:lang="tr-TR"><st c="9866">“Ben çok özel bir ailede büyüdüm Asu.”</st></span></p>
			<p xml:lang="en-GB"><span xml:lang="tr-TR"><st c="9905">“Özellikle annem çok düşkündür bana.”</st></span></p>
			<p xml:lang="en-GB"><span xml:lang="tr-TR"><st c="9943">“Gerçek bir prens olarak yetiştirildim ben.”</st></span></p>
			<p xml:lang="en-GB"><span xml:lang="tr-TR"><st c="9988">Asu’nun saçını merhametle okşamaya çalışırken aslında onun saçını başını yoluyor, hırpalıyordu sözleriyle. </st><st c="10096">Ailesinin gösterdiği tepkiyi kişiselleştirmemesi gerektiğini söyledi ona. </st><st c="10170">“Üzerine alınma” dedi. </st><st c="10193">“Mesele senin şahsınla ilgili değil...” Yani aslında bütün mesele kendinin ve ailesinin mükemmel olmasıyla ilgili Ertan’a göre.</st></span></p>
			<p xml:lang="en-GB"><span xml:lang="tr-TR"><st c="10320">Sürekli kendinden söz etmek ve karşı tarafın konuşmasını sıklıkla bölmek de bir narsistik özellik olarak çıkar karşımıza.</st></span></p>
			<p xml:lang="en-GB"><span xml:lang="tr-TR"><st c="10442">Ayrıca Asu’nun eleştirel sözlerine karşı ne kadar kapalı ve katı olduğunu da gördük. </st><st c="10528">Bir narsis eleştirilemez. </st><st c="10554">Bu onun için yıkımdır ancak narsisler zeki manipülatörler de oldukları için karşı tarafı haksız çıkarmayı mutlaka başarırlar.</st></span></p>
			<p xml:lang="en-GB"><span xml:lang="tr-TR"><st c="10679">Ertan’ın sözde destek verir gibi, çok iyi niyetli görünen ağır eleştirileri Asu’nun kendini değersiz hissetmesine yol açtı sonunda.</st></span></p>
			<p xml:lang="en-GB"><span xml:lang="tr-TR"><st c="10811">“Canım senin sinirlerin çok bozuk... </st><st c="10849">Ağzından çıkan ve sana hiç yakışmayan bu sözlerine de katiyen kızmıyorum.”</st></span></p>
			<p xml:lang="en-GB"><span xml:lang="tr-TR"><st c="10923">“Milyonlar seni zarifliğinle, kibarlığınla tanıyor” derken bile “Ama sen otel basacak kadar kaba ve ucuz bir kadınsın” imasında bulunuyor Ertan. </st><st c="11069">Üstelik bütün bunları da Asu’nun iyiliği için söylediğini ifade ederek ona bir lütufta bulunduğunun altını çiziyor.</st></span></p>
			<p xml:lang="en-GB"><span xml:lang="tr-TR"><st c="11184">Asu’nun psikolojisi üzerinde ahkâm kesecek kadar büyük ve sonsuz haklara sahip olduğuna inanıyor. </st><st c="11283">“Kimlik bunalımı” yaşayabileceğini öngörerek uyarıyor onu.</st></span></p>
			<p xml:lang="en-GB"><span xml:lang="tr-TR"><st c="11341">Sınır ihlal etmek konusunda narsislerin üstüne yoktur. </st><st c="11397">Başkalarının özel alanını fütursuzca ihlal edebilirler. </st><st c="11453">Bunda bir beis görmezler. </st><st c="11479">Hassasiyet göstermezler. </st><st c="11504">Kurbanlarını suçlamaktan geri durmazlar ve en ufak bir üzüntü, pişmanlık ya da utanç hissetmezler.</st></span></p>
			<p xml:lang="en-GB"><span xml:lang="tr-TR"><st c="11602">Fark ettiyseniz günün sonunda bütün olup bitenler Asu’nun kabahati olarak hanesine eksi yazıldı.</st></span></p>
			<p xml:lang="en-GB"><span xml:lang="tr-TR"><st c="11699">Ertan, öylesine manipülatif bir konuşma yaptı ki Asu’nun yaşadığı aşk bile bir yanılsamaya dönüştü. </st><st c="11800">Meğer sadece arkadaşlarmış ama zavallı kız karşısındaki mükemmel yaratıkla birkaç kez birlikte olunca aşka düşmekten alıkoyamamış kendini.</st></span></p>
			<p xml:lang="en-GB"><span xml:lang="tr-TR"><st c="11938">Yalnız buraya dikkat edin lütfen!</st></span></p>
			<p xml:lang="en-GB"><span xml:lang="tr-TR"><st c="11972">Ertan bu sözleri kızı maniple etmek, kafasını karıştırmak için söylemiyor. </st><st c="12048">Söylediklerine tamamen inanıyor. </st><st c="12081">Çünkü narsisler, dünyanın kendi etraflarında döndüğüne inanırlar.</st></span></p>
			<p xml:lang="en-GB"><span xml:lang="tr-TR"><st c="12146">Asu’nun bardaki bu konuşmadan sonra içinde sorguladığı konulardan biri her şeyin nasıl bu kadar çabuk değişebildiği olduğu... </st><st c="12273">Daha birkaç gün önce onu dünyanın en güzel ve en değerli kadını olduğuna ikna eden adam, nasıl bir anda otel basacak kadar ucuzlaşmış bir kadına dönüştürmeyi başarmıştı onu anlamadı. </st><st c="12456">Çünkü öylesine yukarılara çıkarılmıştı ki bir anda aynı kişi tarafından yere çakılınca yaşadığı şoku açıklayamadı kendine...</st></span></p>
			<p xml:lang="en-GB"><span xml:lang="tr-TR"><st c="12580">Asu açısından en güzel şey, karşısındaki adamın bir narsis olduğunu çabuk anlaması oldu kuşkusuz. </st><st c="12679">Elini Ertan’ın dizine koyarak yaptığı konuşma, bunun farkına vardığının bir göstergesidir bize...</st></span></p>
			<p xml:lang="en-GB"><span xml:lang="tr-TR"><st c="12776">Narsisle karşı karşıya kalan kişi için iki seçenek vardır artık...</st></span></p>
			<p xml:lang="en-GB"><span xml:lang="tr-TR"><st c="12843">Ya arkasına bakmadan kaçıp gitmek ya da narsisle nasıl başa çıkacağını öğrenmek!</st></span></p>
			<p xml:lang="en-GB"><span xml:lang="tr-TR"><st c="12924">Asu’nun kararının ne olduğunu hikâye ilerledikçe birlikte inceliyor olacağız.</st></span><span xml:lang="tr-TR"></span></p>
		</div>
	<div id="charCountTotal" value="13002"></div></body>
</html>
