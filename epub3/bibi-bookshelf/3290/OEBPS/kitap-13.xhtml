<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10"><st c="0">-V-</st></p>
			<p xml:lang="en-GB"><span xml:lang="tr-TR"><st c="4">“Neredesiniz siz hâlâ?” diye sordu Melike. </st><st c="48">“Babanız geldi siz yoksunuz piyasada!”</st></span></p>
			<p xml:lang="en-GB"><span xml:lang="tr-TR"><st c="86">“Babamız eve gitmiş” dedi Azize gözleri şaşkınlıktan büyümüş halde. </st><st c="155">“Ne ara çıktı ki? </st><st c="173">Görmedik hiç.”</st></span></p>
			<p xml:lang="en-GB"><span xml:lang="tr-TR"><st c="187">Azize ve Aleyna şaşkın gözlerle bakıyorlardı birbirlerine. </st><st c="247">Saatlerce hiç konuşmadan beklemişler, yolcu çıkış kapısı dışında hiçbir yere dikkat kesilmemişler ama yine de babalarının çıkışını kaçırmışlar mıydı yani?</st></span></p>
			<p xml:lang="en-GB"><span xml:lang="tr-TR"><st c="401">Yok artık!</st></span></p>
			<p xml:lang="en-GB"><span xml:lang="tr-TR"><st c="412">Ertan’ın yanlarına bıraktığı şoförle araca koşturup utanç içinde eve döndüler birlikte. </st><st c="501">Yol boyunca bıçak açmadı ikisinin de ağzını. </st><st c="546">Düpedüz tanımamışlardı işte babalarını Allah’ın iki şaşkını...</st></span></p>
			<p xml:lang="en-GB"><span xml:lang="tr-TR"><st c="608">Adam muhtemelen görmüştü kızlarını, onlar da elbette göz göze gelmişlerdi babalarıyla ama seçememişlerdi işte birbirlerini. </st><st c="733">Acıklı bir histi bu herkes için.</st></span></p>
			<p xml:lang="en-GB"><span xml:lang="tr-TR"><st c="765">Havalimanında birbirini tanıyamayacak kadar yabancılaşmış bir ailenin ferdiydiler. </st><st c="849">Belki de aslında hiç yoktular birbirlerinin hayatında. </st><st c="904">Tanışıktılar sadece... </st><st c="927">Aynı evi, oteli, yurdu paylaşan insanlar gibi... </st><st c="976">Geçiciydiler sanki... </st><st c="998">Yakında herkes kendi yoluna gidecek, ekip dağılacaktı.</st></span></p>
			<p xml:lang="en-GB"><span xml:lang="tr-TR"><st c="1052">Böyle düşündükçe Ertan’ı daha fazla özlediğini hissetti Aleyna. </st><st c="1117">Keşke gitmeseydi, hep yanında olsaydı. </st><st c="1156">Bu akşam bir şekilde evden çıkıp yanına gitmeyi, ona sürpriz yapmayı düşündü, en kötü yarın muhakkak sevgilisinin yanındaydı. </st><st c="1282">Öyle koca haftayı ayrı geçiremezdi ondan.</st></span></p>
			<p xml:lang="en-GB"><span xml:lang="tr-TR"><st c="1323">Sesini duymak için aradı ama meşguldü telefonu. </st><st c="1372">Kiminle görüşüyordu acaba? </st><st c="1399">Asu’yla mı yoksa? </st><st c="1417">Epeydir aradığı yoktu kızın. </st><st c="1446">Şimdi nereden çıkmıştı yine ortaya, ne gerek vardı insanı huzursuz etmeye? </st><st c="1521">“Lüzumsuz, yılışık bir kadın” diye geçirdi içinden. </st><st c="1573">Katiyen rakibi olamazdı.</st></span></p>
			<p xml:lang="en-GB"><span xml:lang="tr-TR"><st c="1597">Neden rakibi olamazdı ki? </st><st c="1624">Gayet güzeldi, ünlüydü, havalıydı. </st><st c="1659">Hem belli ki tutkulu, ihtiraslı da bir kadın... </st><st c="1707">Öyle kolay kopamadı Ertan’dan. </st><st c="1738">Dönüp dönüp arıyordu adamı.</st></span></p>
			<p xml:lang="en-GB"><span xml:lang="tr-TR"><st c="1765">“Yok canım...” diye düşündü sonra. </st><st c="1801">“Ertan telefonuna cevap bile vermemişti kadının.”</st></span></p>
			<p xml:lang="en-GB"><span xml:lang="tr-TR"><st c="1850">Evet... </st><st c="1859">Cevap vermemişti ama sadece o anın tepkisiydi bu. </st><st c="1909">Başkalarının yanında açmıyordu kadının telefonunu. </st><st c="1960">Acaba sonrasında dönüp arıyor olabilir miydi Asu’yu?</st></span></p>
			<p xml:lang="en-GB"><span xml:lang="tr-TR"><st c="2012">Yok, yok... </st><st c="2025">Aramıyordur, niye arasın ki? </st><st c="2054">Hem ne konuşacaklar?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2074">Buluşuyor olsalardı bilirdi Aleyna. </st><st c="2111">Her an hep yanındaydı sevgilisinin. </st><st c="2147">Her aradığında buluyordu onu ayrıca.</st></span></p>
			<p xml:lang="en-GB"><span xml:lang="tr-TR"><st c="2183">İyi de bir hafta görüşemeyeceklerdi şimdi. </st><st c="2227">Asu’yla vakit geçirmek için Aleyna’yı ötelemiş olamazdı herhalde. </st><st c="2293">Yok, yok, mümkün değil. </st><st c="2317">Ertan öyle bir adam değil... </st><st c="2346">O kadar da adi, açgözlü, kadın düşkünü biri olamaz. </st><st c="2398">Öyle olsa katiyen âşık olmazdı ona.</st></span></p>
			<p xml:lang="en-GB"><span xml:lang="tr-TR"><st c="2433">İşin garibi Ertan, Asu hakkında hiç kötü söz söylemiyordu. </st><st c="2493">Niye acaba? </st><st c="2505">Ondan hoşlanıyor olamazdı hâlâ değil mi?</st></span></p>
			<p xml:lang="en-GB"><span xml:lang="tr-TR"><st c="2545">Tabii ki olamaz. </st><st c="2563">Gider o kadınla aşk yaşardı bu durumda, zorla tutan mı var adamı? </st><st c="2629">Özgür biri o...</st></span></p>
			<p xml:lang="en-GB"><span xml:lang="tr-TR"><st c="2644">Ayrıca bir zamanlar birlikte olduğu kadın hakkında kötü konuşmaması son derece şık bir tavır sayılırdı erkek açısından. </st><st c="2765">Birlikte olduğu kadınları başkalarına anlatmayan, aşağılamayan, küçümsemeyen erkekleri takdir etmek lazımdır.</st></span></p>
			<p xml:lang="en-GB"><span xml:lang="tr-TR"><st c="2874">“Of!” dedi Aleyna. </st><st c="2894">Ertan’ı düşünmekten yoruluyordu artık.</st></span></p>
			<p xml:lang="en-GB"><span xml:lang="tr-TR"><st c="2932">Tekrar aradı ama hâlâ meşguldü telefonu.</st></span></p>
			<p xml:lang="en-GB"><span xml:lang="tr-TR"><st c="2973">O sırada eve gelmişlerdi artık.</st></span></p>
			<p xml:lang="en-GB"><span xml:lang="tr-TR"><st c="3005">İkisinin de bacakları titriyordu araçtan inerken. </st><st c="3056">Asansörle yukarı çıkmak ışınlanmaktan hızlı gelmişti bu kez onlara. </st><st c="3124">Bir tur daha aşağı inip çıksalar mıydı acaba? </st><st c="3170">Sanki hiç hazır değil gibiydiler babalarıyla karşılaşmaya.</st></span></p>
			<p xml:lang="en-GB"><span xml:lang="tr-TR"><st c="3228">Kapı açıldığında ikisi de büyük bir dikkatle annelerinin yüzüne bakıyorlardı. </st><st c="3307">Ondaki duygu çok önemli bir dayanak olacaktı ikisi için.</st></span></p>
			<p xml:lang="en-GB"><span xml:lang="tr-TR"><st c="3363">Ama garip...</st></span></p>
			<p xml:lang="en-GB"><span xml:lang="tr-TR"><st c="3376">Bembeyazdı annelerinin yüzü. </st><st c="3406">Donuk, ifadesiz... </st><st c="3425">Mutlu mu değil mi belli değil... </st><st c="3458">Sonra annesinin çok uzun zamandır böyle olduğunu düşündü Aleyna. </st><st c="3523">Yüzünü yaptırmaktan bütün ifadelerini kaybetmişti sonunda. </st><st c="3582">Mutlu olup olmadığını suratına bakarak anlamak imkânsızdı artık.</st></span></p>
			<p xml:lang="en-GB"><span xml:lang="tr-TR"><st c="3646">Heyecanla salona geçtiler.</st></span></p>
			<p xml:lang="en-GB"><span xml:lang="tr-TR"><st c="3673">Samimi olmak için ellerinden geleni yapsalar da yapmacıklığını gizleyemedikleri bir sesle “Baba hoş geldin” diyerek durdular kapının önünde.</st></span></p>
			<p xml:lang="en-GB"><span xml:lang="tr-TR"><st c="3814">Neyse ki babanın sevgi gösterisi de en az onlarınki kadar tutuk ve çekimserdi. </st><st c="3894">Kimse vicdan azabı çekmek zorunda kalmadı.</st></span></p>
			<p xml:lang="en-GB"><span xml:lang="tr-TR"><st c="3936">Birbirlerini sıkıca olmasa da kucakladılar, gülümsediler. </st><st c="3995">Havalimanında karşılaşamamış olmalarıyla dalga geçip eğlendiler. </st><st c="4060">Böylece o acıklı deneyimi, sulu şakalarla hatırlayacaklardı bu hatırayı ki canı daha fazla yanmasın kimsenin.</st></span></p>
			<p xml:lang="en-GB"><span xml:lang="tr-TR"><st c="4169">Uzun zamandır görüşemedikleri bir akrabayı evde ağırlamaktan farksızdı sanki bu karşılaşma. </st><st c="4262">Kızların ikisinde de aradıkları o güven dolu his oluşmamıştı. </st><st c="4324">Sırtlarını dayayabilecekleri bir dağ değildi bu adam. </st><st c="4378">Âciz ve çaresiz düştükleri an kanatları altına sığınmak isteyecekleri kişi de değildi. </st><st c="4465">Ama çok tatlıydı. </st><st c="4483">Konuşkandı... </st><st c="4497">Gece boyunca sıkıldığı her halinden belli bile olsa herkesle sohbet etmeye çalıştı. </st><st c="4581">Yaşadığı yerlerden söz etti. </st><st c="4610">Kızlara kaçıncı sınıfa gittiklerini ve okullarının ne zaman biteceğini sordu. </st><st c="4688">Epey ilgilendi ya da ilgileniyor görünmek için elinden geleni yaptı, daha ne yapsın?</st></span></p>
			<p xml:lang="en-GB"><span xml:lang="tr-TR"><st c="4772">Sadece karısıyla en ufak bir temas kurmadı ki bu kızlar için oldukça endişe vericiydi. </st><st c="4860">Masada sanki üç kişiydiler. </st><st c="4888">Melike hiç yoktu... </st><st c="4908">Görünmüyordu... </st><st c="4924">Hayalet gibi dolanıyordu etrafta. </st><st c="4958">Konuşsa bile işitilmiyordu.</st></span></p>
			<p xml:lang="en-GB"><span xml:lang="tr-TR"><st c="4985">Kızlar gözlerini alamıyorlardı annelerinden. </st><st c="5031">Bu onun için büyük bir yıkım, altından kalkamayacağı bir hezeyan olurdu çünkü. </st><st c="5110">Kocasına deli gibi âşık bir kadındı Melike... </st><st c="5156">Yıllarca kendini ona beğendirebilmek için Rus kadınlarına benzemeye razı olmuş, bu uğurda bir servet harcamıştı. </st><st c="5269">On altı yıl boyunca ne birileriyle flörtleşmiş, ne başka bir adamın hayalini kurmuştu. </st><st c="5356">Varsa yoksa yolunu gözlediği kocası Fikret...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5401">Ne var ki Rusya’dan göçen koca, kendini beğendirmek uğruna çırpınan karısını ne görüyor, ne duyuyor, ne fark ediyordu. </st><st c="5521">İkisi arasındaki bu hissizlik Aleyna’yı da Azize’yi çok üzmüştü.</st></span></p>
			<p xml:lang="en-GB"><span xml:lang="tr-TR"><st c="5585">Yemekten sonra çay ve kek servisi yapan Melike, pencerenin önündeki berjere kurulup çok özlediği kocası tarafından fark edilmeyi beklerken kızlar da babalarına sorular soruyor, sohbet etmeye çalışıyorlardı.</st></span></p>
			<p xml:lang="en-GB"><span xml:lang="tr-TR"><st c="5792">Asıl önemli soru Azize’ninkiydi tabii... </st><st c="5834">Bütün ev derin bir sessizlikle babanın ne cevap vereceğine dikkat kesilmişti o an.</st></span></p>
			<p xml:lang="en-GB"><span xml:lang="tr-TR"><st c="5916">“Rusya’ya geri dönecek misin baba?”</st></span></p>
			<p xml:lang="en-GB"><span xml:lang="tr-TR"><st c="5952">Çünkü belli ki hayat şimdiye kadar nasıl akıp gittiyse bundan sonra da öyle akıp gitmeliydi herkesin selameti açısından. </st><st c="6074">Kimse yeni bir düzene, yeni yabancılara alışmaya hiç ama hiç hazır değildi. </st><st c="6150">Hatta anneleri için bile âşık olduğu adamı beklemek ve onu beklerken güzelleşmeye devam etmek, daha katlanılabilir bir haldi. </st><st c="6276">Muhtemelen Melike de varlığına karşı bile duyarsız bir yabancıyla aynı yatakta uyumak istemezdi, her sabah o yabancının ürkütücü yüzüyle güne başlamaya razı olmazdı.</st></span></p>
			<p xml:lang="en-GB"><span xml:lang="tr-TR"><st c="6441">“Orada işler biraz karıştı” dedi Fikret. </st><st c="6483">“Ama düzelmeyecek bir durum değil. </st><st c="6518">Dostlarım her şeyi çözecektir en kısa zamanda. </st><st c="6565">Kısa zaman dediysem hemen bugün yarın değil... </st><st c="6612">Belki birkaç ay sonra...”</st></span></p>
			<p xml:lang="en-GB"><span xml:lang="tr-TR"><st c="6637">“Döneceksin yani?” diye üstüne basarak bir kez daha sordu Azize. </st><st c="6703">Emin olmak istediği her halinden belliydi.</st></span></p>
			<p xml:lang="en-GB"><span xml:lang="tr-TR"><st c="6745">“Keşke temelli Türkiye’de kalabilsem” dedi Fikret. </st><st c="6797">Çayından bir yudum alıp sustu. </st><st c="6828">Uzaklara daldı sanki ama televizyonun kumandasındaydı gözü. </st><st c="6888">İzlemek istediği bir şey mi vardı ki?</st></span></p>
			<p xml:lang="en-GB"><span xml:lang="tr-TR"><st c="6925">“Annem temelli döndüğünü söylemişti” diyerek uzayan sessizliği bozdu Aleyna. </st><st c="7003">“Artık hep Türkiye’de olacaksın diye biliyoruz biz.”</st></span></p>
			<p xml:lang="en-GB"><span xml:lang="tr-TR"><st c="7055">“Keşke öyle olsa çocuklar ama mümkün değil... </st><st c="7102">Temelli döndüğümde hepiniz mutsuz olursunuz.”</st></span></p>
			<p xml:lang="en-GB"><span xml:lang="tr-TR"><st c="7147">“Haklı...” diye düşündü kızların ikisi de... </st><st c="7193">“Adam çok haklı.”</st></span></p>
			<p xml:lang="en-GB"><span xml:lang="tr-TR"><st c="7210">“Hepimizin mutlu bir hayat sürmesi için benim orada işlerime devam etmem gerekiyor. </st><st c="7295">Siz kendinize bir hayat kurana kadar size bakmaya devam edeceğim. </st><st c="7361">Bana her ihtiyacınız olduğunda sizi destekliyor olacağım. </st><st c="7419">Ama ancak Rusya’dayken bu güce sahibim. </st><st c="7459">Türkiye’de size destek olacak gücü bulamayabilirim.”</st></span></p>
			<p xml:lang="en-GB"><span xml:lang="tr-TR"><st c="7511">Babasını son derece açıksözlü, samimi ve içten bulmuştu Aleyna. </st><st c="7576">Sahiden de dürüst bir adamdı. </st><st c="7606">Yapmacıksız, gerçekçi... </st><st c="7631">“Bu şahane bir nitelik” diye düşündü. </st><st c="7669">Burada palavralar sıralayabilirdi isteseydi. </st><st c="7714">Aile özlemi içinde olduğundan, vatan hasreti çektiğinden dem vurabilirdi. </st><st c="7788">Temelli döndüğüne herkesi inandırıp bir sabah toz olabilirdi. </st><st c="7850">Hayır... </st><st c="7859">Öyle yapmıyordu. </st><st c="7876">Her şeyi açıkça anlatıyordu işte... </st><st c="7912">“Bence şahane” diye geçirdi içinden Aleyna...</st></span></p>
			<p xml:lang="en-GB"><span xml:lang="tr-TR"><st c="7957">En çok Azize rahatlamış gibi görünüyordu. </st><st c="8000">Dünya yıkılsa umurunda değildi artık. </st><st c="8038">İflas edip memlekete beş parasız döndüğünü düşündüğü babası yine eski günlerine geri dönecekti birkaç ay içinde, her şey eskisi gibi sürüp gidecekti çok şükür. </st><st c="8198">Çetin’in düzeni de bozulmayacaktı Allah’tan. </st><st c="8243">İçinden binlerce kez şükretti Azize. </st><st c="8280">Kaşla göz arasında mesaj bile attı sevdiği adama.</st></span></p>
			<p xml:lang="en-GB"><span xml:lang="tr-TR"><st c="8329">“Babamla çok güzel bir gece geçiriyoruz. </st><st c="8371">Bir iki ay içinde Rusya’daki işleri de düzene girecekmiş. </st><st c="8429">İçin rahat olsun. </st><st c="8447">Bizim düzenimiz de huzurumuz da bozulmayacak...”</st></span><span xml:lang="tr-TR"><st c="8495"> yazdı.</st></span></p>
			<p xml:lang="en-GB"><span xml:lang="tr-TR"><st c="8502">“Kirayı yatırmışsın sabah teşekkür ederim. </st><st c="8546">Evimin kadını...”</st></span><span xml:lang="tr-TR"><st c="8563"> diye cevap verdi Çetin.</st></span></p>
			<p xml:lang="en-GB"><span xml:lang="tr-TR"><st c="8587">Mutluluktan ölmesin de ne yapsındı Azize?</st></span></p>
			<p xml:lang="en-GB"><span xml:lang="tr-TR"><st c="8629">Sevdiği adam “evimin kadını” diyordu ona... </st><st c="8674">Bundan daha büyük bir sevinç olabilir miydi? </st><st c="8719">Ne yapıp edip önümüzdeki ayın kirasını da toparlamaya başlamalıydı şimdiden. </st><st c="8796">Günde üç yüz, dört yüz lira çekerek, göze batmadan halledebilirdi nasılsa... </st><st c="8873">“Oh çok şükür sana Allahım...”</st></span></p>
			<p xml:lang="en-GB"><span xml:lang="tr-TR"><st c="8903">Aleyna, ablasındaki huzuru sezmiş, içinden derin bir acıma duygusu yükselmişti ona karşı ama elden ne gelirdi ki? </st><st c="9018">Ertan’ın da dediği gibi bunlar bir “seçim” meselesiydi. </st><st c="9074">Herkes kendi seçimini yaşayacaktı... </st><st c="9111">İş ki günün sonunda kimse başkalarını suçlamasın.</st></span></p>
			<p xml:lang="en-GB"><span xml:lang="tr-TR"><st c="9160">Biraz da müzik üzerine sohbet etselerdi ne hoş olurdu. </st><st c="9216">Yanaşır mıydı Fikret buna acaba? </st><st c="9249">Aleyna yeni şarkısını dinletti babasına. </st><st c="9290">Sahne aldığı yerden söz etti. </st><st c="9320">Müziği çok sevdiğinden, kendini ancak o zaman iyi ve güçlü hissettiğinden, anlaşılabildiğini düşündüğünden bahsetti biraz da.</st></span></p>
			<p xml:lang="en-GB"><span xml:lang="tr-TR"><st c="9445">Kendi de müzisyen olan babasının onu anlamasıydı tek arzusu... </st><st c="9509">Müziğin nasıl sihirli bir güce sahip olduğunu ancak ona anlatabilirdi zorlanmadan ki öyle de oldu. </st><st c="9608">Kızının azmini takdir etmişti Fikret. </st><st c="9646">Reşit bir kız olarak haftada bir gece güvenli bir otelin bünyesinde sahne almasının çok akıllıca olduğunu söyledi.</st></span></p>
			<p xml:lang="en-GB"><span xml:lang="tr-TR"><st c="9760">“Kutlarım seni...” dedi. </st><st c="9786">“Otelde sahne yapmaya başlama fikrin çok yerinde, çok doğru... </st><st c="9849">Gece kulüplerini katiyen tasvip etmezdim sen yaşta, tecrübesiz bir müzisyen için. </st><st c="9931">Aferin sana.”</st></span></p>
			<p xml:lang="en-GB"><span xml:lang="tr-TR"><st c="9944">Anlaşılabiliyor olmak, sevmek için yeterli gelmişti Aleyna’ya. </st><st c="10008">Sırf onu anladığı için bile babasını çok ama çok sevdiğini düşündü. </st><st c="10076">Sözde korumacı davranıp karşısına engeller çıkarsaydı, kızını anlamak yerine sesini kesmeye kalktığı için nefret edecekti ondan.</st></span></p>
			<p xml:lang="en-GB"><span xml:lang="tr-TR"><st c="10204">“Teşekkür ederim baba” dedi. </st><st c="10234">“Beni anladığın için teşekkür ederim.”</st></span></p>
			<p xml:lang="en-GB"><st c="10272">Anlamak bile, desteklemektir çünkü...</st></p>
			<p xml:lang="en-GB"><span xml:lang="tr-TR"><st c="10310">Odasına geçerken büyük bir ferahlık vardı içinde Aleyna’nın. </st><st c="10372">Yalnız kaldığında ilk işi Ertan’ı aramak oldu tabii... </st><st c="10427">Yine meşguldü. </st><st c="10442">Belli ki yoğun bir gün olmuştu onun için. </st><st c="10484">Her aradığında birileriyle konuşuyor olmasına denk gelmek canını sıkıyordu ister istemez.</st></span></p>
			<p xml:lang="en-GB"><span xml:lang="tr-TR"><st c="10573">Mesaj atıp uygun olduğunda aramasını istedi.</st></span></p>
			<p xml:lang="en-GB"><span xml:lang="tr-TR"><st c="10618">“Seni çok özledim...”</st></span><span xml:lang="tr-TR"><st c="10640"> yazdı sonra. </st></span><span xml:lang="tr-TR"><st c="10654">“Babamla iyi anlaştık. </st><st c="10677">Yaptığımız işleri takdir ettiğini söyledi. </st><st c="10720">İyi müzisyendir o da. </st><st c="10742">Yarın uğrarım mutlaka... </st><st c="10767">Bir hafta seni görmeden duramam. </st><st c="10800">Gala kıyafetim için tanıştırdığın modacıyla buluşmak istiyorum otelde...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10873">Cevap yok!</st></span></p>
			<p xml:lang="en-GB"><span xml:lang="tr-TR"><st c="10884">Bir ara çevrimiçi olduğu halde cevap yazmamıştı Ertan. </st><st c="10940">Mesajı okuduğundan da emindi artık ama cevap yazmıyordu işte, aramıyordu da...</st></span></p>
			<p xml:lang="en-GB"><span xml:lang="tr-TR"><st c="11018">Beklemekten gerilince attığı mesajların üzerine iki kez daha aradı.</st></span></p>
			<p xml:lang="en-GB"><span xml:lang="tr-TR"><st c="11086">Cevap yok!</st></span></p>
			<p xml:lang="en-GB"><span xml:lang="tr-TR"><st c="11097">Sonra bir daha aradı. </st><st c="11120">Bir daha aradı.</st></span></p>
			<p xml:lang="en-GB"><span xml:lang="tr-TR"><st c="11135">Cevap yok!</st></span></p>
			<p xml:lang="en-GB"><span xml:lang="tr-TR"><st c="11146">Daha fazla cevapsız çağrı bırakamazdı. </st><st c="11186">Yeterince histerik, ezik, kompleksli ve yılışık bir kadın imajı yaratmıştı elli küsur cevapsız çağrı bırakarak. </st><st c="11298">Dudaklarını ısırarak, meraktan ölmemek için kendini Instagram sayfasına kaptırıp oyalanmaya çalıştı bütün gece yatağında.</st></span></p>
			<p xml:lang="en-GB"><span xml:lang="tr-TR"><st c="11419">Eli ister istemez Ertan’ın ve Asu’nun sayfalarına kayıyordu sürekli. </st><st c="11489">İkisinin de sosyal medya hareketlerini dikkatle adım adım incelemeye başladı.</st></span></p>
			<p xml:lang="en-GB"><span xml:lang="tr-TR"><st c="11566">Eski haberleri tekrar taradı... </st><st c="11599">Fotoğraflarda Asu’nun bileğinde görünen pırlantalı bileklikten aldırmayı başarmıştı Ertan’a... </st><st c="11694">Onunla gittiği her mekâna birlikte gitmekte de ısrarcıydı ayrıca. </st><st c="11760">Asu’yla sevgilisini her kim gördüyse şimdi esas kızla birlikte görmeliydiler onu. </st><st c="11842">Kimsenin aklında Ertan’la ilgili son görüntünün içinde Asu bulunuyor olamazdı, buna izin veremezdi Aleyna.</st></span></p>
			<p xml:lang="en-GB"><span xml:lang="tr-TR"><st c="11948">Hiç kimse Ertan’ı Asu’yla hatırlıyor olmamalıydı. </st><st c="11999">Keşke birlikte magazin basınına da yakalansalardı sevgili olarak ne güzel olurdu. </st><st c="12081">Bir iki kez haber olmuşlardı ama iş ortağı olarak... </st><st c="12134">Yetmezdi bu Aleyna’ya, asla yetmezdi... </st><st c="12174">Sevgilisinin iş ortağı olarak tanınıyor olamazdı... </st><st c="12226">El ele yakalandıklarında bütün memlekete kanıtlamış olacaktı Ertan’ın esas kadınının kendisi olduğunu... </st><st c="12331">Büyük bir güç gösterisi olarak algılıyordu Aleyna bunu...</st></span></p>
			<p xml:lang="en-GB"><span xml:lang="tr-TR"><st c="12388">İçeriden gelen konuşmalar konsantrasyonunu bozduğu için okuyamıyordu takipçilerin yorumlarını, aklı dağıldı birden. </st><st c="12505">Annesiyle babası böyle hararetli şekilde ne konuşuyor olabilirlerdi ki? </st><st c="12577">Tartışıyorlar mıydı yoksa? </st><st c="12604">Hadi canım! </st><st c="12616">Dakka bir gol bir...</st></span></p>
			<p xml:lang="en-GB"><span xml:lang="tr-TR"><st c="12636">Merakla doğrulup kulak kabarttı içeriye.</st></span></p>
			<p xml:lang="en-GB"><span xml:lang="tr-TR"><st c="12677">“Ne ilgisi var?” diyordu babası. </st><st c="12711">“Güzellik olgusuna bu kadar sığ bakıyor olamazsın. </st><st c="12762">Bu seni öldürür, delirdin mi sen?”</st></span></p>
			<p xml:lang="en-GB"><span xml:lang="tr-TR"><st c="12796">Belli ki konu annesinin güzellik takıntısına gelmişti. </st><st c="12852">Yaptırdığı estetik operasyonlar yüzünden mi tartışıyorlardı acaba? </st><st c="12919">Oraya bir servet harcanmıştı tabii. </st><st c="12955">Hatta hâlâ harcanıyordu. </st><st c="12980">Ama belli ki babası sağlıkla da ilgili kaygılıydı. </st><st c="13031">“Ne hoş...” diye düşündü Aleyna. </st><st c="13064">“Parayı değil, sağlık meselesini önemsiyor öncelikle...”</st></span></p>
			<p xml:lang="en-GB"><span xml:lang="tr-TR"><st c="13120">“Elimi bile tutmadın, yüzüme bile bakmadın bütün gece” diye haykırdı Melike kızların konuşulanları duymasından çekindiğini hissettiren bir sesle. </st><st c="13267">“Asıl seninki sığlık. </st><st c="13289">Rusya’daki güzel kadınlara, eğlenceli ortamlara kapılıp gittin. </st><st c="13353">Benden ve kızlarından onlar gibi olmamızı bekleyemezsin.”</st></span></p>
			<p xml:lang="en-GB"><span xml:lang="tr-TR"><st c="13410">“Hiç anlamıyorsun” dedi adam. </st><st c="13441">“Bambaşka, hastalıklı bir taraftan bakıyorsun bu meseleye de. </st><st c="13503">Ama sen zaten her meseleye hep hastalıklı tarafından bakarsın. </st><st c="13566">Bu senin alışkanlığın, daha doğrusu bilgisizliğin, cehaletin... </st><st c="13630">Güzellik elbette kıymetli bir referans olabilir ama tek başına ölümcüldür...”</st></span></p>
			<p xml:lang="en-GB"><span xml:lang="tr-TR"><st c="13707">“Güzel değil miyim yani?”</st></span></p>
			<p xml:lang="en-GB"><span xml:lang="tr-TR"><st c="13733">“Başka biri gibisin sen... </st><st c="13761">Değişmişsin, tanınmayacak haldesin. </st><st c="13797">Güzellik sadece aynaya sığdırdığın bir şey senin için. </st><st c="13852">Oysa zekâ da, kültür de, anlayış da, vizyon da, yetenekler de, üretim de, enerji de dahildir güzelliğe... </st><st c="13958">Anlatabiliyor muyum?”</st></span></p>
			<p xml:lang="en-GB"><span xml:lang="tr-TR"><st c="13979">“Rusların hepsi fahişe... </st><st c="14006">Ne yani onlarda mı buldun bütün bu saydıklarını?”</st></span></p>
			<p xml:lang="en-GB"><span xml:lang="tr-TR"><st c="14055">“Öylesine öfke dolu kör bir cehalet ki bu, seninle nesini konuşayım?” dedi Fikret çaresizlikle. </st><st c="14152">“Orada kadınlar birbirlerine fahişe demezler mesela, iltifat eder. </st><st c="14219">Sanatla ilgilenirler, yüksek eğitim alırlar, çoğu üniversite mezunudur, hangi dalda eğitim görürlerse görsünler muhakkak sanatın bir dalıyla ilgilidirler, kitaplara düşkündürler, kendileriyle barışıktırlar. </st><st c="14426">Bana göre bir insanı güzel yapan şeyler bunlardır. </st><st c="14477">Güzel bir kadın böylece daha da güzelleşir. </st><st c="14521">Üzerine güçlü bir karakter ve erdemler de eklenince eşsiz bir kadın, daha doğrusu eşsiz bir insan çıkar ortaya...”</st></span></p>
			<p xml:lang="en-GB"><span xml:lang="tr-TR"><st c="14635">“Tıpkı benim gibi” diye içinden geçirdi Aleyna. </st><st c="14684">Tam da babasının tarif ettiği gibi sevilmeye layık olan güzel kadın tarifine cuk diye oturduğunu düşünüyordu. </st><st c="14794">Haklı buldu babasını... </st><st c="14818">Çok doğru, yerinde ve sağlam teşhisleri vardı. </st><st c="14865">Gerçekten de hayran olunası bir vizyona sahipti bu adam. </st><st c="14922">Açıksözlüğü de ayrıca karizmatik kılıyordu onu Aleyna’nın gözünde.</st></span></p>
			<p xml:lang="en-GB"><span xml:lang="tr-TR"><st c="14988">Tıpkı babası gibi düşünüyordu o da. </st><st c="15025">Kadın güzel olmalıydı. </st><st c="15048">Annesinin güzellikle ilgili kaygıları bir yere kadar doğruydu. </st><st c="15111">Burnunu yaptırması, dudaklarını doldurması, botoksunu düzenli takip etmesi, cildini yenilemesi, göğüslerini toparlatması... </st><st c="15235">Her şey kabul edilebilirdi, haklıydı... </st><st c="15275">Her kadın kendi güzelliğine emek ve para harcamalıydı ama bu tek başına yetmezdi... </st><st c="15359">İyi bir eğitim, yetenek, üretim, karakter, erdemler ve enerji de gerekirdi üzerine. </st><st c="15443">“Tıpkı benim gibi işte...” dedi içinden. </st><st c="15484">“Müzik yapmaya devam ettiğim sürece, güzel kalmayı başardığım sürece, enerjimi yüksek tutabildiğim sürece herkes beni sevecek, beğenecek, herkes benim yerimde olmak isteyecek, herkes bana âşık olacak. </st><st c="15685">En çok da Ertan... </st><st c="15704">Çünkü ben o eşsiz adamın aşkına layık bir kadınım, özel bir kadınım... </st><st c="15775">Ne anneme benziyorum ne Azize’ye...”</st></span></p>
			<p xml:lang="en-GB"><span xml:lang="tr-TR"><st c="15811">Bu düşünce bütün gece huzurla uyumasını sağlamıştı Aleyna’nın. </st><st c="15875">Ne var ki yeni günün sürprizleri çok da iç açıcı değildi.</st></span></p>
			<p xml:lang="en-GB"><span xml:lang="tr-TR"><st c="15932">Dünden beri ses seda çıkmamıştı Ertan’dan. </st><st c="15976">Havalimanında vedalaştıklarından beri ne konuşmuşlar, ne yazışmışlardı. </st><st c="16048">Çağrılarına dönmemiş, mesajlarına cevap yazmamıştı hâlâ...</st></span></p>
			<p xml:lang="en-GB"><span xml:lang="tr-TR"><st c="16106">Merak içinde Ertan’ın sosyal medya hesabını açıp, son haberleri tarattığında karşısına çıkan fotoğraf kareleri sinir krizi geçirmesine neden olacaktı Aleyna’nın...</st></span></p>
			<p xml:lang="en-GB"><span xml:lang="tr-TR"><st c="16270">Ünlü iş insanı, dün gece ailesinin görüşme yasağı koyduğu güzel oyuncuyla otelden çıkarken görüntülenmişti yine...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span><st c="16385">DURUM DEĞERLENDİRMESİ</st></span></p>
			<p xml:lang="en-GB"><st c="16407">Güvenli Bir Liman Özlemi</st></p>
			<p xml:lang="en-GB"><span xml:lang="tr-TR"><st c="16432">Gökyüzündeki yıldızlara bakarak iç geçirmek romantiktir, kabul... </st><st c="16499">Tıpkı yıldızlı bir gökyüzüne benzer dünya üzerindeki insanlar da. </st><st c="16565">Yakın ve kalabalık...</st></span></p>
			<p xml:lang="en-GB"><span xml:lang="tr-TR"><st c="16586">Ne var ki insan yakınlık hissinin bir adım daha ötesine geçme ihtiyacı içindedir çoğu zaman... </st><st c="16682">Bir anlama ya da bir limana tutunma, o limana güven içinde sığınma arzusu...</st></span></p>
			<p xml:lang="en-GB"><span xml:lang="tr-TR"><st c="16758">Limana sığınma ihtiyacı aslında psikolojide karşımıza çıkan anlam arayışıdır. </st><st c="16837">İnsanın hayatı anlamlandırma ya da hayatın içinde bir anlam yakalama arzusu, güvenli bir limana sığınmış olma duygusu kazandırır.</st></span></p>
			<p xml:lang="en-GB"><span xml:lang="tr-TR"><st c="16966">Baba figürü bu evin kadınları için çok önemliydi. </st><st c="17017">Azize de, Aleyna da, Melike de yıllardır bekleyip durdukları Fikret’e karşı hem büyük bir sevgiyle, coşkuyla doluydular hem de bir o kadar korku içinde, çekimser ve karmaşık düşünceler içerisindeydiler.</st></span></p>
			<p xml:lang="en-GB"><span xml:lang="tr-TR"><st c="17219">Üç kadın için de hayatın anlamlandığı noktaydı Fikret. </st><st c="17275">Bir baba ve koca olarak üç kadının da sığınmayı tercih edebilecekleri bir liman.</st></span></p>
			<p xml:lang="en-GB"><span xml:lang="tr-TR"><st c="17355">Üçü de içten içe hiçbir şeyin eskisi gibi olmayacağını hatta Fikret’in o çok özledikleri huzurlu liman, sığınılacak güvenli bir güç, değerli bir anlam olmadığını bilseler de bunu kendilerine dahi itiraf etmediler.</st></span></p>
			<p xml:lang="en-GB"><span xml:lang="tr-TR"><st c="17569">Ne var ki o gün gelip çattı işte.</st></span></p>
			<p xml:lang="en-GB"><span xml:lang="tr-TR"><st c="17603">Çok uzun yıllar boyunca hatta bu hikâyenin içinde bile majör bir etkiye sahip olduğunu düşünerek okuduğumuz Fikret karakteri gözle görülebilen bir hayalet olarak çıktı karşımıza. </st><st c="17783">Varlığı da yokluğu da bir... </st><st c="17812">Gelse de olurdu, gelmese de... </st><st c="17843">Üzerine bu kadar durup düşünmeye bile değmedi aslına bakarsanız. </st><st c="17908">Etkisiz bir karakter olarak belirdi Fikret, üç kadının hayatında.</st></span></p>
			<p xml:lang="en-GB"><span xml:lang="tr-TR"><st c="17973">Ne var ki biraz daha yakından bakacak olursak büyük fotoğrafa Fikret’in evdeki hayaletimsi varlığı yokluğundan çok daha büyük zararlara yol açmaya muktedir gibi...</st></span></p>
			<p xml:lang="en-GB"><span xml:lang="tr-TR"><st c="18137">Fikret ne baba ne de koca olarak hayatlarında değil hiçbirinin. </st><st c="18202">Ancak hayati derecede önemli bir etkiye sahip bu üç kadınla ilgili...</st></span></p>
			<p xml:lang="en-GB"><span xml:lang="tr-TR"><st c="18271">Üçünün de temel inancında güçlü bir rol oynuyor. </st><st c="18321">Her ne kadar babalık ve kocalık yapmamış olsa da hayatlarına bu imgeyle girdiğinden, üzerlerinde bıraktığı etki çok önemli...</st></span></p>
			<p xml:lang="en-GB"><span xml:lang="tr-TR"><st c="18446">Aleyna’nın hayranı olduğu yakışıklı ve karizmatik bu müzisyen ve işletmeci adam, yaşadığı hayatla ve yaptığı seçimlerle, sevilmeye layık olmak için sadece güzel olmanın yetmeyeceği, bunun yanı sıra yetenekli, akıllı, görgülü, keyifli ve eğlenceli de olmak gerektiği temel inancını aşılıyor küçük kızına. </st><st c="18751">Aleyna’nın sevilmek ve onaylanmak arzusuyla kamçılanan bir itkiyle ünlü olmanın peşinde koştuğu sonucu ortaya çıkıyor böylece. </st><st c="18878">Yani bu açıdan bakarsak Aleyna’yı bu ana hedefe götürecek olan kişi de doğal olarak sığındığı tek liman. </st><st c="18983">Diğer bir deyişle Ertan, Aleyna’nın sıkıca tutunduğu bir dal. </st><st c="19045">Onu onaylanma ve sevilme deneyimine taşıyabilecek kararlılığa, hatta tutkuya sahip tek güç... </st><st c="19139">Bu güçlü dal kırıldığı an Aleyna’nın yere çakılması an meselesi...</st></span></p>
			<p xml:lang="en-GB"><span xml:lang="tr-TR"><st c="19205">Aynı şekilde Azize de Çetin’e aynı düşünceyle sığınıyor. </st><st c="19263">Burada Çetin’in varlığının bile bir önemi yok aslında. </st><st c="19318">Azize, onu sevebilecek herhangi birine aynı hisleri besleyecektir zaten. </st><st c="19391">Karşılığında her fedakârlığı yapabileceği bir liman ihtiyacı içinde Azize de. </st><st c="19469">Yaşamında aradığı anlam, biri tarafından sevilmek... </st><st c="19522">Bunu da yine hayalet babasının yaptığı seçimlerle, ailesiyle arasındaki mesafesini açmasıyla öğrenmiş. </st><st c="19625">İçlerinde öfke yok, çünkü babaya büyük bir hayranlık var. </st><st c="19683">Onun seçtiği kadınlar gibi bir kadın olma arzusu içinde hepsi...</st></span></p>
			<p xml:lang="en-GB"><span xml:lang="tr-TR"><st c="19747">Melike de...</st></span></p>
			<p xml:lang="en-GB"><span xml:lang="tr-TR"><st c="19760">Sığınılacak güvenli liman ya da tutunacak sağlam bir dal ihtiyacını insanın anlam arayışına bağlıyorum ben. </st><st c="19869">Anlam arayışı temel bir güdü... </st><st c="19901">Hayatı anlamlandırmak, yaşananları anlamlandırmak, ölümü anlamlandırmak, olanı ya da olmayanı anlamlandırmak insanı diğer canlılardan ayıran konuşma yeteneği kadar kuvvetli bir arzu bence... </st><st c="20092">İnsan bir şeyi anlamlandıramadığında çaresizlik içinde boşluğa sürükleniyor. </st><st c="20169">Sonsuz bir hiçlik içinde yüzüp durmak ama hiçbir yere varamamak gibi... </st><st c="20241">İnsan için ölümün bile bir anlamı olmalıdır. </st><st c="20286">Ölümün sonunda ikinci bir hayat olmalıdır mesela ya da bir cennetle cehennem...</st></span></p>
			<p xml:lang="en-GB"><span xml:lang="tr-TR"><st c="20365">Anlam arama arzusu yadsıyamayacağımız itki... </st><st c="20412">Dolayısıyla öz değer ve özgüven yitirildikçe, anlam arayışı daha da artar. </st><st c="20487">Boşluk büyüdükçe, o boşluğu doldurmaya yönelik arayışlar da çoğalır.</st></span></p>
			<p xml:lang="en-GB"><span xml:lang="tr-TR"><st c="20555">Babalarına hayran iki kızın hayatın anlamı olarak tanıştıkları bu ilk aşktan, baba sevgisinden mahrum kalmaları, yeni bir anlam arayışına girdiklerinde yanlış yönlendiriyor ister istemez. </st><st c="20744">Çünkü onlar hayatlarının ilk anlamı olarak tanıştıkları hayran olunası baba figürü sayesinde “sevilmeye layık olmak” temel inancını yakalamışlar. </st><st c="20890">Vererek, feda ederek, güzel görünerek, dikkat çekerek sevilmeye layık olmak...</st></span></p>
			<p xml:lang="en-GB"><span xml:lang="tr-TR"><st c="20968">Demem o ki anlam arayışı meselesi çok önemlidir. </st><st c="21018">Hayatınızı anlamlı ve değerli kılan nüvelerin üzerinde sağlıklı düşünmek gerekir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="21099">***</st></span></p>
			<p xml:lang="en-GB"></p>
			<p xml:lang="en-GB"><st c="21103">“Kızlar, eğer doğru hareket ederlerse</st></p>
			<p xml:lang="en-GB"><st c="21141">bekledikleri karşılığı alabileceklerini düşünürler.</st></p>
			<p xml:lang="en-GB"><st c="21193">Bu, yetişkin bir kadını narsis ya da duygusal</st></p>
			<p xml:lang="en-GB"><st c="21239">anlamda uygun olmayan bir erkeğin peşinden</st></p>
			<p xml:lang="en-GB"><st c="21282">koşmaya sürükleyen itkinin aynısıdır:</st></p>
			<p xml:lang="en-GB"><st c="21320">Eğer doğru şeyi yaparsam beni sevecektir.”</st></p>
			<p xml:lang="en-GB"><span xml:lang="tr-TR"><st c="21363">– </st></span><a href="https://1000kitap.com/kitap/kadin-beyni--17899"><span xml:lang="tr-TR"><st c="21366">Kadın Beyni</st></span></a><span xml:lang="tr-TR"><st c="21377">,</st></span><span xml:lang="tr-TR"> </span><a href="https://1000kitap.com/yazar/Louann-Brizendine"><span xml:lang="tr-TR"><st c="21378">Louann Brizendine</st></span></a><span xml:lang="tr-TR"></span></p>
		</div>
	<div id="charCountTotal" value="21395"></div></body>
</html>
