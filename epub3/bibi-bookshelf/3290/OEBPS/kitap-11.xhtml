<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">-IV-</st></p>
			<p xml:lang="en-GB"><span xml:lang="tr-TR"><st c="5">“Baban geldiğinde düzen değişecekse, sen artık bu evin kadını olamayacaksan, işimiz çok zor Azize” dedi Çetin üstten bir ifadeyle. </st><st c="137">“İlişki devam etmez ki bu şartlarda... </st><st c="176">Ergenler gibi okul çıkışı kafede buluşup, evde iki saat öpüşüp el ele tutuşarak mı geçireceğiz hayatımızın geri kalanını? </st><st c="298">Aklına yatıyor mu senin?”</st></span></p>
			<p xml:lang="en-GB"><span xml:lang="tr-TR"><st c="323">Cevap veremedi Azize. </st><st c="346">Gözleri dolmuştu. </st><st c="364">Boğazında dikenli, kalın bir yumru duruyordu. </st><st c="410">Ağzını açsa hüngür hüngür dışarı akacaktı içindeki acı... </st><st c="468">Dillendiremediği ne çok şey vardı aslında sevdiği adama. </st><st c="525">Aleyna sahiden de haklı mıydı yoksa “Onun karşısında kendin gibi değilsin ki...” derken?</st></span></p>
			<p xml:lang="en-GB"><span xml:lang="tr-TR"><st c="613">Sahiden de sevdiği adamın karşısında başka biriymiş gibi görünüyordu. </st><st c="684">Konuşmak istediği ne çok şey vardı oysa iki yılını verdiği bu adamla ve sormak istediği ne çok soru, aşamadığı ne çok kaygı, içine sığdıramadığı ne çok huzursuzluk, korku, endişe ve güvensizlik vardı...</st></span></p>
			<p xml:lang="en-GB"><span xml:lang="tr-TR"><st c="886">En beteri de buydu sanki.</st></span></p>
			<p xml:lang="en-GB"><span xml:lang="tr-TR"><st c="912">Güvensizlik!</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="925">Çetin’le hiçbir şeyden emin değildi, olamıyordu da... </st><st c="980">Fakat bu düşünceye ne zaman saplanacak olsa derhal yakıp kül ediyor, yok saymayı başarıyordu. </st><st c="1074">Halbuki ne acıklıydı sevdiği adamdan yana hiçbir şeye güven duymaması.</st></span></p>
			<p xml:lang="en-GB"><span xml:lang="tr-TR"><st c="1144">Yalan söyleyebilir miydi Çetin mesela?</st></span></p>
			<p xml:lang="en-GB"><span xml:lang="tr-TR"><st c="1183">Bir iki kez yakalamıştı ama önemsiz şeylerdi bunlar. </st><st c="1237">Çetin katiyen yalan söylemezdi aslında. </st><st c="1277">İyi biriydi o. </st><st c="1292">Geçen yıl konservatuvarı bitirmiş, solfej eğitimi veren, kendi halinde, tatlı bir adamdı işte... </st><st c="1389">Ancak yaptıklarına ve yapmadıklarına bakıldığında sanki hep yalan söylüyor gibi değil miydi?</st></span></p>
			<p xml:lang="en-GB"><span xml:lang="tr-TR"><st c="1481">Neden söz vermiyordu hiç Azize’ye?</st></span></p>
			<p xml:lang="en-GB"><span xml:lang="tr-TR"><st c="1516">Neden içinde ikisinin de olduğu bir hayal bile yoktu hayatlarında?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1583">Sormak için can atıyordu, kendini zor tutuyordu ama Çetin’in gerilip sağı solu yumruklamasından, vazo, bardak, cep telefonu parçalamasından çekindiği için her kaygısını, her sorusunu ve huzursuzluğunu yutmaya gayret ediyordu yine.</st></span></p>
			<p xml:lang="en-GB"><span xml:lang="tr-TR"><st c="1814">Çetin’in köşeye sıkıştığını hissettiği an çaresizce öfkesine sarılması ve eline geçeni fırlatıp kırması duygusal olduğu kadar maddi açıdan da ağır bir yük sayılırdı Azize için.</st></span></p>
			<p xml:lang="en-GB"><span xml:lang="tr-TR"><st c="1991">Daha bir ay bile olmamıştı Çetin’e yeni telefon alalı... </st><st c="2049">Salondaki televizyonun ortasında patlamış, paramparça olmuştu.</st></span></p>
			<p xml:lang="en-GB"><span xml:lang="tr-TR"><st c="2111">“İyi ki televizyonun ekranı kırılmadı” diye sevinmişti Azize. </st><st c="2174">Aynı anda hem cep telefonu hem televizyon alması mümkün olmazdı çünkü... </st><st c="2247">On ay taksitle ödemek zorundaydı zaten cep telefonunu da. </st><st c="2305">Dünyanın parası...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2323">O gün niye sinirlenmişti Çetin, hatırlamıyordu. </st><st c="2372">Sıklıkla her şeye sinirlenebilecek kapasitesi vardı ne de olsa. </st><st c="2436">Galiba Azize “Bu kadın sana neden açık saçık fotoğraflarını atıp müstehcen şakalar yapabiliyor?” diye sormuştu.</st></span></p>
			<p xml:lang="en-GB"><span xml:lang="tr-TR"><st c="2547">Evet, evet...</st></span></p>
			<p xml:lang="en-GB"><span xml:lang="tr-TR"><st c="2561">Intagram’daki bir takipçisinin özelden attığı mesajlara takılmıştı. </st><st c="2630">Kadının açık fotoğraflar atabilme cüreti, karşılığında müstehcen tekliflerde bulunabilmesi, üstüne şakalar yapması, üstüne üstlük Çetin’in de bu mesajlara karşılık vermesi, konunun alev almasına neden olmuştu.</st></span></p>
			<p xml:lang="en-GB"><span xml:lang="tr-TR"><st c="2839">Azize’nin hiçbir sorusunu mantıklı bulmadığı gibi bütün bunların aşağılık kompleksi, özgüvensizlik ve acziyet olduğunu iddia etmişti sürekli. </st><st c="2982">Hem suçlu hem güçlü...</st></span></p>
			<p xml:lang="en-GB"><span xml:lang="tr-TR"><st c="3004">“Hiçbir önemi yok” demişti. </st><st c="3033">“Salakça bir geyik işte... </st><st c="3060">Üzerinde durmaya değmez. </st><st c="3085">Bunlara mı takıyorsun şimdi ezik gibi?”</st></span></p>
			<p xml:lang="en-GB"><span xml:lang="tr-TR"><st c="3124">Evet... </st><st c="3133">Bunlara takıyordu Azize... </st><st c="3160">Çünkü hiçbir şekilde tamamen Çetin’e ait hissedemiyordu kendini. </st><st c="3225">Onunla güven dolu bir hayat kurabilmek için her fedakârlığa razıydı oysa.</st></span></p>
			<p xml:lang="en-GB"><span xml:lang="tr-TR"><st c="3298">“Bu evin kadını” sözü ne kadar da tatlı gelmişti kulağına... </st><st c="3360">Demek Çetin hiç dile getirmese de evinin kadını olarak görüyordu Azize’yi... </st><st c="3437">Ah günlerce, hatta haftalarca tadını çıkarmak isterdi bu sözün ama hemen peşinden eklediği “Bu ilişkiyi ergenler gibi yaşayamayız, devam edemeyiz” cümlesi balyoz gibi inmişti beynine.</st></span></p>
			<p xml:lang="en-GB"><span xml:lang="tr-TR"><st c="3620">“Ben haftada en az iki gün uğrayacağım sana ne olursa olsun” dedi Azize. </st><st c="3694">“Bir gece mutlaka birlikte uyuyacağız. </st><st c="3733">Babam ne derse desin, düzen ne kadar değişirse değişsin önemli değil. </st><st c="3803">Görüştüğümüz günlerde katiyen bir sıkıntı çıkmayacak söz veriyorum sana. </st><st c="3876">Yemeklerini yapmaya devam edeceğim, çamaşırlarını yıkayıp ütüleyeceğim, evi temizleyeceğim. </st><st c="3968">Burada seni ev işlerinin içinde bir başına bırakmayacağım. </st><st c="4027">Mutlaka yine her zamanki gibi baş başa bir gecemiz olacak bizim. </st><st c="4092">Film izleyeceğiz, yemek yiyeceğiz, sohbet edeceğiz, birlikte uyuyup birlikte uyanacağız. </st><st c="4181">Bunu kimse alamaz bizden.”</st></span></p>
			<p xml:lang="en-GB"><span xml:lang="tr-TR"><st c="4207">“O zaman neden gerginsin bu kadar babanın gelişiyle ilgili?” diye sordu Çetin. </st><st c="4287">“Beni de geriyorsun. </st><st c="4308">Yok düzen bozulacak, yok eskisi gibi olmamız zor falan...”</st></span></p>
			<p xml:lang="en-GB"><span xml:lang="tr-TR"><st c="4366">“Babamın Rusya’daki işi battı ya” dedi Azize, mahcup ve çaresiz bir ifadeyle. </st><st c="4445">Sanki oradaki işin batmasında bile kendi parmağı varmış kadar utangaç. </st><st c="4516">“Maddi olarak eskisi kadar güçlü olamayabiliriz. </st><st c="4565">Ortak hesaplarımız kapanacaktır muhtemelen. </st><st c="4609">Evi babam geçindirecektir yine tabii ama kime ne kadar harçlık verileceğini, neyin nereye harcandığını takip edecektir. </st><st c="4729">Senin kiranı bir daha ödeyememekten korkuyorum Çetin. </st><st c="4783">Evin alışverişini yapamayacağım, faturaları yatıramayacağım için endişeliyim. </st><st c="4861">Senin kazancın bu evi döndürmeye yetmez. </st><st c="4902">İşte o zaman ne olacak, ne yapacağız?”</st></span></p>
			<p xml:lang="en-GB"><span xml:lang="tr-TR"><st c="4940">Yüzü sapsarı olmuştu Çetin’in. </st><st c="4972">Boylu boyunca uzandığı kanepede yavaşça doğruldu. </st><st c="5022">Kucağındaki kitabı sehpanın üzerine bırakıp karşısında tir tir titreyen sevgilisine baktı acır gibi.</st></span></p>
			<p xml:lang="en-GB"><span xml:lang="tr-TR"><st c="5122">Ellerinden tutup “Korkma sevgilim” demesini bekledi Azize. </st><st c="5182">“Ben ikimize de bakarım. </st><st c="5207">Sen bu evin kadınısın. </st><st c="5230">Sen beni sevmeye, bana sevginle bakmaya devam et. </st><st c="5280">Ben ikimizi de geçindiririm. </st><st c="5309">Düzenimiz bozulursa biz de kendimize yeni bir düzen kurarız, evleniriz...”</st></span></p>
			<p xml:lang="en-GB"><span xml:lang="tr-TR"><st c="5383">Demedi ama...</st></span></p>
			<p xml:lang="en-GB"><span xml:lang="tr-TR"><st c="5397">Öylece durup baktı buz gibi...</st></span></p>
			<p xml:lang="en-GB"><span xml:lang="tr-TR"><st c="5428">“Merak etme...” dedi sonra. </st><st c="5457">“Ben başımın çaresine bakarım.”</st></span></p>
			<p xml:lang="en-GB"><span xml:lang="tr-TR"><st c="5488">Ağlamaya başladı Azize. </st><st c="5513">Çetin’in gerilip söylenmeye başlayacağını bildiği halde tutamadı kendini. </st><st c="5587">Sicim gibi yaşlar boşaldı gözlerinden.</st></span></p>
			<p xml:lang="en-GB"><span xml:lang="tr-TR"><st c="5625">“Seni seviyorum ben...” dedi kekeleyerek. </st><st c="5668">“Bensiz başının çaresine bakma. </st><st c="5700">Birlikte bakalım bir çaresine olmaz mı?”</st></span></p>
			<p xml:lang="en-GB"><span xml:lang="tr-TR"><st c="5740">“Karşımda çocuk gibi ağlayıp durma Azize!” diye çıkıştı Çetin. </st><st c="5804">Sehpayı sertçe ittirdi ayağıyla. </st><st c="5837">Üzerindeki kitap ve boş çay bardağı düştü yere... </st><st c="5887">“Zır zır zır, yeter artık. </st><st c="5914">Türk filmlerindeki o zavallı muhtaç kadınlar gibisin. </st><st c="5968">Kocaları olmayınca verem oluyorlar ya, yaşayamıyorlar. </st><st c="6023">Bir gecede saçları beyazlıyor falan... </st><st c="6062">Melankolik, saçma kafalar bunlar. </st><st c="6096">Nefret ediyorum. </st><st c="6113">Bakacağız duruma işte. </st><st c="6136">Başımıza ne geliyorsa ona göre davranacağız meseleyi çözmek için. </st><st c="6202">Oturup ağlamayacağım tabii ki. </st><st c="6233">Ne lazımsa, durum neyi gerektiriyorsa onu yapacağım, bir çaresini bulacağım. </st><st c="6310">Ne var bunda? </st><st c="6324">Mantıklı olan da bu değil mi? </st><st c="6354">Baban parayı kesecek diye ben de bileklerimi mi keseyim burada? </st><st c="6418">Elbette başka bir çare bulacağım. </st><st c="6452">Sen neyin bunalımına girdin şimdi onu anlamadım ben. </st><st c="6505">Kardeşin de senin gibi mi? </st><st c="6532">Hiç sanmıyorum. </st><st c="6548">Daha akıllı birine benziyor bakınca.”</st></span></p>
			<p xml:lang="en-GB"><span xml:lang="tr-TR"><st c="6585">“Aleyna mı?” diye sordu şaşkınlıkla. </st><st c="6623">Aleyna da nereden çıkmıştı şimdi, ne alaka? </st><st c="6667">Tanışmamışlardı ki hiç. </st><st c="6691">Onu mu takip ediyordu yoksa?</st></span></p>
			<p xml:lang="en-GB"><span xml:lang="tr-TR"><st c="6719">“Ailenin tek melodramı sensin gibi geliyor bana” diye devam etti Çetin. </st><st c="6792">“Anneni gördüm fotoğraflarda, hoş, bakımlı, güzel kadın. </st><st c="6849">Yaşını göstermiyor, bakıyor kendine. </st><st c="6886">Aleyna da eğlenceli, neşeli bir hatuna benziyor. </st><st c="6935">Görüyorum Youtube’da orada burada. </st><st c="6970">Paylaşımları cıvıl cıvıl... </st><st c="6998">Müzik yapıyor, işine yatırım yapıyor. </st><st c="7036">Bir gelecek hayali var kızın. </st><st c="7066">Kendi kendine çabalıyor. </st><st c="7091">Bravo. </st><st c="7098">Takdir ediyorum. </st><st c="7115">Peki ya sen ne yapıyorsun cancağızım? </st><st c="7153">Evde temizlik mi? </st><st c="7171">İleride temizlik neferi olma hayali mi kurdun kendine? </st><st c="7226">Bu sana da tuhaf gelmiyor mu biraz?”</st></span></p>
			<p xml:lang="en-GB"><span xml:lang="tr-TR"><st c="7262">“Benim de bir hayalim var” dedi Azize. </st><st c="7302">Duyduklarına inanamıyor gibi bakıyordu Çetin’in yüzüne. </st><st c="7358">“Ben de emek veriyorum...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7384">“Neye emek veriyorsun tatlım? </st><st c="7415">İngiliz dili ve edebiyatına mı? </st><st c="7447">Geleceğin en başarılı İngilizce öğretmeni mi olacaksın, bu mu hayalin? </st><st c="7518">Çalıkuşu Feride... </st><st c="7537">Demodesin işte... </st><st c="7555">O yüzden sürekli bunalımdasın, sürekli mutsuzsun, hep kaygılısın, hep huzursuz, özgüvensiz...”</st></span></p>
			<p xml:lang="en-GB"><span xml:lang="tr-TR"><st c="7649">“Evleniriz belki!” diye tek solukta söyleyiverdi Azize. </st><st c="7706">Gözyaşlarını sildi elinin tersiyle. </st><st c="7742">Umutla ve korkuyla baktı sevdiği adamın yüzüne.</st></span></p>
			<p xml:lang="en-GB"><span xml:lang="tr-TR"><st c="7789">“Hoppala!” dedi Çetin. </st><st c="7813">İyice sinirlenmişti artık. </st><st c="7840">“Ben ne diyorum bu ne diyor?” Kalkıp toparlanmaya başladı sinirle... </st><st c="7909">Siyah sırt çantasını, solfej kitaplarını ve cep telefonunu alıp ceketini geçirdi üzerine. </st><st c="7999">“Aklını kaçırmışsın sen kızım. </st><st c="8030">İki çıplak bir hamama yakışır diyorsun yani... </st><st c="8077">Eyvallah! </st><st c="8087">Benden bugünlük bu kadar... </st><st c="8115">Derse yetişeceğim ben. </st><st c="8138">Sen de hadi git babana... </st><st c="8164">Havalimanına karşılamaya gidecektin hani gelmedi mi daha vakti? </st><st c="8228">Yeni havalimanı çok uzak, hadi sen de çık artık hadi. </st><st c="8282">Daha fazla konuşmayalım ne olur.”</st></span></p>
			<p xml:lang="en-GB"><span xml:lang="tr-TR"><st c="8315">Kapıyı çat diye çekip çıkmıştı Çetin, arkasında hâlâ esmeye devam eden bir öfke rüzgârı bırakarak...</st></span></p>
			<p xml:lang="en-GB"><span xml:lang="tr-TR"><st c="8416">Salonun ortasında öylece kalakaldı Azize. </st><st c="8459">Sadece babasını suçluyordu o an içinden. </st><st c="8500">Bütün bunlara o sebep olmuştu çünkü. </st><st c="8537">Nefret ediyordu ondan. </st><st c="8560">Sorumsuz, pislik adam... </st><st c="8585">Yıllarca umurunda bile olmamıştı karısı da kızları da... </st><st c="8642">On altı yıl misafir gibi, uzaktan akraba gibi bazen görüşmüşler, çoğu zaman görüşememişlerdi, kimse bir diğerinin hayatına derman olmamıştı ama yıkmaya gelince yıkmıştı işte... </st><st c="8819">Baba olarak konforlu bir hayat sağlamak dışında hiçbir işe yaramayan bu adam şimdi Azize’nin büyük emeklerle kurduğu ilişkisinin celladı oluyordu geri dönerek. </st><st c="8979">Niye geri dönüyordu ki? </st><st c="9003">Çok mu lazımdı? </st><st c="9019">Her şey ne güzel yolunda gidiyordu işte. </st><st c="9060">Neden bozuyordu, neden? </st><st c="9084">Kurmaya yardım etmediği şeyleri neden yıkıyordu şimdi, haksızlık değil miydi bu?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9164">Aklında karmakarışık düşüncelerle ve içinde kocaman bir kırgınlıkla çantasını alıp Çetin’in Beşiktaş’taki evinden çıktı. </st><st c="9286">Taksiyle gitse çok yazardı. </st><st c="9314">Servis aramaya kalksa saatler tutmuyordu, bekleyemezdi.</st></span></p>
			<p xml:lang="en-GB"><span xml:lang="tr-TR"><st c="9369">“En iyisi Aleyna’yı aramak” diye düşündü. </st><st c="9412">Onun altında lüks arabalar, yanında şoförler, korumalar ve zengin de bir sevgili vardı ne de olsa.</st></span></p>
			<p xml:lang="en-GB"><span xml:lang="tr-TR"><st c="9510">“Şanslı kevaşe!”</st></span></p>
			<p xml:lang="en-GB"><span xml:lang="tr-TR"><st c="9527">Azize, kız kardeşinin şaka yaptığını düşünmüştü önceleri. </st><st c="9586">“Şu senin çok sevdiğin Netflix dizisindeki o intikam meleğini oynayan kadın vardı ya hani, Asu mu ne, işte onun eski sevgilisi yürüyor bana” demişti. </st><st c="9736">“Hem de Allah ne verdiyse yürüyor. </st><st c="9771">Otelde kamp yapıyorum beş kuruş ödemeden. </st><st c="9813">Kapımda şoför...”</st></span></p>
			<p xml:lang="en-GB"><span xml:lang="tr-TR"><st c="9830">İnanmamıştı Azize.</st></span></p>
			<p xml:lang="en-GB"><span xml:lang="tr-TR"><st c="9849">Mübalağanın da bu kadarı yani!</st></span></p>
			<p xml:lang="en-GB"><span xml:lang="tr-TR"><st c="9880">Ne işi olurdu koskoca otel sahibi işadamı Ertan Soysal’ın kıçı kırık bir Youtube şarkıcısıyla? </st><st c="9976">Üstelik kısa ve yeteneksiz. </st><st c="10004">Adamın etrafı oyuncularla, şarkıcılarla, ünlülerle dolu... </st><st c="10063">Aleyna’ya kahve içmek için bile vakit ayırmazdı.</st></span></p>
			<p xml:lang="en-GB"><span xml:lang="tr-TR"><st c="10111">Ama Whatsapp yazışmalarını okuyunca dünyanın iyice raydan çıktığına karar verdi Azize. </st><st c="10199">Kıyamet günü yakındı artık. </st><st c="10227">Olmayacak denen şeyler olabiliyordu işte...</st></span></p>
			<p xml:lang="en-GB"><span xml:lang="tr-TR"><st c="10270">“İlk ben yazdım ama olsun” demişti Aleyna. </st><st c="10314">“Önemli olan akış... </st><st c="10335">Muhabbetin nasıl aktığı yani... </st><st c="10367">Güzel mi güzel... </st><st c="10385">Kapıya şoförler geliyor mu? </st><st c="10413">Geliyor? </st><st c="10422">Adam yazdığım her şeye cevap veriyor mu? </st><st c="10463">Veriyor. </st><st c="10472">Geliyorum diyorum, gel diyor. </st><st c="10502">Hazırla diyorum hazırlıyor. </st><st c="10530">Şu lazım diyorum, tamam diyor. </st><st c="10561">Hallediyor mu işlerimi? </st><st c="10585">Hallediyor. </st><st c="10597">Daha ne olsun?”</st></span></p>
			<p xml:lang="en-GB"><span xml:lang="tr-TR"><st c="10612">“Birlikte oldunuz mu peki hiç?”</st></span></p>
			<p xml:lang="en-GB"><span xml:lang="tr-TR"><st c="10644">Bu sorunun üzerine kocaman bir kahkaha patlatmıştı Aleyna. </st><st c="10704">“Çok önemli ama değil mi?” demişti. </st><st c="10740">“Tam Türk filmi kafası bu işte... </st><st c="10774">Birlikte olduysan kadınısındır artık onun. </st><st c="10817">Olmadıysan o hâlâ bir yabancı... </st><st c="10850">Çok salaksın be Azize... </st><st c="10875">Olduk tabii ki... </st><st c="10893">Hem de otelde, hem de onun kal dairesinde... </st><st c="10938">Onun kraliçesiyim ben kraliçesiyim! </st><st c="10974">Kabul et artık bunu... </st><st c="10997">Senin için çok ama gerçek bu... </st><st c="11029">Ben Ertan’ın sevgilisiyim kızım. </st><st c="11062">Herkes bunu aklına yazacak. </st><st c="11090">Bütün memleket hem de...”</st></span></p>
			<p xml:lang="en-GB"><span xml:lang="tr-TR"><st c="11115">Azize, telefonu uzun uzun çaldırdığı halde açmıyordu Aleyna.</st></span></p>
			<p xml:lang="en-GB"><span xml:lang="tr-TR"><st c="11176">“Çakma sosyete!” diye kendi kendine söylenmeye başlamıştı Azize. </st><st c="11242">Telefonu kapatıp dudaklarını kemirmeye başladı telaşla. </st><st c="11298">Nasıl yetişecekti havalimanına?</st></span></p>
			<p xml:lang="en-GB"><span xml:lang="tr-TR"><st c="11329">Birkaç dakika sonra Aleyna dönmüştü ablasına.</st></span></p>
			<p xml:lang="en-GB"><span xml:lang="tr-TR"><st c="11375">“Yoldayım ben...” dedi. </st><st c="11400">“Babamı karşılamaya havalimanına gidiyoruz Ertan’la. </st><st c="11453">Sen ne yaptın?”</st></span></p>
			<p xml:lang="en-GB"><span xml:lang="tr-TR"><st c="11468">Ertan’la havalimanı mı? </st><st c="11493">Yok artık... </st><st c="11506">Bu ne cüret? </st><st c="11519">Yıllardır görmediği babasının karşısına iki günlük sevgiliyle mi gidiyor?</st></span></p>
			<p xml:lang="en-GB"><span xml:lang="tr-TR"><st c="11592">Bu kızdaki özgüven de biraz fazla değil mi arkadaş? </st><st c="11645">“Özgüven değil bu, şımarıklık” diye geçirdi içinden Azize...</st></span></p>
			<p xml:lang="en-GB"><span xml:lang="tr-TR"><st c="11705">“Ben Beşiktaş’tayım, servis yok. </st><st c="11739">Taksiyle gelsem kapıya çıkıp ödeyebilir misin, yanımda para yok benim.”</st></span></p>
			<p xml:lang="en-GB"><span xml:lang="tr-TR"><st c="11810">“Bu sabah iki bin beş yüz lira çekmişsin hesaptan, nasıl paran yok?” diye sordu Aleyna.</st></span></p>
			<p xml:lang="en-GB"><span xml:lang="tr-TR"><st c="11898">Muhasebeci gibi her para hareketinden haberi olmak zorunda mıydı bunun?</st></span></p>
			<p xml:lang="en-GB"><span xml:lang="tr-TR"><st c="11970">“Okula yatırdım onu... </st><st c="11994">Uzun uzun açıklamasını mı yapayım şimdi? </st><st c="12035">Taksi ücretimi öder misin ödemez misin onu söyle sadece?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12092">“Orası kocaman bir yer. </st><st c="12117">Taksiyi bulmamız mümkün değil... </st><st c="12150">Bana konum at, sana başka bir araç yollayayım ben otelden, getirsin seni.”</st></span></p>
			<p xml:lang="en-GB"><span xml:lang="tr-TR"><st c="12224">Bu kadardı işte...</st></span></p>
			<p xml:lang="en-GB"><span xml:lang="tr-TR"><st c="12243">Aleyna’nın bir sorunu çözmesi sadece birkaç saniye sürüyordu artık. </st><st c="12312">Sahiden de mükemmel bir hayat inşa ediyordu bacak kadar boyuyla. </st><st c="12377">Buna nasıl güç yetirebiliyordu hayret. </st><st c="12416">Gerçekten de Çetin’in düşündüğü gibi akıllı bir kız mıydı, yetenekli miydi yani?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12496">Azize, telefonu kapattığında ölesiye acıyordu kendine. </st><st c="12552">Aynı dikenli yumru yine gelip oturmuştu boğazına. </st><st c="12602">On beş dakika sonra Aleyna’nın yolladığı şoför, siyah bir minibüsle önünde duruyordu bile.</st></span></p>
			<p xml:lang="en-GB"><span xml:lang="tr-TR"><st c="12692">Aleyna başının çaresine bakmayı beceriyordu. </st><st c="12738">Tutkulu ve hırslı bile olsa hayatında bir şeyleri yoluna koymayı başarıyordu işte. </st><st c="12821">Yakışıklı ve varlıklı bir sevgilisi vardı, adam her türlü konforunu sağlıyordu Aleyna’nın.</st></span></p>
			<p xml:lang="en-GB"><span xml:lang="tr-TR"><st c="12911">Youtube için şu ana kadar yaptıkları her şeyi çöpe attırmıştı. </st><st c="12975">Son kayıtlar, stüdyoda kayıt sırasında çekilen amatör o klip, her şey ama her şey iptal olmuştu. </st><st c="13072">Adam her şeyin usta ellerden çıkmasını istemiş, kesenin ağzını açmıştı bir kere. </st><st c="13153">Reklam ajansı, basın danışmanı, imaj danışmanı, daha neler neler... </st><st c="13221">Aleyna’nın müzik kariyerine profesyonel bir ekiple dikkat çekici büyük bir projeyle başlamasını istiyordu. </st><st c="13328">Kendi starını kendi yaratmaya kararlıydı Ertan Soysal... </st><st c="13385">Bunun için ne yapmak gerekiyorsa yapıyordu işte...</st></span></p>
			<p xml:lang="en-GB"><span xml:lang="tr-TR"><st c="13435">Hafta sonları oteldeki program da gayet güzel doluyordu. </st><st c="13493">Instagram’da takipçi sayısı artmaya başlamıştı Aleyna’nın. </st><st c="13552">Şaka gibi... </st><st c="13565">Sihirli bir değnek dokunmuştu sanki kızın omzuna... </st><st c="13617">Asıl onun hayatı Türk filmi gibiydi işte. </st><st c="13659">Genelde Ekrem Bora’nın canlandırdığı gazinocular kralı tarafından keşfedilmiş Çiçekçi Naciye’ydi o. </st><st c="13759">Başına talih kuşu konmuştu.</st></span></p>
			<p xml:lang="en-GB"><span xml:lang="tr-TR"><st c="13786">Neden Aleyna’yı seçmişti Tanrı yüzüne gülmek için neden?</st></span></p>
			<p xml:lang="en-GB"><span xml:lang="tr-TR"><st c="13843">Ne yapmıştı da hak etmişti bütün bunları?</st></span></p>
			<p xml:lang="en-GB"><span xml:lang="tr-TR"><st c="13885">Azize hiçbirini istemiyordu üstelik. </st><st c="13923">Çetin’le mutlu bir hayat kâfiydi onun için. </st><st c="13967">Şoförü olmasa da olurdu. </st><st c="13992">Ama ne yazık ki sabah okula diye aldığı parayı bile sevdiği adamın kirasına yatırmıştı. </st><st c="14080">Şimdi taksiye verecek kadar da kalmamıştı.</st></span></p>
			<p xml:lang="en-GB"><span xml:lang="tr-TR"><st c="14122">“Adaletsiz dünya” diye geçirdi içinden.</st></span></p>
			<p xml:lang="en-GB"><span xml:lang="tr-TR"><st c="14162">Havalimanında lüks bir kafeye götürmüştü onu şoför. </st><st c="14215">“Ertan Bey ve Aleyna Hanım sizi bekliyorlar” dedi.</st></span></p>
			<p xml:lang="en-GB"><span xml:lang="tr-TR"><st c="14265">Kafenin kapısında durup ikisini izledi bir süre... </st><st c="14317">Yıllardır birlikteydiler sanki. </st><st c="14349">Aleyna, sevgilisinin kahveyi nasıl içtiğini bile biliyordu artık. </st><st c="14415">Önce kremasını koydu sonra bir tane esmer şeker... </st><st c="14466">Kruvasanları minik minik dilimledi. </st><st c="14502">Küçük parçaları adamın ağzına “uçtu uçtu uçak uçtu” şakasıyla götürmesini ne kadar da yapmacık bulmuştu Azize. </st><st c="14613">“Yalan...” dedi içinden. </st><st c="14638">“Her şeyi sahte bunların...”</st></span></p>
			<p xml:lang="en-GB"><span xml:lang="tr-TR"><st c="14666">Oysa Aleyna’nın her anı özel bir kutlamaydı kendince. </st><st c="14721">Hayatının değişmesini Ertan’ın sağladığı lüksler sayesinde refah içinde kutluyordu coşkuyla... </st><st c="14816">Neşesi yerinde, keyfine diyecek yok.</st></span></p>
			<p xml:lang="en-GB"><span xml:lang="tr-TR"><st c="14852">Ertan bir hazineydi Aleyna için. </st><st c="14886">Eşi benzeri bulunmaz bir adam... </st><st c="14919">Sevdiği kadını mutlu etmek için elinden geleni ardına koymayan yüreği zengin bir âşık...</st></span></p>
			<p xml:lang="en-GB"><span xml:lang="tr-TR"><st c="15007">Azize masaya geldiğinde gözüne ilk çarpan şey Aleyna’nın kolundaki parlak bileklik olmuştu. </st><st c="15100">Gözlerini alamıyordu bu pırlanta yığınından.</st></span></p>
			<p xml:lang="en-GB"><span xml:lang="tr-TR"><st c="15144">“Ay sen Beşiktaşlarda yetim mi kaldın, ay sen beş parasız sokaklara mı düştün benim fedakâr ablam, çilekeş ablam” diye çocuksu bir şakayla karşıladı Azize’yi. </st><st c="15304">“Kıyamam sana ben... </st><st c="15325">Topak anam benim, vesikalı yârim benim... </st><st c="15367">Türkân Şoray’ım!”</st></span></p>
			<p xml:lang="en-GB"><span xml:lang="tr-TR"><st c="15384">Ertan gülmeye başlamıştı Aleyna’nın şakalarına. </st><st c="15433">İki espriyle tam anlamıyla ablasını tarif edebildiğini düşündü. </st><st c="15497">Dışarıdan bakınca sahiden gösterişsiz, mütevazı, sıradan, yüzünde keskin bir mutsuzluk ve öfke taşıyan, yaralı bir ceylan duruyor gibiydi. </st><st c="15636">Bu kızın Aleyna gibi yüksek enerjili, gösterişe düşkün, dikkat çekmeyi seven, göze batmayı başaran iddialı bir karakterin ablası olabileceğini ölse tahmin edemezdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15800">“Hoş geldin...” dedi Ertan elini uzatarak. </st><st c="15844">“Ertan ben.”</st></span></p>
			<p xml:lang="en-GB"><span xml:lang="tr-TR"><st c="15856">“Azize...”</st></span></p>
			<p xml:lang="en-GB"><span xml:lang="tr-TR"><st c="15867">“Balıkçı güzeli Azize” diye araya girdi Aleyna. </st><st c="15916">“Kadir İnanır’la Türkân Şoray’ın filmi vardır ya hani... </st><st c="15973">İşte oradaki kızdır benim ablam. </st><st c="16006">Evlenilecek kızdır o. </st><st c="16028">Hem çilekeştir, hem fedakâr... </st><st c="16059">Saçını süpürge eder sevdiklerine. </st><st c="16093">Sevgi emektir çünkü...”</st></span></p>
			<p xml:lang="en-GB"><span xml:lang="tr-TR"><st c="16116">“Yeterince eğlendiysen kapatalım artık konuyu” dedi Azize bir sandalye çekip karşılarına otururken.</st></span></p>
			<p xml:lang="en-GB"><span xml:lang="tr-TR"><st c="16216">Ne tesadüftü ki daha birkaç saat önce Çetin de eski Türk filmlerinden dem vurarak eleştirmişti Azize’yi... </st><st c="16324">Şimdi patavatsız kız kardeş de aynı yeri kaşıyıp duruyordu farkında olmadan. </st><st c="16401">“O kadar mı sıkıcıyım?” diye geçirdi içinden Azize... </st><st c="16455">“Bu şakaların bir gerçeklik payı olabilir mi?”</st></span></p>
			<p xml:lang="en-GB"><span xml:lang="tr-TR"><st c="16501">Aleyna, sevgilisine dönüp ablasından söz etmeye devam etti.</st></span></p>
			<p xml:lang="en-GB"><span xml:lang="tr-TR"><st c="16561">“Gerçekten sevmek için yaratılmıştır Azize... </st><st c="16608">İdeal evlat, ideal ev kadını... </st><st c="16640">Hırsları yok, tutkuları yok... </st><st c="16671">Okulu bitirince öğretmen olacak, kendi yağında kavrulup gidecek işte. </st><st c="16741">Dünya tatlısıdır. </st><st c="16759">Hayatını bir adama adayacak, kapanıp gidecek...”</st></span></p>
			<p xml:lang="en-GB"><span xml:lang="tr-TR"><st c="16807">“Seçim...” dedi Ertan. </st><st c="16831">“Herkes neyle mutluysa onu seçer... </st><st c="16867">Bence bir sakıncası yok. </st><st c="16892">Yeter ki günün sonunda kimse seçimlerinden dolayı başkalarını suçlamasın, mutsuzluğunun faturasını başkalarına çıkarmasın.”</st></span></p>
			<p xml:lang="en-GB"><span xml:lang="tr-TR"><st c="17015">“Çok haklısın...” dedi Azize. </st><st c="17046">“Günün sonunda kim mutlu, kim mutsuz görürüz nasılsa.”</st></span></p>
			<p xml:lang="en-GB"><span xml:lang="tr-TR"><st c="17100">“Ben çok mutluyum” dedi Aleyna. </st><st c="17133">“Günün sonunu bekleyemeyeceğim mutlu olmak için... </st><st c="17184">Hayatımda her şey yolunda... </st><st c="17213">Yeni şarkım hazırlanıyor. </st><st c="17239">Klibim çekilecek. </st><st c="17257">Kostümlerim için gece </st></span><span xml:lang="tr-TR"><st c="17279">gündüz çalışıyorlar atölyede. </st><st c="17309">Reklam ajansları devrede. </st><st c="17335">Tanıtımlar hazırlanıyor. </st><st c="17360">Sevgilim bana memleketin en ünlü bestecisinden şarkı aldı. </st><st c="17419">Stüdyolara kapadı beni. </st><st c="17443">İlk defa bir klip için gala yapacağız. </st><st c="17482">Hazırlıklarımız tam gaz sürüyor. </st><st c="17515">Hafta sonu programım ful... </st><st c="17543">Rezervasyonlar şahane... </st><st c="17568">Takipçilerim günden güne artıyor. </st><st c="17602">Niye mutlu olmayacakmışım yahu? </st><st c="17634">Çocukluğumdan beri hayalimdi şarkı söylemek... </st><st c="17681">Herkes beni dinlesin isterdim, beni alkışlasın...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="17731">“Ama kimse dinlemezdi değil mi?” diye araya girdi Azize... </st><st c="17791">“Öyle kötüydü ki sesin annem bile dayanamaz mutfağa kilitlerdi kendini. </st><st c="17863">Ben de sesini duymayayım diye sürekli ödev yapardım. </st><st c="17916">Kötü sesin sayesinde okulun en çalışkanı olmuştum. </st><st c="17967">Müsamerelere bile çıkarmazlardı seni de anneme ağlardın. </st><st c="18024">Annem müdürün kapısını arşınlayıp dururdu senin sinir krizlerin yüzünden.”</st></span></p>
			<p xml:lang="en-GB"><span xml:lang="tr-TR"><st c="18098">Aleyna ablasının ne yapmaya çalıştığını görmüş ama çok da üzerinde durmamayı tercih etmişti. </st><st c="18192">Bu zavallının aşağılık kompleksleri yüzünden sevgilisinin yanında sinirlerini bozacak değildi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="18286">“Kim derdi ki o kız büyüyünce ünlü bir şarkıcı olacak, gece kulüplerini dolduracak, şarkıları dinlenecek? </st><st c="18393">Takdire şayan bir başarı değil mi ama?” dedi Ertan, sevgilisinin elini sıkıca tutarak.</st></span></p>
			<p xml:lang="en-GB"><span xml:lang="tr-TR"><st c="18479">Dişleri kırılacaktı Azize’nin ağzını sıkmaktan. </st><st c="18528">Burnundan görünmez dumanlar çıkıyordu adeta.</st></span></p>
			<p xml:lang="en-GB"><span xml:lang="tr-TR"><st c="18572">Keşke şu an ölseydi Aleyna. </st><st c="18601">Bir damla gözyaşı dökmezdi. </st><st c="18629">O kadar kızgındı kardeşine. </st><st c="18657">Çetin bile onu özel buluyordu. </st><st c="18688">Bu yerden bitme, yeteneksiz, sesi kötü, şımarık kız çocuğuna bayılıyordu herkes, inanılır gibi değil. </st><st c="18790">Ne çok zevksiz insan vardı şu memlekette. </st><st c="18832">Şu ünlü besteciden aldıkları şarkı dediği gibi patlarsa, milyonlarca tıklanırsa bu küçük yer cücesini bulutlardan indiremezdi kimse. </st><st c="18965">Şımarır da şımarırdı. </st><st c="18987">Kim dinler bu sesi, hangi geri zekâlı oturup da iki saat bu yer cücesini izleyip kıyır kıyır sesiyle söylediği şarkılarla dans ederdi? </st><st c="19122">Saçma! </st><st c="19129">Hatta haksızlık... </st><st c="19148">Onca yetenekli, becerikli, güzel insan çalışıp çabaladığı halde sanatını ortaya çıkaramazken, böyle şanslı veletler aptallıklarını sanat diye millete satıyor. </st><st c="19307">Bravo... </st><st c="19316">Merhametli, adil dünya!</st></span></p>
			<p xml:lang="en-GB"><span xml:lang="tr-TR"><st c="19339">“Bir şeyler ye lütfen Azize” dedi Ertan. </st><st c="19381">“Kendine içecek bir şey de söyle... </st><st c="19417">Ben birazdan kalkacağım, seni getiren şoför kalacak burada. </st><st c="19477">Sizi bekleyecek, söyledim ben. </st><st c="19508">Babanız da gelince sizi evinize bırakır olur mu?”</st></span></p>
			<p xml:lang="en-GB"><span xml:lang="tr-TR"><st c="19557">“Olur...” dedi Azize. </st><st c="19580">“Çok teşekkür ederiz.”</st></span></p>
			<p xml:lang="en-GB"><span xml:lang="tr-TR"><st c="19602">“Uçağın inmesine de çok kalmadı zaten” dedi Aleyna. </st><st c="19655">“Bir saat içinde inmiş olur bence... </st><st c="19692">Biraz rötar yaptı ama çok sarkmaz sanırım.”</st></span></p>
			<p xml:lang="en-GB"><span xml:lang="tr-TR"><st c="19735">“Annen niye gelmedi eşini karşılamaya? </st><st c="19775">Uzun yıllar oldu görüşmeyeli demiştin.”</st></span></p>
			<p xml:lang="en-GB"><span xml:lang="tr-TR"><st c="19814">“Ah annem mi? </st><st c="19829">Onun depresyonu azıyor akşama doğru, ayrıca hazırlanması saatler sürer... </st><st c="19903">Yüzüne badana yapar, masaj yap...”</st></span></p>
			<p xml:lang="en-GB"><span xml:lang="tr-TR"><st c="19937">“Sürprizi var annemin” diye araya girerek kardeşinin sözünü kesti Azize. </st><st c="20011">Annesi hakkında başkalarına kötü sözler söylenmesine dayanamazdı. </st><st c="20077">“Babam için mükellef bir sofra hazırladı. </st><st c="20119">Yemekler, içkiler, müzik... </st><st c="20147">Akşam parti var evde...”</st></span></p>
			<p xml:lang="en-GB"><span xml:lang="tr-TR"><st c="20171">“Güzel...” dedi Ertan. </st><st c="20195">“Hepiniz güzel bir gece geçirin. </st><st c="20228">Hasret giderin. </st><st c="20244">Çok özlemiş olmalısınız babanızı...”</st></span></p>
			<p xml:lang="en-GB"><span xml:lang="tr-TR"><st c="20280">“Özledik tabii” dedi Azize. </st><st c="20309">“O gelince her şey değişecek hayatımızda. </st><st c="20351">Evde bir baba olunca evin kızları öyle kafasına göre hareket edemeyecektir. </st><st c="20427">Küçük kızının barlarda şarkı söyleyip dans etmesine izin vermeyebilir mesela. </st><st c="20505">Bence Aleyna’nın yerine başka bir şarkıcı bakmaya başlasanız iyi olur. </st><st c="20576">O işin ne olacağı belli değil. </st><st c="20607">Annem zaten çok karşı biliyorsunuz.”</st></span></p>
			<p xml:lang="en-GB"><span xml:lang="tr-TR"><st c="20643">İşte bu sahiden canını sıkmıştı Aleyna’nın. </st><st c="20688">Annesi gece programını engellemek için elinden geleni ardına koymamış, küçük yaşta kızının zorla sahneye çıkarıldığı şikâyetiyle polise bile gidip mekânı bastırmıştı. </st><st c="20855">Ne var ki Aleyna reşitti ve zorla sahneye çıkarılmıyordu. </st><st c="20913">Ancak mekâna polislerin gelmesi, magazin basınında epeyce konuşulmuştu. </st><st c="20985">“Yaşı sahtelikle büyütülerek zorla sahneye çıkarılan öğrenci” haberleriyle adeta bir skandal yaratmıştı magazinciler.</st></span></p>
			<p xml:lang="en-GB"><span xml:lang="tr-TR"><st c="21102">Aleyna’nın üniversite öğrencisi olduğu, yaşının reşit olduğu açıklansa da magazin kazanı fokur fokur kaynamıştı bir kere... </st><st c="21227">Bu olay Aleyna’nın magazin basını tarafından da tanınmasına yol açmıştı. </st><st c="21300">Ah keşke bir de Ertan’la görüntülense ne güzel olurdu.</st></span></p>
			<p xml:lang="en-GB"><span xml:lang="tr-TR"><st c="21354">Ayhan Hanım “Benim oğlum magazin gülleriyle haberlere düşemez” diye fenalıklar geçirip bir kez daha küplere binse de “Aleyna sevgilim değil, işletmemin solisti, tabii ki yanında duracağım ve hakkını savunacağım onun” diyerek konunun içinden kolayca sıvışmayı başarmıştı Ertan.</st></span></p>
			<p xml:lang="en-GB"><span xml:lang="tr-TR"><st c="21631">“Baban sahneye çıkmana engel olur mu sahiden?” diye sordu Ertan. </st><st c="21697">Garsona bir cappuccino daha getirmesini işaret etti. </st><st c="21750">Ortada böyle bir ihtimal varken konuşmadan kalkıp gidemezdi. </st><st c="21811">“Şarkıyı muhteşem hale getirdik. </st><st c="21844">Türkiye’nin en iyi aranjörü ile çalıştık. </st><st c="21886">Klibi çok ünlü bir yönetmen çekiyor... </st><st c="21925">Gala için reklam ajansı çalışıyor. </st><st c="21960">Buna servet harcadık. </st><st c="21982">Ayrıca Türkiye’nin en ünlü isimleri aynı gece aynı anda senin şarkını paylaşacaklar... </st><st c="22069">Bunlar çok büyük işler Aleyna. </st><st c="22100">Öyle Ankara’dan abim geldi, Rusya’dan babam geldi olmaz.”</st></span></p>
			<p xml:lang="en-GB"><span xml:lang="tr-TR"><st c="22157">Cevap vermiyordu Aleyna... </st><st c="22185">Bir yanı bu konuyu bu şekilde gündeme getirdiği için Azize’ye ölesiye kızgın, diğer yanı çaresizdi. </st><st c="22285">Evet, her şey mümkündü... </st><st c="22311">Baba, küçük kızının barlarda şarkı söylemesinden hoşlanmayabilirdi. </st><st c="22379">Müzikle ilgili hayallerini, hedeflerini her zaman desteklemişti ama bu başka bir şeydi. </st><st c="22467">İçkili bir ortamda üniversite öğrencisi kızının sabah saatlerine kadar dans edip şarkı söylemesine tepkisiz kalamayabilirdi.</st></span></p>
			<p xml:lang="en-GB"><span xml:lang="tr-TR"><st c="22591">“Yıllarca Rusya’da eğlence sektöründe çalışmış bir adam yobaz olamaz herhalde değil mi?” diye sordu Ertan.</st></span></p>
			<p xml:lang="en-GB"><span xml:lang="tr-TR"><st c="22698">“Tam da bu yüzden Aleyna’nın sahnede olmasını istemeyebilir işte” dedi Azize. </st><st c="22777">“Çünkü gece mekânlarının nasıl bir yer olduğunu en iyi babam bilir.”</st></span></p>
			<p xml:lang="en-GB"><span xml:lang="tr-TR"><st c="22845">Buz gibi bir sessizlik çökmüştü masaya. </st><st c="22886">Garson cappuccinoyu masaya bırakırken hepsinin yüzüne bakmıştı merakla. </st><st c="22958">Nesi vardı bunların acaba? </st><st c="22985">Dur durak bilmeden konuşup gülüşüyorlardı az önce, ne olduysa suspus olmuşlardı birden.</st></span></p>
			<p xml:lang="en-GB"><span xml:lang="tr-TR"><st c="23072">“Tabii ki boyun eğmem” dedi Aleyna neden sonra. </st><st c="23121">“Direnirim. </st><st c="23133">Başka yollar ararım ve ille bulurum.”</st></span></p>
			<p xml:lang="en-GB"><span xml:lang="tr-TR"><st c="23170">“Hah...” dedi Azize. </st><st c="23192">“Nereye direniyorsun, evi mi terk edeceksin? </st><st c="23237">Başka ev mi tutacaksın, yeni bir hayat mı kuracaksın, kendi paranla mı çekeceksin kliplerini? </st><st c="23331">Beş parasız beş dakika bile hayatta kalamazsın sen, ölürsün.”</st></span></p>
			<p xml:lang="en-GB"><span xml:lang="tr-TR"><st c="23392">“Sen direnmeyi göze alıyorsan ben her zaman arkandayım” dedi Ertan. </st><st c="23461">Çok garip... </st><st c="23474">Azize’nin gözleri doldu o an. </st><st c="23504">Duygulanmıştı elinde olmadan. </st><st c="23534">Oysa saçının teline kadar öfke ve kıskançlıkla kavruluyordu her yanı. </st><st c="23604">Aleyna gülümsüyordu çocuk gibi... </st><st c="23638">Neşelenmişti yine. </st><st c="23657">Ne kolay duygu değiştiriyordu bu kız böyle? </st><st c="23701">“Depresyonu bile on saniye sürüyor” diye geçirdi içinden Azize. </st><st c="23765">“Ertan sayesinde tabii...”</st></span></p>
			<p xml:lang="en-GB"><span xml:lang="tr-TR"><st c="23791">Ertan sahiden de bulunmaz bir nimetti her kadın için. </st><st c="23846">Kim onun gibi bir adam istemezdi ki hayatında?</st></span></p>
			<p xml:lang="en-GB"><span xml:lang="tr-TR"><st c="23892">Aynı sözleri Çetin de ona söyleseydi keşke. </st><st c="23937">“Korkma Azize, ne olursa olsun ben senin yanındayım, bizim ilişkimize hiçbir şey olmaz, ben seni seviyorum, arkandayım her zaman” deseydi keşke ama demiyordu işte. </st><st c="24101">Kendi başının çaresine bakabileceğini söyleyip çıkıyordu evden. </st><st c="24165">Şu saate kadar aramamıştı üstelik...</st></span></p>
			<p xml:lang="en-GB"><span xml:lang="tr-TR"><st c="24201">Dokunsalar ağlayacak hale gelmişti artık Azize. </st><st c="24250">İzin verse Ertan’a sarılacak, ayaklarına kapanıp yardım isteyecekti ondan. </st><st c="24325">“Ne olur beni de kurtar” diyecekti. </st><st c="24361">“Lütfen benim de derdime derman ol, benim sorunlarımı da çöz böyle çarçabuk. </st><st c="24438">Lütfen bana da güç ver. </st><st c="24462">Bana da umut ol... </st><st c="24481">Aleyna seni hak edecek ne yaptı ki?”</st></span></p>
			<p xml:lang="en-GB"><span xml:lang="tr-TR"><st c="24517">“Ayrı eve çıkman, yeni bir düzen kurman, yanına bir hizmetli ve şoför alman hiç sorun değil...” diye devam etti Ertan. </st><st c="24637">“Otele yakın bir yerde çok tatlı bir ev tutarız sana... </st><st c="24693">Her gün kadın gelir. </st><st c="24714">Yemeğini yapar, temizliğini yapar. </st><st c="24749">Araç zaten düzenli şekilde hep kapında... </st><st c="24791">Çalışmalarına gayet güzel devam edebilirsin. </st><st c="24836">Sana bir menajer de bulacağız şu gala işinden sonra. </st><st c="24889">Konserlerin de olacak çünkü... </st><st c="24920">Sen vazgeçmezsen, korkup bir kenara sinmezsen, ben sana destek olmaya devam edeceğim.”</st></span></p>
			<p xml:lang="en-GB"><span xml:lang="tr-TR"><st c="25006">Aleyna uzanıp dudağından sımsıkı yakaladı Ertan’ı. </st><st c="25058">Kocaman, tutkulu ve minnet dolu bir öpücük kondurdu.</st></span></p>
			<p xml:lang="en-GB"><span xml:lang="tr-TR"><st c="25110">“Âşığım sana...” dedi içtenlikle. </st><st c="25145">“Hem de çok âşığım. </st><st c="25165">Mükemmel bir adamsın sen.”</st></span></p>
			<p xml:lang="en-GB"><span xml:lang="tr-TR"><st c="25191">“Bence de...” dedi Azize. </st><st c="25218">“Her eve lazım. </st><st c="25234">Ama sen bu mükemmel adamı hak etmek için ne yapıyorsun ben asıl onu merak ediyorum. </st><st c="25318">Onun verdiği emekler ortada. </st><st c="25347">Senin ona verdiğin şey ne ki?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="25377">“Biz bir evlilik kurumu içinde değiliz” diye araya girdi Ertan, Aleyna’nın cevap arayarak zorlanmasını istememişti sanki. </st><st c="25500">“Kadın ve erkeğin ilişki içindeki sorumlulukları üzerine konuşmuyoruz. </st><st c="25571">Aleyna her şeyden önce benim solistim. </st><st c="25610">Otelimde işlettiğim bar onun sayesinde doluyor. </st><st c="25658">Eğlence hayatında da artık ismimiz anılıyor. </st><st c="25703">Aleyna’nın emekleri çok... </st><st c="25730">Onu hemen yüzüstü bırakamam tabii ki. </st><st c="25768">İkimizin de ortadaki başarıda emeği var. </st><st c="25809">Hem daha hiçbir şey yapmadık. </st><st c="25839">Şu gala bir olsun. </st><st c="25858">Bakın görün neler olacak?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="25884">Azize başını sallayarak gülümsedi.</st></span></p>
			<p xml:lang="en-GB"><span xml:lang="tr-TR"><st c="25919">“Anladım tamam...” dedi. </st><st c="25945">“Bu sonuçta bir iş ortaklığı. </st><st c="25975">Ortada hatırı sayılır pahada bir yatırım var. </st><st c="26021">Konu benim için kapanmıştır.”</st></span></p>
			<p xml:lang="en-GB"><span xml:lang="tr-TR"><st c="26050">Aleyna, donup kalmıştı Ertan’ın bu sözleri karşısında. </st><st c="26106">“İş ortağım” demişti sevgilisi için... </st><st c="26145">“Kadınım” değil... </st><st c="26164">Az önce dudağından öptüğü için bin pişmandı şimdi. </st><st c="26215">Kimse iş ortağını dudağından öpmezdi sonuçta.</st></span></p>
			<p xml:lang="en-GB"><span xml:lang="tr-TR"><st c="26260">“Biz kalkalım artık uçak inmek üzere” dedi Azize.</st></span></p>
			<p xml:lang="en-GB"><span xml:lang="tr-TR"><st c="26310">Aleyna’nın ağzını bıçak açmıyordu. </st><st c="26346">Duyduklarını hazmedememişti henüz. </st><st c="26381">Ertan aralarında düpedüz ticari bir alışveriş, bir iş ortaklığı, yol arkadaşlığı olduğunu açıkça ortaya koymuştu işte. </st><st c="26500">İki yatırımcı gibiydiler adeta... </st><st c="26534">Birbirlerine iyi denk gelmişlerdi. </st><st c="26569">Ara sıra birlikte uyuyup uyanıyor olsalar da, Ertan pahalı hediyeler alıyor olsa da, bütün imkânlarını Aleyna’ya seferber etmiş olsa da hepsi geleceğinden umutlu oldukları kârlı bir yatırım uğrunaydı ki buna değerdi elbette. </st><st c="26794">İkisi için de işler yolundaydı ne de olsa... </st><st c="26839">Alan razı veren razı...</st></span></p>
			<p xml:lang="en-GB"><span xml:lang="tr-TR"><st c="26862">Aleyna müzik yapmak ve şöhret olmak hayaline kavuşmuş, dahası için adım atmaya çalışıyordu. </st><st c="26955">Ertan da ailesine karşı başarılı bir işadamı olarak rüştünü bambaşka alanda yeni bir başarı hikâyesi daha yazarak kanıtlıyordu. </st><st c="27083">Ne güzel iş... </st><st c="27098">Ne tatlı hayat...</st></span></p>
			<p xml:lang="en-GB"><span xml:lang="tr-TR"><st c="27115">“Ben de çıkıyorum” dedi Ertan. </st><st c="27147">“Toplantılara gecikmeyeyim. </st><st c="27175">Kuveyt’ten misafirler gelecek. </st><st c="27206">Hadi görüşürüz canım.”</st></span></p>
			<p xml:lang="en-GB"><span xml:lang="tr-TR"><st c="27228">Hesabı ödeyip, Aleyna’nın yanağına uzandı.</st></span></p>
			<p xml:lang="en-GB"><span xml:lang="tr-TR"><st c="27271">“Görüşürüz ortak” diyerek elini kaldırdı Aleyna. </st><st c="27321">Yanağından öpmesine izin vermedi.</st></span></p>
			<p xml:lang="en-GB"><span xml:lang="tr-TR"><st c="27354">“Ah sen iş ortağım lafına mı bozuldun yoksa? </st><st c="27400">Bak bu hiç yakışmadı ama senin gibi akıllı bir kadına. </st><st c="27455">Çocukça şımarıklıklar yapamazsın sen. </st><st c="27493">Bizim tabii ki bir iş ortaklığımız da var seninle, inkâr mı edeceğiz? </st><st c="27563">Ayrıca ben herkesle ortaklık kurmam küçükhanım. </st><st c="27611">Sen neye trip attığını iyi düşün bence. </st><st c="27651">Onur duyacağın şeye trip atamazsın...”</st></span></p>
			<p xml:lang="en-GB"><span xml:lang="tr-TR"><st c="27689">“Yürü be!” dedi Azize içinden. </st><st c="27721">“Biri şuna haddini bildirsin artık.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="27757">Çoktan pişman olmuştu Aleyna attığı tribe ama araya giren telefon bozdu işi. </st><st c="27835">Ertan’ın çalan telefonun ekranında “Asu” mu yazıyordu?</st></span></p>
			<p xml:lang="en-GB"><span xml:lang="tr-TR"><st c="27889">Yok artık!</st></span></p>
			<p xml:lang="en-GB"><span xml:lang="tr-TR"><st c="27900">Ertan çağrıyı reddedip telefonu ters çevirerek yüzünü kapattı cüzdanıyla.</st></span></p>
			<p xml:lang="en-GB"><span xml:lang="tr-TR"><st c="27974">“Hafta sonu otelde görüşürüz o zaman” dedi.</st></span></p>
			<p xml:lang="en-GB"><span xml:lang="tr-TR"><st c="28018">“Ne hafta sonu?” dedi Aleyna. </st><st c="28049">“Bu akşam görüşmüyor muyuz?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28077">“Canım baban geliyor yurtdışından, yıllardır görmemişsin adamı, bu gece mümkünse hasret giderin, evde oturun.”</st></span></p>
			<p xml:lang="en-GB"><span xml:lang="tr-TR"><st c="28188">“İyi madem...” dedi Aleyna gönülsüzce. </st><st c="28228">Attığı tribin bir faturası olacaktı elbette. </st><st c="28273">“Yarın branç yaparız istersen, akşam da beraber oluruz. </st><st c="28329">Beni at çiftliğine götürecektin hani?”</st></span></p>
			<p xml:lang="en-GB"><span xml:lang="tr-TR"><st c="28367">“Ben hafta sonuna kadar sana dokunmuyorum. </st><st c="28411">Lütfen sen de kendine bir hafta tatil ver ve günlerini babana ayır, ailenle bir arada ol. </st><st c="28501">Hiçbir şey düşünme, ben her şeyi hallederim.”</st></span></p>
			<p xml:lang="en-GB"><span xml:lang="tr-TR"><st c="28546">“Şahane...” dedi Azize imalı bir tebessümle. </st><st c="28592">“Ailece mutlu bir tatil yaparız işte evde hep beraber.”</st></span></p>
			<p xml:lang="en-GB"><span xml:lang="tr-TR"><st c="28647">Aleyna neden bu kadar huzursuz hissettiğini anlamamıştı. </st><st c="28705">Ertan’la koca bir hafta boyunca görüşemeyecek olmaları neden bu denli canını sıksın ki? </st><st c="28793">Neyin kaygısını taşıyor olabilirdi içinde?</st></span></p>
			<p xml:lang="en-GB"><span xml:lang="tr-TR"><st c="28835">Kendi bile anlam veremiyordu bu huzursuzluğuna... </st><st c="28886">Normal şartlarda kafasını dinleyeceği için havalara uçar, bu keyifli molanın tadını çıkarırdı. </st><st c="28981">Hatta bozulduğu için üzerine trip de atardı ama Ertan tribine rest çekmişti. </st><st c="29058">Bu adama zırt pırt naz yapılmazdı anlaşılan. </st><st c="29103">Bedelini ağır ödetiyordu.</st></span></p>
			<p xml:lang="en-GB"><span xml:lang="tr-TR"><st c="29128">“Sen ne yapacaksın koca hafta boyunca?” diye sordu dayanamayıp... </st><st c="29195">Yanlış soruydu bu, evet... </st><st c="29222">“Ezik kadın” imajı yaratmış olabilir miydi acaba sevgilisinin aklında? </st><st c="29293">“Tüh!” diye geçirdi içinden.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="29321">“Yok artık, ne biçim soru o öyle?” diye araya girdi Azize. </st><st c="29381">“Adam bir iş insanı. </st><st c="29402">Ne demek ne yapacaksın bu hafta? </st><st c="29435">Ayrıca sana ne?”</st></span></p>
			<p xml:lang="en-GB"><span xml:lang="tr-TR"><st c="29451">Ertan’ın telefonu tekrar çalmaya başlamaz mı? </st><st c="29498">Daha da gerilmişti Aleyna...</st></span></p>
			<p xml:lang="en-GB"><span xml:lang="tr-TR"><st c="29526">“Benim mesai başladı bile” diye söylenerek telefonun sesini kıstı Ertan. </st><st c="29600">“Orçun arıyor günlerdir” dedi. </st><st c="29631">“Babasına söz vermişim, birlikte film izleriz falan demişim kaç hafta önce, annesi çay yapacakmış. </st><st c="29730">Öyle bir vaktim mi var sanki benim? </st><st c="29766">Anasıyla babasıyla oturup çekirdek çitleyerek ekrana mı bakayım yani? </st><st c="29836">Bu kadar da ısrar edilmez ki çok ayıp...”</st></span></p>
			<p xml:lang="en-GB"><span xml:lang="tr-TR"><st c="29877">“Kimsenin sana sınır koymaya hakkı yok. </st><st c="29918">Sen yoğun bir insansın. </st><st c="29942">Kaç kişi eline bakıyor senin. </st><st c="29972">Sorumlulukların çok” dedi Azize yarı dalga geçer gibi bir ifadeyle.</st></span></p>
			<p xml:lang="en-GB"><span xml:lang="tr-TR"><st c="30039">“Aynen öyle” diyerek Azize’yi onayladı Ertan. </st><st c="30086">“İzin verirseniz şu an yanınızdan ayrılmam gerekiyor kızlar. </st><st c="30147">Sonrası için telefonlaşırız Aleyna. </st><st c="30183">Sana ailenle mutlu tatiller!”</st></span></p>
			<p xml:lang="en-GB"><span xml:lang="tr-TR"><st c="30212">Çıkmaza giren bu sohbeti daha fazla uzatmadan kafeden çıkıp gitti Ertan. </st><st c="30286">Kapıda şoförü ve yardımcısıyla buluşarak gözden kayboldu.</st></span></p>
			<p xml:lang="en-GB"><span xml:lang="tr-TR"><st c="30343">Tarifsiz bir yorgunluk çökmüştü Aleyna’nın üzerine Ertan gider gitmez. </st><st c="30415">Sanki bütün coşkusunu, enerjisini, gücünü onun varlığından alıyor gibiydi.</st></span></p>
			<p xml:lang="en-GB"><span xml:lang="tr-TR"><st c="30489">“Çok saçma!” diye geçirdi içinden. </st><st c="30525">“Bağımlı bir âşığa dönüşmüyorumdur herhalde?”</st></span></p>
			<p xml:lang="en-GB"><span xml:lang="tr-TR"><st c="30570">“Şanslısın...” dedi Azize. </st><st c="30598">Fincanındaki son soğuk yudumu dikti kafaya. </st><st c="30642">“Hiç hak etmediğin şahane bir adamla berabersin ama bunu elinde tutamazsın sen canım, çok kaptırma yani kendini. </st><st c="30755">Bunalıma girme sonra.”</st></span></p>
			<p xml:lang="en-GB"><span xml:lang="tr-TR"><st c="30777">“Şu an için her şey yolunda... </st><st c="30809">İleride ne olur bilinmez” diye karşılık verdi Aleyna. </st><st c="30863">“Ben senin gibi evlilik meraklısı bir tip değilim. </st><st c="30914">Asıl sen evlilik hayallerin yüzünden o asalağı bile tutamayacaksın elinde.”</st></span></p>
			<p xml:lang="en-GB"><span xml:lang="tr-TR"><st c="30989">Uçağın indiği anonsunu işitmişlerdi o sırada. </st><st c="31036">Toparlanıp babalarını beklemeye başladılar yolcu çıkış kapısının önünde heyecan ve korku içinde. </st><st c="31133">Her an dışarı çıkacak olması tuhaf bir histi ikisi açısından. </st><st c="31195">Ne yapacaklardı acaba birbirlerini görünce? </st><st c="31239">Ne yapmak gerekirdi ki? </st><st c="31263">Sımsıkı sarılmaları mı lazımdı, el mi sıkışmak daha uygun olurdu, yanak yanağa öpüşürler miydi?</st></span></p>
			<p xml:lang="en-GB"><span xml:lang="tr-TR"><st c="31358">Öpüşmeseler daha mı iyiydi yoksa?</st></span></p>
			<p xml:lang="en-GB"><span xml:lang="tr-TR"><st c="31392">En iyisi akışa bakmak... </st><st c="31418">İki kardeş susup öylece beklemeye devam ettiler kapının önünde.</st></span></p>
			<p xml:lang="en-GB"><span xml:lang="tr-TR"><st c="31481">Birinin içinde Ertan’dan yana açıklanamaz bir huzursuzluk, diğerinin içinde Çetin’den yana derin bir kırgınlık... </st><st c="31596">Galiba ikisi de babalarından çok sevgilileriyle ilgili kaygılı ve düşünceliydiler.</st></span></p>
			<p xml:lang="en-GB"><span xml:lang="tr-TR"><st c="31678">Bu halde bekleyerek iki saati devirmişlerdi ama ne gelen vardı ne giden... </st><st c="31754">Neredeydi bu adam?</st></span></p>
		</div>
	<div id="charCountTotal" value="31772"></div></body>
</html>
