<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-15"><st c="0">-VIII-</st></p>
			<p xml:lang="en-GB"><span xml:lang="tr-TR"><st c="7">“Hayırdır sen bu saatte uyanır mıydın Aleyna Hanım? </st><st c="60">Bir solistin ancak yatağına yeni girdiği saatler bunlar...”</st></span></p>
			<p xml:lang="en-GB"><span xml:lang="tr-TR"><st c="119">“Geyik yapmak için aramadım Arkın, bir işim var herhalde!”</st></span></p>
			<p xml:lang="en-GB"><span xml:lang="tr-TR"><st c="178">“Muhakkak... </st><st c="192">Neymiş mesele?” diye sordu Arkın. </st><st c="226">Aksi halde neden arardı ki Aleyna? </st><st c="261">Hal hatır sormak için mi? </st><st c="287">Elbette işle ilgili bir sıkıntısı olmalıydı ve bunu da yine her zamanki gibi yıllardır ekipten atılacaklar listesinde ilk sırada yer almaya devam eden Arkın halledebilirdi.</st></span></p>
			<p xml:lang="en-GB"><span xml:lang="tr-TR"><st c="459">“Akşam program var mı?” diye sordu Aleyna.</st></span></p>
			<p xml:lang="en-GB"><span xml:lang="tr-TR"><st c="502">“Akşam program var mı?” diye tekrarladı Arkın anlamamış gibi... </st><st c="567">Ne demekti bu şimdi, solist kendi programının olup olmadığını tonmaistere mi soruyordu sabah sabah?</st></span></p>
			<p xml:lang="en-GB"><span xml:lang="tr-TR"><st c="666">Arkın kafasının içinde soruyu anlamlandırmaya çalışırken ikisi arasında uzayan sessizliği Aleyna bozdu.</st></span></p>
			<p xml:lang="en-GB"><span xml:lang="tr-TR"><st c="770">“Akşamki programla ilgili seni olumsuz arayan oldu mu? </st><st c="826">İptal mi, var mı?”</st></span></p>
			<p xml:lang="en-GB"><span xml:lang="tr-TR"><st c="844">“Beni kimse aramadı. </st><st c="866">Hem neden iptal olsun ki?”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="892">“Aramadı yani kimse?” biraz durup düşündü Aleyna. </st><st c="943">“O zaman akşam program var...”</st></span></p>
			<p xml:lang="en-GB"><span xml:lang="tr-TR"><st c="973">“Bana gelmeyin diyen olmadı. </st><st c="1003">Sana da iptal diyen yoksa akşam program var demektir. </st><st c="1057">Sana bu kaygı nereden geldi, sorun ne?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1096">Evet... </st><st c="1105">Ortada bir sorun olduğu belliydi artık. </st><st c="1145">Ne derse desin Ertan’la bir şeylerin yolunda gitmediğini açık etmişti Aleyna. </st><st c="1223">Ağzıyla kuş tutsa Arkın’ın bu haklı düşüncesini değiştiremezdi artık. </st><st c="1293">Bütün orkestranın da haberi olurdu böylece. </st><st c="1337">Garsonlar zaten öğrenirdi... </st><st c="1366">Aşağılık bir histi bu Aleyna için. </st><st c="1401">Rezillik... </st><st c="1413">Eziklik hatta... </st><st c="1430">Hepsi acıyan gözlerle bakacaklardı ona. </st><st c="1470">Eski havasından eser kalmayacaktı. </st><st c="1505">“Kahretsin!” diye geçirdi içinden. </st><st c="1540">“Fena sıçtık...”</st></span></p>
			<p xml:lang="en-GB"><span xml:lang="tr-TR"><st c="1556">“Sorun yok” dedi ama çok da ikna edici olmadığının kendi de farkındaydı. </st><st c="1630">“Ertan’a ulaşamadım da... </st><st c="1656">Sana sorayım dedim...”</st></span></p>
			<p xml:lang="en-GB"><span xml:lang="tr-TR"><st c="1678">“Nasıl yani?”</st></span></p>
			<p xml:lang="en-GB"><span xml:lang="tr-TR"><st c="1692">Evet... </st><st c="1701">Çok saçma bir açıklamaydı. </st><st c="1728">Çocukça bile değil, aptalca. </st><st c="1757">Bir kadın sevgilisine kaç gündür ulaşamıyor olmalıydı ki işleri başkasına sorup öğrenmek zorunda kalsın?</st></span></p>
			<p xml:lang="en-GB"><span xml:lang="tr-TR"><st c="1861">“Akşam görüşürüz o zaman Arkın. </st><st c="1894">Ben biraz uyuyacağım. </st><st c="1916">Sesimin dinlenmesi lazım...”</st></span></p>
			<p xml:lang="en-GB"><span xml:lang="tr-TR"><st c="1944">“Eyvallah...”</st></span></p>
			<p xml:lang="en-GB"><span xml:lang="tr-TR"><st c="1958">Telefonu kapatıp oflayarak yastığına gömülmüştü ama uyumak ne mümkün? </st><st c="2029">Aklı böylesine karışık, gergin ve mutsuzken... </st><st c="2076">Nasıl olur da Ertan günlerdir aramazdı “sevgilim, aşkım” dediği kadını? </st><st c="2148">Bu işte sahiden de bir gariplik yok muydu? </st><st c="2191">Kendi kendine mi kuruntu yapıyordu Aleyna, aslında hiç sevgili olmamışlar mıydı?</st></span></p>
			<p xml:lang="en-GB"><span xml:lang="tr-TR"><st c="2271">Yok canım! </st><st c="2283">Ertan’ın ailesi dışındaki bütün ahbaplarıyla tanışıyordu. </st><st c="2341">Hepsi onun sevgilisi olduğu özeniyle ilgi gösteriyorlardı ona. </st><st c="2404">Kurgu muydu yani bütün bunlar, yalan mıydı, rüya mıydı?</st></span></p>
			<p xml:lang="en-GB"><span xml:lang="tr-TR"><st c="2459">Ertan’ı arayacaktı kesinlikle. </st><st c="2491">Daha fazla dayanamayacağını düşünüyordu. </st><st c="2532">Annesinin hastanelik olması sayesinde bunca gündür oyalayabilmişti kendini ama bir dakika daha sevgilisinin sesini duymadan, neler olup bittiğini anlamadan böyle durup bekleyemezdi.</st></span></p>
			<p xml:lang="en-GB"><span xml:lang="tr-TR"><st c="2713">“Başlarım senin gururuna Aleyna Hanım...” deyip aldı telefonu eline. </st><st c="2783">“Eziklikse eziklik abi... </st><st c="2809">Dayanamayacağım daha fazla...”</st></span></p>
			<p xml:lang="en-GB"><span xml:lang="tr-TR"><st c="2839">Yatağında biraz daha doğrulup derin bir nefes adı ve arama tuşuna bastı düşünmeden. </st><st c="2924">Sakin ve tatlı bir ses tonu ayarlayıp çalan telefonun açılmasını bekledi ama açılmadı. </st><st c="3011">Çaldırdı, çaldırdı, çaldırdı...</st></span></p>
			<p xml:lang="en-GB"><span xml:lang="tr-TR"><st c="3042">Cevap yok!</st></span></p>
			<p xml:lang="en-GB"><span xml:lang="tr-TR"><st c="3053">Hay aksi!</st></span></p>
			<p xml:lang="en-GB"><span xml:lang="tr-TR"><st c="3063">Açmayacağı ihtimalini düşünmemişti. </st><st c="3100">Bir daha mı arasaydı acaba? </st><st c="3128">Bu daha da büyük bir eziklik olmaz mıydı? </st><st c="3170">“Bir kere arayıp ezilmekle iki kere arayıp daha da ezilmek arasında ne fark var ki?” diye düşündü sonra. </st><st c="3275">“Karizmayı çizdirdik zaten arayarak. </st><st c="3312">İki kere arasam ne olur, üç kere arasam ne olur şu saatten sonra?”</st></span></p>
			<p xml:lang="en-GB"><span xml:lang="tr-TR"><st c="3378">Bir kez daha bastı arama tuşuna.</st></span></p>
			<p xml:lang="en-GB"><span xml:lang="tr-TR"><st c="3411">Çaldırdı, çaldırdı, çaldırdı...</st></span></p>
			<p xml:lang="en-GB"><span xml:lang="tr-TR"><st c="3443">Cevap yok!</st></span></p>
			<p xml:lang="en-GB"><span xml:lang="tr-TR"><st c="3454">“Allah kahretsin! </st><st c="3473">Trip atalım derken adamı tamamen kaybettim...” diye söylendi kendi kendine. </st><st c="3549">“Göz göre göre gitti. </st><st c="3571">Elimle başkalarının kucağına bıraktım resmen. </st><st c="3617">Neyin tribi bu Aleyna? </st><st c="3640">Sanki adamın beş yıllık büyük aşkısın da sert triplere girmeye cesaret ediyorsun. </st><st c="3722">Böyle sap gibi kalırsın işte ortada...”</st></span></p>
			<p xml:lang="en-GB"><span xml:lang="tr-TR"><st c="3761">Çaresizce telefonun ekranına bakıyordu ama cevapsız çağrılarına geri dönen de yoktu işte. </st><st c="3852">Oysa ne güzeldi Ertan’la olmak. </st><st c="3884">Romantik, kibar, esprili, eğlenceli, düşünceli, bonkör, yakışıklı... </st><st c="3953">Bir dediğini iki etmezdi. </st><st c="3979">Taksilerle uğraşmasın diye özel şoförünü yollardı sevgilisine, hediyeler alırdı, otelde her türlü konforu sağlardı ona, en iyi yemekleri yedirirdi, ihtiyaçlarını karşılardı, çantasını bile taşıtmaz peşine hemen bir görevli takardı.</st></span></p>
			<p xml:lang="en-GB"><span xml:lang="tr-TR"><st c="4210">Düşündükçe gözleri doluyordu Aleyna’nın... </st><st c="4254">Onunla ne kadar mutluydu, kendini dünyanın en değerli insanı gibi hissediyordu. </st><st c="4334">Müzik çalışmalarında da şahane bir ekip kurmuştu, en iyi isimlerle tanıştırmıştı onu, en iyi klip yönetmenleri, en iyi dansçılar, en iyi stüdyolar, en iyi müzisyenler... </st><st c="4504">Benim diyen starın böyle bir konforu yoktu... </st><st c="4550">Oysa Aleyna hepsine kavuşmuştu Ertan sayesinde. </st><st c="4598">El üzerinde tutuluyordu. </st><st c="4623">Etrafında bir sürü personel dolanıyordu isteklerini karşılamak için...</st></span></p>
			<p xml:lang="en-GB"><span xml:lang="tr-TR"><st c="4693">Peki ne olmuştu da yok olmuştu şimdi birdenbire? </st><st c="4743">Asu’ya mı gitmişti yani, ona âşık olduğuna mı karar vermişti, bu yüzden mi yoktu yani şimdi ortada? </st><st c="4843">Eğer öyleyse bunun hesabını vermek zorundaydı. </st><st c="4890">Öyle elini kolunu sallayarak çekip gidemezdi bu ilişkiden.</st></span></p>
			<p xml:lang="en-GB"><span xml:lang="tr-TR"><st c="4948">Aleyna yine kendi kendini dolduruyordu bir güzel. </st><st c="4999">Yatakta dönüp dururken öfkeyle dolmuştu Ertan’a karşı. </st><st c="5054">Nefret ediyordu şu an ondan. </st><st c="5083">Asu’yla aşk yaşadığına ikna etmişti kendini.</st></span></p>
			<p xml:lang="en-GB"><span xml:lang="tr-TR"><st c="5127">“Yok öyle yağma!” diyerek fırladı yataktan. </st><st c="5172">Keşke gurur yaparak Ertan’ın aramasını beklemeseydi bunca zaman. </st><st c="5237">Çoktan sorun çıkarıp ekşiseydi başlarına. </st><st c="5279">Dünyayı yıksaydı da huzur vermeseydi onlara.</st></span></p>
			<p xml:lang="en-GB"><span xml:lang="tr-TR"><st c="5323">Bir kez daha aradı Ertan’ı... </st><st c="5354">Artık hiçbir önemi yoktu kaç kere arayıp eziklik ettiğinin... </st><st c="5416">Ezikliğin ne olduğunu görecekti onlar.</st></span></p>
			<p xml:lang="en-GB"><span xml:lang="tr-TR"><st c="5454">Çaldırdı, çaldırdı, çaldırdı...</st></span></p>
			<p xml:lang="en-GB"><span xml:lang="tr-TR"><st c="5486">Cevap yok yine...</st></span></p>
			<p xml:lang="en-GB"><span xml:lang="tr-TR"><st c="5504">“Öyle mi? </st><st c="5515">Hayhay...”</st></span></p>
			<p xml:lang="en-GB"><span xml:lang="tr-TR"><st c="5525">Bunun üzerine cuma akşamları onu otele götürmek için gelen şoförü aradı. </st><st c="5599">Neyse ki çabuk açtı o telefonunu.</st></span></p>
			<p xml:lang="en-GB"><span xml:lang="tr-TR"><st c="5632">“Akşam beni bir saat daha erken almanızı istiyorum...” dedi. </st><st c="5694">“Erken yerleşeceğim odama. </st><st c="5721">İşlerim var.”</st></span></p>
			<p xml:lang="en-GB"><span xml:lang="tr-TR"><st c="5734">“Maalesef bu hafta için talimat almadım” dedi şoför.</st></span></p>
			<p xml:lang="en-GB"><span xml:lang="tr-TR"><st c="5787">“O da ne demek?”</st></span></p>
			<p xml:lang="en-GB"><span xml:lang="tr-TR"><st c="5804">“Bana her hafta talimat verilir yapacağım işlerle ilgili. </st><st c="5863">Sizi alacağım yok talimatlar arasında.”</st></span></p>
			<p xml:lang="en-GB"><span xml:lang="tr-TR"><st c="5902">Başından aşağı kaynar sular dökülmüştü Aleyna’nın. </st><st c="5954">Ertan emrine verdiği şoförü de mi geri almıştı yani? </st><st c="6007">Madem o bu kadar ucuzlaşabiliyordu da Aleyna niye gurur yapıp ezik görünmemek için bir telefon açmaktan bile imtina etmişti koca hafta? </st><st c="6143">Meğer Ertan çoktan hak etmiş kavgayı gürültüyü...</st></span></p>
			<p xml:lang="en-GB"><span xml:lang="tr-TR"><st c="6192">“Beni almayacaksınız bu akşam yani öyle mi?”</st></span></p>
			<p xml:lang="en-GB"><span xml:lang="tr-TR"><st c="6237">“Çok üzgünüm...”</st></span></p>
			<p xml:lang="en-GB"><span xml:lang="tr-TR"><st c="6254">“Ertan Bey’e sorun isterseniz, hatırlatın bakalım. </st><st c="6306">Cuma günleri Aleyna Hanım alınıyordu gideyim mi deyin...”</st></span></p>
			<p xml:lang="en-GB"><span xml:lang="tr-TR"><st c="6363">“Maalesef...”</st></span></p>
			<p xml:lang="en-GB"><span xml:lang="tr-TR"><st c="6377">Belli ki bu soruyu patronuna zaten sormuş adamcağız, cevabını da almış. </st><st c="6450">Fakat bunu Aleyna’ya kibarca açıklamakta zorlanıyordu işte... </st><st c="6512">Kem küm ederek ilerlemeye çalışıyordu. </st><st c="6551">Telefonu bir an evvel kapatmak istiyordu.</st></span></p>
			<p xml:lang="en-GB"><span xml:lang="tr-TR"><st c="6592">“Taksiyle mi geleyim yani?” diye çıkıştı Aleyna. </st><st c="6642">Bu öfkenin şoförle hiçbir ilgisi yoktu tabii, mühim olan Ertan’ın bu sesi duymasıydı. </st><st c="6728">Aleyna’nın canı yanan bir panter gibi üzerine saldıracağından haberi olsundu.</st></span></p>
			<p xml:lang="en-GB"><span xml:lang="tr-TR"><st c="6805">“Siz nasıl isterseniz...” diye karşılık verdi şoför.</st></span></p>
			<p xml:lang="en-GB"><span xml:lang="tr-TR"><st c="6858">“O halde söyleyin ben bu gece sahneye çıkmıyorum. </st><st c="6909">Ertan Bey’e selamlarımı iletin, bu gece program iptal. </st><st c="6964">Aleyna Hanım taksi bulamamış, o yüzden gelememiş dersiniz.”</st></span></p>
			<p xml:lang="en-GB"><span xml:lang="tr-TR"><st c="7023">Şoförün cevap vermesini beklemeden pat diye yüzüne kapattı telefonu. </st><st c="7093">Sinirden elleri titriyordu. </st><st c="7121">Saçı başı darmadağın, yataktan yeni çıkmış bu haliyle öfkeli bir korkuluğa benziyordu.</st></span></p>
			<p xml:lang="en-GB"><span xml:lang="tr-TR"><st c="7207">Küfürler savurarak dolaşıyordu odanın içinde.</st></span></p>
			<p xml:lang="en-GB"><span xml:lang="tr-TR"><st c="7253">“Allah cezanı versin Ertan! </st><st c="7282">O kevaşenin de Allah belasını versin! </st><st c="7320">Salak yerine koydunuz demek beni, göstereceğim ben size merak etmeyin... </st><st c="7393">Gitmiyorum akşam otele, hadi bakalım eşek gibi arayacak mısın beni aramayacak mısın?”</st></span></p>
			<p xml:lang="en-GB"><span xml:lang="tr-TR"><st c="7478">On gün kalmıştı klibin galasına da... </st><st c="7517">Şimdiye kadar çoktan basılıp postalanmış olmalıydı özel olarak tasarlanan davetiyeler. </st><st c="7604">Büyük bir reklam ve organizasyon ajansıyla anlaşılmıştı. </st><st c="7661">İlk defa bir klip için gala organizasyonu düzenlenecekti sahne aldığı otelde. </st><st c="7739">Şarkıcılar, oyuncular, fenomenler, basın mensupları gelecekti... </st><st c="7804">Önce klip gösterilecekti perdede, sonra Aleyna sahneye çıkacaktı. </st><st c="7870">Çok ama çok önemli bir gece olacaktı bu onun için... </st><st c="7923">Kendi imkânlarıyla katiyen üstesinden gelemeyeceği kadar büyük bir çalışma gerektiriyordu bu süreç. </st><st c="8023">Gala için de arayan soran olmadığına göre muhtemelen o proje de iptal olmuştu. </st><st c="8102">Ajansı arayıp sorsa mıydı acaba? </st><st c="8135">Gerek kalmamıştı aslında. </st><st c="8161">Ortada davetiye bile yokken hangi organizasyonu soracaktı şimdi, saçmalık...</st></span></p>
			<p xml:lang="en-GB"><span xml:lang="tr-TR"><st c="8237">Dudaklarını ısırarak ağlamaya başladı Aleyna. </st><st c="8284">Makyaj masasındaki malzemeleri elinin tersiyle süpürüp indirdi yere, aynadaki görüntüsüne yerden aldığı bir allık fırçasını yapıştırdı ama neyse ki kırılmadı aynada, gardıroba attığı tekme köşeye denk gelince kavalkemiğine aldığı darbe acıyla yere yıktı onu. </st><st c="8543">Bunun üzerine daha da şiddetlendi ağlaması. </st><st c="8587">Hıçkırarak sinir krizi geçirdi.</st></span></p>
			<p xml:lang="en-GB"><span xml:lang="tr-TR"><st c="8618">Telaşla içeri koşan Azize yerde kıvranan kız kardeşini görünce hem korktu hem kendine bile itiraf edemeyeceği tuhaf bir haz duydu.</st></span></p>
			<p xml:lang="en-GB"><span xml:lang="tr-TR"><st c="8749">Yere çöküp tuttu kolundan.</st></span></p>
			<p xml:lang="en-GB"><span xml:lang="tr-TR"><st c="8776">“Bir şey mi oldu, neden ağlıyorsun böyle?”</st></span></p>
			<p xml:lang="en-GB"><span xml:lang="tr-TR"><st c="8819">“Bırak beni!” diye çıkıştı Aleyna. </st><st c="8855">“Bıktım artık bıktım.”</st></span></p>
			<p xml:lang="en-GB"><span xml:lang="tr-TR"><st c="8877">“Neden bıktın, ne oldu ki?”</st></span></p>
			<p xml:lang="en-GB"><span xml:lang="tr-TR"><st c="8905">Aleyna yüzünü yırtar gibi silip kızgınlıkla baktı Azize’nin yüzüne.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8973">“Neden mi bıktım? </st><st c="8992">Yalandan bıktım Azize Hanım, illüzyondan bıktım anlıyor musun? </st><st c="9055">Bütün işler sihirbazlık işi... </st><st c="9086">Herkes David Copperfield anasını satayım. </st><st c="9128">Herkes sihirbaz. </st><st c="9145">Yalancı, oynak... </st><st c="9163">Her şey hep kandırmaca... </st><st c="9189">Pinpon topu gibi bir var bir yok anlıyor musun? </st><st c="9237">Madeni para adamın ağzından giriyor mesela kıçından çıkıyor. </st><st c="9298">Her şey hep bir aldatmaca... </st><st c="9327">Biz de mal gibi bakıyoruz işte. </st><st c="9359">Ben bu aldatmacadan çok bıktım artık. </st><st c="9397">Bu kandırmacadan yoruldum, yıldım. </st><st c="9432">Hayatındaki insanlar var mı yok mu belli değil, sahte mi gerçek mi anlaşılmıyor. </st><st c="9513">Sen var sanıyorsun, o hop hokkabaz şapkasının içine girmiş bile. </st><st c="9578">Sen elinde tuttun sanıyorsun ama o başkasının ellerine geçmiş çoktan... </st><st c="9650">İğrenç değil mi? </st><st c="9667">Yeterince boktan bence...”</st></span></p>
			<p xml:lang="en-GB"><span xml:lang="tr-TR"><st c="9693">Kolunu Azize’nin pençelerinden sertçe çekip kurtaran Aleyna bacağının acısına rağmen bir başına kalkıp yatağın ucuna oturdu. </st><st c="9819">Artık ağlamıyordu ama sırılsıklamdı yüzü hâlâ. </st><st c="9866">Saçları alnına yapışmış.</st></span></p>
			<p xml:lang="en-GB"><span xml:lang="tr-TR"><st c="9890">Kardeşinin bu yaralı hali etkilemişti Azize’yi. </st><st c="9939">Sımsıkı sarılıp teselli etmek isterdi onu ama Aleyna bu... </st><st c="9998">Kollarını boynundan söküp geri püskürtebilirdi onu... </st><st c="10052">Gözünün yaşına bakmazdı...</st></span></p>
			<p xml:lang="en-GB"><span xml:lang="tr-TR"><st c="10078">“Hayırdır Azize Hanım?” derdi mesela. </st><st c="10117">“Ablam olduğunuzu yeni mi hatırladınız, bu şefkat oyununa ihtiyacım yok benim. </st><st c="10196">Başkasına illüzyon yapın siz...”</st></span></p>
			<p xml:lang="en-GB"><span xml:lang="tr-TR"><st c="10228">Tam Aleyna’ya göre bir çıkış... </st><st c="10261">Der miydi, derdi.</st></span></p>
			<p xml:lang="en-GB"><span xml:lang="tr-TR"><st c="10278">Kardeşine sarılma arzusunu kalbine gömüp yanına oturdu sessizce.</st></span></p>
			<p xml:lang="en-GB"><span xml:lang="tr-TR"><st c="10343">“Haklısın” dedi Azize. </st><st c="10367">Anlayışlı ve olgun bir tavırla... </st><st c="10401">Sesinin gerisinde küstahça bir ima da seziliyordu ama rahatsız edici değildi. </st><st c="10479">Azize’den beklenmeyecek bir özgüvendi bu. </st><st c="10521">“Her şey bir illüzyon” diye devam etti. </st><st c="10561">“Herkes bir aldatmacanın içinde... </st><st c="10596">Hangisi gerçek hangisi değil anlaşılmıyor. </st><st c="10639">Ama sen de bunun bir parçasısın Aleyna. </st><st c="10679">Neyi dövüp yerdiğine dikkat et. </st><st c="10711">Başkasında dövdüğün şey de sensin. </st><st c="10746">Şikâyet ettiklerini kendin de sahneliyorsun. </st><st c="10791">Sen de bir sihirbazsın. </st><st c="10815">Tıpkı herkes gibi...”</st></span></p>
			<p xml:lang="en-GB"><span xml:lang="tr-TR"><st c="10836">“O ne demekmiş?” dedi Aleyna, biraz küçümser, biraz da onunla konuşmak istemediğini belirtircesine itici bir tutumla.</st></span></p>
			<p xml:lang="en-GB"><span xml:lang="tr-TR"><st c="10954">“Sen ne kadar gerçeksin ki başkalarının gerçekliğini sorguluyorsun? </st><st c="11023">Sen de iyi bir illüzyonistsin. </st><st c="11054">Sen de başkalarını aldatıyorsun. </st><st c="11087">Sosyal medyan yalan, Ertan’la ilişkin yalan, şarkıcılığın yalan, Youtube’un yalan, arkadaşlıkların yalan, mutluluğun yalan, takipçilerin yalan. </st><st c="11231">Sen de birilerinin hayatında bir varsın bir yoksun. </st><st c="11283">Kimseye güven vermiyorsun, dostluğunu adamıyorsun, aşkın bile gerçek değil... </st><st c="11361">Ertan sadece hayatını kolaylaştırıyor senin. </st><st c="11406">Hayalindeki lüksü veriyor. </st><st c="11433">Ertan’a ilgi duymak kolay... </st><st c="11462">Ertan bu haliyle, bu yakışıklılığıyla sıradan bir insan olsaydı, ne bileyim bir öğrenci olsaydı mesela, âşık olur muydun ona? </st><st c="11588">Katiyen olmazdın. </st><st c="11606">Farkına bile varmazdın. </st><st c="11630">Sen gerçek değilsin ki başkaları gerçek olsun.”</st></span></p>
			<p xml:lang="en-GB"><span xml:lang="tr-TR"><st c="11677">“Annemle ilgilensene sen!” dedi Aleyna ablasını geri püskürterek. </st><st c="11744">“Doktor yalnız bırakmayın demedi mi, intihar eğilimi oluşabilir dikkat edin demedi mi? </st><st c="11831">Sırası mı şimdi başkalarından duyduğun felsefe derslerini bana satmanın. </st><st c="11904">Git sen bunları sevgiline sat. </st><st c="11935">Çetin ne kadar gerçek acaba tatlım? </st><st c="11971">Sen ona kendini bu kadar yedirmesen, seni bir saat yanında tutar mı? </st><st c="12040">Farkında mısın, bana anlattığın illüzyonun diğer tarafında duruyorsun sen de. </st><st c="12118">Aynı oyunun içinde başka cephedesin sadece, uyanık! </st><st c="12170">Sen de gerçek değilsin Azize. </st><st c="12200">Sen de kendinden vererek satın almaya çalışıyorsun sevgiyi, ilgiyi, güveni... </st><st c="12278">Sen ne kadar sevgilisin ki sevgi bekliyorsun? </st><st c="12324">Bir şey verip karşılığında bir şey satın almaya çalışıyorsun. </st><st c="12386">Bu da başka bir aldatmaca, bu da başka bir yalan işte...”</st></span></p>
			<p xml:lang="en-GB"><span xml:lang="tr-TR"><st c="12443">Azize’nin gözleri yaşla, yüreği de öfkeyle dolup patlamaya hazırlanıyordu ki “Öldürürüm kendimi!” diye çınlayan bir sesle sallandı evin duvarları. </st><st c="12591">“Gidersen öldürürüm kendimi!”</st></span></p>
			<p xml:lang="en-GB"><span xml:lang="tr-TR"><st c="12620">“Anne!” dedi Azize. </st><st c="12641">“Annem bağırıyor, bir şey oldu, bir şey oldu!”</st></span></p>
			<p xml:lang="en-GB"><span xml:lang="tr-TR"><st c="12687">İkisi de fırlayıp çıktılar odadan. </st><st c="12723">Salonda vazolar patlıyordu mermer sehpaların üzerinde, kül tablaları havalarda uçuyor, sandalyeler devriliyordu.</st></span></p>
			<p xml:lang="en-GB"><span xml:lang="tr-TR"><st c="12835">Kocasının kollarına yapışmış yüzü sarı renkli irinler kusan bir kadın “Gidersen öldürürüm kendimi!” diye haykırıyordu.</st></span></p>
			<p xml:lang="en-GB"><span xml:lang="tr-TR"><st c="12954">Fikret karısını sakinleştirip kollarını arkasından kilitlemeye çalışırken Azize yapıştı annesine.</st></span></p>
			<p xml:lang="en-GB"><span xml:lang="tr-TR"><st c="13052">“Sakin ol anne” dedi. </st><st c="13075">“Neden böyle yapıyorsun?”</st></span></p>
			<p xml:lang="en-GB"><span xml:lang="tr-TR"><st c="13100">Aleyna da diğer tarafa geçip sarıldı annesine. </st><st c="13148">İki kız geri çekip kanepeye oturtmayı başarmışlardı Melike’yi.</st></span></p>
			<p xml:lang="en-GB"><span xml:lang="tr-TR"><st c="13210">“Sakin olman lazım ama senin anne” dedi Aleyna. </st><st c="13259">“Böyle yüzünü gererek ağlarsan yaraların hiç iyileşmez, bak kıpkırmızı oldun.”</st></span></p>
			<p xml:lang="en-GB"><span xml:lang="tr-TR"><st c="13337">“Boşanıyor benden” dedi kadın. </st><st c="13369">“Babanız beni boşuyor.”</st></span></p>
			<p xml:lang="en-GB"><span xml:lang="tr-TR"><st c="13392">“Zaten yıllardır aynı yatakta bile yatmıyordunuz. </st><st c="13443">İki mektup arkadaşı gibi yaşayıp durdunuz bunca zaman. </st><st c="13498">Neden evli kalacaksınız ki?” demek geliyordu Aleyna’nın içinden ama “Belki daha hayırlıdır” dedi. </st><st c="13596">“Belki bu sana da ona da daha iyi gelir. </st><st c="13637">Beklemek tutsak ediyor seni.”</st></span></p>
			<p xml:lang="en-GB"><span xml:lang="tr-TR"><st c="13666">“Haklı” dedi Azize. </st><st c="13687">İlk kez kız kardeşinin bir sözünü onaylıyordu. </st><st c="13734">“Hem de çok haklı... </st><st c="13755">Beklemek tutsak ediyor seni. </st><st c="13784">Kurtul zincirlerinden. </st><st c="13807">Kendini kesip biçmene de gerek kalmayacak o zaman. </st><st c="13858">Kimseye benzemek zorunda kalmayacaksın. </st><st c="13898">Kurtulacaksın hepsinden. </st><st c="13923">Aynalarla barışacaksın. </st><st c="13947">Kendini seveceksin. </st><st c="13967">Kendi yaşını, kendi güzelliğini seveceksin. </st><st c="14011">Mahvetti bu hayat seni. </st><st c="14035">Bizi de mahvetti...”</st></span></p>
			<p xml:lang="en-GB"><span xml:lang="tr-TR"><st c="14055">“Haklısınız” dedi bunun üzerine Fikret. </st><st c="14096">“Hepiniz çok haklısınız. </st><st c="14121">Bu hayat hepimizi mahvetti. </st><st c="14149">Herkes için başka tutsaklıklara, başka eziyetlere neden oldu. </st><st c="14211">Sizler için elimden geleni yapmaya devam edeceğim ama benim için aile böyle bir şey değil... </st><st c="14304">Kan bağı var diye birbirimize hayat boyu bir muhtaçlık ve bağlılık duygusu içinde kalma zorunluluğunu mantıklı bulmuyorum...”</st></span></p>
			<p xml:lang="en-GB"><span xml:lang="tr-TR"><st c="14429">Üç kadın da suspus olmuş, şaşkınlıkla bakıyorlardı Fikret’in yüzüne.</st></span></p>
			<p xml:lang="en-GB"><span xml:lang="tr-TR"><st c="14498">Ne demişti şimdi bu?</st></span></p>
			<p xml:lang="en-GB"><span xml:lang="tr-TR"><st c="14519">Kan bağı var diye birbirimize hayat boyu muhtaçlıkla bağlı kalma zorunluluğunu mantıklı bulmuyorum mu dedi? </st><st c="14628">Tam olarak böyle söylemese de buna benzer bir şey demişti ama... </st><st c="14693">Kan bağına inanmadığı anlaşılmıştı neyse ki...</st></span></p>
			<p xml:lang="en-GB"><span xml:lang="tr-TR"><st c="14739">“Nasıl yani?” dedi Azize.</st></span></p>
			<p xml:lang="en-GB"><span xml:lang="tr-TR"><st c="14765">“Hepinizi çok seviyorum, çok kıymetlisiniz benim için ama biz hiç ama hiçbir zaman aile olmadık” dedi Fikret. </st><st c="14876">“Aile olmak başka bir şey benim için. </st><st c="14914">İnsanların birbirine iyi gelmesi, desteklemesi ve yükseltmesidir aile olmak. </st><st c="14991">Birbirlerine iyi davranmaları, hassas ve düşünceli olmalarıdır. </st><st c="15055">Burada kimse kimseye iyi gelmiyor. </st><st c="15090">Hiçbir zaman da gelmedi zaten. </st><st c="15121">Ben annenizle de hiç aile olmadım. </st><st c="15156">Benim başka bir ailem var. </st><st c="15183">Başka anlayışta, kültürde, yapıda insanlar... </st><st c="15229">Bana iyi geliyorlar. </st><st c="15250">Ben de onlara iyi gelmek için elimden geleni yapıyorum. </st><st c="15306">Kan bağı aile tarifimin içinde yok... </st><st c="15344">Birini sadece kan bağım var diye zorla sevemem, üzgünüm. </st><st c="15401">Öyle insanlar var ki kardeşinin yapmadığı iyiliği yapar sana, kardeşten ötedir o vakit. </st><st c="15489">Bazı kardeşler de var ki hiçbir caninin yapmayacağı kötülüğü yapar sana. </st><st c="15562">Ne anlamı kalır kan bağının? </st><st c="15591">O yüzden biten tek şey bu benim için... </st><st c="15631">Bir yalan, bir aldatmacaya son veriyorum aslında. </st><st c="15681">Ama hayat boyu dostunuzum, arkadaşınızım... </st><st c="15725">Hiçbir babadan göremeyeceğiniz anlayışı ve desteği bulabilirsiniz bende... </st><st c="15800">Ama beni burada zorla baba olarak tutmaya kalkarsanız hiçbir babanın veremeyeceği kadar derin yaralar açabilirim sizde istemeyerek. </st><st c="15932">Beni anlamaya çalışın olur mu? </st><st c="15963">Ben bu kandırmacanın içinde on altı yıl daha sürüklenmek istemiyorum...”</st></span></p>
			<p xml:lang="en-GB"><span xml:lang="tr-TR"><st c="16035">“Hiç öyle zorla tutmadık ki seni” dedi Azize. </st><st c="16082">“Şimdi niye tutalım? </st><st c="16103">Zaten yoktun, yine uzaklarda tatlı bir dost olabilirsin bizim için sakınca yok. </st><st c="16183">Bence anneme daha iyi gelecek bu. </st><st c="16217">Şimdi üzülüyor belki ama yarın öbür gün geçer...”</st></span></p>
			<p xml:lang="en-GB"><span xml:lang="tr-TR"><st c="16266">Kızlarının kolları arasından sıyrılarak kocasının üzerine yürümeye kalkmıştı yine Melike. </st><st c="16357">“Öldürürüm kendimi gidersen. </st><st c="16386">Bin pişman olursun. </st><st c="16406">Hayat boyu bu vicdan azabıyla yaşarsın...”</st></span></p>
			<p xml:lang="en-GB"><span xml:lang="tr-TR"><st c="16448">“Saçmalama anne” dedi Aleyna. </st><st c="16479">“Vicdan öyle bir şey değil, yanlış anlamışsın sen onu... </st><st c="16536">İstemeden kötü bir sonuca yol açtığında vicdan azabı duyulur. </st><st c="16598">Her şeyin apaçık ve dürüstçe ortaya serildiği bir durumda kendini öldürürsen enayi olursun sadece... </st><st c="16699">Kimse de vicdan azabı çekmez. </st><st c="16729">Aptallığına üzülür arkandan...”</st></span></p>
			<p xml:lang="en-GB"><span xml:lang="tr-TR"><st c="16760">“Bugün otele yerleşiyorum ben” dedi Fikret. </st><st c="16805">“Haftaya dönüyorum Rusya’ya... </st><st c="16836">İşler yoluna girmedi ama orada şimdilik orta halli yeni bir hayat kurabileceğim. </st><st c="16917">Her şey düzeldiğinde size yine destek olacağım. </st><st c="16965">İstediğiniz zaman uğrayın otele. </st><st c="16998">Ayrılırken haber vereceğim, vedalaşırız...”</st></span></p>
			<p xml:lang="en-GB"><span xml:lang="tr-TR"><st c="17041">“Öldürürüm bak kendimi, öldürürüm!” diye bağırıyordu hâlâ Melike kocasının arkasından. </st><st c="17129">Fikret kapıyı çekip çıktığı halde bile dövünüp yerlerde yuvarlanmaya devam etti.</st></span></p>
			<p xml:lang="en-GB"><span xml:lang="tr-TR"><st c="17209">Annesinin bu zavallı, kişiliksiz, iradesiz hali sanki midesini bulandırmıştı Azize’nin. </st><st c="17298">Çok sevdiği annesiyle ilgili hayatında ilk kez bu kadar güçlü bir tiksinti duyduğunu hissetti. </st><st c="17393">Güzel bir kadındı, bir başına ayakta kalır, çalışır, çocuklarına bakar, yeni bir hayat kurar, âşık olur, mutlulukla, özgürce devam edebilirdi hayatına. </st><st c="17545">Oysa hastalıklı bir insana dönüşmüştü. </st><st c="17584">Yüzü sahiden de bulantı yaratıyordu görende. </st><st c="17629">Abuk sabuk yerlerde kocaman şişlikler, bazı şişliklerin içinden akan sarı sular, kızarıklıklar, kan toplamış gözler, kılcal damarları saydamlaşmış bir deri, suda beklemişçesine buruşmuş iki yanak... </st><st c="17828">Ne içindi bütün bunlar? </st><st c="17852">Kocasının beğendiği Rus kadınlara benzemek için mi? </st><st c="17904">Daha çok sevilmek, âşık olduğu adamı geri kazanmak için mi?</st></span></p>
			<p xml:lang="en-GB"><span xml:lang="tr-TR"><st c="17963">Utanç verici!</st></span></p>
			<p xml:lang="en-GB"><span xml:lang="tr-TR"><st c="17977">Annesinin yaptıklarını fazlasıyla onur kırıcı buldu Azize. </st><st c="18037">Babasının böylesine âciz, düşkün, zayıf ve kişiliksiz bir kadına âşık olmasını beklemek haksızlık olurdu sahiden. </st><st c="18151">Onun da aynı tiksintiyle evden kaçıp gittiğini düşündü. </st><st c="18207">Kim böyle bir kadınla hayat sürdürmek isterdi ki? </st><st c="18257">Güzelliğin hiçbir önemi yoktu burada. </st><st c="18295">Bütün mesele karakterde, özgüvende, özsaygıda, öz bütünlükteydi... </st><st c="18362">Dünyanın en güzel kadını bile olsa başkasının peşinden “Gidersen kendimi öldürürüm” diye ağlayacak âcizliğe düştüyse ve kendine inancını yitirdiyse kimseyi ama hiç kimseyi hayatında kalmaya ikna edemezdi. </st><st c="18567">Annesinin de aslında bir illüzyon içinde olduğunu düşündü o an. </st><st c="18631">O da başka bir sahnenin kandırmacasını canlandırıyordu. </st><st c="18687">Gerçek aşkın, kusursuz güzellikle ilgili olduğuna inandığı için, kocasını güzel bir kadın olmadığı için kaybettiğini düşünüyordu. </st><st c="18817">Oysa kendi özsaygısını, öz bütünlüğünü gözden çıkarıp aşağıladığı için etrafındaki insanları da kaybettiğinin farkında değildi. </st><st c="18945">Azize bile bundan sonra annesiyle bir arada olmak istemeyebileceğini geçirdi içinden o an. </st><st c="19036">Bu kadın iyi gelmeyecekti ona. </st><st c="19067">Aile olmak için babasının dediği gibi birinin diğerine iyi gelmesi gerekiyorsa, bu ev muhtemelen kimse için doğru adres değildi.</st></span></p>
			<p xml:lang="en-GB"><span xml:lang="tr-TR"><st c="19195">Çetin’in gözünden kendine baktığında, aşağılık bir his peyda oldu içinde. </st><st c="19270">Tıpkı annesi gibi âciz ve kişiliksiz değil miydi sanki kendi de? </st><st c="19335">Çetin de tiksiniyordu belki kendini ölesiye feda eden âciz bir kadınla aynı yatakta uyumaktan...</st></span></p>
			<p xml:lang="en-GB"><span xml:lang="tr-TR"><st c="19431">Başı dönmüştü Azize’nin. </st><st c="19457">İyi hissetmediğini söyledi kanepenin bir köşesine otururken. </st><st c="19518">Dövünüp duran annesine “Sen de bir sakin olsana artık” dedi. </st><st c="19579">“Bak bir şey soracağım sana, dürüst cevap ver ama tamam mı?”</st></span></p>
			<p xml:lang="en-GB"><span xml:lang="tr-TR"><st c="19639">Aleyna da durup kaldı öylece. </st><st c="19670">Bembeyaz olmuştu ablasının yüzü. </st><st c="19703">Dikkatle ve merakla bekledi ne diyeceğini.</st></span></p>
			<p xml:lang="en-GB"><span xml:lang="tr-TR"><st c="19745">“Sen olsan, sana âşık olur muydun?”</st></span></p>
			<p xml:lang="en-GB"><span xml:lang="tr-TR"><st c="19781">Hepsi suspus olmuştu bir anda. </st><st c="19813">Merakla baktılar Azize’nin yüzüne. </st><st c="19848">Ciddiydi soruyu sorarken evet.</st></span></p>
			<p xml:lang="en-GB"><span xml:lang="tr-TR"><st c="19878">Cevap bekliyordu annesinden.</st></span></p>
			<p xml:lang="en-GB"><span xml:lang="tr-TR"><st c="19907">“Sen olsan, sana âşık olur muydun?”</st></span></p>
			<p xml:lang="en-GB"><span xml:lang="tr-TR"><st c="19943">Melike cevabını bulmuştu sanki sorunun ama susuyordu. </st><st c="19998">Uzayıp giden derin bir sessizliğin ardından, tek söz bile etmeden dağılıp gitti herkes. </st><st c="20086">Melike yüzüne süreceği ilaçlarla yatak odasına, Azize mutfağa, Aleyna odasına...</st></span></p>
			<p xml:lang="en-GB"><span xml:lang="tr-TR"><st c="20166">Ertan geri dönmemişti cevapsız çağrılara... </st><st c="20211">Bir daha aramaya lüzum yoktu artık. </st><st c="20247">Telefonun açılmayacağı belliydi.</st></span></p>
			<p xml:lang="en-GB"><span xml:lang="tr-TR"><st c="20279">Akşama doğru işletmeci Kerem Bey’in aradığını görünce heyecanlandı Aleyna. </st><st c="20355">Karşı cephede bir hareketin belirmiş olması hoşuna gitti.</st></span></p>
		</div>
	<div id="charCountTotal" value="20412"></div></body>
</html>
