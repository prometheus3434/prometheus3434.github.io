<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-23</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-20"><st c="0">-XI-</st></p>
			<p xml:lang="en-GB"><span><st c="5">Üç ay sonra</st></span><span><st c="17">...</st></span><span></span></p>
			<p xml:lang="en-GB"><span xml:lang="tr-TR"><st c="20">“Üç milyon” dedi Arkın. </st><st c="45">“Bir gecede tam üç milyon izlendi klip inanabiliyor musun? </st><st c="104">Üç ayda yirmi beş milyon... </st><st c="132">Yirmi beş... </st><st c="145">Bu bir rekor... </st><st c="161">Çok büyük bir iş başardın sen farkında mısın Aleyna? </st><st c="214">Ertan’a ne kadar teşekkür etsen az. </st><st c="250">Sakın onun hakkında böyle saçma sapan düşüncelere kapılma bir daha rica ediyorum senden. </st><st c="339">Bindiğin dalı kesme, işleri mahvetme...”</st></span></p>
			<p xml:lang="en-GB"><span xml:lang="tr-TR"><st c="379">“Onun eseriymişim gibi davranıyor bana sürekli” dedi Aleyna. </st><st c="441">Yüzü solgun, iyice zayıflamış, ışığı sönmüş halde kahve içiyordu Arkın’ın stüdyosunda. </st><st c="528">“İkinci şarkı daha iyi olabilirdi dedi mesela. </st><st c="575">Daha iyi okuyabilirdin diyor, neden eğitim almıyorsun, neden geliştirmiyorsun kendini diyor. </st><st c="668">İyi bir solist olmadığımı ima ediyor her fırsatta ve herkesin içinde... </st><st c="740">Dün akşam oteldeki resepsiyonu biliyorsun. </st><st c="783">Bir sürü insan vardı. </st><st c="805">Herkes beni tanıyor, gazeteciler fotoğraf çekiyor, röportaj yapıyorum, etraf kalabalık...”</st></span></p>
			<p xml:lang="en-GB"><span xml:lang="tr-TR"><st c="895">“Eh ne güzel işte... </st><st c="917">Hep hayalin değil miydi? </st><st c="942">Sevgilin yanında, ünlü bir şarkıcısın, artık magazin muhabirleri seni tanıyor tamam mı? </st><st c="1030">Magazincilerin radarında olman başardığın anlamına gelir Aleyna, kurcalama artık bir şeyleri...”</st></span></p>
			<p xml:lang="en-GB"><span xml:lang="tr-TR"><st c="1126">“Olay o değil ama” dedi Aleyna. </st><st c="1159">“Bir gazeteci ikinci klip on milyon izlendi, daha yüksek bir izlenme beklemiyor muydunuz diye sorunca Ertan girdi araya, bir vokal koçuyla çalışmasını söylüyorum ben de ona hep dedi. </st><st c="1342">Ayrıca solfej eğitimi alması için de ısrar ediyorum ama hiç dinlemiyor beni dedi. </st><st c="1424">İyi bir solist olmadığım için şarkılarımın beklenen başarıya ulaşmadığını söyledi yani herkese... </st><st c="1522">Bütün magazinlerde bu açıklama dönüp duruyor inanabiliyor musun? </st><st c="1587">Benim kötü bir şarkıcı olduğumu memlekete ilan etti sevgilim. </st><st c="1649">Hem de benim sevgilim yani, düşmanım da değil...”</st></span></p>
			<p xml:lang="en-GB"><span xml:lang="tr-TR"><st c="1698">“Ne solfej dersi yahu?” dedi Arkın. </st><st c="1735">“Ne alakası var? </st><st c="1752">Ama vokal koçu olabilir tabii ki neden olmasın? </st><st c="1800">Sevgilinin bütün imkânlarını kullan işte. </st><st c="1842">Madem bunu seve seve sunuyor sana al kabul et. </st><st c="1889">Adam kötü niyetli değil ki her zaman arkanda, hep destekliyor seni ve hep daha iyisini başarmanı istiyor.”</st></span></p>
			<p xml:lang="en-GB"><span xml:lang="tr-TR"><st c="1995">“Sence başarmadım mı?” dedi Aleyna yaşla dolmuş bakışlarını çaresizlik içinde Arkın’ın yüzünde gezdirirken. </st><st c="2104">“Başarmadım mı hâlâ?”</st></span></p>
			<p xml:lang="en-GB"><span xml:lang="tr-TR"><st c="2125">“Başardın tabii!” dedi Arkın telaşlanarak. </st><st c="2169">Aleyna’nın neden böyle ağlamaklı olduğunu anlamamıştı hiç. </st><st c="2228">“İlk şarkı yirmi beş milyon izlendi, ikinci şarkı on milyon. </st><st c="2289">Daha dur. </st><st c="2299">Üç hafta oldu ikinci şarkı çıkalı. </st><st c="2334">Elli milyona kadar yolu var onun...</st></span></p>
			<p xml:lang="en-GB"><span xml:lang="tr-TR"><st c="2369">“O zaman niye başaramamışım gibi hissediyorum ben?” diye ağlamaya başladı Aleyna. </st><st c="2452">“Niye hâlâ başaramamışım gibi geliyor bana?”</st></span></p>
			<p xml:lang="en-GB"><span xml:lang="tr-TR"><st c="2496">Aylar önce barbeküde tanıştığı </st></span><span xml:lang="tr-TR"><st c="2528">Mavi Gölgeli Adam</st></span><span xml:lang="tr-TR"><st c="2545">’ın</st></span><span xml:lang="tr-TR"> </span><span xml:lang="tr-TR"><st c="2549">sözleri geliyordu Aleyna’nın aklına. </st><st c="2587">Zaten son zamanlarda en çok o sözler dolanıyordu kafasının içinde, ne yapsa kurtaramıyordu kendini.</st></span></p>
			<p xml:lang="en-GB"><st c="2686">“Başarmak ve mutlu olmak her zaman sayılarla tarif edebileceğimiz bir şey değil... </st><st c="2770">Gerçekten müzik yapmak istiyorsan gerçekten müzik yaparsın o halde. </st><st c="2838">İzlenmediğinde üzülmezsin. </st><st c="2865">Şarkın paylaşılmadığında başarısız hissetmezsin kendini. </st><st c="2922">Müzik için yaşayıp yaşamadığını, rakamlar seni yaralamadığında anlarsın. </st><st c="2995">Kendinizi huzursuz hissettiğiniz bir an ama küçücük bir an bile olursa bilin ki orada bir terslik var. </st><st c="3098">Duygularımız sinyal verir. </st><st c="3125">Küçücük olumsuz bir his bile, size çok şey anlatmak istiyor olabilir. </st><st c="3195">İşte o zaman gerçek müziğin sesini duymaya başlayacaksınız.”</st></p>
			<p xml:lang="en-GB"><span xml:lang="tr-TR"><st c="3255">Bu mutsuzluğunun sebebini bir türlü anlayamıyordu Aleyna. </st><st c="3314">Dışarıdan bakınca her şey yolundaydı. </st><st c="3352">Ünlüydü, tanınıyordu, seviliyordu, bir dolu konser teklifleri alıyordu, artık bir otelin barında şarkı söylemek zorunda değildi, kabalalık konser salonlarını doldurabiliyordu, yaptığı her şarkı milyonlarca dinleniyor, beğeniliyordu da neden hep bir şeyler eksik gibi geliyordu ona?</st></span></p>
			<p xml:lang="en-GB"><span xml:lang="tr-TR"><st c="3633">Ertan’ın sözde iyi niyetli gibi görünen, kibar ama öldürücü eleştirilerinin zaman içinde bir giyotine dönüştüğünün farkında bile değildi. </st><st c="3772">Ertan sözde her şeyi Aleyna’nın iyiliği için yapıyor, varını yoğunu ona adıyor, sevdiği kadını destekliyordu ama şimdiye kadar başardığı hiçbir şeyden memnun değildi o da. </st><st c="3944">Sanki Aleyna bütün yatırımlarını boşa çıkarıyordu sevdiği adamın. </st><st c="4010">Ölü bir yatırım, boş bir çabaydı... </st><st c="4046">Ertan her şeyin hep daha fazlasını bekleyerek Aleyna’yı motive etmiyor, tam tersine onun gücünden, inancından, özgüveninden çalıyordu.</st></span></p>
			<p xml:lang="en-GB"><span xml:lang="tr-TR"><st c="4180">İşin daha da acıklı yanı Aleyna’nın bütün bunları konuşup dertleşebileceği bir can dostunun bile olmamasıydı... </st><st c="4293">Artık kimseyle </st></span><span xml:lang="tr-TR"><st c="4308">konuşmazsa öleceğini hissettiği noktada gelip tonmaisterinin yanında soluğu aldığına kendi de inanamıyor, haline acıyordu içten içe. </st><st c="4441">Azize’yle de paylaşamazdı ki bütün bunları. </st><st c="4485">Son zamanlarda çok daha öfkeliydi Azize kız kardeşine karşı. </st><st c="4546">Bulsa bir kaşık suda boğardı onu. </st><st c="4580">Yüzünü şeytan görsündü.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4603">Annesinin intihar girişiminden sonra Aleyna’yla aynı evde yaşamak istemediğini açıkça söylemişti Azize. </st><st c="4708">“Yardıma gelmeni beklemekten yoruldum” demişti. </st><st c="4756">“Hiç değilse başka bir eve git de nasılsa bizimle değil, gelmese de olur diye düşüneyim. </st><st c="4845">Böylesi çok kötü... </st><st c="4865">Sürekli bizimlesin ama hiçbir sorunumuzla ilgilenmiyorsun. </st><st c="4924">Böyle olmaz. </st><st c="4937">Aynı evde yaşayamayız seninle...”</st></span></p>
			<p xml:lang="en-GB"><span xml:lang="tr-TR"><st c="4970">Aleyna’ya çok da kötü gelmemişti bu fikir. </st><st c="5014">Öylesine yoğun bir iş hayatı vardı ki müzik ve Ertan dışında kimsenin sorunlarına ayıracak ne zamanı vardı ne de enerjisi... </st><st c="5139">Ailesiyle ilgili her sorun hayatın ona büyük bir haksızlığı gibi geliyordu zaten artık. </st><st c="5227">İkisinin de bitmek bilmeyen dertleri yüzünden yaşamak istediği hayata geciktiğini, hatta bazen bu yüzden yetersiz ve güçsüz düştüğünü bile düşünüyordu. </st><st c="5379">Onlar olmasa sanki her şey daha hızlı ve daha kolay olacaktı. </st><st c="5441">Uzaklaşmak, kesinlikle iyi gelecekti ona. </st><st c="5483">İşleri de ilişkisi de huzur bulacaktı.</st></span></p>
			<p xml:lang="en-GB"><span xml:lang="tr-TR"><st c="5521">Ertan bir hafta içinde çözmüştü ev işini. </st><st c="5564">Ulus’ta küçük, şirin bir daire tutmuştu sevgilisine... </st><st c="5619">Haftanın birkaç günü kendi de gelip kalıyordu. </st><st c="5666">Hayatın herkes için tatlı tatlı akıp gidiyor olması gerekirdi bu durumda. </st><st c="5740">Oysa kimse mutlu değildi hâlâ...</st></span></p>
			<p xml:lang="en-GB"><span xml:lang="tr-TR"><st c="5772">Ne Azize, ne Aleyna, ne annesi...</st></span></p>
			<p xml:lang="en-GB"><span xml:lang="tr-TR"><st c="5806">Kocasının Rusya’ya döndüğünü öğrendiği akşam bir kutu ilaç içmişti zavallı kadın. </st><st c="5889">Neyse ki Azize apar topar hastaneye yetiştirmişti de kontrol altına alınmıştı durumu. </st><st c="5975">Annesine bakıcılık ederek yaşamaya mahkûm edilen Azize’nin Çetin’le bir sorun yaşayacağını zaten hep tahmin ediyordu Aleyna. </st><st c="6100">Çetin’in yemeklerini sürekli dışarıda yemesinden, arkadaşlarıyla birlikte olduğunu söylemesinden, para dışında Azize’nin kadınsı hizmetlerine artık ihtiyaç duymamasından belliydi hayatında başka biri olduğu... </st><st c="6310">Azize yağıp gürlemiş, mangalda kül bırakmamış, tası tarağı toplayıp terk etmişti onu ama aradan bir hafta bile geçmemişti ki adamın kapısına dayanıp “Beni bırakırsan ölürüm” diye ağlamaya başlamış, bağışlanmayı dilemişti annesi gibi... </st><st c="6546">Çetin barışmayı kabul etmişti ama taksitlerin bitmesini beklediğini düşünüyordu Aleyna. </st><st c="6634">Bankadan çektiği otuz bin liranın aylık taksitlerini de Azize’ye ödetiyordu hâlâ. </st><st c="6716">Üstelik Rusya’daki babadan artık sağlam bir maddi destek gelmiyorken zavallı Azize’nin bütün bunlarla baş etmesi hiç de kolay olmuyordu. </st><st c="6853">Neyse ki Aleyna ortak hesaba Rusya’dan gelmiş gibi para yatırmaya devam ediyordu hâlâ düzenli olarak.</st></span></p>
			<p xml:lang="en-GB"><span xml:lang="tr-TR"><st c="6954">“Ben kalkayım artık” dedi Aleyna. </st><st c="6989">“Eve gitmem lazım, menajer gelecek. </st><st c="7025">Cumartesi günkü konserin avansı yatmış. </st><st c="7065">İş okeylendi yani. </st><st c="7084">Senin de bilgin olsun. </st><st c="7107">Gerçi menajer bilgilendirir ama neyse işte... </st><st c="7153">Kahve için teşekkürler...”</st></span></p>
			<p xml:lang="en-GB"><span xml:lang="tr-TR"><st c="7179">Kahve fincanını sehpaya bırakıp kalktı Aleyna. </st><st c="7227">Aylar önce şarkı kaydı için orkestrayla buluştukları günü hatırladı Arkın. </st><st c="7302">Aleyna yine aynı küçük sırt çantası ve spor şapkasıyla bu şekilde duruyordu karşısında. </st><st c="7390">Sarı saçları yine atkuyruğu, şapkanın arkasında sallanıyor. </st><st c="7450">Yeniyetme bir şarkıcıydı o zamanlar. </st><st c="7487">Bir başına kendi imkânlarıyla tırmalayıp duruyordu ama gerçek bir stardan farksızdı egosu. </st><st c="7578">Burnu havada, küstah, mesafeli tavırlarıyla orkestrayı bile canından bezdirmişti. </st><st c="7660">Kimseye eyvallah etmiyordu. </st><st c="7688">Ağzından kerpetenle bile bir teşekkür almak mümkün değildi. </st><st c="7748">Bir fincan filtre kahve için teşekkür eden bir Aleyna görmek Arkın’a da tuhaf geliyordu elbette. </st><st c="7845">Hiçbir şeyden memnun olmayan kişi kendisiyken şimdi sevgilisinin memnuniyetsizliğinden yakınıyordu. </st><st c="7945">Kovmak için aylardır fırsat kolladığı Arkın’la sanki hayatında hiç dostu kalmamış gibi bütün özel sorunlarını anlatıp dertleşme noktasına gelmesi, sahiden de işlerin pek yolunda gitmediği anlamına gelebilirdi.</st></span></p>
			<p xml:lang="en-GB"><span xml:lang="tr-TR"><st c="8154">“Takma kafana bir şey” dedi Arkın solistini uğurlarken. </st><st c="8211">“Başardığın şeyin tadını çıkar...”</st></span></p>
			<p xml:lang="en-GB"><span xml:lang="tr-TR"><st c="8245">Tamam der gibi başını salladı Aleyna. </st><st c="8284">Çok da içten olduğuna inanmıyordu Arkın’ın. </st><st c="8328">Ne de olsa her hafta konser veren, şarkı üreten, klip çeken bir şarkıcıyla düzenli ve sorunsuz çalışıyor, güzel de para kazanıyordu. </st><st c="8461">Üstelik artık Aleyna’nın orkestrası olmak prestij de kazandırıyordu müzisyenlere... </st><st c="8545">Bütün bu tatlı düzenin Aleyna’nın saçma sapan buhranları yüzünden bozulmasını istemiyor olabilirdi pekâlâ.</st></span></p>
			<p xml:lang="en-GB"><span xml:lang="tr-TR"><st c="8651">Ulus’taki yeni evine bir türlü alışamamıştı Aleyna. </st><st c="8704">Taksiye her bindiğinde Maslak diyordu hâlâ... </st><st c="8750">Eve geldiğinde menajerin çoktan laptopu açıp ofis ortamını kurduğunu gördü. </st><st c="8826">Hizmetli kadın çay ve kek de ikram etmişti ona. </st><st c="8874">Herkes işinin başındaydı işte ne güzel.</st></span></p>
			<p xml:lang="en-GB"><span xml:lang="tr-TR"><st c="8913">Başka ünlü solistlerle de çalışıyordu Tolga... </st><st c="8961">İyi çocuktu... </st><st c="8976">Çalışkandı, dürüsttü, hızlıydı ve en önemlisi iş bitiriciydi. </st><st c="9038">O da Ertan sayesinde girmişti hayatına. </st><st c="9078">Tolga da sağ olsun her fırsatta dile getirirdi bunu.</st></span></p>
			<p xml:lang="en-GB"><span xml:lang="tr-TR"><st c="9130">“Ertan Abi söyleyince hiç düşünmeden kabul ettim, solistin kim olduğunu bile sormadım” der. </st><st c="9223">“Ama sonra bir de baktım ki şahane bir kadın çıktı karşıma. </st><st c="9283">Tabii canım. </st><st c="9296">Ertan Abi şahane olmayan bir insanla ne yapsın, niye vakit harcasın ona?”</st></span></p>
			<p xml:lang="en-GB"><span xml:lang="tr-TR"><st c="9369">Tolga, Aleyna’yı uzaktan atılmış bir öpücükle karşılayıp telefon görüşmesini sürdürürken Aleyna da ablasını araması gerektiğini söyleyip izin istedi. </st><st c="9520">Azize artık önemli bir şey olmadığında katiyen aramazdı. </st><st c="9577">Çağrı bıraktığına göre belli ki bu telefonu açmaya mecburdu. </st><st c="9638">Bekletmeden geri dönmek istedi hemen.</st></span></p>
			<p xml:lang="en-GB"><span xml:lang="tr-TR"><st c="9675">“Her şey yolunda mı, annem iyi mi?” diye sordu.</st></span></p>
			<p xml:lang="en-GB"><span xml:lang="tr-TR"><st c="9723">“İyi” dedi Azize, duygusuz bir sesle. </st><st c="9762">Üzgün mü, kızgın mı, sakin mi belli değildi ama mutsuz olduğu aşikârdı.</st></span></p>
			<p xml:lang="en-GB"><span xml:lang="tr-TR"><st c="9833">“Sen iyi misin, bir şeye ihtiyacın var mı?”</st></span></p>
			<p xml:lang="en-GB"><span xml:lang="tr-TR"><st c="9877">“Yok.”</st></span></p>
			<p xml:lang="en-GB"><span xml:lang="tr-TR"><st c="9884">“Anladım, tamam.”</st></span></p>
			<p xml:lang="en-GB"><span xml:lang="tr-TR"><st c="9902">“Bir şey sormam lazım benim. </st><st c="9932">Çok önemli. </st><st c="9944">Ne yaparsam yapayım vazgeçiremedim. </st><st c="9980">Çetin ısrar ediyor ille. </st><st c="10005">Yardım edebilir misin bana? </st><st c="10033">Bu çok önemli gerçekten...”</st></span></p>
			<p xml:lang="en-GB"><span xml:lang="tr-TR"><st c="10060">Şaşırmıştı Aleyna. </st><st c="10080">Çetin’in ne işi olurdu onunla?</st></span></p>
			<p xml:lang="en-GB"><span xml:lang="tr-TR"><st c="10110">“Nedir sorun?”</st></span></p>
			<p xml:lang="en-GB"><span xml:lang="tr-TR"><st c="10125">“Çetin’in işleri iyi değil. </st><st c="10154">Müzik dersi alan kaç kişi var ki memlekette? </st><st c="10199">Meyhanelerde şarkı söyleyecek hali de yok. </st><st c="10242">Yani olmaz. </st><st c="10254">Sen acaba bir sanatçının vokalisti olarak bir ekibe alabilir misin onu? </st><st c="10326">Birinin vokal koçu da olabilir. </st><st c="10358">Gerçi o, seninle çalışmak istiyor ama...”</st></span></p>
			<p xml:lang="en-GB"><span xml:lang="tr-TR"><st c="10399">“Sen istemiyorsun ama değil mi?” dedi Aleyna. </st><st c="10446">Kendi de az kıskanç sayılmazdı ama Azize’nin erkek arkadaşını kız kardeşine tanıştırmaktan bu kadar çekinmesi hiç de normal değildi. </st><st c="10579">Sokakta görse Çetin’i tanımazdı Aleyna. </st><st c="10619">Öylesine uzak tutulmuşlardı birbirlerinden. </st><st c="10663">Birkaç Instagram fotosu dışında adamın nasıl göründüğü hakkında fikri yoktu ama kim olduğundan iyice emindi. </st><st c="10772">Asalak böcek...</st></span></p>
			<p xml:lang="en-GB"><span xml:lang="tr-TR"><st c="10787">“Çetin’e iş bulabilir misin?”</st></span></p>
			<p xml:lang="en-GB"><span xml:lang="tr-TR"><st c="10817">“Bulamam” dedi Aleyna. </st><st c="10841">“Bana ulaşmak için seni kullanıyor çünkü.”</st></span></p>
			<p xml:lang="en-GB"><span xml:lang="tr-TR"><st c="10883">“Biliyordum böyle diyeceğini... </st><st c="10916">Sormadım varsay, tamam.”</st></span></p>
			<p xml:lang="en-GB"><span xml:lang="tr-TR"><st c="10940">“Azize, adam bununla baskı yapıyor sana değil mi? </st><st c="10991">Biliyorum, tahmin ediyorum. </st><st c="11019">Hâlâ barışmadınız aslında. </st><st c="11046">Süründürüyor seni. </st><st c="11065">Üç aydır elini bile tutmadığından eminim. </st><st c="11107">Gidip yalvarıyorsun ona beni terk etme diye. </st><st c="11152">O da süründürüyor işte. </st><st c="11176">Borçları ödetiyor sana. </st><st c="11200">Şimdi yeni bir iş kapısı da istiyor, şöhretler dünyasına dikmiş gözünü belli...”</st></span></p>
			<p xml:lang="en-GB"><span xml:lang="tr-TR"><st c="11280">“Çalışmak istiyor sadece. </st><st c="11307">Bana baskı yapmıyor. </st><st c="11328">Birbirimize çok emek verdik biz. </st><st c="11361">Öyle bir kalemde silip atmak istemedim iki yılı... </st><st c="11412">O da silip atamıyor. </st><st c="11433">Yoksa görüşmezdi benimle” dedi Azize.</st></span></p>
			<p xml:lang="en-GB"><span xml:lang="tr-TR"><st c="11470">Annesinin bir kopyasına dönüştüğünün bal gibi de farkındaydı ama çaresizdi yine de. </st><st c="11555">Üç ay önceki o intihar girişimi daha da çaresizleştirmişti Azize’yi. </st><st c="11624">Yalnız kalmaktan ölesiye korkuyordu. </st><st c="11661">Annesinin intihara kalkışması aslında Azize’yi de sevmediği anlamını doğurmuştu zavallı kızın zihninde. </st><st c="11765">Çetin’den başka kimsesi kalmamış gibi geliyordu. </st><st c="11814">Gerekirse ayaklarına bile kapanırdı terk edilmemek için. </st><st c="11871">Çetin de yoksa kimse kalmıyordu çünkü geriye... </st><st c="11919">Kimin yanında yaşlanacaktı bundan sonra, Aleyna’nın mı?</st></span></p>
			<p xml:lang="en-GB"><span xml:lang="tr-TR"><st c="11974">“Gelsin tamam, gelsin” dedi Aleyna. </st><st c="12011">“Benim eve yolla bugün akşamüzeri, saat dörtten sonra gelsin Ulus’a... </st><st c="12082">Bir konuşayım, ne yapabilir ne yapamaz bir bakayım.”</st></span></p>
			<p xml:lang="en-GB"><span xml:lang="tr-TR"><st c="12134">“Senin eve mi?”</st></span></p>
			<p xml:lang="en-GB"><span xml:lang="tr-TR"><st c="12150">“Evet canım benim eve... </st><st c="12176">Ertan da burada olacak. </st><st c="12200">O da görsün çocuğu. </st><st c="12220">Ondan bir halt olur mu olmaz mı anlar. </st><st c="12259">Ona göre ne yapacağını daha iyi bilir.”</st></span></p>
			<p xml:lang="en-GB"><span xml:lang="tr-TR"><st c="12298">“Tamam” dedi Azize. </st><st c="12319">Teşekkür etmeden kapattı telefonu.</st></span></p>
			<p xml:lang="en-GB"><span xml:lang="tr-TR"><st c="12353">Sonrasında Tolga’yla baş başa verip konser için çalışmaya başladılar birlikte. </st><st c="12433">Konserin repertuvarı oluşturuldu, orkestraya bilgi geçildi, mekânın ses düzenini kontrol etmesi için Arkın’la görüşüldü, kostüm provası ayarlandı, sahne konsepti çalışıldı, telefonlar açıldı derken kapı çaldı.</st></span></p>
			<p xml:lang="en-GB"><span xml:lang="tr-TR"><st c="12642">Ertan’ın geldiğini düşündü Aleyna ama hizmetli kadın, Çetin adında birinin kapıda onu beklediğini söyledi.</st></span></p>
			<p xml:lang="en-GB"><span xml:lang="tr-TR"><st c="12749">“Saat dört oldu mu yahu?” dedi Aleyna. </st><st c="12789">“Hay Allah, tamam al içeri.”</st></span></p>
			<p xml:lang="en-GB"><span xml:lang="tr-TR"><st c="12817">“Ben de kaçıyorum artık” dedi Tolga. </st><st c="12855">“İşler çok.”</st></span></p>
			<p xml:lang="en-GB"><span xml:lang="tr-TR"><st c="12867">Çetin salona elinde bir buket çiçekle girince saçma bir gülme peyda oldu Aleyna’nın içinde. </st><st c="12960">Bu nasıl bir görgüsüzlüktü böyle? </st><st c="12994">İş görüşmesine kucağında çiçekle mi gelir bir erkek? </st><st c="13047">Sanki sevgilisiyle buluşmaya gidiyor... </st><st c="13087">Azize’ye hiç almış mıydı acaba bu çiçeklerden?</st></span></p>
			<p xml:lang="en-GB"><span xml:lang="tr-TR"><st c="13133">“Selam” dedi Çetin. </st><st c="13154">“Nihayet tanışabildik sevgili baldız. </st><st c="13192">Sizi tanımak çok güzel...”</st></span></p>
			<p xml:lang="en-GB"><span xml:lang="tr-TR"><st c="13218">Hizmetli kadına çiçekleri almasını söyledi Aleyna. </st><st c="13270">“Sen de şöyle geç” diyerek az önce Tolga’nın kalktığı sandalyeyi işaret etti Çetin’e.</st></span></p>
			<p xml:lang="en-GB"><span xml:lang="tr-TR"><st c="13355">Genç adamın daha sıcak bir karşılama beklediği belliydi. </st></span><span xml:lang="tr-TR"><st c="13413">Yüzü düşmüştü birden. </st><st c="13435">Aleyna’nın sohbet etmeyeceğini anlamıştı.</st></span><span xml:lang="tr-TR"><st c="13476"> Sorduğu sorulara kısa cevaplar vererek nasıl bir iş yapabileceğini açıkladı hemen.</st></span></p>
			<p xml:lang="en-GB"><span xml:lang="tr-TR"><st c="13559">“Tamam” dedi Aleyna. </st><st c="13581">“Seni bizim stüdyoya yönlendireceğim. </st><st c="13619">Arkın’la görüşeceksin orada. </st><st c="13648">Dinleyecek seni. </st><st c="13665">Bana vokal yapıp yapamayacağına karar verecek. </st><st c="13712">Okeylerse cumartesi günkü konserle başlarsın, deneriz. </st><st c="13767">Provalarını da Arkın’la yaparsın. </st><st c="13801">Şarkı trafiklerimizi o biliyor.”</st></span></p>
			<p xml:lang="en-GB"><span xml:lang="tr-TR"><st c="13833">Çok şaşkındı Çetin. </st><st c="13854">Çok heyecanlanmıştı. </st><st c="13875">Utanmasa boynuna atlayacaktı Aleyna’nın. </st><st c="13916">Memleketin şu sıralar en popüler şarkıcısının vokalisti mi oluyordu yani? </st><st c="13990">Of ne havası olacaktı bundan sonra... </st><st c="14028">Kimse tutamazdı artık onu. </st><st c="14055">Bambaşka yerlere yürürdü buradan.</st></span></p>
			<p xml:lang="en-GB"><span xml:lang="tr-TR"><st c="14088">“Çok teşekkür ederim” dedi. </st><st c="14117">“Sizi utandırmayacağım.”</st></span></p>
			<p xml:lang="en-GB"><span xml:lang="tr-TR"><st c="14141">“Daha kesin bir şey yok. </st><st c="14167">Arkın’la konuş önce. </st><st c="14188">Bakarız.”</st></span></p>
			<p xml:lang="en-GB"><span xml:lang="tr-TR"><st c="14197">“Hayhay” dedi Çetin. </st><st c="14219">Elini uzatıp tokalaştı Aleyna’yla. </st><st c="14254">“Sahiden de çok güçlü bir karizmanız var” dedi sonra. </st><st c="14308">“Çok etkili bir enerjiniz var. </st><st c="14339">Tam bir star enerjisi... </st><st c="14364">Kimseye benzemediğinizi tahmin ediyordum. </st><st c="14406">Çok özelsiniz.”</st></span></p>
			<p xml:lang="en-GB"><span xml:lang="tr-TR"><st c="14421">“Azize daha karizmatiktir bizim ailede” dedi Aleyna imalı bir sesle döver gibi. </st><st c="14502">“Asıl o çok özeldir.”</st></span></p>
			<p xml:lang="en-GB"><span xml:lang="tr-TR"><st c="14523">“Tabii ki” dedi Çetin yanlış anlaşılmaya mahal vermemeye çalışarak. </st><st c="14592">“Onun başka bir karizması var. </st><st c="14623">Fedakâr bir kadın... </st><st c="14644">Mücadeleci... </st><st c="14658">Ama siz bir yıldızsınız. </st><st c="14683">Büyük bir enerji gerekir bunun için...”</st></span></p>
			<p xml:lang="en-GB"><span xml:lang="tr-TR"><st c="14722">Neyse ki tam vaktinde gelmişti Ertan. </st><st c="14761">Bu sevimsiz iltifatlara, dalkavukluğa daha fazla dayanamayacaktı, içi şişmişti iyice. </st><st c="14847">Bu adama mı yalvarıyordu zavallı Azize terk edilmemek için? </st><st c="14907">Yazık...</st></span></p>
			<p xml:lang="en-GB"><span xml:lang="tr-TR"><st c="14915">“Sevgilim” diyerek içeri girdi Ertan. </st><st c="14954">Aleyna’nın dudaklarına tutkulu bir öpücük kondurdu. </st><st c="15006">“Hazırlanmamışsın, bir saate çıkmamız lazım.”</st></span></p>
			<p xml:lang="en-GB"><span xml:lang="tr-TR"><st c="15051">“Çetin’i geçireyim hazırlanıyorum hemen” dedi Aleyna. </st><st c="15106">“Azize’nin erkek arkadaşı...”</st></span></p>
			<p xml:lang="en-GB"><span xml:lang="tr-TR"><st c="15135">Ertan sanki Çetin’i ilk kez fark ediyormuş gibi üstten bir selamlamayla uğurladı. </st><st c="15218">Tanışmak için elini bile uzatmadan göndermişti adamı. </st><st c="15272">Bir dakikasını dahi feda etmeye layık bulmamıştı belli ki... </st><st c="15333">“Görür görmez kimin ne olduğunu anlıyor sahiden” diye geçirdi içinden Aleyna.</st></span></p>
			<p xml:lang="en-GB"><span xml:lang="tr-TR"><st c="15410">“Gecenin en güzel kadını olmanı istiyorum” dedi Ertan sevgilisinin beline sarılıp boynundan öperken. </st><st c="15512">“Arkadaşımızın nişanını kutlayacağız bu gece...”</st></span></p>
			<p xml:lang="en-GB"><span xml:lang="tr-TR"><st c="15560">“Merak etme” dedi Aleyna. </st><st c="15587">“Senin kadınınım ben. </st><st c="15609">Herkes beni arzulayacak bu gece. </st><st c="15642">Herkesin gözü üzerimde olacak...”</st></span></p>
			<p xml:lang="en-GB"><span xml:lang="tr-TR"><st c="15675">“İşte bu bebeğim, işte bu!”</st></span></p>
			<p xml:lang="en-GB"><span xml:lang="tr-TR"><st c="15703">“Aslında Orçun’un nişanına da davetli olmak isterdim” diye lafı yapıştırıverdi o sırada Aleyna. </st><st c="15800">“Hani ailelerin bir araya geldiği, annenle babanın da katıldığı, çekirdek kadroların buluştuğu nişanda olmayı tercih ederdim, dışarıda bir barda nişanın kutlamasını yapmak yerine...”</st></span></p>
			<p xml:lang="en-GB"><span xml:lang="tr-TR"><st c="15982">“O da olur aşkım” dedi Ertan, parmakları sevgilisinin sarı saçlarında şehvetle dolaşırken. </st><st c="16074">“Ailemle tanışırsın bir gün... </st><st c="16105">Neden olmasın?”</st></span></p>
			<p xml:lang="en-GB"><span xml:lang="tr-TR"><st c="16120">“Ne zaman tanışırım sence? </st><st c="16148">Yani şarkım kaç milyon dinlenince buna layık olurum, kaç milyon insan daha beni tanıyıp beğenince?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="16247">“Hoppala, arıza çıkıyor!” diyerek şımarıkça bir tavırla Aleyna’dan uzaklaştı Ertan. </st><st c="16332">“Senin muayyen gününe mi denk geldi yoksa bu nişan kutlaması? </st><st c="16394">Tüh!”</st></span></p>
			<p xml:lang="en-GB"><span xml:lang="tr-TR"><st c="16399">“Dalga geçme Ertan. </st><st c="16420">Neden ciddiye almıyorsun söylediklerimi? </st><st c="16461">Hiç mi umurunda değil kendimi nasıl hissettiğim?”</st></span></p>
			<p xml:lang="en-GB"><span xml:lang="tr-TR"><st c="16510">“Olmaz olur mu sevgilim?” dedi Ertan. </st><st c="16549">Elinden tutup kanepeye oturttu sevgilisini. </st><st c="16593">“Ailemle tanışmak istediğini biliyorum, bunu ben de istiyorum ama her şeyin bir yeri ve zamanı var. </st><st c="16693">Sıradan bir aile bizimkiler. </st><st c="16722">İlişkiler farklı, prensipler, değerler farklı... </st><st c="16771">Hem daha biz çok yeniyiz. </st><st c="16797">Birlikte başarmamız gereken çok şey yok mu sence de? </st><st c="16850">Nedir senin bu gelin hanım olma kompleksin? </st><st c="16894">Evimizin kadını, çocuklarımızın anası mı olmak istiyorsun yani hemen? </st><st c="16964">Ne kadar kıro bir beklenti bu böyle aşkım, şaka mısın sen ciddi misin? </st><st c="17035">Ne oldu star Aleyna’ya? </st><st c="17059">Derdin evlenip çocuk doğurmaksa bu işlere niye bulaştın?”</st></span></p>
			<p xml:lang="en-GB"><span xml:lang="tr-TR"><st c="17116">Böyle düşününce ne kadar da haklıydı Ertan. </st><st c="17161">Daha kaç aydır birlikteydiler ki? </st><st c="17195">Neden görgüsüz cahil kızlar gibi hemen aileyle tanışma telaşına kapılmıştı ki? </st><st c="17274">Ertan’ın dediği gibi tam bir kıroluktu bu... </st><st c="17319">Ah çok utanıyordu şimdi. </st><st c="17344">Keşke hiç söylemeseydi o lafı. </st><st c="17375">Bir daha asla aileyle tanışmayı beklediğini ima etmeyecekti hatta beklemeyecekti bile.</st></span></p>
			<p xml:lang="en-GB"><span xml:lang="tr-TR"><st c="17461">“Haklısın” dedi Aleyna. </st><st c="17486">“Gelin hanım olmak değil de senin gibi mükemmel bir evladı yetiştiren aileyi tanımaktı aslında isteğim. </st><st c="17590">Bunun da acelesi yok tabii...”</st></span></p>
			<p xml:lang="en-GB"><span xml:lang="tr-TR"><st c="17620">“Yalnız artık çıkmamız lazım aşkım” dedi Ertan. </st><st c="17669">“Ben daha duş alacağım.”</st></span></p>
			<p xml:lang="en-GB"><span xml:lang="tr-TR"><st c="17693">“Ben de hemen giyiniyorum” dedi Aleyna. </st><st c="17734">Yine kendinin haksız çıkacağı bir konuşmanın daha yılan hikâyesine dönüp sinir kriziyle sonlanmasına dayanamayacaktı. </st><st c="17852">Koşar adım giyinme odasına gidip akşamki kutlama için bir kıyafet beğendi kendine. </st><st c="17935">Sade ama şık... </st><st c="17951">İddialı bir dekoltesi vardı ki gece boyunca konuşulmaya yeterdi, bu da Ertan’ı fazlasıyla tatmin ederdi.</st></span></p>
			<p xml:lang="en-GB"><span xml:lang="tr-TR"><st c="18055">Kulübe geldiklerinde yemek başlamış, eğlenceli bir sohbet dönüyordu gençler arasında. </st><st c="18142">Yeni nişanlı çiftin etrafını sarmıştı hepsi. </st><st c="18187">Ertan’la Aleyna’nın içeri girmesi bütün havasını değiştirmişti gecenin. </st><st c="18259">İkisinin olduğu yerde başkalarıyla ilgilenmek mümkün değildi artık.</st></span></p>
			<p xml:lang="en-GB"><span xml:lang="tr-TR"><st c="18326">Aleyna’ya edilen iltifatların günün sonunda Ertan’ın çok kıymetli çabalarına bağlanması artık bağışıklık kazandığı bir hastalık gibiydi Aleyna için. </st><st c="18476">Bedenine sızıyor fakat semptom göstermiyordu eskisi gibi.</st></span></p>
			<p xml:lang="en-GB"><span xml:lang="tr-TR"><st c="18533">Bir ara şoför Ertan yanına gelip siyah bir paket vererek çıkmıştı hemen. </st><st c="18607">Asu bu kez hediyelerden birini geri yollamayı başarmış diye düşündü Aleyna. </st><st c="18683">Sinirden eli ayağı titremeye başladı. </st><st c="18721">“Nedir o?” diye sordu kulağına Ertan’ın. </st><st c="18762">“Geri yollamayı başardı mı yani sonunda?”</st></span></p>
			<p xml:lang="en-GB"><span xml:lang="tr-TR"><st c="18803">“Kim?” dedi Ertan fısıldayarak. </st><st c="18836">Anlamamıştı söyleneni.</st></span></p>
			<p xml:lang="en-GB"><span xml:lang="tr-TR"><st c="18858">“Hediyeyi diyorum?”</st></span></p>
			<p xml:lang="en-GB"><span xml:lang="tr-TR"><st c="18878">“Evet, ben aldım. </st><st c="18897">Orçun’un nişanlısı için...”</st></span></p>
			<p xml:lang="en-GB"><span xml:lang="tr-TR"><st c="18924">“Asu Hanım’a yolladın ama aslında değil mi? </st><st c="18969">Geri geldi.”</st></span></p>
			<p xml:lang="en-GB"><span xml:lang="tr-TR"><st c="18981">“O ne demek Aleyna, ne biçim bir tavır bu ucuz ucuz hareketler?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="19046">Gerildikleri kutlama masasında hemen fark edileceği için sakin görünmeye çalışarak tartışıyorlardı ama Aleyna’nın canının sıkkın olduğu anlaşılıyordu her halinden. </st><st c="19211">Ertan’ın zoraki tebessümleri bile durumu kurtarmaya yetmiyordu.</st></span></p>
			<p xml:lang="en-GB"><span xml:lang="tr-TR"><st c="19274">“Şu hediye yollama işine bir son versen diyorum artık. </st><st c="19330">Şoför de kapı kapı dolaşıp kadınlara paket taşımaktan yorulmuştur.”</st></span></p>
			<p xml:lang="en-GB"><span xml:lang="tr-TR"><st c="19397">“Aklını kaçırmışsın sen, iyi değilsin, hastasın sen, hastasın gerçekten...”</st></span></p>
			<p xml:lang="en-GB"><span xml:lang="tr-TR"><st c="19473">“Asu’ya cep telefonu yollamadın mı yani hiç, kapılarına gidip yalvarmadın mı?”</st></span></p>
			<p xml:lang="en-GB"><span xml:lang="tr-TR"><st c="19552">“Yok artık burada daha fazla kalmanı istemiyorum Aleyna. </st><st c="19610">Şoför seni evine bıraksın, hemen kalkıp gidiyorsun, hemen.”</st></span></p>
			<p xml:lang="en-GB"><span xml:lang="tr-TR"><st c="19669">Ertan, masadakilerden özür dileyerek Aleyna’nın karnının ağrıdığını, eve gidip dinlenmesi gerektiğini söyleyerek kalktı. </st><st c="19791">Kolundan kuvvetlice tutup çekiştirdiği kızı kapıda şoföre bırakıp evine götürmesini söyledi. </st><st c="19884">Tam bırakacağı sırada kulağına eğilip tehditkâr bir sesle fısıldadı:</st></span></p>
			<p xml:lang="en-GB"><span xml:lang="tr-TR"><st c="19952">“Sakın iyileşmeden beni arama... </st><st c="19986">O hastalıklı beyninden kurtul, haddini bil öyle çık karşıma. </st><st c="20047">Sen daha kiminle birlikte olduğunun farkında değilsin, senin haddine değil beni böyle varoş ağızlarla sorgulamak. </st><st c="20161">Hadsiz!”</st></span></p>
			<p xml:lang="en-GB"><span xml:lang="tr-TR"><st c="20169">Neye uğradığını anlamamıştı Aleyna, kapıdaki gazetecilere yalnız yakalanmış olmasına da sinirlendi. </st><st c="20270">Herkes Ertan’ı soruyordu doğal olarak. </st><st c="20309">Neden geceyi erken terk ediyordu?</st></span></p>
			<p xml:lang="en-GB"><span xml:lang="tr-TR"><st c="20342">“Biraz rahatsızlandım” dedi sevimli ve mutlu bir kadın gibi görünmeye çalışarak. </st><st c="20424">“Ertan dostlarımızla birlikte... </st><st c="20457">Nişan kutlaması var. </st><st c="20478">Ben maalesef biraz dinlenmek zorundayım, midem kötü. </st><st c="20531">Onun dışında her şey yolunda merak etmeyin.”</st></span></p>
			<p xml:lang="en-GB"><span xml:lang="tr-TR"><st c="20575">“Kavga mı ettiniz acaba?” diye sordu içlerinden biri.</st></span></p>
			<p xml:lang="en-GB"><span xml:lang="tr-TR"><st c="20629">Yapmacık bir kahkaha patlattı Aleyna.</st></span></p>
			<p xml:lang="en-GB"><span xml:lang="tr-TR"><st c="20667">“Ne kavgası çocuklar, aşkolsun yapmayın böyle şeyler. </st><st c="20722">Sevgilimle geldim, şimdi onun arabasıyla evimize dönüyorum, arkamdan o da gelecek. </st><st c="20805">Ne kavgası? </st><st c="20817">Saçma sapan şeyler yazmayın rica ederim.”</st></span></p>
			<p xml:lang="en-GB"><span xml:lang="tr-TR"><st c="20858">“Evlilik var mı peki?”</st></span></p>
			<p xml:lang="en-GB"><span xml:lang="tr-TR"><st c="20881">Aleyna gitmesi gerektiğini söyleyip başka hiçbir soruya cevap vermeden atladı arabaya. </st><st c="20969">Sinirleri çok bozuktu. </st><st c="20992">Eve gidene kadar ağlamamak için zor tuttu kendini. </st><st c="21043">Şoföre rezil olmak istemiyordu daha fazla. </st><st c="21086">Yine de aylardır içini kemiren şeyi sormadan edemedi:</st></span></p>
			<p xml:lang="en-GB"><span xml:lang="tr-TR"><st c="21139">“Asu’ya cep telefonu götürdün mü sen hiç?” dedi. </st><st c="21189">“Doğru söyle.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="21203">“Ne diyorsunuz Aleyna Hanım?” dedi şoför. </st><st c="21246">“Beni zor durumda bırakıyorsunuz.”</st></span></p>
			<p xml:lang="en-GB"><span xml:lang="tr-TR"><st c="21280">“Asu’nun evini biliyorsun ama değil mi?”</st></span></p>
			<p xml:lang="en-GB"><span xml:lang="tr-TR"><st c="21321">“Ertan Bey nereye derse oraya giderim, işim bu benim. </st><st c="21376">Kimsenin ismini bilmem.”</st></span></p>
			<p xml:lang="en-GB"><span xml:lang="tr-TR"><st c="21400">“Bilirsin bilirsin...” dedi Aleyna. </st><st c="21437">“Daha neler biliyorsun ama söylemiyorsun.”</st></span></p>
			<p xml:lang="en-GB"><span xml:lang="tr-TR"><st c="21479">Şoför sağ salim Aleyna’yı aşağı indirdikten sonra arkasına bile bakmadan basıp gitti. </st><st c="21566">Hepsini anlatacaktı Ertan’a muhtemelen. </st><st c="21606">İş iyice bozulacaktı biliyordu ama yaptığı bu çıkışa da engel olamıyordu işte. </st><st c="21685">Sanki kendi değil de başkası yapıyordu her şeyi. </st><st c="21734">İçindeki ölmek üzere olan kadının çıkışlarıydı bunlar ya da içinde can çekişen kız çocuğunun... </st><st c="21830">Canının acısıyla ağzına geleni söylüyor, yaralarını iyileştirecek bir şeyler arıyordu etrafta ama bulamıyordu. </st><st c="21941">Aleyna da içindeki yaralı kızın yaptıklarını izliyor, sonuçlarının neler olabileceğini tahmin edebiliyordu.</st></span></p>
			<p xml:lang="en-GB"><span xml:lang="tr-TR"><st c="22048">Ertan delirmiştir muhtemelen. </st><st c="22079">Bunun bedelini ağır ödetirdi Aleyna’ya. </st><st c="22119">Aylarca süründürürdü belki, aramazdı, konuşmazdı, başkalarıyla olurdu, yardım etmezdi, işlerini bozardı, görüşmezdi... </st><st c="22238">Ertan bu... </st><st c="22250">Yalvartana kadar zorlardı insanı...</st></span></p>
			<p xml:lang="en-GB"><span xml:lang="tr-TR"><st c="22285">Neyse ki masadan kalkarken Ertan’ın cep telefonunu kaçırmayı başarmıştı fark ettirmeden. </st><st c="22375">Bütün gece kimlerle neler yaptığını öğrenecek, nerede doğruydu, nerede yalancıydı anlayacaktı. </st><st c="22470">Telefonunu almak için mutlaka gelecekti nasılsa. </st><st c="22519">O gelene kadar soysal medya hesaplarına bile tek tek bakacak, kimlerle ne yazıştığını okuyacaktı.</st></span></p>
			<p xml:lang="en-GB"><span xml:lang="tr-TR"><st c="22616">İçinden bir ses bunun doğru olmadığını bağırarak söylüyordu ama kulakları tıkalıydı Aleyna’nın. </st><st c="22713">Görüp bulacağı şeyleri kaldıramayabilir, sonrası çok daha zorlu ve travmatik bir süreç olabilirdi. </st><st c="22812">Eğer Ertan’dan kopmak istiyorsa kendine travmalar arayıp bulmak zorunda değildi. </st><st c="22893">Başkalarıyla yazışmalarını okuması, kimlerle ne düzeyde ilişkiler kurduğunu öğrenmesi gerekmiyordu. </st><st c="22993">Ona güvenmiyorsa hemen şimdi sonlandırabilirdi her şeyi. </st><st c="23050">Neden saçma sapan şeylerle boş yere kirletecekti ki beynini?</st></span></p>
			<p xml:lang="en-GB"><span xml:lang="tr-TR"><st c="23110">Salonda bir kanepeye oturup açtı telefonu. </st><st c="23154">Önce Whatsapp’a girdi sonra, fotoğraf arşivine, sonra Instagram ve Facebook mesajlarına... </st><st c="23245">Saatlerce dikkatle inceledi, araştırdı her şeyi... </st><st c="23296">Aramaları da kontrol etti, telefon rehberini de... </st><st c="23347">Bir temiz elden geçirmişti Ertan’ın günlük hayatındaki hareketlerini...</st></span></p>
			<p xml:lang="en-GB"><span xml:lang="tr-TR"><st c="23418">Gece yarısından sonra Ertan geldiğinde sehpanın üzerinde kapalı duruyordu telefon... </st><st c="23504">Aleyna hâlâ aynı yerde oturuyor, dışarıyı izliyordu.</st></span></p>
			<p xml:lang="en-GB"><span xml:lang="tr-TR"><st c="23556">Telefonunu alıp ceketinin içcebine yerleştirdi Ertan konuşmadan. </st><st c="23622">Hiçbir şey söylemedi. </st><st c="23644">Sinirli gibi de görünmüyordu. </st><st c="23674">Sadece bunun bir bedeli olduğunu tebliğ etmeye gelmiş olmalıydı. </st><st c="23739">Evde kalmayacağını tahmin ediyordu Aleyna. </st><st c="23782">Bundan sonra uzun zaman gelmeyebilirdi hatta. </st><st c="23828">Sürüm sürüm süründürürdü onu. </st><st c="23858">Kan kustururdu.</st></span></p>
			<p xml:lang="en-GB"><span xml:lang="tr-TR"><st c="23873">“Ne buldun peki?” dedi Ertan acıyan bakışlarla Aleyna’yı izlerken. </st><st c="23941">“Zavallı küçük kız... </st><st c="23963">Ne buldun bakayım bu telefonda söyle?”</st></span></p>
			<p xml:lang="en-GB"><span xml:lang="tr-TR"><st c="24001">“Hiç...” dedi Aleyna. </st><st c="24024">“Hiçbir şey.”</st></span></p>
			<p xml:lang="en-GB"><span xml:lang="tr-TR"><st c="24037">“Ben sizin mahallenin adamlarından değilim küçük kız. </st><st c="24092">Ne yaparsam yapayım bana layık bir kadın olamayacaksın. </st><st c="24148">Seni Türkiye’nin en ünlü kadını yapmaya gücüm yetiyor ama zekâ başka bir şey tabii... </st><st c="24234">Salaklığın beni aşıyor. </st><st c="24258">Salak kadın sevmem ben.”</st></span></p>
			<p xml:lang="en-GB"><span xml:lang="tr-TR"><st c="24282">Haklıydı... </st><st c="24295">Asu’nun sözlerini aklından çıkarmaması gerekirdi Aleyna’nın... </st><st c="24358">O bir narsisti. </st><st c="24374">Ertan’ın ona yazan kadınlara cevap vereceğini düşünmesi bile hataydı. </st><st c="24444">Sosyal medyadan yazan ucuz kadınlara, Whatsapp’tan asılan tanıdıklara karşılık verip onlarla birlikte olmaya tenezzül eder miydi hiç? </st><st c="24578">Ertan’ı hiç tanımamış gibi davranıyordu Aleyna. </st><st c="24626">Hayatı daha da zorlaştırıyordu kendine.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="24665">Ama garip bir şekilde kötü de hissetmiyordu bu gece kendini. </st><st c="24727">Ertan’ın kapıyı çekip gitmesi çok da korktuğu gibi sarsıcı bir sinir krizine yol açmamıştı. </st><st c="24819">Tarif edemediği bir iyilik hali vardı ama yine de korkuyordu onu özlemekten, arayıp da bulamamaktan, onu başkalarıyla görmekten...</st></span></p>
			<p xml:lang="en-GB"><span xml:lang="tr-TR"><st c="24949">O garip adamın sözleri geliyordu yine aklına. </st><st c="24996">Selim’in sözleri... </st><st c="25016">Hislerin bir sinyal olduğundan söz etmişti. </st><st c="25060">Birer uyarıcıydı hisler... </st><st c="25087">Şu anki hisleri ne konuda uyarıyordu peki onu? </st><st c="25134">Anlamıyordu.</st></span></p>
			<p xml:lang="en-GB"><span xml:lang="tr-TR"><st c="25146">Bir yanı Ertan’a tutkuyla bağlı gibiydi diğer yanı onsuzken özgür ve mutlu... </st><st c="25225">Bu ikisini aynı anda hissediyor olmak ürpertiyordu içini. </st><st c="25283">Aklı karışıyordu daha çok. </st><st c="25310">Acaba bütün bunlar hiç mi olmasaydı? </st><st c="25347">Ne gerek vardı? </st><st c="25363">Mutlu bir ilişkiyi mahvetmişti durup dururken. </st><st c="25410">Ertan’ın da canını sıkmıştı. </st><st c="25439">Üstelik hiçbir kadına karşılık vermemiş vicdanı rahat, aklı temiz bir adamdı o... </st><st c="25521">Neden yapmıştı bunu neden? </st><st c="25548">Ne güzel eğlenip döneceklerdi eve, birlikte uyuyup uyanacaklardı, konser provasına gideceklerdi, Ertan ünlü bir aranjörle tanıştıracaktı hem onu...</st></span></p>
			<p xml:lang="en-GB"><span xml:lang="tr-TR"><st c="25695">Yine de bir şeyden emin olabilirdi artık. </st><st c="25738">Asu aylar önce Ertan yeni bir kurban bulduğunda özgür kalacağından söz etmişti Aleyna’ya. </st><st c="25828">Aylardır Asu’dan ses seda çıkmadığına göre Ertan’ın bir kurbanı vardı demek artık. </st><st c="25911">Kendi eliyle kendi kurbanını yaratmayı başarmıştı yine. </st><st c="25967">Yenisini buluncaya kadar tutsaktı artık Aleyna... </st><st c="26017">Asu gibi kaçmaya cesaret edene kadar hem de...</st></span></p>
			<p xml:lang="en-GB"><span xml:lang="tr-TR"><st c="26063">“Ah benim aptal kafam ah...”</st></span></p>
			<p xml:lang="en-GB"><span xml:lang="tr-TR"><st c="26092">Sehpanın üzerindeki tabletinde Youtube’u açıp Mavi Gölgeli Adam’ı buldu elleri titreyerek... </st><st c="26186">Şarkılarını dinledi bir süre... </st><st c="26218">Sonra bir şiir çalındı kulağına... </st><st c="26253">Mavi Gölgeli Adam’ın yumuşacık, duygulu sesiyle okuduğu bir Mevlana şiiri...</st></span></p>
			<p xml:lang="en-GB"><span xml:lang="tr-TR"><st c="26329">Tüyleri diken diken olmuştu Aleyna’nın. </st><st c="26370">İçi ürpermiş, gözleri dolmuştu.</st></span></p>
			<p xml:lang="en-GB"><span xml:lang="tr-TR"><st c="26401">Özgürleşmek hiç bu kadar kederli bir arzu olarak yankılanmamıştı içinde.</st></span></p>
			<p xml:lang="en-GB"><span xml:lang="tr-TR"><st c="26474">Özgürleşmek...</st></span></p>
			<p xml:lang="en-GB"><span xml:lang="tr-TR"><st c="26489">Ama sahiden özgürleşmek...</st></span></p>
			<p xml:lang="en-GB"><span xml:lang="tr-TR"><st c="26516">Kendi görece özgürlüğünün aslında bir tür tutsaklık olduğunu düşündü uzun uzadıya.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="26599">“Özgürleşmek...” diye heceledi içinden yavaşça. </st><st c="26648">Her istediğini yapabilmek demek değildi özgürleşmek, ne istediğinden emin olmaktı önce... </st><st c="26738">Emin olduğunu gerçekleştirebilmekti sonra...</st></span></p>
			<p xml:lang="en-GB"><span xml:lang="tr-TR"><st c="26782">Neden bu kadar dokunmuş, bu denli içini acıtmıştı ki şimdi bu şiir, anlamadı. </st><st c="26861">Bütün gece defalarca dinleyip ağladı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="26898">Olduğum gibi kim görebilir beni</st></p>
			<p xml:lang="en-GB"><st c="26930">Ne rengim var benim ne nişanım</st></p>
			<p xml:lang="en-GB"><st c="26961">Benim de bildiğim sırlar var diyeceksin ama</st></p>
			<p xml:lang="en-GB"><st c="27005">Hem o sırlarım ben hem de o sırları saklayanım.</st></p>
			<p xml:lang="en-GB"><st c="27053">Bu gönül ne vakit durulacak bilmem</st></p>
			<p xml:lang="en-GB"><st c="27088">Ama şu anda hiç kımıldamadan da duran benim</st></p>
			<p xml:lang="en-GB"><st c="27132">Yürüyüp giden de ben.</st></p>
			<p xml:lang="en-GB"><st c="27154">Ben bir denizim kendi varlığı içinde taşan</st></p>
			<p xml:lang="en-GB"><st c="27197">Uçsuz bucaksız, alabildiğine geniş, kıyısız, hür bir deniz.</st></p>
			<p xml:lang="en-GB"><st c="27257">İki dünya da yok oldu gitti bende</st></p>
			<p xml:lang="en-GB"><st c="27291">Artık ne bu dünyadan sorsunlar beni, ne o dünyadan.</st></p>
			<p xml:lang="en-GB"><st c="27343">Sen bizim aynımızsın dedim ey can!</st></p>
			<p xml:lang="en-GB"><st c="27378">Amma yaptın dedi, o da ne demek?</st></p>
			<p xml:lang="en-GB"><st c="27411">Şu gördüklerin hep benim.</st></p>
			<p xml:lang="en-GB"><st c="27437">Yoksa dedim sen O musun?</st></p>
			<p xml:lang="en-GB"><st c="27462">“Hey, kendine gel! </st><st c="27482">Sus!” dedi.</st></p>
			<p xml:lang="en-GB"><st c="27493">“Benim ne olduğum dile gelmez...”</st></p>
			<p xml:lang="en-GB"><st c="27527">Öyleyse dedim sana işte dilsiz, dudaksız konuşan biri.</st></p>
			<p xml:lang="en-GB"><st c="27582">Yoklukta ayaksız yürümedeyim, gökteki ay gibi.</st></p>
			<p xml:lang="en-GB"><st c="27629">İşte sana elsiz ayaksız durmadan koşan biri.</st></p>
			<p xml:lang="en-GB"><st c="27674">“Böyle koşup durmak” dedi bir ses. </st><st c="27710">“Senin nene gerek?”</st></p>
			<p xml:lang="en-GB"><st c="27729">Bak bana, apaçık ortadayım da gene gizliyim</st></p>
			<p xml:lang="en-GB"><st c="27773">Sen beni gör asıl beni!</st></p>
			<p xml:lang="en-GB"><st c="27797">Eşi bulunmaz bir gizli maden olmuşum</st></p>
			<p xml:lang="en-GB"><st c="27834">Eşi bulunmaz bir deniz olmuşum ben</st></p>
			<p xml:lang="en-GB"><st c="27869">Tebrizli Şems’i gördüm göreli.</st></p>
			<p xml:lang="en-GB"><span xml:lang="tr-TR"><st c="27900">– Mevlana</st></span></p>
			<p xml:lang="en-GB"></p>
			<p xml:lang="en-GB"><st c="27910">***</st></p>
			<p xml:lang="en-GB"></p>
			<p xml:lang="en-GB"><st c="27914">“Narsisizm psikolojik bir terimdir fakat tek bir psikoloji dersi bile almamış insanlar dahi, bir narsis görünce tanırlar. </st><st c="28037">Narsisizmin diğer yaygın isimleri arasında; kibirlilik, kendini beğenmişlik, azamet, gösterişçilik ve benmerkezcilik bulunur. </st><st c="28163">Narsis kendini çok önemser, mağrurdur, kendini metheder, çok konuşur ya da kendi hayalinde bir efsanedir. </st><st c="28269">Birçok kendini düşünen aptal narsistir ama çok sayıda (ne yazık ki sonradan benmerkezci ve yalancı olduğu ortaya çıkan) hoş, görünüşte çekici ve karizmatik insan da öyledir.</st></p>
			<p xml:lang="en-GB"><st c="28442">O popüler posterdeki kendini aslan olarak gören</st></p>
			<p xml:lang="en-GB"><st c="28490">kedi yavrusu gibi, narsisin de kendi yetenekleri</st></p>
			<p xml:lang="en-GB"><st c="28539">hakkında abartılı bir kanısı vardır.</st></p>
			<p xml:lang="en-GB"><st c="28576">Narsisler yalnızca kendilerine güvenmekle kalmazlar,</st></p>
			<p xml:lang="en-GB"><st c="28629">aynı zamanda kendilerine aşırı güvenirler.</st></p>
			<p xml:lang="en-GB"><st c="28672">Kısacası narsisler kendilerine aşırı hayrandırlar.”</st></p>
			<p xml:lang="en-GB"><span xml:lang="tr-TR"><st c="28724">– </st></span><a href="https://1000kitap.com/kitap/asrin-vebasi-narsisizm-illeti--28445"><span xml:lang="tr-TR"><st c="28727">Asrın Vebası: Narsisizm İlleti</st></span></a><span xml:lang="tr-TR"><st c="28757">, </st></span><a href="https://1000kitap.com/yazar/Jean-M-Twenge"><span xml:lang="tr-TR"><st c="28759">Jean M. </st><st c="28767">Twenge</st></span></a><span xml:lang="tr-TR"></span></p>
		</div>
	<div id="charCountTotal" value="28773"></div></body>
</html>
