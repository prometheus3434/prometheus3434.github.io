<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-22"><st c="0">-XIII-</st></p>
			<p xml:lang="en-GB"><span xml:lang="tr-TR"><st c="7">Gün ağardığında hâlâ kavuşmamıştı gözkapakları birbirine... </st><st c="68">Uykusuzluk, yorgunluk ya da hastalık değildi bu. </st><st c="117">Çaresizlik, öfke ve acı da değildi. </st><st c="153">Yeni bir başlangıcın bilinmezliği, heyecanı, telaşıydı sanki daha çok. </st><st c="224">Ne olursa olsun yeniden başlamak mümkün olabilmeliydi bir yerden. </st><st c="290">Sil baştan başlamanın mümkün olduğu bir an ya da bir nokta olmalıydı ama nereden ve nasıl?</st></span></p>
			<p xml:lang="en-GB"><span xml:lang="tr-TR"><st c="380">Bu soruların cevabı henüz yoktu aklında ama sil baştan başlama arzusu kuvvetle kavrayıp sarmıştı yüreğini...</st></span></p>
			<p xml:lang="en-GB"><span xml:lang="tr-TR"><st c="489">Keşke bir işaret, bir yardım, bir destek ya da bir rehberlik gösterseydi hayat da nereden ne şekilde başlaması gerektiğine de karar verebilseydi Aleyna.</st></span></p>
			<p xml:lang="en-GB"><span xml:lang="tr-TR"><st c="642">Ama olsun...</st></span></p>
			<p xml:lang="en-GB"><span xml:lang="tr-TR"><st c="655">Karamsar ve umutsuz değildi. </st><st c="685">Güneş açtığında bir çıkış yolu bulmuş olacaktı. </st><st c="733">Saatler kalmıştı hayata sil baştan başlamak için.</st></span></p>
			<p xml:lang="en-GB"><span xml:lang="tr-TR"><st c="782">Başına gelenleri düşünüyordu sürekli...</st></span></p>
			<p xml:lang="en-GB"><span xml:lang="tr-TR"><st c="822">Bütün bunlar nasıl olmuştu, neden olmuştu ve her şey ne kadar da hızla gelişmişti anlamak mümkün değil...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="928">Yıllardır özlemekle unutmak arasında gidip geldiği sevgili babası bir görünüp bir kaybolmuştu hayatından. </st><st c="1035">Ne özgürlüktü geride bıraktığı şey ne esaret... </st><st c="1083">Ne yangın çıkmıştı gelişiyle ne de depremler yarattı gidişi... </st><st c="1146">Bir çocuk masalı gibi önce korkutarak başlamış, sonra da belirsiz bir geleceğe adanan iyi dileklerle bitmişti işte.</st></span></p>
			<p xml:lang="en-GB"><span xml:lang="tr-TR"><st c="1261">Annesi gözlerinin önünde hayatının en büyük savaşını veriyordu kendiyle. </st><st c="1335">Bu kadar mı sevmezdi insan kendini? </st><st c="1371">Bu kadar mı anlaşamazdı aynadaki haliyle? </st><st c="1413">Annesinin biraz daha sevilmiş ve biraz daha saygı görmüş mutlu bir kadın olmasını ne çok isterdi oysa. </st><st c="1516">Evdeki sevgisizliğin, huzursuzluğun ve güvensizliğin karşılıklı oturup konuşarak aşılamayacak kadar derinlerde çatlamış bir fay hattı üzerinde gidip geldiğini kabullenmekten başka ne çaresi vardı ki?</st></span></p>
			<p xml:lang="en-GB"><span xml:lang="tr-TR"><st c="1715">Hayallerinin erkeği, hayatının en karanlık kâbusuna dönüşmüştü bir anda. </st><st c="1789">Tutunduğu dallar kırılmıştı ellerinin arasında. </st><st c="1837">Sonunda korkulan olmuştu işte. </st><st c="1868">Kırılan dallar ellerinin arasında kalmış olanca ağırlığıyla betona çakılmıştı Aleyna. </st><st c="1954">Kırılmadık kemik kalmamıştı bedeninde. </st><st c="1993">Onuru da kırıktı, kalbi de... </st><st c="2023">Hayalleri de kırıktı, umutları da...</st></span></p>
			<p xml:lang="en-GB"><span xml:lang="tr-TR"><st c="2059">Dünya dönmekten yorulmuş olduğu yere çökmüş, Aleyna’nın üzerine devrilip yatmıştı adeta.</st></span></p>
			<p xml:lang="en-GB"><span xml:lang="tr-TR"><st c="2148">Bu kadarı da olmazdı artık.</st></span></p>
			<p xml:lang="en-GB"><span xml:lang="tr-TR"><st c="2176">Onarılıp düzeltilecek yanı kalmamıştı hayatın. </st><st c="2224">Sil baştan başlamak dışında bir çaresi yoktu...</st></span></p>
			<p xml:lang="en-GB"><span xml:lang="tr-TR"><st c="2271">Gün ışığı salonu iyice aydınlattığında derin bir nefes çekerek yerinden kalktı Aleyna.</st></span></p>
			<p xml:lang="en-GB"><span xml:lang="tr-TR"><st c="2358">Vakit gelmişti artık.</st></span></p>
			<p xml:lang="en-GB"><span xml:lang="tr-TR"><st c="2380">Yola çıkmanın vaktiydi.</st></span></p>
			<p xml:lang="en-GB"><span xml:lang="tr-TR"><st c="2404">Hiç düşünmeden ya da belki de bütün gece gözünü bile kırpmadan düşünüp durduktan sonra yanına gitarını ve sırt çantasını alarak ertesi gün sabah ilk uçakta Dalaman Havalimanı’na bir bilet aldı.</st></span></p>
			<p xml:lang="en-GB"><span xml:lang="tr-TR"><st c="2598">Tek yön...</st></span></p>
			<p xml:lang="en-GB"><span xml:lang="tr-TR"><st c="2609">Uzun zamandır içinden bunu yapmak geldiğini bildiği halde kalbinin sesini kısıp durmuştu. </st><st c="2700">Sonunda artık hiçbir bahanesi kalmamıştı yola düşmemek, yüreğinin sesini dinlememek için...</st></span></p>
			<p xml:lang="en-GB"><span xml:lang="tr-TR"><st c="2791">Muğla’ya vardığında Selim’in dediği gibi çok da zor olmadı yaşadığı yeri bulmak. </st><st c="2873">Bir</st></span><span xml:lang="tr-TR"> </span><span xml:lang="tr-TR"><st c="2876">taksici Mavi Gölgeli Adam’ın yaşadığı yere götürdü Aleyna’yı.</st></span></p>
			<p xml:lang="en-GB"><span xml:lang="tr-TR"><st c="2938">Köyün çocuklarından biri gideceği evin kapısına kadar eşlik etti Aleyna’ya.</st></span></p>
			<p xml:lang="en-GB"><span xml:lang="tr-TR"><st c="3014">İki katlı ahşap bir ev duruyordu karşısında... </st><st c="3062">Bahçede mavi örtülü geniş bir kameriye... </st><st c="3104">Mavi boncuklu bir giriş kapısı vardı evin. </st><st c="3147">Pencereleri yine mavi çerçeveli... </st><st c="3182">Kapıya kadar düzenli şekilde sıralanmış mavi taşlardan tatlı mı tatlı bir yol uzanıyor toprak zeminin üzerinde. </st><st c="3294">Begonviller salkım salkım dökülüyor sağdan soldan. </st><st c="3345">Tavuklar koşturuyor etrafta, ördekler küçük havuzda... </st><st c="3400">Küçük mavi kulübenin önünde minicik bir çoban köpeği oynaşıyor civcivlerle... </st><st c="3478">Denizin huzurlu sesi midyeden yapılmış rüzgâr çanlarına şarkılar söyletiyordu.</st></span></p>
			<p xml:lang="en-GB"><span xml:lang="tr-TR"><st c="3556">Burası cennet dedikleri yer olmalıydı.</st></span></p>
			<p xml:lang="en-GB"><span xml:lang="tr-TR"><st c="3595">Davetsiz bir misafir olarak başına neler geleceğini bilmeden ve hayatında ilk kez bunu hiç hesaplamadan adımını attı bahçeye. </st><st c="3722">Ahşap merdivenleri tırmanıp mavi boncuklu kapıya yönelmişti ki elinde çaydanlıkla genç bir adam çıktı dışarı.</st></span></p>
			<p xml:lang="en-GB"><span xml:lang="tr-TR"><st c="3831">Aleyna’yı görünce bir adım geri gitti önce. </st><st c="3876">Ne olduğunu anlamamıştı.</st></span></p>
			<p xml:lang="en-GB"><span xml:lang="tr-TR"><st c="3900">“Aleyna!” dedi şaşkınlıkla. </st><st c="3929">Yüzüne, sırt çantasına, gitarına ve sandaletlerine bakıp durumu anlamaya çalıştı kendince. </st><st c="4020">Kocaman ve içten bir gülüş yayılmıştı yüzüne. </st><st c="4066">“Hoş geldin, nasılsın?”</st></span></p>
			<p xml:lang="en-GB"><span xml:lang="tr-TR"><st c="4089">“Hoş buldum...” dedi Aleyna. </st><st c="4119">“Habersiz geldim ama...”</st></span></p>
			<p xml:lang="en-GB"><span xml:lang="tr-TR"><st c="4143">“Olur mu hiç öyle şey, ben zaten seni bekliyordum” der gibi sıcacıktı Selim’in bakışları.</st></span></p>
			<p xml:lang="en-GB"><span xml:lang="tr-TR"><st c="4233">“Ne iyi ettin de geldin, geç içeri geç” dedi. </st><st c="4280">“Bu saatte bahçede oturulmaz kavrulursun. </st><st c="4322">Salona geç lütfen. </st><st c="4341">Ben çaydanlığı boşaltıp geliyorum hemen...”</st></span></p>
			<p xml:lang="en-GB"><span xml:lang="tr-TR"><st c="4384">Sanki çocukluk arkadaşıydılar da yıllar sonra birbirlerine kavuşmuşlar kadar neşeliydi Selim. </st><st c="4479">Onun bu dost canlısı karşılaması çok iyi gelmişti Aleyna’ya. </st><st c="4540">Sahiden de ne iyi etmişti de çıkıp gelmişti buraya.</st></span></p>
			<p xml:lang="en-GB"><span xml:lang="tr-TR"><st c="4591">Selim demliği bahçedeki çiçeklerin dibine boşaltıp hortumdan akan suyla güzelce çalkaladıktan sonra eve döndü hemen.</st></span></p>
			<p xml:lang="en-GB"><span xml:lang="tr-TR"><st c="4708">Aleyna kocaman salonun ortasında eski bir halıya yalınayak basıyor, ayakta durup etrafı izliyordu dikkatle. </st><st c="4817">Duvarlar kitaplarla dolu uzun uzun raflarla kaplıydı. </st><st c="4871">Köşede beyaz renkli bir piyano... </st><st c="4905">Yanında tabureye yaslanmış bir gitar, bir keman, bir ritim ve bir ney... </st><st c="4978">Koltuklar lacivert renkli deri... </st><st c="5012">Amerikan mutfak küçük bir eğlence kulübü gibi...</st></span></p>
			<p xml:lang="en-GB"><span xml:lang="tr-TR"><st c="5060">“Burası ne hoş bir yer böyle” dedi Aleyna. </st><st c="5104">“Ne kadar zevkli... </st><st c="5124">Hiç köy evi gibi değil...”</st></span></p>
			<p xml:lang="en-GB"><span xml:lang="tr-TR"><st c="5150">Gülüyordu Selim.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5167">“Hayalinde ne vardı bilmiyorum ama üst kattaki stüdyoyu görünce bayılacaksın” dedi. </st><st c="5252">“Yeni tadilat yaptık, yeniledik stüdyoyu... </st><st c="5296">Hem kayıt alabiliyoruz, hem videolarımızı montajlayabiliyoruz... </st><st c="5361">Çok güzel bir sistem kurduk.”</st></span></p>
			<p xml:lang="en-GB"><span xml:lang="tr-TR"><st c="5390">“Muhteşem!” dedi Aleyna. </st><st c="5416">“Demek burada müzik yapıyorsun ha?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5451">Amerikan mutfağın tezgâhı başında üç farklı çayı birbiriyle karıştırarak çaydanlığa koydu Selim. </st><st c="5549">Misafirine özel bir çay demleyeceği belliydi.</st></span></p>
			<p xml:lang="en-GB"><span xml:lang="tr-TR"><st c="5594">“Bu evde doğdum ben” dedi Selim.</st></span></p>
			<p xml:lang="en-GB"><span xml:lang="tr-TR"><st c="5627">“Söylemiştin” dedi Aleyna. </st><st c="5655">“Anlattığından daha güzel her şey...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5692">“Otursana lütfen, dinlen biraz. </st><st c="5725">Sana nefis bir köy kahvaltısı hazırlayacağım şimdi...”</st></span></p>
			<p xml:lang="en-GB"><span xml:lang="tr-TR"><st c="5779">Selim sahiden de misafirperver, sıcakkanlı bir adamdı. </st><st c="5835">O gün barbekü partisinde yaptıkları konuşmayı hatırlayınca kendini suçlu hissetmeye başladı Aleyna. </st><st c="5935">Nasıl da ters ters konuşmuş, imalı sözler sarf edip canını sıkmaya çalışmıştı. </st><st c="6014">Düşündükçe utanıyordu yaptıklarından. </st><st c="6052">Ne kadar kibar, cana yakın, düşünceli bir adamdı oysa... </st><st c="6109">Hâlâ neden geldiğini bile sormamıştı Aleyna’ya.</st></span></p>
			<p xml:lang="en-GB"><span xml:lang="tr-TR"><st c="6156">“Zahmet etme” dedi Aleyna. </st><st c="6184">“Uçakta yedim bir şeyler...”</st></span></p>
			<p xml:lang="en-GB"><span xml:lang="tr-TR"><st c="6212">“Böylesini hiçbir yerde yemedin küçükhanım. </st><st c="6257">Çayımın demlenmesini bekle hele... </st><st c="6292">Keyfine bak lütfen. </st><st c="6312">Lavaboyu kullanmak istersen şu tarafta...”</st></span></p>
			<p xml:lang="en-GB"><span xml:lang="tr-TR"><st c="6354">Piyanoya yakın bir koltuğa geçip oturdu Aleyna. </st><st c="6403">Kitapları izliyordu hâlâ oturduğu yerden. </st><st c="6445">Kimi yeni kimi çok eski kitaplar...</st></span></p>
			<p xml:lang="en-GB"><span xml:lang="tr-TR"><st c="6480">“Konservatuvar mezunuydun sen değil mi Selim?” diye sordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6539">“Evet... </st><st c="6549">İTÜ.”</st></span></p>
			<p xml:lang="en-GB"><span xml:lang="tr-TR"><st c="6554">“Kitaplar...”</st></span></p>
			<p xml:lang="en-GB"><span xml:lang="tr-TR"><st c="6568">“Hepsi benim değil tabii... </st><st c="6597">Annemle babamın kütüphanesi de burada... </st><st c="6638">İkisi de filolog...”</st></span></p>
			<p xml:lang="en-GB"><span xml:lang="tr-TR"><st c="6658">“Ne güzel” dedi Aleyna. </st><st c="6683">“Ne güzel bir aileymişsiniz.”</st></span></p>
			<p xml:lang="en-GB"><span xml:lang="tr-TR"><st c="6712">“Öyledir. </st><st c="6723">Çok şanslıyım bu konuda. </st><st c="6748">Onları Bodrum’da bir trafik kazasında kaybettiğim güne kadar hep bu evde ve hep bir arada yaşadık. </st><st c="6847">Sevgilerini, ilgilerini, şefkatlerini hep hissettim üzerimde...”</st></span></p>
			<p xml:lang="en-GB"><span xml:lang="tr-TR"><st c="6911">“Ah!” dedi Aleyna. </st><st c="6931">Çok büyük bir yarayı kaşımıştı farkında olmadan. </st><st c="6980">“Özür dilerim, başın sağ olsun.”</st></span></p>
			<p xml:lang="en-GB"><span xml:lang="tr-TR"><st c="7012">“Teşekkür ederim” dedi Selim buruk bir tebessümle. </st><st c="7064">“On yıl oldu neredeyse...”</st></span></p>
			<p xml:lang="en-GB"><span xml:lang="tr-TR"><st c="7090">Selim bir yandan anlatıyor, diğer yandan Aleyna’nın önüne çektiği sehpaya nefis yiyecekler taşıyıp duruyordu tezgâhtan. </st><st c="7211">Yarım saat içinde dünyanın en güzel kahvaltısını hazır etmişti misafirine.</st></span></p>
			<p xml:lang="en-GB"><span xml:lang="tr-TR"><st c="7285">Karşılıklı oturup birer çay içtiler önce. </st><st c="7328">Saatlerce sürecek keyifli bir kahvaltı vardı önlerinde.</st></span></p>
			<p xml:lang="en-GB"><span xml:lang="tr-TR"><st c="7383">Aleyna artık neden buraya geldiğini açıklamak zorunda hissediyordu kendini. </st><st c="7460">Bundan sonrası hakkında hiçbir fikri yoktu. </st><st c="7504">Ne yapacaktı, ne olacaktı bilmiyordu. </st><st c="7542">Kocaman bir belirsizlik denizinin içinde çırpındığını nasıl anlatacaktı Selim’e?</st></span></p>
			<p xml:lang="en-GB"><span xml:lang="tr-TR"><st c="7622">“Ben iyi değilim Selim” dedi neden sonra. </st><st c="7665">“Her şey altüst oldu. </st><st c="7687">Kafam çok karışık. </st><st c="7706">Ayrıca kalbim çok kırık. </st><st c="7731">Sanırım aşk acısı da çekiyorum. </st><st c="7763">Ablamla ipler koptu. </st><st c="7784">Annem de sırtını döndü... </st><st c="7810">Kötü kız ilan edildim ben İstanbul’da...”</st></span></p>
			<p xml:lang="en-GB"><span xml:lang="tr-TR"><st c="7851">“Anlatma...” dedi Selim. </st><st c="7877">“Hiçbir şey anlatmak zorunda değilsin. </st><st c="7916">Neler olup bittiğiyle ilgilenmiyorum Aleyna. </st><st c="7961">Bundan sonra ne yapmak istiyorsun ona bak sen. </st><st c="8008">Bir şey anlatmak istiyorsan onu anlat bana. </st><st c="8052">Ne olsun istiyorsun, bundan sonra ne yapacaksın? </st><st c="8101">Hayata nasıl devam edeceksin?”</st></span></p>
			<p xml:lang="en-GB"><span xml:lang="tr-TR"><st c="8131">“Bilmiyorum...” dedi. </st><st c="8154">“Önce iyileşmeyi beklemem gerekiyor galiba. </st><st c="8198">Bu kadar kırgın ve yaralıyken kendime bir gelecek hayal edemiyorum.”</st></span></p>
			<p xml:lang="en-GB"><span xml:lang="tr-TR"><st c="8266">“Yanılıyorsun...” dedi Selim. </st><st c="8297">“Asıl şimdi bir gelecek inşa etmeye başlayabilirsin. </st><st c="8350">Çünkü bütün yaralarınla ve bütün kırgınlıklarınla şu an çok güçlüsün. </st><st c="8420">İyileştiğinde tembelleşirsin. </st><st c="8450">Yaralıyken üretken olursun ama daha yaratıcı olursun.”</st></span></p>
			<p xml:lang="en-GB"><span xml:lang="tr-TR"><st c="8504">“Hayatım boyunca hiçbir şey üretmedim ben...”</st></span></p>
			<p xml:lang="en-GB"><span xml:lang="tr-TR"><st c="8550">“Ne güzel işte, şahane bir fırsat var önünde. </st><st c="8597">İnsan üretmiyorsa yaşamıyordur Aleyna. </st><st c="8636">Kötü bir canlı taklididir o. </st><st c="8665">Üretmek, anlamdır. </st><st c="8684">Değerdir. </st><st c="8694">Uygulamak başka şey, üretmek başka... </st><st c="8732">Çağımızda insanların çoğu birer uygulayıcı... </st><st c="8778">Her biri görev adamı... </st><st c="8802">Bir nevi icracı... </st><st c="8821">Ama üretmek öyle değil... </st><st c="8847">Üretmek gelişmekle, büyümekle ilgili... </st><st c="8887">Çabayla, mücadeleyle, inançla, sabırla ilgili... </st><st c="8936">Dolayısıyla icra etmekten çok ama çok daha zor...”</st></span></p>
			<p xml:lang="en-GB"><span xml:lang="tr-TR"><st c="8986">Ne güzel konuşuyordu Selim. </st><st c="9015">Kendini giderek daha iyi hissediyordu ama hayatındaki belirsizlikler uzun süre dağılacak gibi görünmüyordu.</st></span></p>
			<p xml:lang="en-GB"><span xml:lang="tr-TR"><st c="9122">“Ben sadece müzik yapmak istiyorum Selim” dedi Aleyna. </st><st c="9178">“Sayıları düşünmeden, kimin ne dediğine bakmadan sadece müzik yapmak istiyorum. </st><st c="9258">Kendi müziğimi... </st><st c="9276">Kendi şarkılarımı söylemek istiyorum. </st><st c="9314">Olmadı ama... </st><st c="9328">Böyle bir lüksüm yok artık. </st><st c="9356">Bir yandan çalışıp para kazanmak zorundayım diğer yandan gücüm ve zamanım kalırsa kendi müziğimi yapmaya çalışacağım.”</st></span></p>
			<p xml:lang="en-GB"><span xml:lang="tr-TR"><st c="9474">“İstanbul’a dönmek istemiyorum” dedi Aleyna. </st><st c="9520">“Ama buralarda yaşamanın yolunu da bilmiyorum. </st><st c="9567">Her şey çok zor, çok karışık...”</st></span></p>
			<p xml:lang="en-GB"><span xml:lang="tr-TR"><st c="9599">“Buralarda keyifli bir tatil yapabilirsin ama hayat boyu yaşayamazsın Aleyna” dedi Selim. </st><st c="9690">“Eğri oturup doğru konuşalım. </st><st c="9720">Orada bir hayatın var, düzenin var. </st><st c="9756">Her ne yaşanıyor olursa olsun, senin hayatın orada... </st><st c="9810">Sorunlar çözülür. </st><st c="9828">İlişkiler düzelir. </st><st c="9847">Sen bir şarkıcısın. </st><st c="9867">Ünlüsün. </st><st c="9876">Projelerin, işlerin, anlaşmaların, çalışma arkadaşların, ekibin... </st><st c="9943">Bir dolu insan var sorumluluğunda... </st><st c="9980">Çantanı alıp köye yerleşemezsin. </st><st c="10013">Bu hiç gerçekçi ve mantıklı bir karar değil...”</st></span></p>
			<p xml:lang="en-GB"><span xml:lang="tr-TR"><st c="10060">“Gerçek müziğin sesini duymaktan bahsediyordun hani. </st><st c="10114">Sen hep buradasın ya...”</st></span></p>
			<p xml:lang="en-GB"><span xml:lang="tr-TR"><st c="10138">“Bak Aleyna, sen buraya isteyerek gelmedin. </st><st c="10183">İstanbul’da yaşadıklarından kaçıp sığındın. </st><st c="10227">İkisi aynı şey değil... </st><st c="10251">Yani hayatında her şey yolundayken kalkıp buraya yerleşmeye karar vermek başka şey, acılardan, huzursuzluklardan, sıkıntılardan kaçarak kendine yabancı bir yere sığınıp saklanmak başka şey... </st><st c="10443">Dalgalı denizlerden ürküp sessiz bir liman aramaktan farksız seninki... </st><st c="10515">Bu liman bir süre senin dinlenmene vesile olur ama burası senin uzun süreler yaşayacağın bir yer değil. </st><st c="10619">Ben hep buradaydım ve </st></span><span xml:lang="tr-TR"><st c="10641">hep burada kalacağım. </st><st c="10663">Ait olduğum yer burası. </st><st c="10687">Kim olduğumu biliyorum, ne istediğimi biliyorum. </st><st c="10736">Yabancısı değilim yaşadığım hayatın. </st><st c="10773">Burada hiçbir şey sürpriz ya da dayatma değil bana. </st><st c="10825">Ferrari’sini satan bilge olma yoluna düşmüşsün ama o işler öyle değil, inan bana... </st><st c="10909">Kim olduğunu bilmeden, ne istediğinden emin</st></span><span xml:lang="tr-TR"><st c="10952"> olmadan öyle Ferrari’leri satmak kolay ama keşiş gibi yaşamak zor. </st><st c="11020">Ferrari’lerini satan bütün keşişler arabalarını geri aldılar sonra. </st><st c="11088">İyi düşün. </st><st c="11099">Acele etme. </st><st c="11111">Evet şimdi kaçmak istiyorsun İstanbul’dan. </st><st c="11154">Orada bir sürü kötü şey oldu biliyorum, duydum, gördüm. </st><st c="11210">Çok da üzgünüm inan bana... </st><st c="11238">Kimseyi görmek istemiyorsun, haklısın çünkü çok üzerine geliyorlar, linç ediyorlar, öldürmeye çalışıyorlar seni. </st><st c="11351">Sevgilinden ayrıldın. </st><st c="11373">Ablanla ve annenle sorunun var. </st><st c="11405">Sırf bu yüzden köyde yaşamaya başlayamazsın ama.”</st></span></p>
			<p xml:lang="en-GB"><span xml:lang="tr-TR"><st c="11454">“Ya ne yapayım, geri dönüp depresyonumu iyileştirmeye mi çalışayım? </st><st c="11523">Bir terapistim vardı zaten. </st><st c="11551">Boşluğa bak deyip duran. </st><st c="11576">Ona mı gideyim? </st><st c="11592">Sonra yine klipler çekip konserlere devam mı edeyim?”</st></span></p>
			<p xml:lang="en-GB"><span xml:lang="tr-TR"><st c="11645">“Kendini keşfet Aleyna! </st><st c="11670">Kendini keşfet, yeteneklerini keşfet...”</st></span></p>
			<p xml:lang="en-GB"><span xml:lang="tr-TR"><st c="11710">“İyi ama nasıl?” diye çıkıştı Aleyna. </st><st c="11749">“Çaresizim işte görmüyor musun?”</st></span></p>
			<p xml:lang="en-GB"><span xml:lang="tr-TR"><st c="11781">“Yavaşlayarak...”</st></span></p>
			<p xml:lang="en-GB"><span xml:lang="tr-TR"><st c="11799">“Bilmece gibi konuşuyorsun hep, anlamıyorum ki seni. </st><st c="11853">Ne demek yavaşlayarak?”</st></span></p>
			<p xml:lang="en-GB"><span xml:lang="tr-TR"><st c="11876">“Yavaşlamak hiçbir şey yapmamak değildir. </st><st c="11919">Durup beklemek hiç değildir. </st><st c="11948">Gelecekle ilgili kaygılanmaktan, belirsizlikle savaşmaktan geri durmaktır. </st><st c="12023">Gün içinde motora bağlanmış hızlı rutinden çıkmaktır. </st><st c="12077">Böyle anlatınca sanki tatile gitmek gibi geliyor biliyorum ama öyle de değil. </st><st c="12155">İçinde dönüp durduğun çarkın dışına çıkmak, telaş yapmamak, panik içinde olmamak, bir şeyi zorla oldurmaya çalışmamak, zorlamamak...”</st></span></p>
			<p xml:lang="en-GB"><span xml:lang="tr-TR"><st c="12288">“Anlıyorum gibi geliyor ama bunu nasıl yapacağımı bilemiyorum işte...”</st></span></p>
			<p xml:lang="en-GB"><span xml:lang="tr-TR"><st c="12359">“Şöyle yapabiliriz belki...” dedi Selim. </st><st c="12401">“Bak sana bir teklifim var, iyi düşün... </st><st c="12442">Üst katta bir oda var. </st><st c="12465">Sana orayı kiralıyorum. </st><st c="12489">Karşılığında bizim ekipte çalışacaksın. </st><st c="12529">Biz şarkılar yapıyoruz, türküler derliyoruz, kayıt yapıyoruz, video çekiyoruz ve daha bir sürü şey... </st><st c="12631">Görürsün zamanla... </st><st c="12651">Üç aylığına kiralıyorum sana o odayı tamam mı? </st><st c="12698">Üç ay sonra sen zaten ne yapmak istediğine kendin karar vermiş olacaksın. </st><st c="12772">Bütün şartları o zaman tekrar gözden geçirirsin. </st><st c="12821">Kalbini yoklarsın. </st><st c="12840">Sahiden ne yapmak istiyorsun Aleyna? </st><st c="12877">Bu üç ay boyunca sadece bu sorunun cevabını ara kendinde.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12935">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="12939">“Narsis, sizin ona sağladığınız iyiliği zaten fazlasıyla hak ettiğini düşündüğünden, kendini asla size karşı borçlu hissetmez. </st><st c="13067">İşte bu nedenle, ben onunla ne kadar iyi olursam, o da benimle o kadar iyi olur mantığı ile hareket etmekten sakının.”</st></p>
			<p xml:lang="en-GB"><span xml:lang="tr-TR"><st c="13185">– </st></span><a href="https://1000kitap.com/kitap/zor-kisiliklerle-yasamak--8560"><span xml:lang="tr-TR"><st c="13188">Zor Kişiliklerle Yaşamak</st></span></a><span xml:lang="tr-TR"><st c="13212">, </st></span><a href="https://1000kitap.com/yazar/Christophe-andre"><span xml:lang="tr-TR"><st c="13214">Christophe Andr</st></span></a><span xml:lang="tr-TR"><st c="13229">é</st></span></p>
		</div>
	<div id="charCountTotal" value="13231"></div></body>
</html>
