<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-16</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-13"><st c="0">-VII-</st></p>
			<p xml:lang="en-GB"><span xml:lang="tr-TR"><st c="6">Neyse ki Melike çabuk taburcu edilmişti hastaneden. </st><st c="59">Yattığı süre ne kadar uzayacak olursa, yaşadığı sıkıntının aslında göründüğünden çok daha büyük olduğu düşüncesine kapılmasına neden olacaktı.</st></span></p>
			<p xml:lang="en-GB"><span xml:lang="tr-TR"><st c="201">“Bundan sonrası ilaç tedavisi ve terapi” demişti doktor. </st><st c="259">Kadının yüzündeki ağır hasar için uzun soluklu başka bir tedavi süreci de başlayacaktı ayrıca. </st><st c="354">Nasıl ki bu sonuca bir günde ulaşmadıysa bir günde eski güzelliğine kavuşması da mümkün olmayacak gibi görünüyordu.</st></span></p>
			<p xml:lang="en-GB"><span xml:lang="tr-TR"><st c="469">Annesini eve getirdiğinde kimse karşılamadı onları. </st><st c="522">Hizmetli bir iki saat önce çıkmış olmalı. </st><st c="564">Azize banyoda uzun zaman geçirip gitmiş, babasıysa eve uğramamış bile. </st><st c="635">Kimse arayıp gün boyu neler olup bittiğini de sormamıştı. </st><st c="693">Böylesi daha iyiydi belki. </st><st c="720">Kimse birbirine yalan söylemek zorunda kalmıyordu işte.</st></span></p>
			<p xml:lang="en-GB"><span xml:lang="tr-TR"><st c="775">Melike’nin inlemelerine, feryatlarına, ağlayıp durmalarına katlanmak kolay değildi yine de.</st></span></p>
			<p xml:lang="en-GB"><span xml:lang="tr-TR"><st c="867">“Bittim ben!” diyordu sürekli. </st><st c="899">“Mahvoldum, bittim ben. </st><st c="923">Her şey bitti...”</st></span></p>
			<p xml:lang="en-GB"><span xml:lang="tr-TR"><st c="940">Kocasının, Rusya’dan gelen dostlarıyla akşam yemeği yiyeceğini öğrenince daha da dövünmeye başlamıştı Melike. </st><st c="1051">Kendisinin bu yemeğe katılamayacak olması büyük bir talihsizlikti. </st><st c="1118">Sanki yüzünde iltihap oluşmasaydı şıkır şıkır hazırlanıp kocasının kolunda yemeğe gidebilecekti. </st><st c="1215">Kendi de bal gibi biliyordu her şey yolunda gitseydi de bu gece kavga gürültü çıkacaktı evde. </st><st c="1309">Kocası bu yemeğe yalnız katılmak istediğini söyleyecek, onu yanında götürmeyi düşünmediğini, bunun imkânsız olduğunu anlatacaktı. </st><st c="1439">O da “Sen beni yanına yakıştırmıyor musun, o Rus orospular kadar güzel ve kültürlü değil miyim ben, sen beni küçük mü görüyorsun, karından mı utanıyorsun, madem öyle niye boşamıyorsun beni?” diye bağırıp duracaktı. </st><st c="1654">İyi ki yüzü gözü kaymıştı da bu beklenen saçma tartışma gerçekleşmemişti. </st><st c="1728">“İyi oldu...” diye geçiriyordu Aleyna içinden. </st><st c="1775">O kavgayı dinlemektense bu iniltilere katlanmayı tercih ederdi.</st></span></p>
			<p xml:lang="en-GB"><span xml:lang="tr-TR"><st c="1838">Hizmetlinin taze pişirdiği çorbadan annesine bir kâse içirip ilaçlarını verdi. </st><st c="1918">“Üzülme lütfen...” dedi. </st><st c="1943">“Her şeyin çaresi var artık. </st><st c="1972">İltihap elbette geçecek. </st><st c="1997">Yüzün düzelecek anne. </st><st c="2019">Ayrıca abarttığın kadar bir şey de yok. </st><st c="2059">Sen çok detaycısın sadece... </st><st c="2088">Yakında toparlayacaksın, göreceksin. </st><st c="2125">Her şey güzel olacak... </st><st c="2149">Babam seni seviyor, biz yanındayız. </st><st c="2185">Moralin, neşen, keyfin hep yerinde olsun ki çabuk iyileş...”</st></span></p>
			<p xml:lang="en-GB"><span xml:lang="tr-TR"><st c="2245">O an inlemeyi kesmişti Melike. </st><st c="2277">İkisi de bütün bunların bir aldatmaca, sahte bir teselli olduğunu sessizlikleriyle kabul edip birbirlerini onaylamışlardı karşılıklı. </st><st c="2411">Birbirlerini daha fazla aldatmamayı tercih ederek sustular.</st></span></p>
			<p xml:lang="en-GB"><span xml:lang="tr-TR"><st c="2470">“Oh be!” diye geçirdi içinden Aleyna. </st><st c="2509">“Sessizlik...”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2523">Elinde tepsiyle odadan çıkıp kapıyı örtecekti ki annesine baktı acıyarak. </st><st c="2598">Ne kadar zavallı, ne kadar yalnız ve ne kadar sevilmemiş bir kadın olduğunu düşündü, içi acıdı. </st><st c="2694">Evet bütün bunları hak etmişti, iyi olmuştu ama keşke kendiyle barışık mutlu bir kadın olmayı becerebilseydi. </st><st c="2804">Annesine karşı derin bir merhamet duydu o an. </st><st c="2850">Halbuki ne güzel bir kadındı. </st><st c="2880">Çocukken hatırlıyordu ne kadar neşeli, coşkulu, eğlenceli bir kadın olduğunu. </st><st c="2958">Birlikte oynayıp koşturduklarını... </st><st c="2994">Yazık olmuştu güzelim kadına... </st><st c="3026">O tatlı anne kız ilişkisine yazık olmuştu.</st></span></p>
			<p xml:lang="en-GB"><span xml:lang="tr-TR"><st c="3068">Uzun zamandır ilk kez evinin geniş salonunda bir başınaydı Aleyna. </st><st c="3136">Yabancı bir yerdeydi sanki. </st><st c="3164">Öylece durup bekledi pencerenin önünde. </st><st c="3204">Boş, hissiz ve anlamsızdı... </st><st c="3233">Ne yaparsa yapsın Ertan’dan başka bir şey düşünemiyordu. </st><st c="3290">Günlerdir her ne iş yapıyorsa perdenin arkasındaki gölge gibi kıpırdanıyor, huzursuz ediyordu onu Ertan düşüncesi... </st><st c="3407">Silemiyor, yok edemiyor, temizleyemiyor, barışamıyor, kabullenemiyordu olan biteni.</st></span></p>
			<p xml:lang="en-GB"><span xml:lang="tr-TR"><st c="3490">“Kırk beş saat...” diye mırıldandı kendi kendine. </st><st c="3541">“Tam kırk beş saattir aramıyor!”</st></span></p>
			<p xml:lang="en-GB"><span xml:lang="tr-TR"><st c="3573">Bravo! </st><st c="3581">Ne büyük bir özgüven ama... </st><st c="3609">Hem suçlu hem güçlü... </st><st c="3632">Asıl onun yana yakıla arayıp “Her şeyi açıklayabilirim, hiçbir şey göründüğü gibi değil” diye yalvarması gerekmiyor muydu?</st></span></p>
			<p xml:lang="en-GB"><span xml:lang="tr-TR"><st c="3754">Aramıyordu ama...</st></span></p>
			<p xml:lang="en-GB"><span xml:lang="tr-TR"><st c="3772">Dayanamayıp haberi bir kez daha açıp okudu Aleyna.</st></span></p>
			<p xml:lang="en-GB"></p>
			<p xml:lang="en-GB"><st c="3823">“Ünlü iş insanı, işletmeci Ertan Ersoy, oyuncu sevgilisiyle barıştı. </st><st c="3893">Ayrılıkları uzun sürmeyen genç çift, mekân çıkışında objektiflere yakalanınca panikledi. </st><st c="3982">Magazin muhabirlerinin sorularını yanıtsız bırakarak, birlikte aynı araca bindiler.”</st></p>
			<p xml:lang="en-GB"><span xml:lang="tr-TR"><st c="4066">Telefonu kıracak kadar sıkıyordu parmaklarının arasında. </st><st c="4124">Her şey yalan mıydı yani? </st><st c="4150">Neden çok âşıkmış gibi davranmıştı o halde? </st><st c="4194">Ne gerek vardı bunca tantanaya? </st><st c="4226">Hediyeler, şoförler, araçlar, baş başa tatiller, ortak hayaller, projeler, birlikte uyuyup uyanmalar, saatler süren sabah kahvaltıları... </st><st c="4364">Neydi peki bütün bunlar?</st></span></p>
			<p xml:lang="en-GB"><span xml:lang="tr-TR"><st c="4388">Düşündükçe delirecekti Aleyna. </st><st c="4420">Haberi okur okumaz aramıştı Ertan’ı ama beklediği gibi ne yapacağını şaşırmış, paniklemiş bir zampara bulmamıştı karşısında. </st><st c="4545">Çıkan haber sanki hiç umurunda değilmiş gibi rahat ve umursamaz bir sesle açmıştı telefonu Ertan. </st><st c="4643">Aleyna’nın kıskançlık krizini, telaşını ve hesap soran tavrını küçümseyerek, “Canım sen bir sakin olur musun önce?” demişti. </st><st c="4768">“Ne bu canhıraş halin, ne var, ne oldu ki bu kadar feryat edecek? </st><st c="4834">Ben kimsenin oyuncağı olmadım şimdiye kadar merak etme. </st><st c="4890">Beni parmağında oynatan bir kadın yok. </st><st c="4929">Bir fotoğraf yüzünden eli ayağı birbirine dolaşacak adam değilim ben. </st><st c="4999">Asu’yu mekânda gördüm, konuştuk, çıkışta da evine bıraktım, hepsi bu... </st><st c="5071">Olayın tam olarak bu olduğuna kimseyi ikna etmek zorunda değilim çünkü olay tam olarak bu. </st><st c="5162">Herkes istediği şeyi düşünebilir, başkalarının durumla ilgili yanlış fikirlerini değiştirmek için harcayacak zamanım yok benim. </st><st c="5290">Buna tenezzül etmem de. </st><st c="5314">Benim sorunum değil. </st><st c="5335">Sen de istediğin şeye inanmakta özgürsün aşkım. </st><st c="5383">Ama olay tam olarak anlattığım gibi işte...”</st></span></p>
			<p xml:lang="en-GB"><span xml:lang="tr-TR"><st c="5427">“O kızla görüşmeni istemiyorum bir daha!” diye çıkışmıştı Aleyna.</st></span></p>
			<p xml:lang="en-GB"><span xml:lang="tr-TR"><st c="5493">“Randevulaşmadım zaten canım. </st><st c="5524">Kuveytli misafirlerimi dışarı çıkardım, Asu’yu da orada gördüm.”</st></span></p>
			<p xml:lang="en-GB"><span xml:lang="tr-TR"><st c="5588">“Birlikte çıkmak, kızı eve bırakmak ne peki?”</st></span></p>
			<p xml:lang="en-GB"><span xml:lang="tr-TR"><st c="5634">“O rica etti. </st><st c="5649">Sarhoştu. </st><st c="5659">Ayrıca arabada Kuveyt’ten gelen misafirler de vardı. </st><st c="5712">Fotoğraflarda da görülüyor. </st><st c="5740">Asu’yu bırakıp misafirlerle otele geri döndüm. </st><st c="5787">Adamları kızın evinde ağırlamış olamam herhalde değil mi?”</st></span></p>
			<p xml:lang="en-GB"><span xml:lang="tr-TR"><st c="5845">“Seni arayıp duruyor ama... </st><st c="5874">Telefonunda görüyorum çağrılarını. </st><st c="5909">Bu kız neden kurtulamıyor senden Ertan? </st><st c="5949">Niye net bir sınır koyamıyorsun ona? </st><st c="5986">Niye engellemiyorsun numarasını?”</st></span></p>
			<p xml:lang="en-GB"><span xml:lang="tr-TR"><st c="6019">“Engelledim bile. </st><st c="6038">Ayrıca şu an benim annemle uğraşmam lazım Aleyna. </st><st c="6088">Bu tür haberlerden hiç hoşlanmaz. </st><st c="6122">Bütün aileyi ayaklandırdı yine. </st><st c="6154">Amcamlar, babamlar sıkıntı yaratıyor. </st><st c="6192">Bir sürü toplantılar oluyor, kararlar alınıyor. </st><st c="6240">İzin verirsen asıl bu işlerle ilgilenmeliyim artık. </st><st c="6292">Salak bir kızın beni arayıp durmasıyla ilgili ifade verecek halim yok. </st><st c="6363">Keşke taksiye bindirip yollasaydım. </st><st c="6399">Ne bileyim magazincilerin kapıda olduğunu? </st><st c="6442">Orada takılmazlardı çünkü genelde...”</st></span></p>
			<p xml:lang="en-GB"><span xml:lang="tr-TR"><st c="6479">“Magazinciler yakalamasaydı sen hiçbir zaman söylemeyecektin ama bana Asu’yla görüştüğünü...”</st></span></p>
			<p xml:lang="en-GB"><span xml:lang="tr-TR"><st c="6573">“Neden söylemeyeyim ki, neyi gizleyeceğim senden?”</st></span></p>
			<p xml:lang="en-GB"><span xml:lang="tr-TR"><st c="6624">“Söylemezdin.”</st></span></p>
			<p xml:lang="en-GB"><span xml:lang="tr-TR"><st c="6639">“Bence sen kiminle birlikte olduğunun farkında değilsin henüz. </st><st c="6703">Biraz daha düşün istersen.”</st></span></p>
			<p xml:lang="en-GB"><span xml:lang="tr-TR"><st c="6730">Bu son cümlesi hiç çıkmıyordu aklından.</st></span></p>
			<p xml:lang="en-GB"><span xml:lang="tr-TR"><st c="6770">“Kiminle birlikte olduğunun farkında değilsin sen henüz, biraz daha düşün istersen.”</st></span></p>
			<p xml:lang="en-GB"><span xml:lang="tr-TR"><st c="6855">Aslında haklıydı. </st><st c="6874">Kiminle birlikte olduğunu bilmiyordu Aleyna. </st><st c="6919">Âşık olduğunu hissettiği bu adam kimdi? </st><st c="6959">Onu hiç ama hiç tanımıyordu. </st><st c="6988">Sadece hislerinin çekip götürdüğü yere gidiyordu. </st><st c="7038">Heyecanının peşinde oradan oraya savrulup duruyordu. </st><st c="7091">Ama Ertan hakkında emin olduğu hiçbir şey yoktu.</st></span></p>
			<p xml:lang="en-GB"><span xml:lang="tr-TR"><st c="7139">“Ertan yalan söylemez, Ertan ne diyorsa odur, Ertan katiyen gizli saklı iş yapmaz, Ertan’a güvenim tam, Ertan açıksözlü bir adamdır, Ertan çapkın değildir, Ertan tekeşli bir adamdır, Ertan sadakate değer verir, Ertan beni seviyor...”</st></span></p>
			<p xml:lang="en-GB"><span xml:lang="tr-TR"><st c="7373">Kesinlikle hiçbirini gönül rahatlığıyla ve güçlü bir kendinden eminlikle söyleyemezdi. </st><st c="7461">Ertan’ı sahiden de tanımıyordu. </st><st c="7493">Birlikte olmayı hayal ettiği adamı tahayyül ederek yaşıyordu belki de bu ilişkiyi. </st><st c="7576">Kendi kurguladığı bir rüyanın içindeydi belki de...</st></span></p>
			<p xml:lang="en-GB"><span xml:lang="tr-TR"><st c="7627">“Öf!” dedi Aleyna telefonu koltuğa fırlatarak. </st><st c="7675">“Kırk beş saat oldu aramadı...”</st></span></p>
			<p xml:lang="en-GB"><span xml:lang="tr-TR"><st c="7706">Muhtemelen o da Aleyna’nın aramasını bekliyordu, inat etmişti ama Aleyna da inatçıydı işte. </st><st c="7799">İki keçi bir yolu paylaşamıyorlardı.</st></span></p>
			<p xml:lang="en-GB"><span xml:lang="tr-TR"><st c="7835">Aleyna aradığı an Ertan’ın bütün belirsizliklerine razı olduğunu kabul etmiş olacaktı. </st><st c="7923">Başka kadınlarla rahatça gezip tozmasını, sağda solda görüntülenmesini sineye çekmiş olacaktı. </st><st c="8018">Bu durum hep böyle sürüp giderdi sonra. </st><st c="8058">Kızgın ve kırgın olduğuna, tatmin edici bir açıklamayı ve bir daha asla böyle bir şey yapmama sözü almayı hak ettiğine ikna etmeliydi Ertan’ı. </st><st c="8201">Hatta birlikte gazetecilere poz vermeliler ve Ertan magazin muhabirleriyle gerçek sevgilisini tanıştırmalıydı.</st></span></p>
			<p xml:lang="en-GB"><span xml:lang="tr-TR"><st c="8311">“Mümkün değil” diye düşündü Aleyna. </st><st c="8348">Ertan bunu kesinlikle yapmazdı ama bu ilişkinin devam etmesini istiyorsa yapmak zorundaydı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8439">“Ne özür dilemesi ne medyayla tanıştırması Aleynacığım? </st><st c="8496">Adam bir telefon bile açmadı hâlâ. </st><st c="8531">Belki de hiç aramayacak... </st><st c="8558">Sen de böyle bekleyip duracaksın. </st><st c="8592">Ama belki ararsan bu süreci bir an evvel sonlandırırsın, isteklerini de zaman içinde kabullendirirsin” diye düşündü.</st></span></p>
			<p xml:lang="en-GB"><span xml:lang="tr-TR"><st c="8708">Öyle ya! </st><st c="8718">Belki de hiç aramayacaktı artık onu Ertan. </st><st c="8761">Etrafı kadınlarla doluydu zaten. </st><st c="8794">Boş kalmıyordu ki. </st><st c="8813">Telefonu durmuyordu hiç. </st><st c="8838">Aleyna’yı unutmak çok da sıkıntı olmazdı. </st><st c="8880">Hatta çoktan unutmuş bile olabilirdi. </st><st c="8918">45 saattir aramadığına göre aklına bile gelmiyordu demek ki. </st><st c="8979">Meydanı boş mu bırakacaktı yani Aleyna? </st><st c="9019">Sevgilisini başka kadınların kucağına mı bırakacaktı? </st><st c="9073">Belki de hemen kendini hatırlatmalı ve bu saçma olayı çok büyütmeden, kıskançlık krizlerine girmeden, sanki hiç olmamış gibi kapatmalıydı konuyu. </st><st c="9219">Hem ne vardı büyütecek? </st><st c="9243">Kızın evinde kalmadığı belliydi. </st><st c="9276">Daha ne açıklama yapacaktı ki Aleyna’ya? </st><st c="9317">Olan her şeyi olduğu gibi anlatmıştı işte. </st><st c="9360">Daha neyin özrünü bekleyecekti ondan, suçlu değildi ki adam?</st></span></p>
			<p xml:lang="en-GB"><span xml:lang="tr-TR"><st c="9420">Özür dilemek hatayı kabullenmek olurdu. </st><st c="9461">Ertan hata yaptığını düşünmüyordu ki özür dilesin. </st><st c="9512">Ona haksızlık etmeye başladığını bile düşünüyordu artık Aleyna.</st></span></p>
			<p xml:lang="en-GB"><span xml:lang="tr-TR"><st c="9575">Yine de “Özür dilerim aşkım, bir daha böyle bir şeyin yaşanmasına izin vermeyeceğim. </st><st c="9661">Benim kadınım sensin, yakında bunu herkes görecek. </st><st c="9712">O kız da bir daha ne yaparsa yapsın bana ulaşamayacak söz veriyorum” demesini beklerdi. </st><st c="9800">Hadi demiyordu madem, hiç değilse bir telefon açabilir, “Seni özledim, nasılsın?” diyebilirdi ama o da yoktu işte.</st></span></p>
			<p xml:lang="en-GB"><span xml:lang="tr-TR"><st c="9914">“Ah delireceğim!” dedi Aleyna salonda hızla volta atarken. </st><st c="9974">“Arayacağım ben, dayanamayacağım. </st><st c="10008">Adamın suçu yok ki özür dilesin. </st><st c="10041">Tabii ki benim aramam lazım. </st><st c="10070">O bana düşünme zamanı </st></span><span xml:lang="tr-TR"><st c="10092">verdi ve doğal olarak düşünüp onu aramamı bekliyor. </st><st c="10144">Muhtemelen </st></span><span xml:lang="tr-TR"><st c="10155">aradığımda neden bu kadar uzun düşündün, seni çok özledim diyecektir...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10227">Telefonu eline alıp ekranı izlemeye başladı. </st><st c="10273">Evet, arayacaktı ama ne demek gerekiyordu açtığında?</st></span></p>
			<p xml:lang="en-GB"><span xml:lang="tr-TR"><st c="10325">“Ben düşündüm de sen haklısın aşkım. </st><st c="10363">Sen sıradan biri değilsin. </st><st c="10390">Kaliteli, kültürlü, terbiyeli bir adamsın. </st><st c="10433">Tabii ki benim düşündüğüm gibi ucuz kaçamaklara tenezzül etmezsin. </st><st c="10500">Hayatında bir kadın varken başkalarıyla kendini aşağılamazsın.”</st></span></p>
			<p xml:lang="en-GB"><span xml:lang="tr-TR"><st c="10563">Yok artık!</st></span></p>
			<p xml:lang="en-GB"><span xml:lang="tr-TR"><st c="10574">Bu düpedüz bir köleliğin ilanıydı. </st><st c="10610">Bunları söylediği an Ertan’ın ona hiç saygısının kalmayacağını düşündü. </st><st c="10682">Bundan böyle sevdiği kadını kaybetmekten de korkmazdı. </st><st c="10737">İyice rahatlar, şımarır, kontrolden çıkardı.</st></span></p>
			<p xml:lang="en-GB"><span xml:lang="tr-TR"><st c="10781">“Ah sanki şu an çok korkuyor ya beni kaybetmekten...” diye düşündü Aleyna. </st><st c="10857">“Sevdiği kadın olsaydım bin kere özür dilerdi benden, arardı, yanıma gelirdi. </st><st c="10935">Bir saniye bile üzülmeme, öfkelenmeme izin vermezdi. </st><st c="10988">Beni kaygılar içinde mutsuz bırakmazdı... </st><st c="11030">Hayır aramayacağım... </st><st c="11052">Seviyorsa o arar beni... </st><st c="11077">Aramıyorsa zaten yoktum hayatında demektir. </st><st c="11121">Ben de onu silerim biter... </st><st c="11149">Hem hafta sonu sahnem var otelde. </st><st c="11183">Bakalım program için arayacak mı? </st><st c="11217">Aramazsa programı yapmam, o gece sahne boş kalır!”</st></span></p>
			<p xml:lang="en-GB"><span xml:lang="tr-TR"><st c="11267">Ertan arasa da aramasa da her cuma gecesi otelde sahne almak zorundaydı Aleyna. </st><st c="11348">Bir sezonluk sözleşmesi vardı. </st><st c="11379">Aksi halde ağır tazminatlar ödemek zorunda kalırdı. </st><st c="11431">Sahiden dava açar mıydı Ertan ona? </st><st c="11466">Açardı tabii, neden açmasın? </st><st c="11495">Adamı binlerce dolar zarara uğratırsa, müşterilerine karşı onu küçük düşürürse, işletmeci olarak imajını zedelerse tabii ki avukatlar girerdi devreye...</st></span></p>
			<p xml:lang="en-GB"><span xml:lang="tr-TR"><st c="11647">Hay Allah!</st></span></p>
			<p xml:lang="en-GB"><span xml:lang="tr-TR"><st c="11658">Düşündükçe çıkmaza sürükleniyordu Aleyna... </st><st c="11703">Cumayı beklemeye karar vermişti. </st><st c="11736">Büyük ihtimalle Ertan da cumayı bekliyordu. </st><st c="11780">Zaten mecburen otele gitmesi gerekiyordu. </st><st c="11822">Gittiğinde ille görecekti Ertan’ı sahneden önce, mutlaka konuşacaklardı ve hiçbir şey olmamış gibi devam edeceklerdi ilişkilerine. </st><st c="11953">Belki bir özür hediyesi bile alırdı. </st><st c="11990">Belki bir tek taş... </st><st c="12011">Sahneyi güllerle donatırdı belki... </st><st c="12047">Hatta sürpriz yapıp mekânı bile kapatabilirdi, baş başa kalırlardı o gece... </st><st c="12124">Yemek yerlerdi, dans ederlerdi, birbirlerine duydukları aşktan söz ederlerdi, birbirlerini ne kadar özlediklerinden ve bir daha bu kadar uzun süre ayrı kalmamaktan... </st><st c="12291">Ah çok romantik... </st><st c="12310">Keşke düşündüğü gibi olabilseydi her şey ama olmadı ne yazık ki...</st></span></p>
		</div>
	<div id="charCountTotal" value="12376"></div></body>
</html>
