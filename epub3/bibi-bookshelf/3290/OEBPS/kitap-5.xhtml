<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">-I-</st></p>
			<p xml:lang="en-GB"><span xml:lang="tr-TR"><st c="4">“İşte bu şarkı hepsinden iyi oldu!” diye bir sevinç çığlığı attı Aleyna... </st><st c="80">Kusursuz bir kayıttı bu... </st><st c="107">Hem de tek seferde...</st></span></p>
			<p xml:lang="en-GB"><span xml:lang="tr-TR"><st c="128">“Daha iyisi olamazdı” dedi Arkın. </st><st c="163">Hiç zorlanmadan, sadece iki provayla şahane bir ana kayıt almayı başarmışlardı.</st></span></p>
			<p xml:lang="en-GB"><span xml:lang="tr-TR"><st c="242">“Çözdük bu işi Aleyna! </st><st c="266">Akustik deyince artık akla sadece senin ismin gelecek...”</st></span></p>
			<p xml:lang="en-GB"><span xml:lang="tr-TR"><st c="323">Uzun bir maratonun sonunda ipi göğüslemiş olmanın yorgunluğu ve gururuyla gülümsüyordu Aleyna.</st></span></p>
			<p xml:lang="en-GB"><span xml:lang="tr-TR"><st c="418">“Nihayet” dedi. </st><st c="435">Gözü yine cep telefonunda... </st><st c="464">Sabahtan beri kaç defa aramıştı annesi... </st><st c="506">Sessize alıp sehpanın üzerine bıraktı öylece...</st></span></p>
			<p xml:lang="en-GB"><span xml:lang="tr-TR"><st c="553">“Aradığımız sound’u sonunda bulduk çocuklar. </st><st c="599">Ekip yavaş yavaş oturacak gibi görünüyor ama daha da iyi olmalıyız...”</st></span></p>
			<p xml:lang="en-GB"><span xml:lang="tr-TR"><st c="669">“Olacak tabii” diye karşılık verdi Arkın. </st><st c="712">“İlk defa kemik bir orkestramız oldu. </st><st c="750">Her kayıtta yeni orkestra kurmak zorunda kalmıştık şimdiye kadar. </st><st c="816">Prova yapmaktan kayıt alamıyorduk ki... </st><st c="856">Bundan sonra kemik kadroyuz... </st><st c="887">Dağılmayacak bu ekip... </st><st c="911">Uyum, sinerji, süreklilik çok önemli bu işlerde. </st><st c="960">O gitsin bu gelsin olmaz...”</st></span></p>
			<p xml:lang="en-GB"><span xml:lang="tr-TR"><st c="988">“Aynen Arkın, artık bir arada tut şu orkestrayı. </st><st c="1038">İçim şişti yeni insanlarla çalışmaktan. </st><st c="1078">Kendi orkestramı tanımıyorum yahu. </st><st c="1113">Hepsi yabancı! </st><st c="1128">Neyse... </st><st c="1137">Sen de öğreneceksin bu işi... </st><st c="1167">Kadroyu sağlam tutmayı yani...”</st></span></p>
			<p xml:lang="en-GB"><span xml:lang="tr-TR"><st c="1198">Arkın’ın yüzü düşmüştü bir anda. </st><st c="1232">Havalara uçup minnetle boynuna atılmasını beklediği Aleyna’nın bir türlü hiçbir başarıyla tatmin olmamasını can sıkıcı buluyordu açıkçası. </st><st c="1371">Bu kadar da olmazdı yani... </st><st c="1399">İnsan hiç değilse bir kere teşekkür eder, “Ellerinize, emeklerinize sağlık” der, yalan da olsa memnun gibi görünürdü. </st><st c="1517">Ayrıca ekibi bir arada tutamamalarının başlıca nedeni sanki kendisi değil de Arkın’mış gibi davranması yok mu, deli ederdi insanı... </st><st c="1650">Şeytan diyor ki kapıyı göster şu kıza da burnu sürtsün biraz müzik piyasasında...</st></span></p>
			<p xml:lang="en-GB"><span xml:lang="tr-TR"><st c="1731">“Hadi canım başka kapıya... </st><st c="1760">Git de görelim bakalım hangi müzisyen sana yarım saatten fazla katlanır?... </st><st c="1836">Şımarık, kibirli Barbie bebek...” diye saydırıyordu içinden Arkın.</st></span></p>
			<p xml:lang="en-GB"><span xml:lang="tr-TR"><st c="1902">Elbette her şeyin daha iyisi vardı, olabilirdi ama bir yıldır elde edebildikleri en iyi sonuç buydu işte, yapacak bir şey yok... </st><st c="2032">Azıcık tadını çıkarsalar, keyfini sürseler, başarının havasını atsalar, hazzını yaşasalar ne olurdu ki?</st></span></p>
			<p xml:lang="en-GB"><span xml:lang="tr-TR"><st c="2135">“Youtube’daki o aptal kayıtların hepsini silelim” dedi Aleyna. </st><st c="2199">“Zaten izlendiği de yok. </st><st c="2224">Yeni işlerimizin itibarından yemesin boşuna. </st><st c="2269">Hepsi temizlendikten sonra bu yeni videoyu yükleyip duyurusunu yapalım. </st><st c="2341">Her yerde tanıtım kasacağız bu işe... </st><st c="2379">O yüzden eskiler tamamen yok olsun. </st><st c="2415">Sağda solda aptal kayıtlar kalmasın. </st><st c="2452">Bütün yatırımımız boşa gider yoksa...”</st></span></p>
			<p xml:lang="en-GB"><span xml:lang="tr-TR"><st c="2490">“Halledeceğim ben o işi” dedi Arkın. </st><st c="2528">Toparlanmaya çalışan orkestraya yardım etmek için kalktı yerinden. </st><st c="2595">Belli ki Aleyna’nın ağzından coşku ve memnuniyet dolu sözler dökülmeyecek, kimseyi takdir edip onaylamayacaktı.</st></span></p>
			<p xml:lang="en-GB"><span xml:lang="tr-TR"><st c="2706">Orkestranın enerjisi düşsün istemiyordu Arkın. </st><st c="2754">Çocukları öyle bomboş evlerine yollamak da gelmiyordu içinden. </st><st c="2817">Ne uzun ve zorlu çabalardan sonra böyle birbiriyle uyumlu, yetenekli, profesyonel, sorunsuz bir ekip kurabilmeyi başarmıştı. </st><st c="2942">Birlikte çok iyi işler yapabileceğini düşündüğü bu müzisyenlerle daha yakın ve güçlü ilişkiler kurabilmenin peşindeydi.</st></span></p>
			<p xml:lang="en-GB"><span xml:lang="tr-TR"><st c="3061">Aleyna’nın mesafeli ve memnuniyetsiz tavırları yüzünden hiçbirinin motivasyon ve enerji kaybı yaşamasını istemezdi. </st><st c="3178">Bu şımarık solisti bir an evvel stüdyodan yollasa iyi ederdi. </st><st c="3240">Çocuklarla kalıp bir şeyler içerler, sohbet ederler, yeni projelerden konuşabilirlerdi böylece...</st></span></p>
			<p xml:lang="en-GB"><span xml:lang="tr-TR"><st c="3337">“Eh, ne yapıyoruz şimdi abi?” diye sordu orkestra şefi baterist. </st><st c="3403">“Kaçalım artık biz...”</st></span></p>
			<p xml:lang="en-GB"><span xml:lang="tr-TR"><st c="3425">“Kaçmayın” dedi Arkın. </st><st c="3449">“Kalırız biz. </st><st c="3463">Konuşuruz daha. </st><st c="3479">Hem bir şeyler içeriz.”</st></span></p>
			<p xml:lang="en-GB"><span xml:lang="tr-TR"><st c="3502">Aleyna’yı yollama arzusuyla “Sen de çok yoruldun bugün” dedi Arkın. </st><st c="3571">“Git dinlen biraz. </st><st c="3590">Sesin de dinlensin. </st><st c="3610">Birkaç gün konuşma bile... </st><st c="3637">Sınavların varmış hem. </st><st c="3660">Kapan eve, ders çalış...”</st></span></p>
			<p xml:lang="en-GB"><span xml:lang="tr-TR"><st c="3685">“Ne dersi, ne dinlenmesi Arkın, şaşkın mısın nesin? </st><st c="3738">Bir dolu işimiz var daha” dedi Aleyna. </st><st c="3777">“Tek seferde kayıt aldık diye olayı bitirdik kafasına girdiniz birden. </st><st c="3848">Olay yeni başlıyor arkadaşlar! </st><st c="3879">Asıl mesele bundan sonra... </st><st c="3907">Kanalı sıfırlıyoruz. </st><st c="3928">Bambaşka bir iş çıkarıyoruz ortaya. </st><st c="3964">Yeni bir tarz yapıyoruz...”</st></span></p>
			<p xml:lang="en-GB"><span xml:lang="tr-TR"><st c="3991">“Stüdyoda mı yaşayalım yani bundan sonra? </st><st c="4034">Bugünlük işimiz bitti. </st><st c="4057">Gerisini yarın konuşuruz...”</st></span></p>
			<p xml:lang="en-GB"><span xml:lang="tr-TR"><st c="4085">Hazır orkestrayı bir arada bulmuşken toplantı yapmanın iyi olacağını düşündü Aleyna. </st><st c="4171">Ancak annesinin arayıp durmaktaki ısrarı çok sinirini bozuyordu. </st><st c="4236">Ne derdi varsa yazsa ya Whatsapp’tan. </st><st c="4274">Konuşmak için uygun bir ortamda olmadığını anlayamıyor muydu kızının? </st><st c="4344">“Bu kadar da anlayış yoksunu olunmaz ki” diye geçirdi içinden Aleyna. </st><st c="4414">Telefonu ters çevirip dikkatini ekibe yoğunlaştırmaya çalıştı.</st></span></p>
			<p xml:lang="en-GB"><span xml:lang="tr-TR"><st c="4476">İyi bir menajere ihtiyacı olduğunu söyledi çocuklara. </st><st c="4531">Bu sorunun derhal halledilmesi gerektiğini düşünüyordu. </st><st c="4587">Bunca zamandır hayal ettiği ilerlemenin bir türlü gerçekleşememiş olmasının tek nedeni, doğru menajerle işbirliği yapamamak olduğuna inanıyordu.</st></span></p>
			<p xml:lang="en-GB"><span xml:lang="tr-TR"><st c="4731">Her biri ünlü sanatçılara çalan müzisyenlerinden bu konuda kendisine yardımcı olmalarını istedi açıkça.</st></span></p>
			<p xml:lang="en-GB"><span xml:lang="tr-TR"><st c="4835">“Sıla’nın menajeri kim mesela?” diye sordu. </st><st c="4880">“Sıla’nın işlerini çok beğeniyorum. </st><st c="4916">Çok iyi bir menajeri var belli ki... </st><st c="4953">O ekiple görüşmek isterim. </st><st c="4980">Mabel Matiz’in menajeri de olabilir. </st><st c="5017">Sen ikisine de çalıyorsun değil mi? </st><st c="5053">Bence hiç fena işler yapmıyorlar. </st><st c="5087">Gayet iyiler hatta... </st><st c="5109">Benim de tarzıma çok uygun... </st><st c="5139">Tam hedefimdeki kafalar bunlar...”</st></span></p>
			<p xml:lang="en-GB"><span xml:lang="tr-TR"><st c="5173">“Olabilir” dedi şef baterist... </st><st c="5206">Aleyna’nın menajer sorunuyla hiç ilgilenmediğini, bu konuda parmağını bile kımıldatmayacağını açıkça belirtse de Aleyna ısrarla menajer meselesinin etrafında birtakım sorular sormaya ve taleplerde bulunmaya devam ediyordu.</st></span></p>
			<p xml:lang="en-GB"><span xml:lang="tr-TR"><st c="5428">“Mabel Matiz’in menajerinin telefonunu ver sen, bizim Arkın arayıp konuşsun bakalım, bir toplantı istesin” dedi Aleyna. </st><st c="5549">“Şartların ne olduğunu öğrenelim önce... </st><st c="5590">Bu yeni kaydın videosunu izletelim mesela... </st><st c="5635">Bence en az bir milyon izlenme alacak yeni klip. </st><st c="5684">Youtube’cu bütün arkadaşlarımız destek atacak... </st><st c="5733">Bir iki oyuncuya da paylaştırabilirsek çok güzel olur ama nasıl ulaşacağız bakalım onlara? </st><st c="5824">Spotify işini de hallediyoruz inşallah. </st><st c="5864">Bundan sonra daha profesyonel olmak zorundayız.”</st></span></p>
			<p xml:lang="en-GB"><span xml:lang="tr-TR"><st c="5912">Baterist saatin geç olduğunu söyleyerek, “Benim başka bir provaya yetişmem lazım” dedi. </st><st c="6001">“Hafta sonu konser var. </st><st c="6025">Çıksak iyi olur.”</st></span></p>
			<p xml:lang="en-GB"><span xml:lang="tr-TR"><st c="6042">Aleyna yine istediğini alamamanın verdiği memnuniyetsiz ifadesiyle gözlerini devirerek “İyi madem...” dedi. </st><st c="6151">“Menajerin numarasını vermeyi unutma ama... </st><st c="6195">Ayrıca benim için Mabel Matiz’e sorar mısın yeni kliple ilgili story atar mı?”</st></span></p>
			<p xml:lang="en-GB"><span xml:lang="tr-TR"><st c="6273">“Ben böyle emrivakilere giremem Aleyna, kusura bakma” dedi baterist sonunda. </st><st c="6351">“Biz orkestrayız. </st><st c="6369">Kariyer yönetimi işleri bizde değil. </st><st c="6406">Sanatçıları hatır gönül işleriyle taciz etmek de güzel değil ayrıca. </st><st c="6475">Onlar da zor durumda kalıyor sonra... </st><st c="6513">Sıkıntı olur yani...”</st></span></p>
			<p xml:lang="en-GB"><span xml:lang="tr-TR"><st c="6534">“Sen çalıştığın sanatçıların kafasından daha star bir kafaya girmişsin bayağı!” dedi Aleyna alaycı bir gülümsemeyle. </st><st c="6652">“Neyse biz Arkın’la hallederiz o işleri... </st><st c="6695">O zaman yeni şarkı için gruptan haberleşiriz. </st><st c="6741">Yeni şarkıya da prova lazım... </st><st c="6772">Youtube’dan eski kayıtları sileceğimiz için en az üç dört şarkımız hazır olmalı elimizde... </st><st c="6864">Üst üste basacağız hepsini.”</st></span></p>
			<p xml:lang="en-GB"><span xml:lang="tr-TR"><st c="6892">“Bakarız” dedi baterist sıkıntılı bir iç çekişle. </st><st c="6943">Bir an evvel orkestrayı da alıp çıkmak istiyordu stüdyodan. </st><st c="7003">Bu kıza daha fazla tahammül edemeyecekti. </st><st c="7045">“Arkın biz kaçtık. </st><st c="7064">Sonrası için gruptan yazışırız...”</st></span></p>
			<p xml:lang="en-GB"><span xml:lang="tr-TR"><st c="7098">“Eyvallah abi!” dedi Arkın, ortamdaki tatsızlığın farkında... </st><st c="7161">“Haber vereceğim size... </st><st c="7186">Hepinizin eline yüreğine sağlık... </st><st c="7221">Müthiş bir iş çıkardınız. </st><st c="7247">Sayenizde patlayacak bu şarkı. </st><st c="7278">Bomba etkisi yaratacak, göreceksiniz.”</st></span></p>
			<p xml:lang="en-GB"><span xml:lang="tr-TR"><st c="7316">“Eyvallah!” dedi baterist...</st></span></p>
			<p xml:lang="en-GB"><span xml:lang="tr-TR"><st c="7345">Orkestranın peşinden Arkın’ın kapıyı kapatmasıyla Aleyna’nın öfkesinin patlaması bir oldu neredeyse.</st></span></p>
			<p xml:lang="en-GB"><span xml:lang="tr-TR"><st c="7446">“O ne demekmiş öyle Arkın Bey! </st><st c="7478">Orkestranın sayesinde mi bomba işler yapıyoruz biz? </st><st c="7530">Orkestra olmasa bomba yok mu? </st><st c="7560">Ne saçma kafalar bunlar ya... </st><st c="7590">Sonra hepsinin egosu çalıştıkları sanatçıdan daha fazla şişiyor... </st><st c="7657">Hepsi kendini bir halt sanıyor. </st><st c="7689">Sanırsın Queen...”</st></span></p>
			<p xml:lang="en-GB"><span xml:lang="tr-TR"><st c="7707">Arkın, az önce bateristin kalktığı koltuğa çökerek başını ellerinin arasına aldı. </st><st c="7790">Yorgun ve bıkkın bir iç çekişle öylece bekledi bir süre... </st><st c="7849">Ne söyleyecekti, nasıl söyleyecekti, hem söylese de Aleyna anlayacak mıydı ki onu? </st><st c="7932">Yine de şansını zorlayarak konuşmaya çalıştı.</st></span></p>
			<p xml:lang="en-GB"><span xml:lang="tr-TR"><st c="7977">“Hiç değilse bir teşekkür etseydin orkestraya” dedi. </st><st c="8031">“Hepsi iyi müzisyen... </st><st c="8054">Yıllardır sektörde ekmek yiyen adamlar. </st><st c="8094">Çalmadıkları sanatçı yok neredeyse... </st><st c="8132">Konserden konsere, kayıttan kayıta koşan herifler...”</st></span></p>
			<p xml:lang="en-GB"><span xml:lang="tr-TR"><st c="8185">“Bedava mı geliyorlar sanki?” diye karşılık verdi Aleyna. </st><st c="8244">Tutumunda bir haksızlık ya da saygısızlık olduğu düşüncesini aklına bile getirmemiş. </st><st c="8329">“Hepsine para ödedim. </st><st c="8351">Hatırımız için gelmediler sonuçta... </st><st c="8388">Çalıştıkları sanatçılar teşekkür mü ediyormuş onlara?”</st></span></p>
			<p xml:lang="en-GB"><span xml:lang="tr-TR"><st c="8442">“Bizden alacakları paraya hiç ihtiyaçları yok. </st><st c="8490">Formalite bir ücret ödedik. </st><st c="8518">Adamlar o paraya enstrümanlarının kutusunu bile açmaz. </st><st c="8573">Hem olay para değil sadece... </st><st c="8603">Bunlar sanatçı adam. </st><st c="8624">Motivasyon çok önemli... </st><st c="8649">İnandıkları şeyin içinde olmak isterler. </st><st c="8690">Duygusal tatmin de lazım bu işlerde. </st><st c="8727">Ekip ruhu şart... </st><st c="8745">Yoksa iyi işler çıkmaz ortaya... </st><st c="8778">Başarılı dediğin o sanatçıların hepsi kemik kadro çalışıyor.”</st></span></p>
			<p xml:lang="en-GB"><span xml:lang="tr-TR"><st c="8839">“Menajerin telefon numarasını bile vermedi yahu! </st><st c="8889">Ne teşekkür edecekmişim?...”</st></span></p>
			<p xml:lang="en-GB"><span xml:lang="tr-TR"><st c="8917">“Hah, o da ayrı mesele” diye çıkıştı Arkın. </st><st c="8962">“Orkestradan menajer numarası istemek de neymiş? </st><st c="9011">Ortada bir tane doğru düzgün videomuz yok. </st><st c="9054">Olanların hepsini sileceğiz. </st><st c="9083">Kanalı yenileyeceğiz. </st><st c="9105">Yeni imaj, yeni tarz yapıyoruz. </st><st c="9137">Kendimizi kanıtlamadık daha. </st><st c="9166">Hele bir yola düşelim. </st><st c="9189">Bir iki milyon izlenme alalım. </st><st c="9220">Yatırımlarımızı yapalım. </st><st c="9245">Sonra onlar gelir zaten menajerlik teklif etmeye.”</st></span></p>
			<p xml:lang="en-GB"><span xml:lang="tr-TR"><st c="9295">Aleyna sırt çantasını omzuna atıp, sarı saçlarını spor şapkasının altında toplayarak çıkmaya hazırlandı. </st><st c="9401">Sehpanın üzerine yüzüstü kapattığı cep telefonunu alıp baktı ekranına. </st><st c="9472">Annesi arıyordu ve yine de hâlâ derdinin ne olduğunu yazmamakta inat ediyordu.</st></span></p>
			<p xml:lang="en-GB"><span xml:lang="tr-TR"><st c="9550">“Herkes kafayı yemiş” diye söylendi Aleyna. </st><st c="9595">Kendinden emin adımlarla kapıya doğru yürüdü. </st><st c="9641">Sinir bozucu, kibirli bir sükûnet takındı üzerine. </st><st c="9692">“Ne kadar yapmacık” diye düşündü Arkın. </st><st c="9732">“Kız bir Amerikan filminin içinde yaşıyor sanki...”</st></span></p>
			<p xml:lang="en-GB"><span xml:lang="tr-TR"><st c="9783">Aleyna, kapıyı açıp arkasını döndü ve tehditkâr bir sesle konuşmaya başladı:</st></span></p>
			<p xml:lang="en-GB"><span xml:lang="tr-TR"><st c="9860">“Dünyanın parasını harcadım bu iş için... </st><st c="9903">Her şey profesyonel olsun istiyorum artık. </st><st c="9946">Ekibi kurup ilerleyelim. </st><st c="9971">Ben keşfedilmeyi beklemiyorum Arkın. </st><st c="10008">Yaptığım işe güveniyorum. </st><st c="10034">Sen kendini kanıtlama ihtiyacı içindeysen bilemem. </st><st c="10085">Ben değilim...”</st></span></p>
			<p xml:lang="en-GB"><span xml:lang="tr-TR"><st c="10100">“Henüz bir star değilsin ama star kurallarına göre oynamak istiyorsun Aleyna, bu doğru değil... </st><st c="10197">Hem sana hem bize zarar verir bu kafa. </st><st c="10236">Yaptığımız işe inanmamız çok kıymetli evet... </st><st c="10282">Ama star olduk kafası için çok erken... </st><st c="10322">Öteki çekimde bu orkestrayı bir daha toparlayamazmışız gibi geliyor bana. </st><st c="10396">Yani yine sil baştan yapacağız. </st><st c="10428">Bu zaman ve para kaybı demek... </st><st c="10460">Emek kaybı, motivasyon kaybı demek. </st><st c="10496">Patinaj çekiyoruz demek. </st><st c="10521">Star kafası yaşamak bize pahalıya patlayacak... </st><st c="10569">Ben senin düşmanın değilim, anlatabiliyor muyum?”</st></span></p>
			<p xml:lang="en-GB"><span xml:lang="tr-TR"><st c="10618">“Vazgeçebilirsin Arkın. </st><st c="10643">Zorla değil...” dedi Aleyna, umursamaz bir tavırla...</st></span></p>
			<p xml:lang="en-GB"><span xml:lang="tr-TR"><st c="10696">“Ne kadar rahat ve ne kolay söyledi” diye düşündü Arkın. </st><st c="10754">Bunca emek, bunca çaba, bunca sıkıntı... </st><st c="10795">Hep boşuna mı yani?</st></span></p>
			<p xml:lang="en-GB"><span xml:lang="tr-TR"><st c="10814">Buz gibi bir sessizlik, çelikten bir bıçak gibi kesti ikisinin arasındaki iletişimi... </st><st c="10902">İki ayrı dünyadan birbirlerine bakıyor gibiydiler o an.</st></span></p>
			<p xml:lang="en-GB"><span xml:lang="tr-TR"><st c="10957">Arkın’ın omuzlarından ağır yükler düşmeye başlamıştı tek tek... </st><st c="11022">Bu onu hafifletiyordu kuşkusuz ama derin bir hayal kırıklığı da yaşamıyor değildi... </st><st c="11107">Yüklerinden kurtulurken, hayal kırıklıklarının açtığı yaralara da katlanmak zorunda kalıyordu bir yandan.</st></span></p>
			<p xml:lang="en-GB"><span xml:lang="tr-TR"><st c="11212">“Eyvallah” dedi. </st><st c="11230">“Bu iş bana da çok zaman kaybettirdi zaten. </st><st c="11274">Ayrıca çok insan kaybettim. </st><st c="11302">Kredilerim tükendi... </st><st c="11324">Benim de kendi yoluma bakmam lazım bir yerde...”</st></span></p>
			<p xml:lang="en-GB"><span xml:lang="tr-TR"><st c="11372">“O zaman kendi yolun açık olsun Arkıncığım. </st><st c="11417">Asıl sen bu kafayla gidersen stüdyosunu ona buna kiralayan bir tonmaister olarak kalmaya devam edersin. </st><st c="11521">Yapımcılık çok uzak bir ihtimal sana canım... </st><st c="11567">Kaydın son halini wetransferden atarsın bana...”</st></span></p>
			<p xml:lang="en-GB"><span xml:lang="tr-TR"><st c="11615">Sinirden elleri titriyordu Aleyna’nın. </st><st c="11655">Dudaklarını kemiriyordu kanatırcasına. </st><st c="11694">Kendi kendine söylenip duruyordu merdivenleri inerken... </st><st c="11751">Asansörü beklemeye bile tahammül edemedi. </st><st c="11793">Burnundan soluyordu adeta...</st></span></p>
			<p xml:lang="en-GB"><span xml:lang="tr-TR"><st c="11821">“Allah hepsinin belasını versin. </st><st c="11855">Ruh hastası olmuş hepsi... </st><st c="11882">Kompleksten geberecekler... </st><st c="11910">Aptala dönmüş, ezikler... </st><st c="11936">Zavallılar... </st><st c="11950">Sanki bulamam menajerin numarasını. </st><st c="11986">Al sok bir tarafına... </st><st c="12009">Kendimi kanıtladığımda menajerler zaten arayacakmış beni. </st><st c="12067">Siz daha bana bile kanıtlayamadınız kendinizi be... </st><st c="12119">Ben kime neyi kanıtlayacakmışım? </st><st c="12152">Salaklar... </st><st c="12164">Siz bana hizmet ediyorsunuz, ben size değil... </st><st c="12211">Bunu anlayacak kadar bile akıl yok o koca kafalarda.”</st></span></p>
			<p xml:lang="en-GB"><span xml:lang="tr-TR"><st c="12264">Güvenlik kulübesinin önünde bekleyen taksilerden birine atladı hemen.</st></span></p>
			<p xml:lang="en-GB"><span xml:lang="tr-TR"><st c="12334">“Maslak” dedi. </st><st c="12350">“Kulelerin oradaki yeni siteye...”</st></span></p>
			<p xml:lang="en-GB"><span xml:lang="tr-TR"><st c="12384">Söylenmeye devam ediyordu hâlâ... </st><st c="12419">Bir türlü hırsını alamıyordu Arkın’dan. </st><st c="12459">Deliye dönecekti öfkesinden... </st><st c="12490">“Hadsiz!” diyordu içinden. </st><st c="12517">“Senin ne haddine bana ayar çekmek, akıl öğretmek? </st><st c="12568">Ezik bir tonmaistersin işte... </st><st c="12599">Bir halta yarıyor olsan, Bakırköy’de tamirciden bozma bir stüdyoda bırakmazlardı seni. </st><st c="12686">Neydin ki ne olacaksın? </st><st c="12710">Hayatının fırsatını kaçırıyor enayi... </st><st c="12749">Beyinsiz... </st><st c="12761">Kompleksli, ezik... </st><st c="12781">Orkestranın motivasyonunu düşünene kadar benim motivasyonumu düşünsen, hepimiz daha kârlı çıkardık ama nerede sende o akıl?”</st></span></p>
			<p xml:lang="en-GB"><span xml:lang="tr-TR"><st c="12905">Taksiden inerken annesinin çaldırdığını gördü yine. </st><st c="12958">Taksinin parasını ödeyip hızla indi. </st><st c="12995">Bir hışımla açtı telefonu. </st><st c="13022">Sinirleri tepesindeydi zaten.</st></span></p>
			<p xml:lang="en-GB"><span xml:lang="tr-TR"><st c="13051">“Uygun değilim, uygun değilim anlamıyor musun? </st><st c="13099">Açamıyorsam uygun değilimdir anne! </st><st c="13134">Neden Whatsapp’tan yazmıyorsun ne istediğini? </st><st c="13180">İlle konuşmak da neymiş ya!”</st></span></p>
			<p xml:lang="en-GB"><span xml:lang="tr-TR"><st c="13208">“Baban temelli dönüyormuş” dedi annesi. </st><st c="13249">“Üç hafta sonra geliyormuş... </st><st c="13279">Fakat şu an daha büyük bir sorun var ortada. </st><st c="13324">Her neredeysen hemen atlayıp eve geliyorsun.”</st></span></p>
			<p xml:lang="en-GB"><span xml:lang="tr-TR"><st c="13369">Nutku tutulmuştu Aleyna’nın. </st><st c="13399">Allak bullak olmuştu bir anda... </st><st c="13432">Sesi titremeye başladı konuşurken.</st></span></p>
			<p xml:lang="en-GB"><span xml:lang="tr-TR"><st c="13466">“Geldim zaten” dedi. </st><st c="13488">“Çıkıyorum yukarı...”</st></span></p>
			<p xml:lang="en-GB"><span xml:lang="tr-TR"><st c="13509">Babası temelli mi dönüyormuş sahiden?</st></span></p>
			<p xml:lang="en-GB"><span xml:lang="tr-TR"><st c="13547">On altı yıldır kızlarının yüzünü görmek uğruna bile terk edemediği Rusya sınırlarından çıkmayı başaracak mıymış yani?</st></span></p>
			<p xml:lang="en-GB"><span xml:lang="tr-TR"><st c="13665">Duy da inanma!</st></span></p>
			<p xml:lang="en-GB"><span xml:lang="tr-TR"><st c="13680">“Yok canım...” diye geçirdi içinden Aleyna. </st><st c="13725">“Babam ölse temelli dönmez Türkiye’ye, başka bir şeydir o... </st><st c="13786">Belki de annem kafayı yedi, hayal görüyor. </st><st c="13829">Estetik ameliyatların birinde beynini de almış olmalılar.”</st></span></p>
			<p xml:lang="en-GB"><span xml:lang="tr-TR"><st c="13887">Yine de tarif edemediği ama çokça hüzne, heyecana, korkuya ve acıya benzeyen hisler arasında dalgalanmaya başlamıştı sanki.</st></span></p>
			<p xml:lang="en-GB"><span xml:lang="tr-TR"><st c="14011">Neydi şimdi bu karşı koyamadığı ağlama isteğinin sebebi? </st><st c="14069">Hüngür hüngür ağlayacak mıydı yani? </st><st c="14105">Yok artık... </st><st c="14118">Hem neden ağlayacaktı ki? </st><st c="14144">Çok saçma...</st></span></p>
			<p xml:lang="en-GB"><span xml:lang="tr-TR"><st c="14156">Ayrıca çok uzun zaman olmuştu ağlamayalı... </st><st c="14201">En son ne zamandı? </st><st c="14220">Hatırlamadı sahiden... </st><st c="14243">Babası çalışmak için Rusya’ya giderken ağlamıştı ama... </st><st c="14299">Altı yaşındaydı... </st><st c="14318">Sonra hiçbir kavuşmalarında ve hiçbir ayrılıklarında gözyaşı dökmemişti Aleyna... </st><st c="14400">Tam on altı yıl böyleydi düzenleri... </st><st c="14438">Dile kolay... </st><st c="14452">Soğumuş, küçülmüş, kurumuştu artık o yara... </st><st c="14497">Neden sızlayacaktı ki yıllar sonra?</st></span></p>
			<p xml:lang="en-GB"><span xml:lang="tr-TR"><st c="14532">Madem öyleydi de neden şimdi anlam veremediği ama önüne de geçemediği bir duygusallık gelip çökmüştü göğsüne, çözemedi.</st></span></p>
			<p xml:lang="en-GB"><span xml:lang="tr-TR"><st c="14652">Yukarı çıkamadı hemen. </st><st c="14676">Sitedeki kafelerden birinin bahçesinde oturdu. </st><st c="14723">Bir buzlu kahve söyleyip cep telefonunu aldı eline. </st><st c="14775">Ekrana bakmadan hiçbir şey düşünemediğinin kendi de farkındaydı artık. </st><st c="14846">Boşluğa ya da manzaraya bakıp düşünmek, kaybolma korkusu yaratıyordu Aleyna’da. </st><st c="14926">Amaçsızca da olsa ekrana bakmak güvenli bir alan yaratıyor, böylece aklını kolayca toparlayabiliyor, düşünebiliyor, karar verebiliyor, hatta dinlenebiliyordu da. </st><st c="15088">Oysa terapisti her şeye rağmen “boş kalmayı ve boşluğa amaçsızca, bomboş bakmayı” öğütlemişti ona.</st></span></p>
			<p xml:lang="en-GB"><span xml:lang="tr-TR"><st c="15186">Başaramadı...</st></span></p>
			<p xml:lang="en-GB"><span xml:lang="tr-TR"><st c="15200">Bir süre telefonun ekranına bakarak, bazı aplikasyonlarını açıp kapayarak, Instagram sayfasına üstünkörü göz atarak öylece bekledi.</st></span></p>
			<p xml:lang="en-GB"><span xml:lang="tr-TR"><st c="15332">Babasının üç hafta sonra Rusya’dan dönüyor olmasından ziyade, kendinde yarattığı duygusal çalkantıyı anlamlandırmaya çalıştı.</st></span></p>
			<p xml:lang="en-GB"><span xml:lang="tr-TR"><st c="15458">Uzun zamandır deneyimlemediği bir histi bu... </st><st c="15505">Garip bir ağlama isteği duyuyordu ama nedensiz... </st><st c="15555">Üstelik hiç de sevmezdi ağlamayı da ağlayanı da...</st></span></p>
			<p xml:lang="en-GB"><span xml:lang="tr-TR"><st c="15605">“Ne oluyor bana?” diye düşündü.</st></span></p>
			<p xml:lang="en-GB"><span xml:lang="tr-TR"><st c="15637">Belki de şu Youtube işi sinirlerini çok bozuyordu, böyle anlamsız meselelerle ilgili yersiz duygusal tepkiler vermesine neden oluyordu.</st></span></p>
			<p xml:lang="en-GB"><span xml:lang="tr-TR"><st c="15773">Babası on altı yıldır Rusya’daydı sonuçta. </st><st c="15817">Senede iki üç hafta için bile olsa İstanbul’a gelmeye çalışırdı. </st><st c="15882">Ailesiyle vakit geçirirdi. </st><st c="15909">Hediyeler getirirdi. </st><st c="15930">Hem diledikleri zaman telefonla görüşebiliyorlardı da. </st><st c="15985">Elbette çok yakın sayılmazlardı ama birbirlerinden koptuklarını söylemek de haksızlık olurdu. </st><st c="16079">Şimdi temelli dönüş yapacak olmasının neden coşkuya değil de kasvetli bir hüzne yol açtığını açıklayamıyordu kendine.</st></span></p>
			<p xml:lang="en-GB"><span xml:lang="tr-TR"><st c="16196">Özlememiş miydi?</st></span></p>
			<p xml:lang="en-GB"><span xml:lang="tr-TR"><st c="16213">Özlemişti...</st></span></p>
			<p xml:lang="en-GB"><span xml:lang="tr-TR"><st c="16226">Sevmiyor muydu babasını?</st></span></p>
			<p xml:lang="en-GB"><span xml:lang="tr-TR"><st c="16251">Seviyordu.</st></span></p>
			<p xml:lang="en-GB"><span xml:lang="tr-TR"><st c="16262">Yıllar önce ailesini bırakıp çalışmaya gittiği için kırgın mıydı ona?</st></span></p>
			<p xml:lang="en-GB"><span xml:lang="tr-TR"><st c="16332">Hayır, değildi. </st><st c="16349">Üstelik babası yıllardır çalışıp para gönderiyordu ailesine. </st><st c="16410">Onun sayesinde rahat bir hayat sürmüşlerdi. </st><st c="16454">Terk edilmiş sayılmazlardı ki. </st><st c="16485">Sadece az görüşüyorlardı, birlikte biriktirdikleri anılardan yoksun kalmışlardı, iyi günde kötü günde bir arada olamamışlardı belki ama bunun da faturasını tek başına babasına çıkaramazlardı. </st><st c="16677">On altı yıldır onun kazancıyla dara düşmeden, sıkıntı çekmeden yaşayıp gitmişti Aleyna annesiyle ve ablasıyla... </st><st c="16790">Ona çok ihtiyaç duydukları zamanlar olmadı değil tabii... </st><st c="16848">Çok zaman kendi kararlarını kendileri vermek zorunda kaldılar, kendi seçimlerini yaptılar, bedelini ödediler, yalnızlık çektiler, çaresiz hissettiler, boşluğa düştüler belki ama yine de ailesinin ihtiyaçlarını yıllarca hiç göz ardı etmemiş bu adam uzakta da olsa hep var oldu hayatlarında...</st></span></p>
			<p xml:lang="en-GB"><span xml:lang="tr-TR"><st c="17139">Bu duygusal karmaşanın babasıyla değil, stüdyoda yaşadıklarıyla ilgili olabileceğini düşünüyordu Aleyna. </st><st c="17245">Arkın’a resti çekmesi iyi olmuştu aslında. </st><st c="17288">Belli ki psikolojik olarak da iyi gelmeyecekti bu ekip ona. </st><st c="17348">Uzun vadede yıpratıcı olabilirdi.</st></span></p>
			<p xml:lang="en-GB"><span xml:lang="tr-TR"><st c="17381">Kayıt sırasında stüdyoda çekilen kamera arkası görüntülerden bir iki tane story atıp Instagram’da oyalandı biraz. </st><st c="17496">Babasının profiline baktı sonra...</st></span></p>
			<p xml:lang="en-GB"><span xml:lang="tr-TR"><st c="17530">Ne karizmatik, cazibeli, güler yüzlü, etkileyici ve güçlü bir adam olduğunu düşündü. </st><st c="17616">Bu adamın kızı olmak, bu adamın </st></span><span xml:lang="tr-TR"><st c="17648">onayını almak, onun beğenisini, takdirini kazanmak çok değerliydi kuşkusuz. </st><st c="17724">Etrafı her zaman kalabalık, yanında bir sürü adam ve kadın var fotoğrafların çoğunda. </st><st c="17810">Lüks yerlerde yemek yiyor, şık giyiniyor, her zaman bakımlı ve hoş görünüyor. </st><st c="17888">Gösterişli bir evi var, kocaman da bir kütüphanesi... </st><st c="17942">Birkaç defa kalmıştı bu evde Aleyna... </st><st c="17981">Bir hizmetçisi ve şoförü de vardı evin... </st><st c="18023">Kütüphanedeki kitapları incelemişti uzun uzun. </st><st c="18070">Kimi Türkçe, kimi İngilizce, kimi Slavca, kimi Rusça...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="18125">Salondaki kuyruklu piyanoya bayılmıştı. </st><st c="18166">Babasına bir işadamının hediyesiymiş... </st><st c="18206">İşin en büyüleyici tarafı, babasının piyano çalışındaki ustalıktı aslında Aleyna için... </st><st c="18295">Mükemmel bir adamdı o. </st><st c="18318">Sanatçıydı, zekiydi, yetenekliydi, kültürlüydü... </st><st c="18368">Yıllar önce Rusya’da canlı müzik yapan bir kulüpte hem müzisyen hem de işletmeci olarak çalışırken şimdi eğlence hayatında ismi bilinen biriydi.</st></span></p>
			<p xml:lang="en-GB"><span xml:lang="tr-TR"><st c="18512">Sahiden de insanda hayranlık uyandıran bir babası vardı Aleyna’nın. </st><st c="18581">Muhteşem Fikret Kurt...</st></span></p>
			<p xml:lang="en-GB"><span xml:lang="tr-TR"><st c="18604">Onunla ne çok gurur duyardı yanında olsaydı. </st><st c="18650">Belki bundan sonra öyle olurdu, kim bilir... </st><st c="18695">Belki birlikte müzik yaparlardı... </st><st c="18730">Babası piyano çalardı mesela... </st><st c="18762">Ah ne güzel olurdu...</st></span></p>
			<p xml:lang="en-GB"><span xml:lang="tr-TR"><st c="18783">Aleyna da tıpkı babası gibi dikkat çeken bir karizmaya, başarı tutkusuna ve güce sahip değil miydi? </st><st c="18884">Lider ruhlu, dik başlı, inatçı bir kız... </st><st c="18926">Babasının kızı işte... </st><st c="18949">Yakında etrafındakileri de aydınlatan bir güneş gibi doğacaktı. </st><st c="19013">Herkes tanıyacak, alkışlayacak, sevecek, beğenecekti onu. </st><st c="19071">Memleketin yıldızı olacaktı. </st><st c="19100">Tam babasına layık bir kız...</st></span></p>
			<p xml:lang="en-GB"><span xml:lang="tr-TR"><st c="19129">Instagram’daki fotoğraflara bakarken içinde yükselen o anlamsız ağlama hissinin ve kasvetli hüznün dağıldığını fark etti Aleyna. </st><st c="19259">Buzlu kahvenin parasını ödeyip eve çıktığında annesini korkunç bir sinir harbi içinde buldu.</st></span></p>
			<p xml:lang="en-GB"><span xml:lang="tr-TR"><st c="19351">Gözleri kan içindeydi. </st><st c="19375">Burnunda kocaman tamponlar ve sargı bezleri... </st><st c="19422">Yüzü gözü dağılmış, saçları tel tel havada... </st><st c="19468">Elinde telefon, doktorla ayrı kavga ediyor, bankayla ayrı...</st></span></p>
			<p xml:lang="en-GB"><span xml:lang="tr-TR"><st c="19528">Annesinin gözdesi, ilk göz ağrısı, biricik hayırlı evladı Azize de bağrını döve döve dolaşıyor peşinden... </st><st c="19636">“Ah mahvettiler kadını, perişan ettiler kadını!” deyip adeta çanak tutuyordu annesinin öfkesine... </st><st c="19735">Aleyna’nın gözünde, kurbanının acısını besleyen sözde iyi niyetli görünen bir canavardan farksızdı Azize’nin annesini bu şekilde pışpışlayıp durması... </st><st c="19887">Öfkesini öfkeyle harlamaktan başka ne yapıyordu ki bu aptal kız? </st><st c="19952">Üstelik zavallı... </st><st c="19971">Ezik... </st><st c="19979">Varoş...</st></span></p>
			<p xml:lang="en-GB"><span xml:lang="tr-TR"><st c="19987">Aleyna’yı karşısında görünce, daha da açıldı annesinin kocaman kırmızı gözleri... </st><st c="20070">Hemen salona geçmesini işaret etti Aleyna’ya. </st><st c="20116">Korku filminden fırlamış gibiydi, iğrenç...</st></span></p>
			<p xml:lang="en-GB"><span xml:lang="tr-TR"><st c="20159">“Neler oluyor?” dedi Aleyna. </st><st c="20189">Şaşkınlık içindeydi. </st><st c="20210">Dün ameliyattan döndüğünde hiçbir şeyi yoktu kadının. </st><st c="20264">Burnunu üçüncü kez kırdırıp düzelttiriyordu. </st><st c="20309">Estetik ameliyatlar konusunda neredeyse bir doktor kadar bilgi sahibiydi artık. </st><st c="20389">Öyle yanlış bir estetisyene gidip faka basacak bir kadın da değildi. </st><st c="20458">Dünden beri ne olmuştu da yüzü bu hale gelmişti acaba? </st><st c="20513">Trafik kazası geçirmiş gibi görünüyordu. </st><st c="20554">Suratına kamyon çarpmış sanki. </st><st c="20585">Azize de yazık, kamyonun tekerleklerinden birine yapışmış, yere sürtündükçe aşınıp yırtılmış bir paçavraya benziyordu bu haliyle... </st><st c="20717">Birlikte nasıl da acınası görünüyorlardı.</st></span></p>
			<p xml:lang="en-GB"><span xml:lang="tr-TR"><st c="20758">Aleyna, korku ve şaşkınlık içinde bakıyordu ablasıyla annesine... </st><st c="20825">Ne diyeceğini, ne yapacağını bilemiyordu.</st></span></p>
			<p xml:lang="en-GB"><span xml:lang="tr-TR"><st c="20866">Doktorun asistanını bir güzel payladıktan sonra telefonu kapatıp hışımla döndü Aleyna’ya. </st><st c="20957">“Aradığımda niye açmıyorsun?” diye bağırdı. </st><st c="21001">“Sabahtan beri kaç defa aradım.”</st></span></p>
			<p xml:lang="en-GB"><span xml:lang="tr-TR"><st c="21033">“Sorumsuz işte” dedi Azize, annesinin elinden telefonu alıp yerine alkolsüz ıslak bir mendil tutuşturarak. </st><st c="21141">“Dudağının üstünü sil anne, kan sızıyor yine...” dedi.</st></span></p>
			<p xml:lang="en-GB"><span xml:lang="tr-TR"><st c="21195">“Ne bileyim durumun acil olduğunu, yazsaydın” dedi Aleyna. </st><st c="21255">“Stüdyoya gittiğimi biliyorsun. </st><st c="21287">Uygun değildim, kayıt vardı.”</st></span></p>
			<p xml:lang="en-GB"><span xml:lang="tr-TR"><st c="21316">“Sanırsın Demet Akalın” diye araya girdi yine Azize... </st><st c="21372">“Yürüttüğü paralarla şarkıcılık oynuyor hırsız!”</st></span></p>
			<p xml:lang="en-GB"><span xml:lang="tr-TR"><st c="21420">İçeri girdiğinden beri ablasının hiçbir dediğini umursamıyor, hatta duymuyordu bile Aleyna... </st><st c="21515">Şu âciz varlığıyla annesi dışında kimse için bir şey ifade etmeyen bu zavallı kızın değil söylediklerini işitmek, salonun neresinde durduğunu bile kestiremiyordu. </st><st c="21678">Öylesine silinmiş, yok olup gitmişti artık gözünden... </st><st c="21733">Ama “hırsızlık” ithamı fazlaydı sahiden...</st></span></p>
			<p xml:lang="en-GB"><span xml:lang="tr-TR"><st c="21775">“Ne biçim konuşuyorsun sen ezik!” dedi Aleyna yüksek sesle. </st><st c="21836">“Annene tuvalet kâğıdı taşı sen anca... </st><st c="21876">Ne işe yararsın ki başka? </st><st c="21902">Bilmediğin işlere karışma. </st><st c="21929">Magazini televizyondan takip eden Kezban zümresinden bir varoşsun işte!”</st></span></p>
			<p xml:lang="en-GB"><span xml:lang="tr-TR"><st c="22001">“Aleyna sen bankadan para mı çektin?” diye sordu annesi sinirden titreyen sesiyle...</st></span></p>
			<p xml:lang="en-GB"><span xml:lang="tr-TR"><st c="22086">Krizin ne olduğu iyice anlaşılmıştı böylece. </st><st c="22132">Suratının üzerinden damperli kamyon geçmiş olmasının bile bir önemi yoktu belli ki... </st><st c="22218">Sorun, yine para... </st><st c="22238">Aleyna’nın annesinden habersizce çektiği paralar...</st></span></p>
			<p xml:lang="en-GB"><span xml:lang="tr-TR"><st c="22289">“Ne var bunda bu kadar panik yapacak anlamadım ki, çektim evet...”</st></span></p>
			<p xml:lang="en-GB"><span xml:lang="tr-TR"><st c="22356">“Tam elli bin lira...”</st></span></p>
			<p xml:lang="en-GB"><span xml:lang="tr-TR"><st c="22379">“O kadar lazımdı.”</st></span></p>
			<p xml:lang="en-GB"><span xml:lang="tr-TR"><st c="22398">“Gidip o aptal Youtube işlerine harcadın değil mi?”</st></span></p>
			<p xml:lang="en-GB"><span xml:lang="tr-TR"><st c="22450">“Prodüksiyon... </st><st c="22467">Bu da benim işim... </st><st c="22487">Müzik yapıyorum ben...”</st></span></p>
			<p xml:lang="en-GB"><span xml:lang="tr-TR"><st c="22510">Sinirden deliye dönen kadın, başını vurabileceği bir duvar arıyordu sanki... </st><st c="22588">Az önce Azize’nin sehpaya bıraktığı telefon gözüne ilişince, kaptığı gibi var gücüyle çarptı yere. </st><st c="22687">Dağılan ekran camını gördüğünde daha da zapt edilemez bir delilikle Aleyna’nın üzerine yürüdü. </st><st c="22782">Kolundan tutup hırsla sarsmaya başladı kızı.</st></span></p>
			<p xml:lang="en-GB"><span xml:lang="tr-TR"><st c="22826">“Başlarım senin müziğine... </st><st c="22855">Ne müziği, ne prodüksiyonu? </st><st c="22883">Kıçı kırık iki zibidi... </st><st c="22908">Siz kim müzik yapmak kim?” diye bağırdı. </st><st c="22949">“Ne sandın sen kendini? </st><st c="22973">Pabucumun şarkıcısı... </st><st c="22996">Youtube’dan mı ünlü olacaksın? </st><st c="23027">Herkes peşinden koşacak sanıyorsun değil mi? </st><st c="23072">Her hafta bir magazinde olacağını mı sanıyorsun? </st><st c="23121">Meydan da boş kalmıştı seni bekliyordu değil mi? </st><st c="23170">Baktın mı sen yeni şarkıcılara, yeni ünlülere? </st><st c="23217">Bu sesle bu tiple mi gireceksin aralarına? </st><st c="23260">Geri zekâlı... </st><st c="23275">Bulmuşlar senin gibi salak, yoluyorlar işte, yok kayıt, yok prova, yok stüdyo diye. </st><st c="23359">Bu manyak da şöhret basamaklarını tırmanıyorum sanıyor...”</st></span></p>
			<p xml:lang="en-GB"><span xml:lang="tr-TR"><st c="23417">“Manyak işte!” diyerek onayladı annesini Azize. </st><st c="23466">Kız kardeşini annesinin şiddetli sarsışlarından kurtarmak için küçücük bir hamla bile yapmadı. </st><st c="23561">Aleyna canı yanıp da kolunu geri almak için annesine sert bir hamlede bulununca araya girmek zorunda kaldı Azize.</st></span></p>
			<p xml:lang="en-GB"><span xml:lang="tr-TR"><st c="23674">“Arsızsın sen” dedi. </st><st c="23696">“Utanmadan el kaldırıyor bir de!”</st></span></p>
			<p xml:lang="en-GB"><span xml:lang="tr-TR"><st c="23729">Kolunu annesinin pençelerinden güçlükle kurtaran Aleyna, kuvvetli bir el hareketiyle annesini birkaç adım geri püskürtmeyi başarmıştı.</st></span></p>
			<p xml:lang="en-GB"><span xml:lang="tr-TR"><st c="23864">Bağırıp çağırmak gelmiyordu içinden. </st><st c="23902">Kavga etmeye değmezdi ikisiyle de. </st><st c="23937">Zavallıydılar sonuçta. </st><st c="23960">“Yazık...” diye geçiriyordu içinden. </st><st c="23997">“İki beceriksiz, iki yeteneksiz salak insan... </st><st c="24044">İkisinden ne olurdu ki şu saatten sonra? </st><st c="24085">Hiç...”</st></span></p>
			<p xml:lang="en-GB"><span xml:lang="tr-TR"><st c="24092">“O para babamın parası” dedi Aleyna, üstten bir ses tonuyla. </st><st c="24154">“Senden babamın parasını dilenecek değilim hayatım boyunca. </st><st c="24214">Aynı hesabı kullanmak için benim de banka kartım var, yetkilerim var. </st><st c="24284">Babamla konuştum. </st><st c="24302">İzin aldım. </st><st c="24314">Ortada bir sorun yok.”</st></span></p>
			<p xml:lang="en-GB"><span xml:lang="tr-TR"><st c="24336">“Para babandan geliyor olsa da har vurup harman savurmana izin vermem!”</st></span></p>
			<p xml:lang="en-GB"><span xml:lang="tr-TR"><st c="24408">“Sen yıllardır estetik ameliyatları yaptırmak için har vurup harman savuruyorsun ya parayı. </st><st c="24501">Hem gördüğün gibi bir işe de yaramıyor. </st><st c="24541">Ölü yatırım. </st><st c="24554">Yok botoks, yok dolgu, yok ameliyat, yok masaj, yok yağ çektirme, yok bilmem ne... </st><st c="24637">Düzelmiyorsun işte... </st><st c="24659">Uğraşma daha fazla. </st><st c="24679">Kendini kesip doğrasan da babamın etrafındaki o muhteşem kadınlar gibi olamayacaksın hiçbir zaman. </st><st c="24778">Çünkü onlar sadece genç ve güzel değil, aynı zamanda akıllı, yetenekli, kültürlü, eğlenceli kadınlar... </st><st c="24882">Sende hiçbiri yok... </st><st c="24903">Babam sana dönmüyor yani... </st><st c="24931">Yanlış anlama o işi Melike Hanım!”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="24965">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="24969">“Güçlü bir ego, hasta olmaya karşı bir önlemdir ama son çare olarak; hasta olmamak adına sevmeye başlamak zorundayız ve şayet sevemiyorsak hasta olmaya mahkûmuz.”</st></p>
			<p xml:lang="en-GB"><span xml:lang="tr-TR"><st c="25132">– </st></span><a href="https://1000kitap.com/kitap/narsisizm-uzerine--153062"><span xml:lang="tr-TR"><st c="25135">Narsisizm Üzerine</st></span></a><span xml:lang="tr-TR"><st c="25152">, </st></span><a href="https://1000kitap.com/yazar/Sigmund-Freud"><span xml:lang="tr-TR"><st c="25154">Sigmund Freud</st></span></a><span xml:lang="tr-TR"></span></p>
		</div>
	<div id="charCountTotal" value="25167"></div></body>
</html>
