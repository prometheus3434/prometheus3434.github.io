<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-22</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-19"><st c="0">-X-</st></p>
			<p xml:lang="en-GB"><span xml:lang="tr-TR"><st c="4">Kostüm provasından sonra Orçun’un evine, barbekü partisine götürdü Ertan o gün sevgilisini...</st></span></p>
			<p xml:lang="en-GB"><span xml:lang="tr-TR"><st c="98">Küçük meyve ağaçlarıyla dolu yemyeşil bahçede hoş bir kalabalık toplanmıştı. </st><st c="176">Burada olmaktan memnundu Aleyna. </st><st c="209">Sevgilisiyle toplum içinde görünmek, başka bir üstünlük hissettiriyordu ona. </st><st c="286">Netflix’te yayınlanan bir Türk dizisinde severek izlediği kadın oyuncuyla da tanışmış, ayaküstü sohbet etmişlerdi biraz. </st><st c="407">Aleyna’nın iki lafından biri gala gecesi ve Ertan’dı. </st><st c="461">Varsa yoksa Ertan’la yaşadığı mükemmel ilişki, her şeyin yolunda olduğu Ertan’ın ona tutkusu, düşkünlüğü, aşkı, kariyeri için harcadığı paralar, sonsuz desteği ve müzik... </st><st c="633">Bu konuşmalarıyla karşısındaki kişi için kısa sürede sıkıcı bir hal almaya başladığının farkında bile değildi. </st><st c="744">Birkaç dakika sonra uzaklaşmaya başlıyordu insanlar yanından. </st><st c="806">Aynı şeylerin tekrarlanıp durması çok da eğlenceli ve nitelikli gelmiyordu iş ve sanat camiasından bu insanlara... </st><st c="921">İçten içe “görgüsüz” buluyorlardı sanki Aleyna’yı. </st><st c="972">Ertan’ın ne işi olurdu böyle bir kızla? </st><st c="1012">Annesine inat yapıyor olmalıydı. </st><st c="1045">Ayhan Hanım’ı delirtmek için oynadığı oyunlardan biriydi bu da kesin. </st><st c="1115">Kendince despot annesini cezalandırıyor olabilirdi.</st></span></p>
			<p xml:lang="en-GB"><span xml:lang="tr-TR"><st c="1166">Ertan’ın etrafı insanlarla dolup taşarken, kendisi tek başına bir ağacın altına oturmuş sucuk ekmek yiyordu hava karardığında. </st><st c="1294">Canı sıkılmaya başlamıştı ama en azından barbekü partisinde tanıştığı herkesi davet etmişti galaya ki bu iyi bir şey sayılırdı sonuçta.</st></span></p>
			<p xml:lang="en-GB"><span xml:lang="tr-TR"><st c="1429">Hepsi gelse ne güzel olurdu. </st><st c="1459">Çoğunun takipçi sayısı kendininkinden çok yüksekti. </st><st c="1511">Onlar da aynı gün, aynı saatte, aynı anda klibi paylaşırlarsa bir dalga daha yükselebilirdi hedefledikleri izlenme sonucu...</st></span></p>
			<p xml:lang="en-GB"><span xml:lang="tr-TR"><st c="1635">Yalnız da kalsa burada olmaktan memnundu Aleyna. </st><st c="1685">Sevdiği adamla birlikteydi işte, daha ne olsun?</st></span></p>
			<p xml:lang="en-GB"><span xml:lang="tr-TR"><st c="1732">Birkaç dakika sonra elinde iki kola ve sucuk ekmekle genç bir adam geldi ve hemen karşısındaki ağacın dibine oturdu. </st><st c="1850">Kibarca tebessüm ederek selamladı Aleyna’yı. </st><st c="1895">Küçük kola şişelerini yere koyup sırtını yasladı ağaca. </st><st c="1951">İştahla ısırdı ekmeğini. </st><st c="1976">Nasıl da zevk alıyordu çiğnediği her lokmadan. </st><st c="2023">Bazen gözlerini kapıyor, havayı kokluyor, bazen ağaçları izliyor, insanlara bakıyor, derin nefesler çekip yeni bir ısırık alıyordu ekmeğinden. </st><st c="2166">Kalabalığın içinde bir başına ayin yapıyor gibi görünmesini çok komik bulmuştu Aleyna. </st><st c="2253">Ayıp olmayacağını bilse sesli gülerdi ama içinden kıkırdayıp durdu.</st></span></p>
			<p xml:lang="en-GB"><span xml:lang="tr-TR"><st c="2320">Genç kızın bakışlarını sıklıkla üzerinde hisseden adam “Birini verebilirim” dedi henüz içmediği ikinci şişeyi işaret ederek. </st><st c="2446">“Siz içecek almamışsınız, zor olur öyle kuru ekmek...”</st></span></p>
			<p xml:lang="en-GB"><span xml:lang="tr-TR"><st c="2500">Beklemediği bu teklif karşısında önce şaşırdı Aleyna, ne diyeceğini bilemedi. </st><st c="2579">Ama laf uzasın da istemiyordu tabii... </st><st c="2618">Kola içmek iyi bir fikir olsa da şişeyi kabul ettiği an sohbet başlayabilir, uzadıkça da uzardı.</st></span></p>
			<p xml:lang="en-GB"><span xml:lang="tr-TR"><st c="2714">“Teşekkür ederim” dedi. </st><st c="2739">“İstemem, alırım ben...”</st></span></p>
			<p xml:lang="en-GB"><span xml:lang="tr-TR"><st c="2763">“Siz bilirsiniz.”</st></span></p>
			<p xml:lang="en-GB"><span xml:lang="tr-TR"><st c="2781">Israrcı olmaması ne güzel olmuştu. </st><st c="2817">Konuşmaya da can atmıyordu açıkçası. </st><st c="2854">“İyi bari” diye geçirdi içinden. </st><st c="2887">Bir gözü cıvıl cıvıl kalabalığın gözdesi haline gelmiş Ertan’daydı hep. </st><st c="2959">Nasıl da etkiliyor, büyülüyordu etrafındaki herkesi. </st><st c="3012">Tam bir cazibe merkeziydi o. </st><st c="3041">Ne kadar şanslı olduğunu geçiriyordu içinden Aleyna. </st><st c="3094">Bu eşsiz adam, onun sevgilisiydi. </st><st c="3128">Ertan’la birlikte olmak için can atan kaç kişi vardı kim bilir... </st><st c="3194">Şu barbekü partisinde kendilerini ona fark ettirmek için ne yapacağını şaşıran kadınları izlerken gururlanıyordu. </st><st c="3308">En iyisi onu daha fazla yalnız bırakmamaktı. </st><st c="3353">Ekmeğini bir an evvel bitirip sevgilisinin kolunun altına girse iyi ederdi. </st><st c="3429">Yeme hızını artırınca tıkanmıştı birden. </st><st c="3470">Boğazına takılan lokma fena zorluyordu. </st><st c="3510">Ciğerleri patlayacakmış gibi öksürmeye başladı birden. </st><st c="3565">Karşısındaki genç adam atıldı hemen. </st><st c="3602">Önce sırtına vurdu, rahat nefes almaya başladığını görünce bir yudum da kola içirdi. </st><st c="3687">Neyse ki her şey yolundaydı şimdi. </st><st c="3722">Toparlamıştı Aleyna...</st></span></p>
			<p xml:lang="en-GB"><span xml:lang="tr-TR"><st c="3744">“İçecek olmadan kuru ekmek yemek zordur demiştim ama ben size” dedi genç adam.</st></span></p>
			<p xml:lang="en-GB"><span xml:lang="tr-TR"><st c="3823">“Haklısınız” dedi Aleyna gülümseyerek. </st><st c="3863">“Az kalsın boğuluyordum. </st><st c="3888">Teşekkür ederim.”</st></span></p>
			<p xml:lang="en-GB"><span xml:lang="tr-TR"><st c="3905">“Ooo! </st><st c="3912">Sesiniz fena olmuş. </st><st c="3932">Ses tellerinize zarar vermiş olabilirsiniz. </st><st c="3976">Fazla zorlamayın. </st><st c="3994">Birkaç saat hiç konuşmayın bence.”</st></span></p>
			<p xml:lang="en-GB"><span xml:lang="tr-TR"><st c="4028">“Doktor musunuz?”</st></span></p>
			<p xml:lang="en-GB"><span xml:lang="tr-TR"><st c="4046">“Hayır, müzisyenim. </st><st c="4067">Ben de ses tellerimle ilgili geçmişte çok sorun yaşadım. </st><st c="4124">Boğazımda tümör vardı. </st><st c="4147">Birkaç sene önce ameliyat oldum. </st><st c="4180">Sesimi tamamen kaybedebileceğimi söylemişti doktorlar. </st><st c="4235">Bir daha şarkı söyleyemeyeceğimi, hatta belki konuşma sesimin bile etkilenebileceğini söylediler. </st><st c="4333">Tümörlerden biri </st></span><span xml:lang="tr-TR"><st c="4350">boğazımda unutuldu. </st><st c="4370">Hâlâ taşıyorum yani. </st><st c="4391">İkinci ameliyat riskli olduğu için kendisi hâlâ bende ikamet ediyor. </st><st c="4460">Her altı ayda bir tümörümü kontrol ettiriyorum. </st><st c="4508">Ses, en hassas olduğum konulardan biri bu yüzden...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4560">Adamla konuşmaya hiç niyeti olmamasına rağmen bu hikâye dikkatini çekmişti Aleyna’nın. </st><st c="4648">Kalkıp sevgilisinin yanına gitmek istiyordu ama bu adamın gösterdiği duyarlılığa ve yardımlarına karşı saygısızlık etmek de olmazdı.</st></span></p>
			<p xml:lang="en-GB"><span xml:lang="tr-TR"><st c="4780">“Artık şarkı söyleyemiyor musunuz yani?”</st></span></p>
			<p xml:lang="en-GB"><span xml:lang="tr-TR"><st c="4821">Gülümsedi adam. </st><st c="4838">Başını salladı.</st></span></p>
			<p xml:lang="en-GB"><span xml:lang="tr-TR"><st c="4853">“Tabii ki söylüyorum” dedi. </st><st c="4882">“Doktorlar her zaman haklı çıkmaz. </st><st c="4917">Ameliyattan iki ay sonra stüdyodaydım.”</st></span></p>
			<p xml:lang="en-GB"><span xml:lang="tr-TR"><st c="4956">Etkilenmişti Aleyna. </st><st c="4978">“Sevindim” dedi. </st><st c="4995">“Bir müzisyen için sesini kaybetmekten daha kötü ne olabilir ki?”</st></span></p>
			<p xml:lang="en-GB"><span xml:lang="tr-TR"><st c="5060">“Haklısınız. </st><st c="5074">Ressamın kör olması, balerinin bacaklarının kırılması gibi... </st><st c="5136">İşitme kaybı yaşayan Beethoven’in ıstırabını hayal edebiliyor musunuz?”</st></span></p>
			<p xml:lang="en-GB"><span xml:lang="tr-TR"><st c="5207">“Evet, duymuştum Beethoven’in hayat hikâyesini ama birçok hikâye gibi uydurulmuş olduğunu düşündüm. </st><st c="5308">Gerçek midir?”</st></span></p>
			<p xml:lang="en-GB"><span xml:lang="tr-TR"><st c="5322">“Elbette gerçek” dedi adam. </st><st c="5351">“Beethoven sağır olmasına rağmen besteledi son eserini. </st><st c="5407">İnsanlığa armağan ettiği son senfonisinde enstrümanlara ilk kez şarkı sözleri de eşlik etti. </st><st c="5500">Orkestra, hayatının son bestesini çalarken Beethoven insanların da esere eşlik edebilmesini sağladı.</st></span></p>
			<p xml:lang="en-GB"><span xml:lang="tr-TR"><st c="5600">Babası sert ve duygusuz bir adamdı, alkol bağımlısıydı. </st><st c="5657">Sekiz kardeşi vardı Beethoven’in. </st><st c="5691">Kardeşlerinin bazısında işitme zorluğu vardı, bazısında başka engeller...</st></span></p>
			<p xml:lang="en-GB"><span xml:lang="tr-TR"><st c="5764">Yıllar içinde Beethoven de işitme sorunları yaşayacaktı. </st><st c="5822">Çok önemsediği </st></span><span xml:lang="tr-TR"><st c="5837">9. </st><st c="5840">Senfoni</st></span><span xml:lang="tr-TR"><st c="5847">’yi bestelemeye başladığında artık hiçbir şey duymuyordu.</st></span></p>
			<p xml:lang="en-GB"><span xml:lang="tr-TR"><st c="5905">Bir müzisyenin sesleri işitemiyor olması ne büyük bir acı ama değil mi? </st><st c="5978">Yine de müzikten vazgeçmedi ama... </st></span><span xml:lang="tr-TR"><st c="6013">9. </st><st c="6016">Senfoni</st></span><span xml:lang="tr-TR"><st c="6023">’yi tamamladı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6038">Tarihler 1824 yılını gösterdiğinde </st></span><a href="https://tr.wikipedia.org/wiki/Viyana"><span xml:lang="tr-TR"><st c="6074">Viyana</st></span></a><span xml:lang="tr-TR"><st c="6080">’da Kärntnertortheater’da Beethoven 300 kişiden oluşan orkestrasıyla 10 bin kişinin karşısına çıktı ve sağırdı. </st><st c="6193">Beethoven, artık hiç duymuyordu. </st><st c="6226">Önünde duran nota defterini açıp orkestrasını yönetmeye başladı. </st><st c="6291">Her şey kusursuzdu... </st><st c="6313">Eser hatasız şekilde icra edildikten sonra seyirciler ayağa fırladılar. </st><st c="6385">Salonda büyük bir alkış tufanı koptu. </st><st c="6423">Beethoven’in yüzü orkestraya dönük olduğu için alkışlayanları göremiyordu. </st><st c="6498">Hiçbir şey duymuyordu.</st></span></p>
			<p xml:lang="en-GB"><span xml:lang="tr-TR"><st c="6520">Arkasını döndüğünde 10 bin kişinin onu ayakta alkışladığını görünce gözyaşlarını tutamadı. </st><st c="6612">Ne çok sevdiği eserini dinleyebilmişti ne de aldığı alkışları duyabilmişti.”</st></span></p>
			<p xml:lang="en-GB"><span xml:lang="tr-TR"><st c="6688">“Müzik aşkı dedikleri şey bu olsa gerek” diye düşündü Aleyna. </st><st c="6751">Dinlediği hikâye kadar, hikâye anlatıcısının özgüveni, bilgisi, kültürü, yumuşak sesi ve karizması da son derece büyüleyiciydi.</st></span></p>
			<p xml:lang="en-GB"><span xml:lang="tr-TR"><st c="6878">Etrafı giderek daha da kalabalıklaşan Ertan’a kayıyordu Aleyna’nın bakışları ister istemez ama bu genç adamın anlattıkları da karşı konulamaz biçimde ilginç ve çekici geliyordu ona. </st><st c="7061">Bir yanı tanımak istiyordu onu. </st><st c="7093">Müzisyen olması ilgisini daha da çekiyordu. </st><st c="7137">Daha önce gördüğünü hiç sanmıyordu. </st><st c="7173">Yeni çıkanların neler yaptığını öğrenmek için herkesi dinlemeye gayret etmesine rağmen bu adama bir yerde rastladığını sanmıyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7303">“İsminiz nedir?” diye sordu sonra. </st><st c="7339">“Şarkılarınız var mı, kayıtlarınız, albümleriniz falan?”</st></span></p>
			<p xml:lang="en-GB"><span xml:lang="tr-TR"><st c="7395">“Selim” dedi genç adam. </st><st c="7420">“Kendimi bildim bileli müzik yapıyorum. </st><st c="7460">Şarkılarım var, kayıtlarım var, albümlerim var. </st><st c="7508">Mavi Gölgeli Adam’ı duydunuz mu hiç?”</st></span></p>
			<p xml:lang="en-GB"><span xml:lang="tr-TR"><st c="7545">Gözleri büyümüştü Aleyna’nın...</st></span></p>
			<p xml:lang="en-GB"><span xml:lang="tr-TR"><st c="7577">“Duymaz mıyım hiç? </st><st c="7597">Bayılırım, çok da severim. </st><st c="7624">Bir ekoldür ama o. </st><st c="7643">Efsanedir. </st><st c="7654">Kendi şarkılarını söyler sadece. </st><st c="7687">Müthiş bir şairdir aynı zamanda. </st><st c="7720">Özel bir tarzı vardır. </st><st c="7743">Duyar duymaz tanırsınız onun müziğini. </st><st c="7782">Yüzünü de göstermez öyle. </st><st c="7808">Mavi bir adam gölgesi vardır kliplerinde... </st><st c="7852">Youtube’da takip ediyorum. </st><st c="7879">Son klibinde boş bir sokakta caddeye düşen mavi gölgesinin üzerinden sokak kedileri geçiyordu. </st><st c="7974">Çok etkilendim. </st><st c="7990">Yine müthiş bir hikâye anlatmış... </st><st c="8025">Ee? </st><st c="8029">Yani siz onun ekibinden misiniz?”</st></span></p>
			<p xml:lang="en-GB"><span xml:lang="tr-TR"><st c="8062">“Ben oyum” dedi Selim. </st><st c="8086">“Mavi Gölgeli Adam benim...”</st></span></p>
			<p xml:lang="en-GB"><span xml:lang="tr-TR"><st c="8114">İnanamıyor gibi bakıyordu Aleyna. </st><st c="8149">Nasıl yani? </st><st c="8161">Elinde yarım ekmekle kocaman bir sucuk parçasını kemiren, üzerine iki şişe kola hazır edip ağacın altında piknikçiler gibi takılan bu kıvırcık saçlı, beyaz tenli, kısa pantolonlu, sandaletli, üstelik ince telli yuvarlak gözlüğüyle ara sıra John Lennon’un gençliğini anımsatan garip adam Mavi Gölgeli Adam olabilir miydi sahiden? </st><st c="8490">Hem hayal kırıklığı yaşıyordu Aleyna hem de çok memnundu bir efsanenin böylesine sıradan, mütevazı ve zarif olmasından. </st><st c="8610">Duyguları karmakarışıktı şimdi.</st></span></p>
			<p xml:lang="en-GB"><span xml:lang="tr-TR"><st c="8641">“Hayal ettiğiniz gibi değilim, anladım” dedi Selim.</st></span></p>
			<p xml:lang="en-GB"><span xml:lang="tr-TR"><st c="8693">“Hayır hayır” diye atıldı Aleyna. </st><st c="8728">“Öyle bir şey değil bu... </st><st c="8754">Şaşkınım sadece. </st><st c="8771">Tabii ki kafamda bir imaj vardı ama bu yanlış bir imajla karşılaştım anlamına gelmiyor.”</st></span></p>
			<p xml:lang="en-GB"><span xml:lang="tr-TR"><st c="8859">“Sizin kafanızdaki neydi?”</st></span></p>
			<p xml:lang="en-GB"><span xml:lang="tr-TR"><st c="8886">Cevap vermekte zorlanıyordu Aleyna. </st><st c="8923">Ne dese kırıcı olacaktı.</st></span></p>
			<p xml:lang="en-GB"><span xml:lang="tr-TR"><st c="8947">“Anladım, anladım” dedi Selim. </st><st c="8979">“Böyle düşünen siz değilsiniz sadece. </st><st c="9017">Doğal olarak daha büyük, gösterişli, yanına ulaşılamayan, sırlarla dolu, gizemli bir star hatta bir ikon arıyorsunuz...”</st></span></p>
			<p xml:lang="en-GB"><span xml:lang="tr-TR"><st c="9137">“Aslında evet” dedi Aleyna. </st><st c="9166">“Ben Mavi Gölgeli Adam’ın çok iyi korunan çok büyük bir proje olduğunu düşünmüştüm. </st><st c="9250">Hakkında hiçbir şey bilmiyoruz çünkü... </st><st c="9290">Bir dolu şehir efsanesi var... </st><st c="9321">Gizemlerle dolu biri...”</st></span></p>
			<p xml:lang="en-GB"><span xml:lang="tr-TR"><st c="9345">“Size bir şey söyleyeyim mi? </st><st c="9375">Hiçbiriyle ilgim yok. </st><st c="9397">İnsanlar bu hikâyeleri kendileri uydurdular ve kendi uydurdukları hikâyelere inanıp bağlandılar, kendilerine gizemlerle dolu bir ikon yarattılar ve öyle daha mutlu oldular, bunu her zaman hep yaparlar.”</st></span></p>
			<p xml:lang="en-GB"><span xml:lang="tr-TR"><st c="9599">“Ama bu durum sizin de hoşunuza gitmiş belli ki. </st><st c="9649">Onların inandığı hikâyeyi bozmuyorsunuz hatta siz de onların inandığı imajı beslemeye devam ediyorsunuz bir yerde...”</st></span></p>
			<p xml:lang="en-GB"><span xml:lang="tr-TR"><st c="9766">“İşte orası doğru değil küçükhanım” dedi Selim. </st><st c="9815">“Ben yirmi yıldır Mavi Gölgeli Adam’ım... </st><st c="9857">Yirmi yıl önce de mavi gölgeli şarkılarım, şiirlerim, fotoğraflarım, videolarım vardı. </st><st c="9944">Yirmi yıldır aynı şehirde aynı evde oturuyorum. </st><st c="9992">Yirmi yıldır aynı gitarı çalıyorum. </st><st c="10028">Yirmi yıldır aynı dostlarla beraberim. </st><st c="10067">Gerisi insanların işi... </st><st c="10092">Onlar aldı, onlar dağıttı, onlar hikâyelerle besledi, onlar yaydı, onlar sevdi, onlar abarttı, onlar büyüttü.”</st></span></p>
			<p xml:lang="en-GB"><span xml:lang="tr-TR"><st c="10202">“O zaman bir gün onlar sonlandırabilir Mavi Gölgeli Adam’ı...”</st></span></p>
			<p xml:lang="en-GB"><span xml:lang="tr-TR"><st c="10265">“Bu mümkün değil” dedi Selim. </st><st c="10296">“Ben yirmi yıldır yaptığım şeyi yapmaya devam ediyorum sadece, ölene kadar da yapacağım. </st><st c="10385">Bu sırada insanlar Mavi Gölgeli Adam’la ilgili ne yaşarlar, ne yaşamazlar bilemem. </st><st c="10468">Orası beni ilgilendirmiyor. </st><st c="10496">Herkes kendi hikâyesinden sorumlu. </st><st c="10531">Ben kendi hikâyemi yaşıyorum. </st><st c="10561">Birileri benim hakkımda hikâyeler yazıp çiziyorsa sonra o hikâyeleri yırtıp atacaklarsa Mavi Gölgeli Adam’a bir şey yapmış olmazlar. </st><st c="10694">Anlatabiliyor muyum?”</st></span></p>
			<p xml:lang="en-GB"><span xml:lang="tr-TR"><st c="10715">Anlamıyordu Aleyna. </st><st c="10736">Bu adamı anlamak mümkün değildi ama yine de çok etkileyiciydi. </st><st c="10799">Kendinin de müzisyen olduğundan bahsetti bir çırpıda. </st><st c="10853">Youtube’da şarkısı patlayacaktı yakında. </st><st c="10894">Çok para harcandığından, büyük bir yatırım yapıldığından söz etti. </st><st c="10961">Klibi için bir gala yapılacağını, bunun için bir reklam ajansının harıl harıl çalıştığını da ekledi. </st><st c="11062">Birçok ünlüyle anlaşılmıştı. </st><st c="11091">Gala günü hepsi aynı saatte Aleyna’nın şarkısını kendi sosyal medya hesaplarından paylaşacaklar ve izleyicileri Youtube’a yönlendireceklerdi. </st><st c="11233">Bir gecede iki milyonun üzerinde izlenme almayı hedefliyorlardı.</st></span></p>
			<p xml:lang="en-GB"><span xml:lang="tr-TR"><st c="11297">Selim, heyecanla uzun uzun konuşan genç kadını lafını hiç kesmeden dinlemişti ama anlattıklarından çok da etkilenmiş görünmüyordu. </st><st c="11429">Onaylıyor gibi bir tavrı da yoktu. </st><st c="11464">Aleyna’nın adamla ilgili hisleri birden negatifleşmişti.</st></span></p>
			<p xml:lang="en-GB"><span xml:lang="tr-TR"><st c="11520">“Sizce de şahane bir proje değil mi bu?”</st></span></p>
			<p xml:lang="en-GB"><span xml:lang="tr-TR"><st c="11561">“Çok büyük bir yatırım evet” dedi Selim. </st><st c="11603">“Bu dediklerin olursa, yani memleketin bütün ünlüleri aynı dakikada şarkını paylaşıp yayarlarsa bir gecede iki milyondan bile fazla izleyiciye ulaşabilirsin. </st><st c="11761">Bence bir sakıncası yok.”</st></span></p>
			<p xml:lang="en-GB"><span xml:lang="tr-TR"><st c="11786">“Sizin yirmi milyon, otuz milyon izlenmeleriniz var tabii... </st><st c="11848">Bunlar hiçbir şey sizin için, anlıyorum.”</st></span></p>
			<p xml:lang="en-GB"><span xml:lang="tr-TR"><st c="11889">“Hayır, hayır” dedi Selim. </st><st c="11917">Belli ki bu sohbetin sonlanmasını istiyordu artık o da. </st><st c="11973">Konuşurken bir yandan toparlanmaya başlamıştı. </st><st c="12020">“Ben izlenme oranları hesaplayarak hiçbir şey üretmedim. </st><st c="12077">Ticaretten hem anlamam hem hayatım boyunca da hiç uğraşmadığım bir alan. </st><st c="12150">Ben on beş yaşından beri şiir yazıyorum, beste yapıyorum, gitar çalışıyorum. </st><st c="12227">Bunun dışında hiç ama hiçbir şey yapmadım. </st><st c="12270">Hepsini başkaları yaptı dedim ya... </st><st c="12306">Milyonlarca izlensin diye para harcamadım, birilerinden ricacı olmadım, halkın piyasasına göre şarkı bestelemedim. </st><st c="12421">Sen müzik mi yapmak istiyorsun, ünlü mü olmak istiyorsun? </st><st c="12479">Bundan çok emin olmalısın bence. </st><st c="12512">Aksi halde büyük bir çöküntü ve yıkım yaşayabilirsin.”</st></span></p>
			<p xml:lang="en-GB"><span xml:lang="tr-TR"><st c="12566">“Ben müzik yaparak ünlü olmak istiyorum” dedi Aleyna. </st><st c="12621">Selim’in bu konuşması çokbilmişlik taslıyor gibi gelmişti ona.</st></span></p>
			<p xml:lang="en-GB"><span xml:lang="tr-TR"><st c="12683">Gülmeye başladı Selim...</st></span></p>
			<p xml:lang="en-GB"><span xml:lang="tr-TR"><st c="12708">“Gerçekten müzik yapmak istiyorsan, gerçekten müzik yaparsın o halde. </st><st c="12779">İzlenmediğinde üzülmezsin. </st><st c="12806">Şarkın paylaşılmadığında başarısız hissetmezsin kendini. </st><st c="12863">Müzik için yaşayıp yaşamadığını rakamlar seni yaralamadığında anlarsın.”</st></span></p>
			<p xml:lang="en-GB"><span xml:lang="tr-TR"><st c="12935">“Siz hiç bakmıyorsunuz yani rakamlara?” dedi Aleyna. </st><st c="12989">“Sosyetik barbekü partileri de aslında bir kafa dağıtma yöntemi değil mi?”</st></span></p>
			<p xml:lang="en-GB"><span xml:lang="tr-TR"><st c="13063">Bu efsanevi sanatçıya imalı sözlerle iğnelemeler yaptığına inanamıyordu ama bir yerde bunu hak ettiğini de düşünüyordu. </st><st c="13184">Neymiş o ruhani lider gibi takılıp sağa sola nasihat vermek? </st><st c="13245">“Ego işte...” dedi Aleyna içinden. </st><st c="13280">“Bal gibi ego ama sözde Nirvana’dan sesleniyor.”</st></span></p>
			<p xml:lang="en-GB"><span xml:lang="tr-TR"><st c="13328">“Orçun çocukluk arkadaşımdır benim” dedi Selim. </st><st c="13377">“Muğla’da birlikte büyüdük. </st><st c="13405">İstanbul’a her geldiğimde mutlaka onda kalırım, otelde kalmama izin vermez. </st><st c="13481">Burası onun evi. </st><st c="13498">Klibimi paylaştırabileceğim ünlülerle konuşmak için gelmedim yani. </st><st c="13565">Hem birazdan yola çıkıyorum. </st><st c="13594">Muğla’da bir köyde yaşıyorum ben. </st><st c="13628">Doğduğum evde yaşıyorum hâlâ aslında... </st><st c="13668">İTÜ Konservatuvar’da okurken burada Orçun’un ailesiyle yaşadım beş yıl. </st><st c="13740">Sonra yine Muğla... </st><st c="13760">Yolunuz düşerse beklerim. </st><st c="13786">Oralarda Mavi Adam derler ama bana. </st><st c="13822">Öyle sorun, hemen gösterirler.”</st></span></p>
			<p xml:lang="en-GB"><span xml:lang="tr-TR"><st c="13853">“Yolumun Muğla’ya düşeceğini sanmıyorum” dedi Aleyna. </st><st c="13908">“İstanbul’da işler çok. </st><st c="13932">Tanıştığımıza memnun oldum ama bir şeyi itiraf edeyim lütfen. </st><st c="13994">Motivasyon ve ilham vermek yerine insanları aşağı çekmeniz pek iyi gelmiyor. </st><st c="14071">Başarılı olan sadece kendinizin yarattığı ya da kendi kendine doğduğunu söylediğiniz imajınız. </st><st c="14166">Bu bir şans, tamamen tesadüf... </st><st c="14198">Kendinizi başarılı ve mutlu olduğunuza inandırmışsınız ama... </st><st c="14260">Oysa sizinki gibi bir şöhrete sahip olan genç ve yakışıklı bir adam Muğla’nın bir köyüne hapsolmaz. </st><st c="14360">Yani demek istediğim Selim hiçbir şey başaramadı aslında, Mavi Gölgeli Adam başardı ve onu da Selim değil başkaları efsaneleştirdi.”</st></span></p>
			<p xml:lang="en-GB"><span xml:lang="tr-TR"><st c="14492">“Oh be!” dedi Aleyna içinden. </st><st c="14523">Ne güzel de koymuştu lafı. </st><st c="14550">“Çakma Nirvana! </st><st c="14566">Müzik mi yapmak istiyormuşum, şöhret mi olmak istiyormuşum, devenin nalı...”</st></span></p>
			<p xml:lang="en-GB"><span xml:lang="tr-TR"><st c="14642">Hiç kızmamıştı ama Selim. </st><st c="14669">Sırt çantasını omzuna atıp kalktı ayağa. </st><st c="14710">Boş kola şişelerini en yakın servis masasının üzerine bırakıp elini uzattı.</st></span></p>
			<p xml:lang="en-GB"><span xml:lang="tr-TR"><st c="14785">“Çok memnun oldum” dedi. </st><st c="14811">“Ama siz de şunu söylememe izin verin o halde. </st><st c="14858">Sanırım başarmak ya da başarılı ve mutlu olmak meselesini pek doğru anlamamışsınız. </st><st c="14942">Haddimi aşmadan küçük bir hikâye bırakmak isterim size. </st><st c="14998">Kıssadan hisse...”</st></span></p>
			<p xml:lang="en-GB"><span xml:lang="tr-TR"><st c="15016">Aleyna yine morali bozulacak diye bir yandan dinlemek istemiyor ama bir yandan da merak ediyordu Selim’in anlatacağı hikâyeyi.</st></span></p>
			<p xml:lang="en-GB"><span xml:lang="tr-TR"><st c="15143">“Bu hikâyenin kökeni Nobel ödüllü Heinrich Böll’e dayandırılır. </st><st c="15208">Zaman içinde muhakkak değişmiştir ama vermek istediği mesaj hep aynı kalmış. </st><st c="15285">Küçük bir sahil köyünde yaşayan yetenekli bir balıkçı adam varmış. </st><st c="15352">Her sabah erkenden kalkar, öğlene kadar balığını avlar, tuttuğu beş altı parça balığı teknesinde temizleyip tuzlayıp birtakım özel işlemlerden geçirir, müşterilerine verirmiş. </st><st c="15528">Adamın hazırladığı balıklar köyün en lezzetli balıklarıymış. </st><st c="15589">Onun beş altı parça balığından biraz alabilmek için sıraya girermiş köylüler. </st><st c="15667">Balıklarını birkaç dakika içinde satan adam öğleden sonra uzanırmış teknesine, alırmış ağzına bir kürdan, indirirmiş şapkasını yüzüne, dalgaların sesini dinleyerek şarkılar mırıldanırmış kendi kendine keyifle...</st></span></p>
			<p xml:lang="en-GB"><span xml:lang="tr-TR"><st c="15878">Sonra bir gün lüks bir tekne yanaşmış köyün küçük limanına. </st><st c="15939">Zengin mi zengin bir işadamı ziyaret etmiş köyü. </st><st c="15988">Karnı acıktığında bizim balıkçıyı önermişler ona. </st><st c="16038">Balıklarının lezzetini övmüşler. </st><st c="16071">Adam da merak etmiş. </st><st c="16092">Gitmiş balıkçının teknesine. </st><st c="16121">Tuttuğu beş balığın hepsine talip olmuş işadamı. </st><st c="16170">Parmaklarını yemiş, yemiş yine de doymamış. </st><st c="16214">Biraz daha istemiş ama yok. </st><st c="16242">Günde en fazla bu kadar balık tuttuğunu söylemiş balıkçı. </st><st c="16300">İyi ama neden?</st></span></p>
			<p xml:lang="en-GB"><span xml:lang="tr-TR"><st c="16314">‘Biraz daha erken kalksan, biraz daha uzun saatler avlanıp daha çok balık tutsan ne güzel olurdu’ demiş işadamı.</st></span></p>
			<p xml:lang="en-GB"><span xml:lang="tr-TR"><st c="16427">‘O zaman ne olacak ki?’ diye sormuş balıkçı.</st></span></p>
			<p xml:lang="en-GB"><span xml:lang="tr-TR"><st c="16472">‘Ne demek ne olacak? </st><st c="16494">Daha çok balık daha çok müşteri, daha çok kazanç demek... </st><st c="16552">Daha çok kazanınca işi büyütürsün. </st><st c="16587">Yanına bir de çırak alırsın. </st><st c="16616">Tekneyi de büyütürsün böylece.’</st></span></p>
			<p xml:lang="en-GB"><span xml:lang="tr-TR"><st c="16647">‘O zaman ne olacak ki?’ diye sormuş balıkçı yine.</st></span></p>
			<p xml:lang="en-GB"><span xml:lang="tr-TR"><st c="16697">‘Ne demek ne olacak? </st><st c="16719">İşler büyüyünce kendine daha çok tekne alırsın, daha çok personelin olur, böylece civar kasabalardaki restoranlara da balık vermeye başlarsın.’</st></span></p>
			<p xml:lang="en-GB"><span xml:lang="tr-TR"><st c="16862">‘O zaman ne olacak ki?’ diye sormuş balıkçı.</st></span></p>
			<p xml:lang="en-GB"><span xml:lang="tr-TR"><st c="16907">‘Ne demek ne olacak? </st><st c="16929">Buraların en ünlü balıkçısı sen olursun, namın giderek yayılır, hatta başka şehirlere, başka ülkelere bile ulaşır balıklarının lezzeti... </st><st c="17067">Dünyanın dört bir yanından insanlar gelir balıklarının tadına bakmak için.’</st></span></p>
			<p xml:lang="en-GB"><span xml:lang="tr-TR"><st c="17142">‘O zaman ne olacak ki?’ diye sormuş balıkçı.</st></span></p>
			<p xml:lang="en-GB"><span xml:lang="tr-TR"><st c="17187">İşadamının sabrı tükenmiş artık bu konuşmadan. </st><st c="17235">Sesini yükselterek çıkışmış balıkçıya sonunda.</st></span></p>
			<p xml:lang="en-GB"><span xml:lang="tr-TR"><st c="17281">‘Yeter be!’ demiş. </st><st c="17301">‘Ne olacak ki, ne olacak ki?... </st><st c="17333">Ne biçim adamsın sen yahu! </st><st c="17360">Hayatının fırsatı olabilecek bir fikir verdim sana. </st><st c="17412">Sonunda kendi teknende, kendi istediğin saatte, istediğin kadar yatıp uzanıp hayatın keyfini sürersin gönlünce...’</st></span></p>
			<p xml:lang="en-GB"><span xml:lang="tr-TR"><st c="17526">Gülümsemiş balıkçı.</st></span></p>
			<p xml:lang="en-GB"><span xml:lang="tr-TR"><st c="17546">‘Sizce ben şu an ne yapıyorum?’</st></span></p>
			<p xml:lang="en-GB"><span xml:lang="tr-TR"><st c="17578">Başarmak ve mutlu olmak her zaman sayılarla tarif edebileceğimiz bir şey değil Aleyna Hanım. </st><st c="17672">Sizinle tanıştığıma memnun oldum. </st><st c="17706">İyi akşamlar, eğlenceniz bol olsun.”</st></span></p>
			<p xml:lang="en-GB"><span xml:lang="tr-TR"><st c="17742">“İyi hikâyeydi” diye düşündü Aleyna. </st><st c="17780">Ama Selim, ismini hiç sormamıştı ki şu ana kadar. </st><st c="17830">Tanıyor gibi de davranmamıştı. </st><st c="17861">Nasıl şimdi ismiyle hitap etmişti?</st></span></p>
			<p xml:lang="en-GB"><span xml:lang="tr-TR"><st c="17895">“İsmimi söylememiştim size” dedi arkasından.</st></span></p>
			<p xml:lang="en-GB"><span xml:lang="tr-TR"><st c="17940">Selim dönüp gülümsedi.</st></span></p>
			<p xml:lang="en-GB"><span xml:lang="tr-TR"><st c="17963">“Bütün gece şarkı paylaşımınızla ilgili yaptığınız konuşmalara ben de dahil herkes hâkim. </st><st c="18054">Ağaçlar bile hangi gün hangi saatte kimin şarkısının paylaşılması gerektiğini biliyor artık. </st><st c="18147">Bence umduğunuzdan fazla izleneceksiniz. </st><st c="18188">Kutlarım. </st><st c="18198">Tadını çıkarın. </st><st c="18214">Kendinizi huzursuz hissettiğiniz bir an ama küçücük bir an bile olursa bilin ki orada bir terslik var. </st><st c="18317">Duygularımız sinyallerdir. </st><st c="18344">Küçücük olumsuz bir his bile, size çok şey anlatmak istiyor olabilir. </st><st c="18414">Aldığınız ikazın ne olduğunu anlamaya başladığınızda gerçek müziğin sesini de duymaya başlayacaksınız.”</st></span></p>
			<p xml:lang="en-GB"><span xml:lang="tr-TR"><st c="18517">Hayır... </st><st c="18527">Bu adamla ilgili ufacık bile olsa olumsuz bir his yoktu içinde. </st><st c="18591">Tepkilerinin, çıkışlarının nedeni Selim’le ilgili olumsuz hisleri değil kendiyle ilgili çözemediği kavgalarıydı. </st><st c="18704">Kendinden yana yaşadığı memnuniyetsizlikleriydi. </st><st c="18753">Haksızlık etmişti farkında olmadan. </st><st c="18789">Yine de durup bunları düşünecek değildi tabii.</st></span></p>
			<p xml:lang="en-GB"><span xml:lang="tr-TR"><st c="18835">Ertan’ın etrafı kadınlar tarafından kuşatılmıştı. </st><st c="18886">Kendinden emin ve soğukkanlı bir kadın gibi görünmeye çalışarak ağır adımlarla sevgilisine sokularak kolunun altına girdi ve beline dolanarak selamladı herkesi.</st></span></p>
			<p xml:lang="en-GB"><span xml:lang="tr-TR"><st c="19046">“Çok şanslı bir kadınsın” dedi Aleyna’ya, yaşı diğerlerinden daha büyük görünen olgun bir sosyete güzeli... </st><st c="19155">“Böyle adamları elde tutmak zordur ama her zaman mükemmel olmak zorundasın tatlım.”</st></span></p>
			<p xml:lang="en-GB"><span xml:lang="tr-TR"><st c="19238">Ertan çok keyiflenmişti bu iltifat üzerine ama Aleyna’nın hiç hoşuna gitmemiş, alevden şimşekler çakan bakışlarıyla yemeye başlamıştı kadını.</st></span></p>
			<p xml:lang="en-GB"><span xml:lang="tr-TR"><st c="19380">“Tabii ki mükemmeldir benim sevgilim” dedi Ertan. </st><st c="19431">“Benim kadınım mükemmel olmak zorundadır. </st><st c="19473">Herkes onu konuşmalı, ona imrenmeli, onun yerinde olmak istemeli...”</st></span></p>
			<p xml:lang="en-GB"><span xml:lang="tr-TR"><st c="19541">“Öyle değil mi ama zaten?” dedi sarhoş olmaya başlamış genç bir kadın oyuncu. </st><st c="19620">“Memleketi ayağa kaldırdın Ertancığım. </st><st c="19659">Bir şarkı için yaptığın yatırımı, verdiğin onca emeği kim verir? </st><st c="19724">Şarkı bir gecede dinlenecek diye acayip bir organizasyon yaptın yahu. </st><st c="19794">Cumartesi gecesi herkes saat yirmi ikide şarkıyı paylaştığında kıyamet kopacak. </st><st c="19874">Herkes bu işi konuşacak. </st><st c="19899">Ne iki milyonu, on milyon izlenme bile alırsınız bu gidişle. </st><st c="19960">Paylaşacak olan insanlar çok büyük kitlelere sahip. </st><st c="20012">Çok ama çok zor bir iş başarıyorsun Ertancığım ne diyeyim?”</st></span></p>
			<p xml:lang="en-GB"><span xml:lang="tr-TR"><st c="20071">Aleyna’nın canı çok sıkkın, sinirleri de fazlasıyla bozuktu artık. </st><st c="20139">Konuşmalar uzadıkça delirecek gibi oluyordu. </st><st c="20184">Her ne yapılıyorsa ve sonucu her ne olacaksa bu tamamen Ertan’ın başarısı olacaktı aslında. </st><st c="20276">Bütün alkışı ve övgüyü o kazanacaktı. </st><st c="20314">Kimsenin Aleyna’yı kutladığı yoktu.</st></span></p>
			<p xml:lang="en-GB"><span xml:lang="tr-TR"><st c="20349">“Gidelim artık...” dedi Aleyna. </st><st c="20382">“Annem iyi değilmiş, Azize eve çağırıyor beni.”</st></span></p>
			<p xml:lang="en-GB"><span xml:lang="tr-TR"><st c="20429">Sahiden de birkaç dakika önce mesaj atmıştı Azize. </st><st c="20481">Annesinin iyi olmadığını, kendine zarar vermesinden korktuğunu yazmıştı.</st></span></p>
			<p xml:lang="en-GB"><span xml:lang="tr-TR"><st c="20553">Ertan, neşesi gayet yerinde ayrılmıştı evden. </st><st c="20600">Birlikte şoförlü siyah bir cipin arka koltuğuna yerleşerek uzaklaştılar. </st><st c="20673">Sahilde birkaç magazin muhabirine denk gelmişlerdi ama fotoğraf çekmeye yetişememişlerdi maalesef. </st><st c="20772">Ertan’ın çevikliği müthişti bu kez. </st><st c="20808">Muhabirler makinelerini kaldırmaya bile fırsat bulamamışlardı.</st></span></p>
			<p xml:lang="en-GB"><span xml:lang="tr-TR"><st c="20870">Duruma hayli üzülmüştü Aleyna ama belli etmedi. </st><st c="20919">“Bu geri zekâlılar da bir türlü bizi çekmeyi beceremediler...” diye geçirdi içinden. </st><st c="21004">“Ne şanssızlık.”</st></span></p>
			<p xml:lang="en-GB"><span xml:lang="tr-TR"><st c="21020">Ertan’ın sessizdeki telefonunun ekranında Asu isminin yanıp söndüğünü görünce neye uğradığını şaşırdı Aleyna. </st><st c="21131">“Yok artık, bu kadın hâlâ mı arıyor?” diye mırıldandı kendi kendine ama görmezden geldi. </st><st c="21220">Kendi cebini çıkarıp Azize’yle yazıştı hemen.</st></span></p>
			<p xml:lang="en-GB"><span xml:lang="tr-TR"><st c="21265">Eve gitmek istemediğini söyledi Ertan’a. </st><st c="21307">“Annem iyiymiş...” dedi. </st><st c="21332">“Azize idare edebilir durumu. </st><st c="21362">Biz otele gidelim, odamızda olalım lütfen. </st><st c="21405">Bu gece de yanında kalayım, çok özlüyorum seni...”</st></span></p>
			<p xml:lang="en-GB"><span xml:lang="tr-TR"><st c="21455">Çok heyecanlanmasa da itiraz etmedi Ertan. </st><st c="21499">“Olur tabii...” dedi. </st><st c="21521">“Nasıl istersen.”</st></span></p>
			<p xml:lang="en-GB"><span xml:lang="tr-TR"><st c="21538">Oysa Azize ağzına gelen küfrü yazıyordu sorumsuz, ihmalkâr kardeşine. </st><st c="21609">Annesini hastayken bile düşünmediği, kendi işinin derdine düştüğü için veryansın ediyordu.</st></span></p>
			<p xml:lang="en-GB"><span xml:lang="tr-TR"><st c="21699">Her ne kadar annesinden yana derin kaygılar duysa da bu gece halletmesi gereken bir işi vardı Aleyna’nın. </st><st c="21806">Vicdanı annesinden yana huzursuz ve mutsuzdu belki ama bu gece bir şekilde Asu’nun numarasını alması gerekiyordu sevgilisinin telefonundan. </st><st c="21946">Bu da ancak Ertan derin uykuya daldığında mümkün olacaktı. </st><st c="22005">Neyse ki çok da zor olmadı planını uygulamak. </st><st c="22051">Sabaha doğru Ertan sızdığında sevgilisinin telefonunu alıp tuvalete girdi Aleyna. </st><st c="22133">Şifresini açarken yaptığı parmak hareketi ezberindeydi nasılsa. </st><st c="22197">Zorlanmadı bile. </st><st c="22214">İlk denemesinde açtı telefonu. </st><st c="22245">Önce Whatsapp’ı taradı, Asu yoktu listede ama başkaları vardı üst sıralarda. </st><st c="22322">Akşam barbekü partisinde gördüğü bazı kızlar çıplak fotoğraflarını atmışlar, bir dolu kışkırtıcı sözler yazmışlardı ama neyse ki Ertan cevap vermemiş hiçbirine. </st><st c="22483">Kızların çıplak fotoğraflarını kendine yolladı hemen Aleyna... </st><st c="22546">Canını çok sıkarlarsa gerilla bir hesaptan ortalığa dökerdi hepsini. </st><st c="22615">Bir daha da onun bunun sevgilisine çıplak fotoğraf atarken iki kere düşünürlerdi. </st><st c="22697">Asu’yla hiç yazışmamış olmaları ilginç geliyordu Aleyna’ya, halbuki en çok o çarpıyordu gözüne. </st><st c="22793">Kız madem bu kadar taciz ediyordu Ertan’ı, neden bir satır bile yazmıyor, derdinin ne olduğunu anlatmıyordu ? </st><st c="22903">Garip... </st><st c="22912">“Neyse” dedi. </st><st c="22926">Bunun ne anlama geldiğini nasılsa öğrenirdi.</st></span></p>
			<p xml:lang="en-GB"><span xml:lang="tr-TR"><st c="22970">Ertan’ın telefonunu kapatıp yerine koyduktan sonra hazırlanıp çıktı hemen. </st><st c="23046">Aklı annesinde kalmıştı çünkü. </st><st c="23077">Azize de bütün gece kadının başucunda nöbet tutmaktan uykusuz kalmış, bitap düşmüş olmalıydı. </st><st c="23171">Taksiye atlamadan evvel otelin bahçesinde Asu’yu araması gerekiyordu ama... </st><st c="23247">Bu konuşmayı takside ya da evde yapamazdı.</st></span></p>
			<p xml:lang="en-GB"><span xml:lang="tr-TR"><st c="23289">Hiç tereddüt etmeden tuşladı numarayı. </st><st c="23329">Çaldırdı...</st></span></p>
			<p xml:lang="en-GB"><span xml:lang="tr-TR"><st c="23340">Uykulu bir kadın sesi açtı telefonu.</st></span></p>
			<p xml:lang="en-GB"><span xml:lang="tr-TR"><st c="23377">“Asu sen misin?” dedi Aleyna.</st></span></p>
			<p xml:lang="en-GB"><span xml:lang="tr-TR"><st c="23407">“Kimsiniz?”</st></span></p>
			<p xml:lang="en-GB"><span xml:lang="tr-TR"><st c="23419">“Asu sensin değil mi?”</st></span></p>
			<p xml:lang="en-GB"><span xml:lang="tr-TR"><st c="23442">“Sen kimsin?”</st></span></p>
			<p xml:lang="en-GB"><span xml:lang="tr-TR"><st c="23456">“Peşini bir türlü bırakmadığın adamın sevgilisiyim. </st><st c="23509">Biz senden yıldık ama biliyor musun, usandık canımızdan!” diye açtı ağzını yumdu gözünü. </st><st c="23598">Aklına geleni sayıp döktü. </st><st c="23625">Kızın tek kelime etmesine izin vermedi. </st><st c="23665">“Sürekli arıyorsun, adamın karşısına çıkıyorsun, bizi bunaltıyorsun. </st><st c="23734">Tacizlerinden rahatsız oluyoruz. </st><st c="23767">Düş artık yakamızdan. </st><st c="23789">Aramaya devam edersen bunu herkese söyleyeceğim. </st><st c="23838">Ertan’ın telefonunda ismini gördüğüm an canlı yayın açıp göstereceğim, ‘Bakın hâlâ arıyor işte’ diyeceğim. </st><st c="23945">Açıp sesini dinleteceğim insanlara. </st><st c="23981">Ertan’ın telefonu nasılsa hep bende, nasılsa her an hep beraberiz, aradığın an açacağım canlı yayını...”</st></span></p>
			<p xml:lang="en-GB"><span xml:lang="tr-TR"><st c="24085">Asu’nun sessizce durup beklediğini çok sonra fark etti Aleyna. </st><st c="24149">Konuşması bitince susup karşı tarafın bir şey söylemesini bekledi ama belli ki çirkefleşme, inat etme, küfürler ve hakaretler uçuşmayacaktı havada. </st><st c="24297">Kızın sustuğundan emin olduktan sonra “Bitti mi?” diye sordu Asu.</st></span></p>
			<p xml:lang="en-GB"><span xml:lang="tr-TR"><st c="24362">“Ben diyeceğimi dedim, gerisini sen bilirsin artık.”</st></span></p>
			<p xml:lang="en-GB"><span xml:lang="tr-TR"><st c="24415">“Asıl tacize uğrayan kişi benim” dedi Asu. </st><st c="24459">“Ertan sürekli arıyor beni. </st><st c="24487">Telefonunu açmıyorum. </st><st c="24509">Bunun üzerine sürekli yazıyor. </st><st c="24540">Evime sürekli pahalı hediyeler geliyor, bazen kendi geliyor... </st><st c="24603">Binlerce kez özür diliyor, sürprizler yapıyor. </st><st c="24650">Ben istemedikçe onun ısrarları daha da artıyor. </st><st c="24698">Ona hiçbir şey yazmıyorum. </st><st c="24725">Aramıyorum da... </st><st c="24742">Dün akşam evime bir cep telefonu yolladı. </st><st c="24784">İki gece önce geldiğinde sinirlenip telefonumu fırlatmıştım ona, ekranı çatlamıştı. </st><st c="24868">Hediyeyi istemedim. </st><st c="24888">Ama ne yaparsam yapayım şoför geri almadı paketi, elimde kaldı. </st><st c="24952">Derhal bu paketin benden alınmasını istemek için aradım açmadı. </st><st c="25016">Sonra bir dolu ses mesajları geldi. </st><st c="25052">İçiyordu. </st><st c="25062">Sarhoştu. </st><st c="25072">Şarkılar söyledi. </st><st c="25090">Asıl kurtulmak isteyen kişi benim, ben...”</st></span></p>
			<p xml:lang="en-GB"><span xml:lang="tr-TR"><st c="25132">Bedeni buz kesmişti Aleyna’nın. </st><st c="25165">Kızın anlattığı şeylerin bir satırına bile inanmıyordu. </st><st c="25221">Mümkün olamazdı anlattıkları. </st><st c="25251">İftira atıyor olmalıydı. </st><st c="25276">Maniple etmek istiyordu. </st><st c="25301">Aleyna’yı sinirlendirip salacaktı Ertan’ın üzerine. </st><st c="25353">Bu şekilde bozacaktı ikisinin arasını.</st></span></p>
			<p xml:lang="en-GB"><span xml:lang="tr-TR"><st c="25391">“İnanmıyorum sana...” dedi Aleyna. </st><st c="25427">“Yalan söylediğini biliyorum. </st><st c="25457">Ertan’ın hep yanındayım. </st><st c="25482">Dün bütün gün beraberdik, hatta sabaha kadar bütün gece...”</st></span></p>
			<p xml:lang="en-GB"><span xml:lang="tr-TR"><st c="25541">“Dün içmedi mi yani, tuvalete girip şarkılar söylemedi mi, konuşmadı mı, şoför bütün akşam kapıda mı bekledi sizi, hiç mi ayrılmadı oradan?”</st></span></p>
			<p xml:lang="en-GB"><span xml:lang="tr-TR"><st c="25682">Dün akşam otelde odada sarhoş olmuştu Ertan evet ama kimseyi aramamıştı ki... </st><st c="25761">Hem sevgilisi yanındayken başkasını nasıl arayacaktı? </st><st c="25815">Tuvalete girip çıkmıştı sürekli doğru. </st><st c="25854">Şarkılar söyledi içeride. </st><st c="25880">Şiir okur gibi konuştu kendi kendine. </st><st c="25918">Ama bütün bunları bir sarhoşluk eğlencesi gibi algılamıştı Aleyna. </st><st c="25985">Kendi kendine keyiflenmiş şarkı söyleyen, şiir okuyan, konuşan sarhoş bir adam işte... </st><st c="26072">Şoförün kapıda bekleyip beklemediğini bilemezdi tabii... </st><st c="26129">Orası muamma...</st></span></p>
			<p xml:lang="en-GB"><span xml:lang="tr-TR"><st c="26144">“Dünyanın en güzel özür dileyen adamı Ertan... </st><st c="26192">Daha romantik, daha çekici, daha ikna edici bir aşk ilanı olamaz... </st><st c="26260">Çünkü o bir narsis. </st><st c="26280">Onu kimse reddedemez. </st><st c="26302">Yeni bir kurban buluncaya dek elindekini asla ama asla bırakmaz. </st><st c="26367">Terapistim olmasa çıkamazdım bu ilişkiden biliyorum. </st><st c="26420">Hatta kapıma hediyelerle gelip özür dilediği ilk akşam bile affedebilirdim onu. </st><st c="26500">Çoktan teslim olabilirdim. </st><st c="26527">Her şeyi bildiğim halde Ertan’ı reddederken çok zorlanıyorum. </st><st c="26589">Çünkü gerçekten mükemmel bir âşık olduğuna ikna ediyor insanı. </st><st c="26652">Terapistim sayesinde direniyorum. </st><st c="26686">Çok zor günler geçirdim ben Ertan yüzünden. </st><st c="26730">Bir daha tekrarlanmasına izin veremem. </st><st c="26769">Kariyerimi, ailemi, hayatımı, geleceğimi düşünmek zorundayım. </st><st c="26831">Kendine yeni bir kurban bulduğunda ancak vazgeçecek benden biliyorum. </st><st c="26901">Yeni kurban sensin diye düşünüyorum ama anlaşılan henüz ona layık değilsin. </st><st c="26977">Ertan’ın ünlü, güçlü, güzel, herkesin arzuladığı, tanıdığı kadın olduğunda, onu beslemeye başladığında özgürleşeceğim ben, biliyorum.”</st></span></p>
			<p xml:lang="en-GB"><span xml:lang="tr-TR"><st c="27111">Aleyna bu konuşmaları daha fazla dinleyemeyecekti. </st><st c="27163">Yıkılmış hissediyordu kendini. </st><st c="27194">Bir korku filminin içine hapsolmuştu adeta. </st><st c="27238">Nasıl bir kurgu bu? </st><st c="27258">Nasıl bir saçmalık? </st><st c="27278">Hepsi hayal ürünü... </st><st c="27299">Hiçbirinin gerçek olma ihtimali yok.</st></span></p>
			<p xml:lang="en-GB"><span xml:lang="tr-TR"><st c="27335">Hayır ağlamayacaktı tabii ki.</st></span></p>
			<p xml:lang="en-GB"><span xml:lang="tr-TR"><st c="27365">Tribe girip sevgilisinden uzaklaşacak hali de yoktu. </st><st c="27419">O hatayı bir kere yapmıştı zaten, neler olduğunu görmüştü sonra. </st><st c="27484">Hiç dolduruşa gelmeyecekti. </st><st c="27512">Çocuk gibi duygusal tepkiler göstermeyecekti. </st><st c="27558">Bu süreci soğukkanlılıkla yönetecekti. </st><st c="27597">Onun da bir kariyeri vardı, ailesi vardı, hayatı vardı. </st><st c="27653">İşlerinin bozulmasına, planlarının ertelenmesine bir daha asla göz yumamazdı. </st><st c="27731">Kimsenin yalanları yüzünden gecikemezdi projeleri... </st><st c="27784">Hayır, bu kez değil, kesinlikle değil...</st></span></p>
			<p xml:lang="en-GB"><span xml:lang="tr-TR"><st c="27824">Derin bir nefes alıp duyduklarının âşık ve histerik bir kadının uydurması olduğunu kabullenip bindi taksiye. </st><st c="27934">Azize’nin çağrılarına dönse iyi ederdi artık. </st><st c="27980">Kendi hayatına önem verecekti bundan sonra. </st><st c="28024">Sahip olduğu şeyleri korumayı öğrenecekti. </st><st c="28067">Ertan’ı kimseye kaptıramazdı. </st><st c="28097">Mutsuz bir kadın olmayacaktı.</st></span></p>
			<p xml:lang="en-GB"><span xml:lang="tr-TR"><st c="28126">“Yoldayım Azize, geliyorum” diye aradı ablasını.</st></span></p>
			<p xml:lang="en-GB"><span xml:lang="tr-TR"><st c="28175">“Evde değiliz” dedi Azize. </st><st c="28203">“Hastaneye gel...”</st></span></p>
			<p xml:lang="en-GB"><span xml:lang="tr-TR"><st c="28221">Sesi sönmüş, çatallaşmıştı iyice.</st></span></p>
			<p xml:lang="en-GB"><span xml:lang="tr-TR"><st c="28255">“Ne oldu, ne hastanesi?”</st></span></p>
			<p xml:lang="en-GB"><span xml:lang="tr-TR"><st c="28280">“Annem intihar etti.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28302">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="28306">“Modern kapitalist toplum sadece narsisizmi önemli hale getirmekle kalmaz, narsis karakteri herkeste ortaya çıkarır ve pekiştirir.”</st></p>
			<p xml:lang="en-GB"><span xml:lang="tr-TR"><st c="28438">– </st></span><a href="https://1000kitap.com/kitap/imkansiz-devlet--163316"><span xml:lang="tr-TR"><st c="28441">İmkânsız Devlet</st></span></a><span xml:lang="tr-TR"><st c="28456">, </st></span><a href="https://1000kitap.com/yazar/wael-b-hallaq"><span xml:lang="tr-TR"><st c="28458">Wael B. </st><st c="28466">Hallaq</st></span></a><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28472">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="28476">Ayağın kırıldı diye üzülme!</st></p>
			<p xml:lang="en-GB"><st c="28504">Allah senden aldığı ayak yerine belki sana kanat verecek.</st></p>
			<p xml:lang="en-GB"><st c="28562">Kuyu dibinde kaldın diye üzülme!</st></p>
			<p xml:lang="en-GB"><st c="28595">Yusuf kuyudan çıktı da Mısır’a sultan oldu, unutma!</st></p>
			<p xml:lang="en-GB"><span xml:lang="tr-TR"><st c="28647">İstediğin bir şey; olursa bir hayır, olmazsa bin hayır ara...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28709">– </st></span><span xml:lang="tr-TR"><st c="28712">Mevlana</st></span><span xml:lang="tr-TR"></span></p>
		</div>
	<div id="charCountTotal" value="28719"></div></body>
</html>
