<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kendikendinintersizi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Sunuş</h1>

  <p class="h2baslik">“Kanto Ağacı”</p>

  <p class="ortayazi">Gültekin Emre</p>

  <p class="normal">10-11 Şubat 2007 tarihinde Sevgi Özdamar’la birlikte Hamburg’daki 3. Kültür ve Edebiyat Günleri’ne davetliydim. “Göçün Tarihi, Göç ve Kültür” konulu panelde konuşmacıydım. 10 Şubat akşamı Hamburg’a vardığımda, beni, garda karşılayan genç çift, doğruca etkinliği düzenleyenlerin yanına götürdü. Yolda, Sevgi’nin o gün okumasını yaptığını ve bu akşam Berlin’e döneceğini söylediler.</p>

  <p class="normal">O güne kadar şurda burda karşılaşmıştım Sevgi’yle. Dostluğumuz fazla derinleşmemişti. Hamburg garı, bomba ihbarı yüzünden, bir süre ulaşıma kapatıldığı için trenlerin ne zaman işleyeceği bilinmiyordu. Sevgi de, bu yüzden, o gece Berlin’e dönemedi, Hamburg’da kaldı. Yemekte yan yana düştük. Ortak dostlarımız olduğu yemek sırasındaki sohbette ortaya çıktı. Coşkuyla uzun süre konuşup durduk, anılarımızı tazeledik.</p>

  <p class="normal">Söz döndü dolaştı yitirdiğimiz dostlara geldi. Sevgi, “Ben hep ihtiyarları sevdim, o yüzden de çok sık öksüz kaldım” dedi. Onu öksüz bırakan “ihtiyarlar” Ece Ayhan, Can Yücel ve Memet Fuat’tı. Hepsiyle ta ilk gençliğinden arkadaşmış. “Onların ölümü benim bel kemiğimi kırdı” dedi bir ara. İhtiyarlardan sonra sıra kendi arkadaşlarına gelmiş. Örneğin çok sevdiği arkadaşı yengesinin abisi Stefan Yerasimos’u kaybetmiş. O günlerde de yakın arkadaşı Diana komaya girmiş, bir türlü uyanmıyormuş. Üzgündü Sevgi. “Ağaçlar sallanıyor,” dedi. Ama asıl onun canını sıkan ve onu üzen şey yönetmeni, ustası Benno Besson’un o günlerdeki ölümü. Sevgi, Brecht’in bu ünlü öğrencisiyle çalışabilmek için İstanbul’dan Berlin’e gelmişti 70’li yıllarda.</p>

  <p class="normal">Ece Ayhan’dan konuştuğumuzda Ece’yle 1969’da Üsküdar Sultantepe’de birlikte oturduğunu ve bu döneme ilişkin bir şeyler yazdığını, Ece Ayhan’ın beyin ameliyatı için 1974’te birlikte Zürih’e gittiğini ve o dönemde bir hastane günlüğü tuttuğunu, Ece’nin onda mektupları olduğunu söylediğinde kulak kesildim. Ece Ayhan’ı çok sevdiğim için heyecanlandım.</p>

  <p class="normal">İlhan Berk’le Sevgi İspanya’da bir festivalde birlikte olmuşlar. İlhan Berk, ona, elindeki Ece Ayhan arşivini Yapı Kredi Yayınları’na yollamasını önermiş, yoğun işlerinden dolayı yollayamamış. Aslında İstanbul’a gittiğinde götürüp göstermek istemiş. Olmamış, uçak korkusu yüzünden Türkiye’ye çok seyrek uçtuğundan kendi kendine “bir gün nasıl olsa götürürüm” diye düşünmüş.</p>

  <p class="normal">Akıl alır gibi değil ama on beş yıl uçağa binmemiş. Ama bunun bir nedeni var: Ülkemizdeki siyasal baskılar, çalkantılar 1970’li yıllarda doruğa çıkmıştı. Siyasal baskı ve onun yarattığı dehşet dayanılacak gibi değildi: Arkadaşların, ilericilerin, yazarların, gazetecilerin öldürülmeleri sürüp gidiyordu. O yıllarda Paris’in üstüne bir Türk uçağı düşmüştü. Önceden uçmaktan çekinmeyen Sevgi, bu uçak kazasından sonra uçağa binemez olmuş. Onun yukarıda saydığım nedenlerden dolayı gelişen yerdeki travmasıyla uçuş korkusu yekvücut olmuş. Ondan sonra, tekrarlamakta fayda var, on beş yıl ne havaalanına gitmiş, ne de bir uçağa binmiş!</p>

  <p class="normal">Gelelim Luis Buñuel’e! Uçmakla Luis Buñuel arasında nasıl bir ilişkinin olduğunu kim tahmin edebilir?</p>

  <p class="normal">Ama, o, bakın bu durumu nasıl açıklıyor: Bir kere kendisi bu gerçeküstücü sinemacıya âşık. Bu bir. Ne zaman ruhu kararsa onun filmlerini tekrar tekrar seyredip kendisine geliyor. Bu da iki.</p>

  <p class="normal">Günün birinde Luis Buñuel’in anılarını okurken, onun da uçak korkusu olduğunu öğreniyor. Bu büyük sinemacı buna rağmen uçağa biniyor. Ama uçmadan önce ve uçakta kafayı bir güzel çekiyor. Buñuel aşkı Sevgi’ye büyük bir cesaret veriyor. “Ben de Buñuel gibi yapacağım,” diye karar veriyor. “İçeceğim, bineceğim” diyor kısacası ve zaman zaman başarıyor!</p>

  <p class="normal">Hamburg’da karşılaştığımızda arkadaşlarının hastalıklarından dolayı üzgündü. Mantosunu çıkarmadan, yemekte, masada oturuyordu. Mantosu yıllardır onun evi olmuş. O kadar çok ülke ve kentlere gitmiş ki, trenler de evi. Bunu herkes biliyormuş. Çok sevdiği “Oğuz Atay’ın Tutunamayanlar romanının kahramanı Sevgi de çok üşürmüş,” diyordu mantosunu çıkarmama gerekçesi olarak. Sevgili arkadaşı Murat Belge “Bütün Sevgiler üşür,” demiş bir gün.</p>

  <p class="normal">Elindeki Ece Ayhan’la ilgili malzemenin çoktan hazır bir kitap olduğunu, ama bekleyip durduğunu sezdim. “Yapı Kredi’ye telefon edip bir sorayım mı? Ne dersin? Çünkü elindekiler tam bir kitaplık. Çünkü bir döneme ışık tutuyor. Yayınevinin ilgileneceğini sanıyorum,” dedim. O da, biraz düşünceli, sakince “Olabilir,”dedi. “Bu kitaba çalışırsan üzüntülerini hafifletirsin böylece,” dedim. O da, “Doğrudur. İnsan yazarken ölülerini tekrar bulur, onları hayata çeker,” dedi.</p>

  <p class="normal">Ertesi gün Berlin’e birlikte dönerken trende yine Ece Ayhan üzerine konuştuk, heyecanım doruktaydı.</p>

  <p class="normal">Sevgi’nin bilgisayarı yokmuş, elle yazarmış. “Bilgisayarsız yazar olur mu?” diyenlere, “Sheakespeare de bir yazardı, Joyce da!” dermiş. “Sevgi gel bana, ben elindekileri bilgisayara geçireyim,” dedim.</p>

  <p class="normal">İlk fırsatta Berlin’de, evimde buluştuk. Çalışmamız sırasında yanı başımda mantosunu yine hiç çıkarmadan saatlerce oturdu. Elindeki kâğıtlardan yazdıklarını okudu. Sevim Burak da yazdıklarını kolajlar, orasından burasından keser, yapıştırırmış. Sevgi de öyleydi. Elindeki notları orasından burasından bana yazdırdı, yazdıklarının üstünü çizdi, kesti, yapıştırdı.</p>

  <p class="normal">Ece Ayhan’ın mektuplarını el yazısını çözerken kimi zaman çok zorlandık. Boynumuz, omzumuz tutuldu. Arada bir ayağa kalkıp elimizi, kolumuzu oynattık.</p>

  <p class="normal">Mektuplarda pür dikkat kesildik. Onun sesini duyduk sanki. Hınzırlıklarına kahkahalarla güldük. Kimi mektuplarındaki aşırı yoksulluk Sevgi’nin, ümitsizlikle “kimseyi kurtaramadık” diye diye ağlamasına neden oldu.</p>

  <p class="normal">Ben yazdım, o teşekkür etti.</p>

  <p class="normal">Karım köfteler, pilavlar pişirdi.</p>

  <p class="normal">Çay içtik.</p>

  <p class="normal">Sigara molalarında ortak dostlarımızdan konuştuk yine.</p>

  <p class="normal">Sevgi, “Bak, sigarayı ben de Ece Ayhan gibi yarıda atıyorum,” dedi sık sık.</p>

  <p class="normal">Dışarda atkestanesi açtı, dalları yemyeşil oldu. Havalar ısındı. Yağmur da yağdı biz çalışırken. Hatta bir ara kar bile yağdı.</p>

  <p class="normal">Günlüklerde adı geçen kişilerin yanına parantez içinde soyadlarını sonradan biz ekledik. Mektuplarındaki imlayı olduğu gibi koruduk. İki mektup dışında hepsini büyük harfle yazmıştı. Parantez, çift tırnak ve tek tırnakları açtığı halde bazen kapatmayı unutmuş. Belki de mahsus yapmıştı. Biz de o ne yazmışsa, yapmışsa olduğu gibi bıraktık.</p>

  <p class="normal">Son mektubu birisine yazdırmıştı. Bu da bize çok dokundu.</p>

  <p class="normal">Ece Ayhan’ın Berlin’de olduğunu Varlık dergisinde yayımlanan güncelerinden öğrendim. Enver Ercan’a telefon edip kaldığı evin telefonunu aldım. Kendisini arayıp buluşup buluşamayacağımızı sordum. Güncelerinde benim telefonum için şöyle yazmış:</p>

  <p class="normal">“24 Ağustos 1990 – Cuma.</p>

  <p class="normal">“Gece Ernst Krenek’in Stradella... vs.sini dinledik. Flüt. Akşam: Şair Gültekin Emre telefon etti.”</p>

  <p class="normal">Ertesi gün ZOO’da buluşup Kreuzberg’e Türk kitapçılarına gittiğimizi anımsıyorum. Yolda İkinci Yeni’den, Sivil Şiir’den, İlhan Berk ve Cemal Süreya’dan söz etti durdu.</p>

  <p class="normal">Yeniden buluşmak için sözleştik. Ne var ki buluşamadık. Birbirimizi yanlışlıkla başka yerlerde beklemişiz.</p>

  <p class="normal">Bir seferinde beni aradı ve Dağlarca’nın Yunus Emre’de Olmak kitabının bende olup olmadığını sordu. Kitabın bende olduğunu söyledim. Adam Sanat dergisinin son sayılarıyla Yunus Emre’de Olmak’ı buluştuğumuzda getirmemi istedi. Ertesi gün buluştuk.</p>

  <div class="rightimage">
    <img alt="" class="calibre2" src="../Images/01ozdamar.jpg" /><span class="resimalti"><br class="chapter" />
    <br class="chapter" />
    Sevgi Özdamar(Fotoğraf: Helga Kneidl)</span>
  </div>

  <p>İstediklerini verdim. Yine Kreuzberg’e gittik metroyla. Hiç yabancılık çekmiyordu orada. Rahattı ve bizimkileri gördükçe seviniyordu.</p>

  <p class="normal">Bir başka sefer kararlaştırdık. “Ece Ayhan’ın Berlin’i” üzerine bir söyleşi yapmak istediğimi söyledim, kabul etti. Buluşacağımız gün İstanbul’a uçmasaydı şu soruları soracaktım:</p>

  <p class="normal">“Ece Ayhan için Berlin ne ifade ediyor?”</p>

  <p class="normal">“Ece Ayhan için Berlin’de kütüphaneler, müzeler ne anlama geliyor?”</p>

  <p class="normal">“Ece Ayhan Berlin’de hangi sinemalara gitti ve hangi filmleri gördü?”</p>

  <p class="normal">“Ece Ayhan, Berlin’de hangi kitapları okudu?”</p>

  <p class="normal">“Ece Ayhan Berlin’de hangi konserlere gitti?”</p>

  <p class="normal">“Ece Ayhan Berlin’de Türkiye’den kimlerle haberleşti?”</p>

  <p class="normal">“Ece Ayhan Berlin’de şiir yazdı mı?”</p>

  <p class="normal">Benden aldıklarını yanına alıp İstanbul’a dönmüştü. Bir daha karşılaşmadık.</p>

  <p class="normal">Sivil Denemeler Kara (1998) kitabında yer alan “Bir Sıkı Şair: Edip Cansever” başlıklı denemesinin bir yerinde, kuşağımın bazı şairleriyle birlikte beni de, “şiirde ve hayatta ayağa kalkmışlar”ın arasında sayar.</p>

  <p class="normal">Sevgi ile çalışırken bir kez daha Ece Ayhan’la anıları yaşadım ve onun sımsıkı şiirinin derinliğine dalıp gittim.</p>

  <p class="normal">Tüm şiirlerini ve denemelerini yeniden okurken, Sivil Şiirler (1993) kitabının 100. sayfasında bakın neyle karşılaştım: Ece’nin sevdiği kızlar sınıfı. Aynen alıntılıyorum:</p>

  <p class="ortayazi">“13 SEVİM BURAK! 13 SEVİM BURAK! YA DA BİR YANKI”</p>

  <p class="normal">“Yalnız kızlardan oluşmuş ya da oluşan demek belki daha doğru olur, bir sınıf düşünüyorum kafamda. Ama okulun yeşillikler içinde, binbir çiçekle donanmış bir ön bahçesi olacak ve bakımsız bir arka bahçesi de.</p>

  <p class="normal">Derse girmeyerek ‘umutsuzlar merdiveni’nde iğreti ve tedirgin oturan 128 Nilgün Marmara ‘Bana çiçek göndermeyin, benim kendi çiçeklerim var’ diyordu.</p>

  <p class="normal">99 Tezer Özlü; Hayalet Oğuz’la birlikte ‘kolsuz’dur. Füruzan; ‘Temizlik Kolu’nda.</p>

  <p class="normal">E. Emine; Önlüksüz ve henüz bir kola girmemiştir.</p>

  <p class="normal">‘Numarasız’lardan Emine Sevgi Özdamar; ‘Resim Kolu’nda.”</p>

  <p class="normal">Devamına gerek yok.</p>

  <p class="normal">Sevgi’yle Ece Ayhan üzerine çalışırken bir gün iki resimle çıkageldi. Ece Ayhan’ın suluboya resimlerini önüme koyunca şaşırdım. Evet, onun resim yaptığını biliyordum ama hiç görmemiştim. Madem Resim Kolu’ndaydı Ece Ayhan’ın sınıfında, neden hocasının da resmini yapmasın!</p>

  <p class="normal">Sigaraları yarım yarım içiyordu Sevgi de, Ece Ayhan gibi. Çay ve yemek molalarında, kitaba girmeyen pek çok anıyla başımı döndürdü durdu. Tanıdığım, sevdiğim yazar ve şairleri bir de onun gözüyle, anılarıyla tanıma olanağı buldum bu çalışma sırasında.</p>

  <p class="normal">Kitaba adını veren “Kendi Kendinin Terzisi Bir Kambur” bir şiirinin başlığı, “Vakitsiz Üsküdarlı” da bir şiirinin dizesi. Sevgi’nin Ece Ayhan’dan çok sık duyduğu bu iki dize başlıklarda yer aldılar.</p>

  <p class="normal">Ece Ayhan’ın mektuplarda söz ettiği “Yaşasın Kötülük ve Ötesi”, “Melanet” gibi kitapları merak ettik. Evrak-ı metrukesinin akıbetini de.</p>

  <p class="normal">Yahu sen sahiden hiç türkçe değilsin galiba hatırlamıyorum</p>

  <p class="normal">hiç türkçe değilsin neden kantocusun bu kanto diye bağırıyorsun</p>

  <p class="normal">maria pilar’ların galiba barut yanığı kıçları üzerine halk matinelerinde</p>

  <p class="sagnormal">(Kanto Ağacı)<br class="chapter" />
  Berlin, Nisan 2007</p>

  <div class="clrb"></div>

  <div class="calibre1" id="calibre_pb_4"></div>
</body>
</html>
