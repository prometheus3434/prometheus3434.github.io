<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birsozbuyucusu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Teşekkürler</p>

    <p class="normal">Bu kitabı mümkün kılmak için bana yardımcı olan herkese içten teşekkürlerimi sunmak istiyorum. García Márquez’le ilgili ilk düşüncelerime 1970’lerde, her ikisi de Harvard Üniversitesi’nde görevli olan Enrique Anderson-Imbert ve merhum Raimundo Lida önem vermişler ve beni teşvik etmişlerdir. Yıllar içinde farklı zamanlarda, duruma vakıf olmam, bilgi edinmem için ve başka konularda bana yardımcı olanlar vardır: Rutgers Üniversitesi’nden Ronald Christ; New York Devlet Sanat Konseyi’nden merhum Gregory Kolovakoz; Madrid’deki Middlebury College’dan Eduardo Camacho; Wellesley College’dan Marjorie Agosín; New Mexico, Albuquerque’den rahmetli Thomas Smiley; Williams College’daki edebiyat derslerime katılan pek çok iyi öğrencim; okuldaki meslektaşlarım Prof. Antonio Giménez, Prof. Norman Petersen ve merhum Prof. John Stambaugh.</p>

    <p class="normal">Elinizdeki çalışmanın ilk baştaki bazı bölümlerini Madrid’deki Vassar-Wesleyan Programı’ndan Gustavo Mejía ve eşim Audrey Dobek-Bell okumuştur; onların desteği ve düzelti konusunda sundukları ayrıntılar son derece yararlı olmuştur. Washington Üniversitesi’nden Raymond L. Williams, Syracuse Üniversitesi’nden Kathleen Newman, North Adams Devlet Okulu’ndan Randall Hansis, Wellesley College’dan Lorraine Roses ve Joy Renjilian-Burgy nezaket gösterip açık oturumda fikirlerimden bazılarının üzerinden geçmişlerdir. Bu proje henüz ilk araştırma aşamasındayken <span class="ideitalik">Boston Review</span>’dan Nicholas Bromell ve <span class="ideitalik">South: The Third World Magazine</span>’den Chinweizu, Kolombiya hakkındaki raporum ve García Márquez’le yapacağım sohbet için bana olay yerinin basılı bir şemasını verdiler. Teksas Üniversitesi’nden Charles Rossman, <span class="ideitalik">Latin American Literary Review</span> ve <span class="ideitalik">Contemporary Literature</span> dergilerindeki konuk editörlüğü sayesinde García Márquez hakkında geliştirdiğim düşüncelerimi bir deneme yazısına dönüştürmem için beni teşvik etti. Birleşik Meyve Şirketi’ne ve bu şirketin hem Kolombiya hem de García Márquez üzerindeki önemli rolüne geniş açıdan bakmamı, Audrey Dobek-Bell’in bir fikrine ve arkasından Latin Dilleri Bölümü’ndeki arkadaşlarım ve meslektaşlarımın –Anson Piper, George Pistorius ve Antonio Giménez– bu fikri benimseyip üzerinde çalışmalarına, ayrıca Williams College Müdüriyetinin somut desteğine borçluyum.</p>

    <p class="normal">Mexico City’deki birkaç kişiye minnet borcum var –Jorge Aguilar Mora, Josefina Brun, Alva Rojo, Kaia Updike (Williams Okulu, 1984 mezunları), ve rahmetli Luis Vicens– önemli kişisel rehberlikleri ve o kasabanın geniş kültür ağında kendilerinden sağladığım özel bilgiler için. 1965-67 yılları arasında García Márquez’in komşusu olan Jomí García Ascot romancıya ve kişiliğine dair verdiği bilgilerle özellikle yardımcı oldu. Ve elbette Senyor García Márquez’e, eşi Mercedes’e ve oğulları Gonzalo’ya beni 1982’nin bir temmuz öğle sonrasında kabul etmek nezaketini gösterdikleri için şükranlarımı sunarım.</p>

    <p class="normal">Kolombiya’daki pek çok nazik kişiye de yardımları ve dostlukları için müteşekkirim. Bogotá’daki sevimli Mejía ailesini özellikle anmalıyım: don Eduardo, doña Esther, kızları Silvia ve María ve damatları Eduardo Barraza’yı. Ayrıca, farklı zamanlarda Germán Castaño, rahmetli Penny Lernoux, Fernando Barberi, senyor Germán Vargas ve eşi Suzy, Liceo de Zipaquirá’daki personel ve öğretim üyeleri önemli bilgiler verdiler ve dosluklarını sundular. García Márquez ve yurttaşlık kökleri hakkında otobüslerde, uçaklarda ve kafelerde yabancılarla rastgele giriştiğim sohbetlerde pek çok şey öğrendim, bu kişilerin yurttaşları olan romancı hakkındaki samimi takdirleri benim için uzun zaman ilham kaynağı olmayı sürdürecektir.</p>

    <p class="normal">American Philosophical Society ve Williams College’ın cömert bağışları sayesinde Meksika, Kolombiya ve Cambridge, Massachusettes’de yaptığım araştırmaların yüksek giderlerini karşılayabildim. ‘Hamilton College, İspanya’da Eğitim Yılı Programı’na ve genel müdürü Jeremy T. Medina’ya, konuk müdür olarak bulunduğum 1986-87 döneminde programın bana sağladığı altyapı desteği teşekkür borçluyum. Son olarak North Carolina Üniversitesi Yayınları’ndan Iris Tillman’a, 1983 yılından itibaren bu projeye gösterdiği ilgi için saygılarımı sunmak isterim. Yayınevindeki Mary Reid’e de taslağın düzeltilmesi aşamasında gösterdiği titiz, bilgili ve güvenli çalışma için minnettarım.</p>

    <p class="normal">1968 yılında <span class="ideitalik">Yüzyıllık Yalnızlık</span>’ı ilk okuduğumda duyduğum heyecanı ve son paragrafına vardığımda yaşadığım şaşkınlığı hâlâ unutmadım. O günden beri, Kuzey Amerika’daki hayranları için bu Güney Amerikalı yazara dair bir kitap yazmayı hep hayal ettim, bu kitapla o hayalim mütevazı bir boyutta gerçekleşmiş oluyor.</p>

    <p class="normal">Bu hayalin gerçekleşmesinde somut yardımı dokunan herkese bir kez daha teşekkür ediyorum. Kitabın en azından yararlı olmasını umuyorum, bu sayfalarda eksik olan bir şey varsa sorumluluk elbette tamamıyla bana aittir.</p>

    <p class="normal">G. B-V.</p>

    <p class="normal">Madrid, Williamstown;</p>

    <p class="normal">Cambridge, Massachusetts</p>

    <p class="normal">1986-88</p>
  </div>

  <div class="calibre1" id="calibre_pb_7"/>
</body>
</html>
