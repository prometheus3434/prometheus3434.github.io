<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birsozbuyucusu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">İkinci baskıya önsöz</p>

    <p class="normal">Bu çalışma, ilk olarak 1990 yılında yayımlandı. Aradaki yıllarda, hem akademik çevrelerde hem de başka yerlerde bu kitabın beğeniyle karşılanması, sonra da bu ilginin devam etmesi benim için hoş bir sürpriz oldu. Yayımlandıktan hemen sonra Latin Amerika Araştırmaları Ödülü’ne layık görülüp basında özel alıntılarla yer alması yanında pek çok baskı da yaptı. Bunun dışında kitap hiç tanımadığım kimselerin –öğrencilerin, öğretmenlerin, gazetecilerin, editörlerin ve okurların– takdirlerini belirten mesajlarına hedef oluyor, bu kişiler Amerika’nın, Doğu Avrupa’nın ya da Ortadoğu’nun bir yerindeki çalışma masalarından bana yazıp bu Kolombiyalı usta hakkında akıllarına gelen soruları ve gözlemlerini iletiyorlar. Ne ilginçtir ki bu yazıların az sayılmayacak bir bölümü, bilim insanlarından ya da tıp doktorlarından geliyor.</p>

    <p class="normal">Unutamayacağım anlar oldu. Dramatik diyebileceğim bir olayı anlatayım; 1990’ların başında bir gün büromda oturuyordum. Telefon çaldı, ben de açtım; hattın öbür ucundaki adam Tennessee’li bir kalp cerrahı olduğunu belirterek benimle <span class="ideitalik">Kolera Günlerinde Aşk</span>’ı tartışmak istediğini söyledi, Florentino Ariza ile América Vicuña arasındaki trajik olaydı söz konusu olan. Kitabım için bana teşekkür eden lise öğretmenlerinin, kimi zaman öğrencilerinin imzalarını da alarak gönderdikleri mesajlar da aynı derecede heyecanlandırdı beni, (özellikle Iowa, Spencer’den yazan Janis Myers’inki). 2004 yılı başında <span class="ideitalik">Yüzyıllık Yalnızlık</span>’ı Kitap Kulübü’ne seçen Oprah Winfrey’ın televizyon programına danışman olarak davet edilmemde de bu kitap etkin rol oynadı.</p>

    <p class="normal">1988 yılında kitabımı tamamlamamdan bu yana García Márquez üç roman, tek perdelik bir oyun, yeni bir öykü kitabı bitirmiş, kitap boyutunda bir araştırmacı gazetecilik çalışmasını ve anılarını yayımlamıştı. Böylece kitabımın ikinci basımını yapma zamanı gelmiş de geçiyordu, ama ustanın sonraki yapıtlarını ekleyip derinlemesine incelemek koşuluyla. Yeni basım üzerinde çalışırken yakın tarihlerdeki o başyapıtları yeniden değerlendirmenin –gizli güzelliklerinin tadını çıkarmanın ve onları biçimlendiren karmaşık kaynakların derinine inmenin– bir edebiyat araştırmacısı için nimet, sürekli okurlar için de zevk olduğuna tanık oldum. Daha da ötesi, ‘Arka Plan’ başlığı altında topladığım ilk bölümlerin, herkesin tanıdığı García Márquez’in hayatında daha sonra yer alan gelişmelerin ışığında bazı ayrıntılı güncellemelere ihtiyacı vardı, onun hakkında bildiklerimiz açısından (Dasso Saldívar’ın ve daha yakın zamanda Gerald Martin’in usta işi biyografilerinde görüldüğü üzere) ve daha geniş, durmadan değişen dünya bağlamında.</p>

    <p class="normal">Gabo’nun son yazdıkları bir yana, bu kitaba geri dönüp genişletmem için beni zorlayan bir başka, pek belli olmayan faktör daha var. Arada geçen zamanda Kolombiyalı yazar bildik ‘temel yazar’ konumunun çok ötesine geçen bir saygınlık kazandı. Bunun sonucunda bazı genç yazarlar ve eleştirmenler onu aşırıya kaçmış bir kurum olarak kabul ediyorlar, artık tahttan inme vakti gelmiş bir kral gibi görüyorlar, ya da en azından yerine biri geçmeli diyorlar. Edebiyattaki ‘McOndo’ kuşağı<sup class="calibre3"><a href="../Text/birsozbuyucusu_split_305.html#footnote-100-1" id="footnote-100-1-backlink">[a1]</a></sup>, Nobel ödüllü yazarın, sanatçı vizyonuna ve politik duruşuna meydan okudu; bu kuşağın taraftarları ayrıca Latin Amerika edebiyatının, özellikle uluslararası okurların gözünde, basite kaçarak halk destanlarına ve ‘büyülü gerçekçilik’e indirgendiğini düşünerek gördükleri şeyden hoşlanmadılar. Başka yazarların, García Márquez’e zarar verme pahasına övüldüklerini duyuyo-<br class="chapter"/>
    ruz; yazarın son dönemlerdeki başyapıtlarını ‘Her yazdığı kitap bir öncekinden daha kötü,’ diyerek bir kenara koyan otuzlu ya da kırklı yaşlarında edebiyat araştırmacılarıyla tanıştım.</p>

    <p class="normal">García Márquez’in son dönem yapıtlarında böyle kuşaklar arası bölünmelerin ve hasımlıkların üstüne çıktığını bu sayfalarda gösterebilmeyi umuyorum. 1990 sonrasında yazdıklarının bazıları –özellikle <span class="ideitalik">Aşk ve Öbür Cinler</span> ve <span class="ideitalik">On İki Gezici Öykü</span>’de toplanan öykülerinin pek çoğu– onun elinden çıkanların en iyileri arasındadır. Ayrıca <span class="ideitalik">Yüzyıllık Yalnızlık</span>’ın dünya çapındaki efsanevi konumuna rağmen García Márquez’in külliyatına ‘büyülü’ ya da ‘folklor’ türünden kolaycı etiketler yapıştırılamaz. Bu şaşırtıcı kitabının öncesinde ve sonrasında yazdıklarının büyük kısmı aslında gerçekçidir; <span class="ideitalik">Bir Kaçırılma Öyküsü</span>’nde sağlam temellere dayanan, tarafsız ama sevecen, son derece nitelikli bir röportajın usta işi örneğini vermiştir. Benzer biçimde, <span class="ideitalik">Anlatmak İçin Yaşamak</span>, hangi dilde olursa olsun, anı kitaplarının önde gelen örneklerinden biridir. İşte bu Gabo’nun hakkını vermek, güncellenmiş kitabımdaki ana amacımdır.</p>

    <p class="normal">North Carolina Üniversitesi Yayınevi’nde baş editör olan Sian Hunter’a, bu projeyi sürdürmem için beni teşvik ettiği için; nitelikli romancı ve Rutgers Üniversitesi’nde Latin Amerika Araştırmaları’nın müdürü olan Tomás Eloy Martínez’e, yazar hakkında bana yararlı veriler sağladığı için; Holy Cross College’dan Isabel Alvarez Borland’a, Brown Üniversitesi’nden Julio Ortega’ya, Clark Üniversitesi’nden Willem Klooster’e, Bolívar romanıyla ilgili ellerindeki baskıları bana gönderdikleri için; Colorado College’dan Salvatore Bizzarro’ya, Neruda’nın Liberator üzerine yazdığı şiire beni yönlendirdiği için; Williams’taki Astronomi Bölümü’nden meslektaşım Jay Pasachoff’a, on sekizinci yüzyıldaki güneş tutulmalarını izleyebilmem için bana rehberlik ettiği için; Miami Üniversitesi’nden Bruce Bagley’e, Kolombiya’nın bitmek bilmeyen uyuşturucu mücadelesi konusunda bana olaylara dayanan ve bibliyografik ipuçları verdiği için; Clemson Üniversitesi’nden Clementina Adams’a, doğup büyüdüğü Barranquilla hakkında beni aydınlattığı için; North Carolina Devlet Üniversitesi’nden Greg Dawes’a, bu basıma olumlu yaklaştığı ve son derece yararlı editoryal önerileri için; Mercedes Jaramillo, Stella Sánchez ve Linda Senesky’ye Vallejo’nun <span class="ideitalik">La Virgen de los sicarios</span>’unu, Restrepo’nun <span class="ideitalik">Delirio</span>’sunu ve Arana’nın <span class="ideitalik">Cellophane</span>’ını armağan ettikleri için; Dominique Monti’ye, Paris’teki hastane koşullarının bazı yönlerini açıklığa kavuşturduğu için; sadık ama çok talepkâr ve titiz okurum Ronald Christ’a; North Carolina Üniversitesi Yayınevi’nin Yayın Yönetmeni Ron Maner’a, yenilenen kitabımı anlayarak, keskin gözüyle, bilgiyle ve titizlikle tashih ettiği için; William College’a, bu kitapla ilgili araştırma yapıp seyahat etmemi mümkün kılan cömert izin politikası için; Williams’taki Kitaplıklararası Ödünç Verme Servisi’ne onlarca bilimsel metne (bazıları oldukça gizli ve pek tanınmayan dergilerden olmak üzere) harika bir biçimde ve yeterli derecede ulaşmamı sağladığı için; kütüphaneci Christine Ménard ve Rebecca Ohm’a, bilmediğim elektronik kaynaklar konusunda ihtiyacım olan yardımı sağladıkları için; Zach Randall, Adam Wang ve Jonathan Morgan-Leamon’a, özgün kitabı taramamda yardımcı oldukları için; ve Audrey’e çok şey ve daha da fazlası için, yürekten teşekkür ederim.</p>
  </div>

  <div class="calibre1" id="calibre_pb_6"/>
</body>
</html>
