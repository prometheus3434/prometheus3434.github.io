<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birsozbuyucusu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_16">Edebi Mirası</h2>

  <p class="sagitalik">ON DÖRT</p>

  <p class="normal">Dört bir yana yayılan ünü dolayısıyla García Márquez artık sadece önemli bir yazar olarak değil, yirminci ve yirmi birinci yüzyıllarda Latin Amerika edebiyatının hızla artan yaratıcılığının önde gelen simgesi olarak görülmektedir. Kuşkusuz başarıları Kolombiyalı yazarınkine çok yaklaşan başka romancılar da mevcuttur: Kübalı Alejo Carpentier, Arjantinli Julio Cortázar, Meksikalı Carlos Fuentes, Perulu Mario Vargas Llosa ilk akla gelenler. Ancak bu süregiden edebiyat heyecanının temsilcisi olarak okurlar García Márquez’i kabul etmişlerdir, tıpkı Tolstoy’un ya da Dostoyevski’nin adlarına, geri kalmış ve barbar bir Rusya’dan dünyanın kültür sahnesine olağanüstü metinlerin gelişlerini ve yumruk gibi inmelerini kestirme yoldan göstermek için geri dönüş aracı olarak zaman zaman başvurulduğu gibi.</p>

  <p class="normal">Elbette dünyadaki okur sayısının bu kadar şaşırtıcı bir boyuta ulaşmasını mümkün kılan, bu utangaç Kolombiyalının sanatının kolay erişilebilir ve başka dillere çevrilebilir olmasıdır. Geniş bilgi sahibi ve bilinçli bir zanaatkâr olan García Márquez, yine de herhangi bir edebi duyarlılık ya da beceriye sahip olmayan okurlar tarafından –<span class="ideitalik">Başkan Babamızın Sonbaharı</span> dışında– anlaşılıp tadı çıkarılabilecek yapıtlar yaratmıştır. Zamanımızda az rastlanan fenomenlerdendir, hem sofistike hem popüler bir yazardır, popüler burada sadece ‘çok satan’ değil, ‘halkın yazarı’ anlamına da gelmektedir. Bu açıdan García Márquez on dokuzuncu yüzyıl romancılarının geleneğine bağlıdır, onların incelikli sanatı toplumun zevkini bir arada buluşturmuş ve böylece geniş kitlelere hitap etmelerini mümkün kılmıştır; bu romancılar, Hugo’nun dikkate değer örneğinde görüldüğü gibi, gelişimci ve insancıl bir siyaset izleyerek milyonlarca hayranlarına kendilerini sevdirmeyi ve onlara olumlu bir örnek teşkil etmeyi başarmışlardır.</p>

  <p class="normal">1. bölüm’de önerdiğim gibi, García Márquez’in Kolombiya ve Latin Amerika halkı içindeki varlığı, Victor Hugo’nun kendi döneminde Fransa’daki varlığını andırıyor. Her sıradan Kolombiyalı García Márquez’in kim olduğunu bilir, milyonlarca Latin Amerikalı onun yazdıklarından en azından bir tanesini okumuştur –ya bir gazete yazısını, bir öyküyü, ya da Macondo’nun yüz yılını. Onun yapıtları halka o kadar açıktır ki 1980’lerde Panamalı salsa şarkıcısı, besteci ve (daha yakın bir zamanda) film yıldızı olan Rubén Blades, güftelerini García Márquez’in sekiz öyküsünden alan bir albüm çıkarmıştır.<sup class="calibre3"><a href="../Text/birsozbuyucusu_split_294.html#footnote-200-271" id="footnote-200-271-backlink">[271]</a></sup><span class="ideitalik">Yüzyıllık Yalnızlık</span>’ın daha sonra ticari açıdan başarılı olsa da birtakım silik taklitleri ortaya çıkmasına rağmen, bir dönüm noktası sayılan bu roman, şimdi edebiyatın olanaklarının, roman ya da öykünün hayalgücümüz ve duygularımız, siyasetimiz ve zevklerimiz, hayat bilgimiz ve mizah anlayışımız için neler yapabileceğinin görkemli bir örneğidir.</p>

  <p class="normal">Aynı zamanda García Márquez’in yazdıkları, her türlü toplumsal ve bilimsel töreyle eğlenip alay etmekte, meydan okumaktadır, bu da kuşkusuz yazarın –kabul edilmiş değerleri konusundaki tutuculuğuyla ünlü bir ülke olan– anavatanındaki satışların canlılığının nedenlerinden biridir. Sol, sağ ve merkezdeki pek çok sağlam inancı görmezden gelerek ya da karşı çıkarak García Márquez, edebiyatı birtakım saygın ancak bayat kurallardan kurtarmıştır ve buna uygun olarak yaratıcı edebiyatın halka yakın duruşuna sağlam bir destek vermiştir. Bogotálı genç bir iş adamının bana bir seferinde söylediği gibi, Gabo’nun kitabı pek çok Kolombiyalı’ya büyük romanların eğlenceli olabileceğini ve iyi edebiyatın sadece entelektüeller için değil, keyif arayarak yaklaşan herkes için olduğunu kanıtlamıştır. García Márquez kendisine, “Edebiyat yapmak için saygın, kodaman ya da akademisyen olmak gerekmediğini dünyaya göstereceğiz,” diyen Buenos Airesli minnettar öğrencinin anekdotundan pek hoşlanır.<sup class="calibre3"><a href="../Text/birsozbuyucusu_split_295.html#footnote-200-272" id="footnote-200-272-backlink">[272]</a></sup> Pek az eser, anıtlaşma ve kutsallaşma baskısına García Márquez’inkiler kadar karşı koyar.</p>

  <p class="normal">Kolombiyalı yazarın yazdıklarının verdiği örneğin sallantısı Latin Amerika’nın dışında da, özellikle Amerika Birleşik Devletleri’nde hissedilmiştir. 2004 başlarında <span class="ideitalik">Yüzyıllık Yalnızlık</span>’ın, ünlü Ophrah Winfrey’in son derece etkin TV-kitap kulübüne seçilen kitap olması herkesi şaşırttı; 2008’de ise aynı programda <span class="ideitalik">Kolera Günlerinde Aşk</span> seçildi. García Márquez’in yapıtlarının etkisi sıradan, günlük yazılı basında bile kendisini gösteriyor. Latin Amerika ve Avrupa’daki gazeteler artık ‘X Yıllık Yalnızlık’ ya da ‘X Günlerinde Aşk’ gibi kalıpları başlıklarında sık sık kullanıyorlar.</p>

  <p class="normal">Bir başka husus da, otuz kadar yıldır Meksika sınırının kuzeyinde her yeni yayın döneminde ortaya çıkan romanlardan en azından bir tanesinin García Márquez’in izlerini taşımasıdır. Bu ilişki, adı duyulmuş yazarlarımızın yapıtlarının bir kısmında en olgun haliyle sezilebilir. Toni Morrison’un <span class="ideitalik">Süleyman’ın Şarkısı</span>, John Nichols’un <span class="ideitalik">Milagro Binfield Savaşı</span>, hatta <span class="ideitalik">El Norte</span> adlı film, özgün örnek olmasaydı meydana gelemezlerdi, bu da –artık neredeyse bir özdeyiş halini alan– <span class="ideitalik">Yüzyıllık Yalnızlık</span>’tır. <span class="ideitalik">Milagro</span>’da ve William Kennedy’nin <span class="ideitalik">Ironweed</span>’inde ölülerle ya da hayaletlerle sürekli konuşan karakterler vardır, bu tür malzemeye, Macondo yazılmadan önce, sadece fantastik anlatımlarda ya da <span class="ideitalik">Bir Noel Şarkısı</span> gibi peri masallarında başvuruluyordu. Böylece Amerikalı romancıların anlatım dağarcığı, Melquíades ile Prudencio Aguilar’ın hayaletleri ve onların Buendía ailesinin seçilmiş üyeleriyle yaptıkları sohbetler sayesinde görünür şekilde zenginleşmiş oluyor.</p>

  <p class="normal">García Márquez’in savaşları, grevleri ve baskıyı şiirsel bir gerçekdışılık ve sanatsal abartıyla anlatabilmesi, Amerikalı romancıların daha büyük tarihi güçleri ve kolektif mücadeleleri 1930 proleteryanizminin ünlü sınırlarını ve saflığını aşacak biçimlerde yazmalarını mümkün kılmıştır. Tramvay işçilerinin grevinin anısı ve hayaleti <span class="ideitalik">Ironweed</span>’in sefil kahramanının peşini bırakmaz, New Mexico’da arazi hakları için Hispanik köylülerin mücadele etmesi Milgro’nın asıl konusudur. Alice Walker’ın <span class="ideitalik">Mor</span>’u Güneyli köylü bir ailenin değişken hayatının ve duygularının onlarca yıl süren hikâyesini Afrika’daki İngiliz kolonilerinden ve emperyalizminden gelen uzak raporlarla muhteşem bir şekilde kaynaştırır, ki hikâyesi <span class="ideitalik">Yüzyıllık Yalnızlık</span>’taki muz şirketinin gelişine ve yaptıklarına aşağı yukarı benzemektedir. Robert Coover, <span class="ideitalik">The Public Burning</span>’de Sam Amca adında maskara bir karakterle birlikte Julius ve Ethel Rosenberg’in infazlarını kuşatan kederli atmosferi daha iyi aktarabilmek amacıyla neredeyse büyülü bir gösteriyi eksiksiz hayal eder. Bu bağlamda, Coover’in iyi İspanyolca konuştuğuna işaret etmekte yarar var, tıpkı Puerto Rico’da gazetecilik yapan Kennedy ve Guetemala’da bir süre kalan Nichols gibi. Kennedy’nin García Márquez’le yaptığı ve 1953 yılında yayımladığı röportaj küçük çaplı bir klasiktir; Coover, Kolombiyalı yazarı takdir ettiğini, 1977 yılında, ‘Sahibinin Sesi’ başlığını verdiği denemeyle göstermiştir.</p>

  <p class="normal">García Márquez’in eli, özellikle Paul Theroux’nun Yankeelerin Karayipler’deki serüvenlerini tuhaf ve ilgi çekici bir biçimde anlatan <span class="ideitalik">Sivrisinek Sahili</span> adlı yapıtında da kendini gösterir, kitap hem on dokuzuncu yüzyıl seyahat ve entrika romanlarına dayanır hem de Amerikan emperyalizminin, masumiyetinin ve saplantısının bazı derin konularına temas eder. Orta Amerika’nın ormanlarında yeni bir başlangıç yapmak üzere yola çıkan New Englandlı ailenin başında buz üreten icadıyla tropiklere kurtuluş getirmeyi uman kehanet sahibi sakar bir baba vardır. Kuruluşlarının cennet benzeri ütopyasında papaza gerek yoktur, bir noktada aile isimlerini hatırlamak için ormandaki ağaçların üzerine işaretler koyar. Bütün bunlar José Arcadio Buendía ve Macondo’yu getirir akla, romanın son sahnelerindeki felaket biçimindeki yıkım da. <span class="ideitalik">Sivrisinek Sahili</span> kendi içinde güzel bir romandır, konusunu ve fikirlerini García Márquez’e çokça borçlu olması, kitabın sanatsal gücünü azaltmıyor.</p>

  <p class="normal">García Márquez’in damgasını taşıyan bir başka, daha yeni roman, Peru asıllı Amerikalı editör ve biyografi yazarı Marie Arana’nın <span class="ideitalik">Cellophane</span> adlı kitabıdır. Kitapta, yirminci yüzyılın belirsiz bir döneminde ailesiyle birlikte Lima’dan cangıla giden ve orada bir selofan (bu kâğıt malzemesi kitap boyunca yarı-büyülü, gizemli aurasını koruyacaktır) fabrikası kuran maceraperest bir mühendis anlatılmaktadır. Kalabalık ailesinde garip ve deli bir gelin de vardır, adamın danışmanı Yorumbo adında (ve Melquíades’e denk gelen) bilge bir yerel şamandır. <span class="ideitalik">Cellophane</span>’daki anlatımın büyük önem taşıyan öğeleri arasında birkaç hayvan ruhu, kehanet gücü olan bir maymun, gerçeği söyleme ve erotik arzu salgınları, cinsellik çağrıştıran bir sarı kelebek sürüsü ve bitmek bilmeyen bir yağmur vardır. Komik yanlış anlamalara ve cinselliğin gücünün betimlenmesine kitabın sayfalarında sık sık rastlanır. Felaket getiren –cangılla birleşen korkunç bir yangın– bir Tabiat, sonunda yerleşkeyi yok edecektir. (Kitabın son cümlesi, “Bu sonlarıydı” idi.) Macondo’ya koşut giden bu özelliklere ilaveten kitapta cin çıkarma sahnesi de vardır, tıpkı <span class="ideitalik">Aşk ve Öbür Cinler</span>’de olduğu gibi.</p>

  <p class="normal">Yetenekli Amerikalı yazarların bu çalışmaları Gabo’nun konularının ve işlediği ruhsal durumların kurmaca yazınının ne ölçüde atölye çalışmasının ve dağarcığının parçası haline geldiğini gösteriyor, tıpkı müzikte Ravel’in ve Stravinsky’nin buluşlarının bir zamanlar caza yeniden biçim vermesi ve Astor Piazzolla’nın çeşitli armonilerinin yakın zamanda tangoların farklı uyarlamalarında, hatta film müzikleri için standart bir tarz olması gibi.</p>

  <p class="normal">“Hangi yaşayan yazara hayransınız?” sorusunu 1977’de The New York Times Book Review, İngilizce konuşan yirmi yazara sormuştu; bunlardan üçü –Norman Mailer, Lois Gould ve Anne Tyler, García Márquez’in adını verdiler. Tyler’ın sözleri özellikle vurgulamaya değer. Tyler, Kolombiyalı yazarın, edebiyatta zamanı, gerçekte olduğu gibi göstermenin bir yolunu bulduğunu söyler: şaşırtıcı, bazen dönüp duran, bazen kendini tekrarlayan, ikiye katlanan, 60 yılı koşarak geçip sonra yüzeyinde geçmişin ve geleceğin parıltıları olan bir akşamüzeri tökezleyen zaman...<sup class="calibre3"><a href="../Text/birsozbuyucusu_split_296.html#footnote-200-273" id="footnote-200-273-backlink">[273]</a></sup> Buna bir örnek, Tyler’ın en tanınmış romanı <span class="ideitalik">Dinner at the Homesick Restaurant’</span>tır<span class="ideitalik">,</span> sevgi dolu babaları Pearl Tull’ın sonunda kör olduğu Baltimore’lu bir ailenin dokunaklı hikâyesi. İlk bölüm hikâyenin ortasından başlar, bir dizi geri dönüşler ve ileri gidişlerden oluşur, ilk sahnenin bittiği yerde son sahne başlar, tıpkı <span class="ideitalik">Yüzyıllık Yalnızlık</span>’ın ilk bölümünde işlendiği gibi. Romanda yinelenen aşk sahneleri var, Beck Pearl’ü terk eder, Sam de Jenny’yi; kitap, Beck’in sürpriz dönüşüyle birlikte çoktan unutulmuş bir geçmişin ansızın yeniden belirmesiyle biter. <span class="ideitalik">Homesick Restaurant</span>’ın en önemli yanı folklorik ve ‘baladımsı’ niteliği. Şaşırtıcı derecede yüksek düzeyde bir genellemeyle, roman pek az yerel tasvire yer verir, Baltimore’da birkaç sokak adı kullanılır; karakterler de, birer alegorik tahta figür olmadan, mümkün olduğu ölçüde gerçek varlıklar olmaya yaklaşırlar –Kolombiyalı yazarın yöntemine benzemiyor değil. Tyler’ın kitabında Buick’lere ya da Hitachi’lere rastlamayız, sadece ‘araba’ denir ya da ‘radyo’. Tyler, anlatıcı olarak, Ruth Spivey’in soyadını duyunca Cody Tull hakkında şöyle demeye cesaret eder: “Hayatında duyduğu en tatlı ses olduğunu düşündü.” Bu tam da García Márquez’in kendi imzası haline getirdiği türden bir cümledir.<sup class="calibre3"><a href="../Text/birsozbuyucusu_split_297.html#footnote-200-274" id="footnote-200-274-backlink">[274]</a></sup></p>

  <p class="normal">Romancı John Barth’ın değişken hikâyeleme kuramları Amerika’nın edebiyat değerlerinde daha sonra yaşanan bazı kaymalara örnek oluşturuyor. 1967’de Barth, <span class="ideitalik">The Atlantic Monthly</span>’de son derece etkili bir yazı yazdı: ‘Tükeniş Edebiyatı’. Zamanımızın yazma modeli olarak Jorge Luis Borges’in yapıtlarını belirleyen Barth, kendine dönüş ve parodiden yararlanarak bazı eskimiş kalıplara taze bir soluk getirdiği için Arjantinli yazarı övmüştür. Barth’ın düşünceleri ilk yayımlandığında anlaşılmaz bulunmuş, birtakım tartışmalara yol açmıştır, ama tarihin bildik ironilerinden biri yinelenmiş, onunkilere benzer fikirler 1970’lerde Amerikan edebiyatının bazı alanlarına yerleşen postmodern kültürel yapıya egemen olmuşlardır.</p>

  <p class="normal">Öncelikle kendi kurmacalıklarına dönük, maharetle kendilerini örnek alan bu üstkurmacalar bu yüzden moda oldu, özellikle de üniversitedeki yazarlar arasında. Barth’ın yazısından önce Borges’in eli, Donald Barthelme, Thomas Pynchon, Robert Coover ve John Gardner’in romanlarında kendini gösteriyordu.<sup class="calibre3"><a href="../Text/birsozbuyucusu_split_298.html#footnote-200-275" id="footnote-200-275-backlink">[275]</a></sup> Paralel bir gelişme, Jacques Derrida ve Roland Barthes’ın anti-gerçekçi kuramlarının da akademik eleştiri alanında neredeyse geçerli konuma gelmesi ve lisansüstü eğitim veren okullardaki din adamlarının bu entelektüel düzeyi yüksek metinlere temel kaynak kitap olarak başvurmalarıydı. Rosalind Krauss gibi polemikçiler daha da ileri giderek Derrida ve benzerlerini, yenilikçi metinleri ‘aşk ya da para ya da Temmuz Monarşisi’ gibi konularla uğraşmadığı için günümüzün ‘gerçek’ yazarları olarak gördüler.<sup class="calibre3"><a href="../Text/birsozbuyucusu_split_299.html#footnote-200-276" id="footnote-200-276-backlink">[276]</a></sup> Yeni postmodern ‘müessese’ için edebiyatın konusu artık hayat değildi, hiçbir şey değildi, edebiyat daha çok kendisi içindi, bir yazarın yönelebileceği, anlatabileceği insani temel meselelere dair herhangi bir fikir, rahatsızlık verecek boyutta eski moda ve naif diye dışlanıyordu.</p>

  <p class="normal">1980’de Barth’ın düşüncelerinde, kesin çizgilerle olmasa da bir değişiklik görüldü, sonra da anlatım sanatına daha yeni, daha geniş ufuklar açacak ve öncekinin zıddı olan bir bakış getirdi. Yeni deneme yazısının başlığı ‘Yeniden Türetme Edebiyatı’ idi –ilk önce The Atlantic’te yayımlandı– 1967’deki yazısına bir yanıt ve o yazının yenilenmesi mahiyetindeydi. Barth <span class="ideitalik">Yüzyıllık Yalnızlık</span>’ı yere göğe koyamıyor, bu kitaptaki ‘dobralığı ve ustalığı, gerçekçiliği, büyüyü ve efsaneyi, siyasi tutkuları ve siyaset dışı sanatçılığı, karakter yaratmayı ve karikatürü, mizahı ve terörü’ işaret ediyordu. Daha da önemlisi, Kolombiyalı yazarın romanının ‘insani bir bilgeliğe sahip, sevimli’ olduğunu söylüyor ve ‘yeni romanlar hem böyle muhteşem hem de sadece önemli olabilir şeklindeki kendi şevksiz duyarlılıklarımıza kanıt teşkil ediyor’ diyordu. 1980’lerin Barth’ı için García Márquez ‘Borges’in kaçınılmaz halefidir, örnek bir postmodernisttir ve hikâyeleme sanatının ustasıdır.’<sup class="calibre3"><a href="../Text/birsozbuyucusu_split_300.html#footnote-200-277" id="footnote-200-277-backlink">[277]</a></sup></p>

  <p class="normal">Barth’ın haklı olarak vurguladığı gibi, García Márquez, resmi modernizmin ve postmodernizmin uzun süredir önemsemediği bir yanını romana iade etmiştir: hikâye anlatmak. Daha da ötesi, ‘hakkında’ yazılacak bir şey bulunmadığını ve her şeyin sadece metin olduğunu iddia eden söz sahibi estetikçilere karşı, García Márquez’in kitabı aşk ve ölüm gibi yüreklere hitap eden eski moda meseleleri anlatan, zaman, büyüme ve ölüm gibi insanın temel deneyimlerini aktaran hikâyeleri keyifle örüyor, ki bu alanlar bizim hiper entelektüelleşmiş postmodern kültürümüzde soyu tükenmekte olan türlerimiz haline gelmekte. García Márquez aynı zamanda 1950’den bu yana Amerikan romanında neredeyse tabu sayılan iktidar, emperyalizm ve baskı rejimine direniş gibi kamusal ve toplumsal konuların yeniden keşfedilmesine yardımcı oldu. Bu bağlamda García Márquez’in kışkırtmasıyla aşılan sınırlara göz atmak çok ilginçtir. En tanınmış üstkurmaca yazarlarından biri olan Raymond Federman, savaşları, öğrenci gösterilerini ve Holokost’u ‘The Twofold Vibration’ adlı romanında fantastik ve şiirsel bir dille anlatmıştı, bu romanın ilk cümlesi <span class="ideitalik">Yüzyıllık Yalnızlık</span>’tan alınmadır ve özellikle başta aktarılmıştır.<sup class="calibre3"><a href="../Text/birsozbuyucusu_split_301.html#footnote-200-278" id="footnote-200-278-backlink">[278]</a></sup> Öte yandan, Amerika’daki çoğunlukla apolitik sayılan, banliyöde yaşayan, yoğun biçimde dışa kapalı orta sınıfın ozanı olan John Updike, <span class="ideitalik">Darbe</span>’de yeni alanlara girmeyi göze alabilmiştir; hayali bir Afrika ülkesindeki bir diktatörü anlatan roman <span class="ideitalik">Başkan Babamızın Sonbaharı</span>’nın örneği olmasaydı, ondan cesaret almasaydı, John Updike’ın kaleminden asla çıkmazdı.<sup class="calibre3"><a href="../Text/birsozbuyucusu_split_302.html#footnote-200-279" id="footnote-200-279-backlink">[279]</a></sup></p>

  <p class="normal">García Márquez için kullanılan sevimli, basmakalıp sözlerden biri ‘mitsel’dir. ‘Mit’ sözcüğü, savaş sonrası yıllarda edebiyat eleştirisinde belli bir konuma sahip olacaktı kuşkusuz, hakkında sağdan soldan epeyce saçma laflar edilecekti. Bizim burada eski Yunancadan gelen mit sözcüğünün hikâye ya da masal anlamına geldiğini belirtmemiz yeter; günümüzde ise ‘görünürde tarihi bir temele oturan, ama genellikle doğadaki bir fenomeni, insanın kökenini, ya da bir halkın adetlerini, kurumlarını, dinsel törenlerini v.b. açıklamaya yarayan, yazarı bilinmeyen geleneksel bir hikâye’ anlamına gelmektedir. Kısacası, mit, insanın temel ve önemli konularını ele alan, anlattıkları yoluyla bu konuların sezgisel yoldan anlaşılmasını sağlayan bir hikâyedir. García Márquez, Latin Amerika’daki ve dünyanın her yerindeki okurlarına, geniş bakış açısıyla, ideolojik kültürü ve muhteşem hikâyeleme yeteneğiyle tam da bunu sunmaktadır.</p>

  <p class="normal">Latin Amerikalı yazarların Amerikalı yazarlar üzerindeki etkisi özel dikkat gerektiren bir olgudur. Yakın tarihlere kadar Amerikalı yazarların örnek aldığı yazarlar Fransızdı. Flaubert/James, Sembolcüler/T.S.Eliot, Natürelistler/Dreiser, Céline/Henry Miller, Beckett/Albee: bu ve öteki Franko-Amerikan edebiyat taraftarları kamunun kayıtlarında vardır ve pek çok bilimsel incelemenin konusudur. Ancak hayalgücüne dayanan edebiyat konusunda Fransa son yıllarda pek güçlü değildi, Fransız edebiyatı kendi muzaffer ‘eleştiri çağı’nı sunmuştur (Randall Jarrell’in savaş sonrası benimsediği hâlâ geçerli deyimini kullanırsak). 1960 sonrasında Paris edebiyatını taçlandıranlar romancılar ya da şairler değil, değişik türlerde kuramcılardı, onların Amerika’ya etkisi de sadece akademinin rokoko alanıyla sınırlı kalan bir fenomen oldu. Fransız edebiyat sanatında önemli ve ilham sahibi yaratıcıların eksikliği nedeniyle Amerikan yazını son onyıllarda en bereketli derslerini Borges, Cortázar ve özellikle García Márquez gibi Latin Amerikalılardan almıştır.<sup class="calibre3"><a href="../Text/birsozbuyucusu_split_303.html#footnote-200-280" id="footnote-200-280-backlink">[280]</a></sup></p>

  <p class="normal">Rio Grande Nehri’nin kuzeyinde, Latin Amerika’nın anlatım sanatına gösterilen bu eğilim tarihimizde ilk kez görülüyor. Güneyden kuzeye kadar, görülen kültürel etkiler kendilerini daha çok sözsel olmayan sanatlarda belli etmişlerdi: müzikte ve –daha az ölçüde– resimde. Arjantin tangosu, Brezilya sambası ve Afro-Karayip ritmlerinin zenginliği, izlerini Amerika’nın halk ezgileri ve caz müziği üzerinde tekrar tekrar bırakmışlardır (Dizzy Gillespie’nin ‘Con Alma’ gibi İspanyolca adlar taşıyan parçaları dahil), Avrupa geleneğini izleyen Copland, Bernstein, Stravinsky, Milhaud ve Virgil Thomson gibi besteciler farklı noktalarda eserlerine Latin kalıplarını katmışlardır. Benzer şekilde, neredeyse akıllardan çıkmış olsa da, Diego Rivera gibi Meksikalı duvar ressamlarının büyük tarihi duvar resimleri Thomas Hart Benton ve Ben Shahn ayarında sanatçılara esin verecek ve Amerika’da sol düşüncenin ağır bastığı 1930’larda sayısız halk sanatına örnek teşkil edecekti.<sup class="calibre3"><a href="../Text/birsozbuyucusu_split_304.html#footnote-200-281" id="footnote-200-281-backlink">[281]</a></sup> Bugün, son dönemlerdeki barok, girdili çıktılı ve aşırı teknikleşmiş uygarlığımızda ortak yaşantımızdan belli belirsiz uzaklaşmış olan birtakım daha derin, uzun vadeli gerçekleri, hayatın ve sanatın bazı temel olgularını Kuzey Amerikalılar’a hatırlatırken yaratıcı etkileri de görülenler ilk kez Latin Amerikalı yazarlardır.</p>

  <p class="normal">Latin Amerikalı yazarlar arasında, <span class="ideitalik">yanqui</span> edebiyatında varlığı en güçlü ve kalıcı görülen, García Márquez’dir. Böylesine bereketli bir etki ister istemez alkışı da peşinde getirecektir, son zamanlarda artık yazmayı bırakacağını duyurmasına rağmen üstün sanatının birkaç muhteşem örneğini daha sunmasını umuyoruz. 1980’ler, Carpentier, Cortázar ve Borges gibi edebiyat devlerinin ölümüne tanık oldu, yaslarını tuttu, eserleriyse bizimle birlikte. Latin Amerika’daki anlatım heyecanı bir sonraki kuşağa geçti, özellikle Arjantinli Tomás Eloy Martínez, Kolombiyalı Fernando Vallejo ve Laura Restrepo, Şilili Ariel Dorfman, Antonio Skármeta, Diamela Eltit ve özellikle başdöndürücü bir yaratıcılığa sahip, Şili-Meksika-İspanyol karışımı Roberto Bolaño (ne yazık ki genç yaşta, 2003’ta öldü) – bunlar rastgele seçilmiş birkaç örnek.</p>

  <p class="normal">Seksenini geçen García Márquez, tarih, politika ve aşkı anlattığı kalıcı kitaplarını biçimlendirmek üzere gücünü harcadığı altmış yıllık geçmişine bakabilir. Bu yapıtları, ki dört sayfalık öykülerden beş yüz sayfalık romanlara kadar değişmektedir, artık Kolombiya’nın, Latin Amerika’nın malıdır, hem de dünyanın dört bir yanındaki, onun farklı meziyetlerinin tadını çıkaran okurlarının. <span class="ideitalik">Yüzyıllık Yalnızlık</span>’tan sonra edebiyat farklı olmuştur; hayat ve kurmaca hakkındaki düşüncelerimiz de.</p>

  <div class="calibre1" id="calibre_pb_24"/>
</body>
</html>
