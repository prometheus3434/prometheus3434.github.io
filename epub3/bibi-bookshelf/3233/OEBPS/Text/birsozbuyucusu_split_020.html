<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>birsozbuyucusu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_13">Bolívar Romanı</h2>

  <p class="sagitalik">ON BİR</p>

  <p class="normal">Nobel Ödülü’nü almasından sonra geçen onyıllarda, García Márquez’in aymazlığa kapıldığını, eski başarılarıyla yetindiğini ya da halkın sözcüsü olduğunu gösteren bir işaret yoktur. Tam tersine, bir sanatçı olarak önceki yapıtlarında işlediği kadar geniş ve tehlikeli konuları ele almayı ve okurlarını şaşırtmayı sürdürdü. <span class="ideitalik">Kolera Günlerinde Aşk</span>’tan sonra yayımladığı her kitap yeni bir sahayı gözlem altına alır, bugüne kadar kendisinin de başka edebiyatçıların da pek işlemediği bir dizi deneyimi görmemizi sağlar.</p>

  <p class="normal">1989’da García Márquez herkesi <span class="ideitalik">Labirentindeki General</span> ile şaşırttı, romanın kahramanı, Simón Bolívar’dan (1783-1830) başkası değildi: Kuvvetleri Venezuela, Kolombiya, Panama, Ekvador, Peru ve Bolivya’yı İspanya İmparatorluğu’nun yönetiminden kurtaran müthiş komutandan. Ancak bu kitapta onu kahraman bir asker ve devlet adamı olarak değil, ömrünün son yıllarında kendini tüketen, müttefikleri ve rakiplerinin gerisinde kalmış, Yeni Grenada halkının büyük bölümünün gözünde itibardan düşmüş ve kederler içinde Avrupa’ya iltica etmeye hazırlanan, ancak denize açıldığında Santa Marta kıyı kasabası yakınlarında beklenmedik bir ölümle buluşan yenilmiş bir politikacı olarak görürüz.</p>

  <p class="normal">Böyle bir kitabı kaleme almak gerçekten de cesaret isteyen bir şeydi. Hispanik Amerika’nın büyük bölümünde, ama özellikle García Márquez’in anavatanında ve komşu ülkelerde Bolívar hemen hemen bir kült muamelesi görür. Okul çocuklarına ona neredeyse dini bir saygı göstermeleri öğretilir, yetişkinlerin dünyasında ise bu adamın sınırsız, tumturaklı siyasi belagatından esinlenilir. Parklar ve meydanlar, bulvarlar ve binalar, okullar ve üniversiteler ya onun adını taşırlar ya da <span class="ideitalik">El Libertador</span> şeklindeki onursal unvanını. Onun ve yaptıklarının anısına yüzlerce posta pulu çıkarılmıştır. Koca bir ülkeye adı verilmiştir; Bolívar, Venezuela’nın para birimidir, yirmi birinci yüzyılın başında Başkan Hugo Chávez bu ülkede, Revolución Bolivariana adı verilen bir proje başlatmıştır.</p>

  <p class="normal">Akademik çevrelerde ve bilgi sektörlerinde birkaç kuşaktan bilim adamları ve ikinci sınıf yazarlar onun hakkında kitaplar ve makaleler hazırlamışlardır. Yüzden fazla yaşamöyküsü yazılmıştır<sup class="calibre3"><a href="../Text/birsozbuyucusu_split_241.html#footnote-200-218" id="footnote-200-218-backlink">[218]</a></sup>, ayrıca Bolívar’ın fikirlerinin, kariyerinin hatta aşk hayatının akla gelebilecek her yanı hakkında yorumlar içeren özel kitaplar da vardır. Eğitimciler onu biçimlendirilebilen genç beyinlere sunmanın yollarını aramaktadırlar, bu tür koşullarda övgü dolu dil soluk kesici doruklara ulaşabilir. Venezuela’daki bir okulun dördüncü sınıfında okutulan bir metinde onun için şöyle denmektedir: “Hayranlık uyandıran bir adamdı; kuşkusuz tarihimizdeki en iyi kişi ve aynı zamanda Latin Amerika’nın baş tacıydı.”<sup class="calibre3"><a href="../Text/birsozbuyucusu_split_242.html#footnote-200-219" id="footnote-200-219-backlink">[219]</a></sup> Emilio Peña’nın kaleme aldığıı ve Venezuela ile Kolombiya arasındaki nihai rekabette Bolívar’ın nihai vasiyetini ele alan bir başka ilkokul kitabında şöyle yazar:</p>

  <p class="normal">Vatanımızın babası olarak taşıdığı kalbinden bu soylu ve özverili kalpten, kıskançlığın rezil yılanının kışkırttığı, hain elleriyle utanmadan onun hayatına kasteden, başkan ve savaşçı olarak taşıdığı ada saldıran kişiler için bağışlayıcı, tatlı sözler döküldü. Şöhret meleği ona ölümsüzlüğün kapılarını açmadan ve gelecek kuşakların onu göreceği şekilde başına defne dallarından tacını takmadan, küfürlerin ve talihsizliğin, terk edilmenin ve yoksulluğun, nankörlüğün ve aşağılanmanın acı şurubunu içmek Bolívar’ın kaderinde yazılıydı.<sup class="calibre3"><a href="../Text/birsozbuyucusu_split_243.html#footnote-200-220" id="footnote-200-220-backlink">[220]</a></sup></p>

  <p class="normal">Latin Amerikalı aydınların da bu kahramana tapınmada rolleri vardır, yardımları olmuştur. ‘La Victoria de Junin: Canto a Bolívar’ı, bağımsız bir Latin Amerika’daki ilk saygın nazım eserlerden biri olan Ekvadorlu lirik şair José Joaquín Olmedo (1780-1847), İnkaların son imparatoruna ve doğa güçlerine, generali ‘barış ve savaşın yargıcı’ ve ‘yaşayan bir ihtişam aynası’ olarak ilan ettirir. Ömrü boyunca Kolombiya’nın gayrı resmi devlet şairi olan Guillermo Valencia (1873-1943), ‘Oraciónal Libertador’ adlı yapıtında Bolívar’ı ‘Ölümsüz Baba’, ‘Yeni Herkül’, ‘Achilles’, ‘Kutsal ve Kahraman Adam’ diye niteler. Şilili büyük ozan Pablo Neruda (1904-73) bile kendi yazdığı ‘Canro para Bolívar’da bu akıma uydu, ‘Tanrı’nın Duası’nın yansıması olarak lidere ‘Padre nuestro que estás en la tierra/en el agua en elaire…’ (dünyada, suda, havada var olan babamız) diye hitap ederek başladı şiirine.</p>

  <p class="normal">Kolombiyalı bir yazar için –Liberator’un bariz düşmanları ve onu küçük düşürenler bir yana– Bolívar’ı resmi, yerleşik, ‘kabul edilmiş’ sözcüklerin dışında kalarak anlatmak asla ayak basılmamış bir yola sapmak gibiydi.</p>

  <p class="normal">Hem efsanevi Bolívar hem de insan Bolívar Latin Amerika’nın dışında pek tanınmaz ya da anlaşılmaz. Bu nedenle bu kişiye ve izlediği yola bakmakta yarar var.<sup class="calibre3"><a href="../Text/birsozbuyucusu_split_244.html#footnote-200-221" id="footnote-200-221-backlink">[221]</a></sup></p>

  <p class="normal">Birçok bakımdan kuşkusuz çok ilginç bir insandır. Harika bir süvari ve kılıç savaşçısı olan Bolívar’ın fiziksel dayanıklılığı büyüktü, hastayken bile uzun mesafeleri yüzerdi. Davetlerde konukları rahat ve zarif bir dansçı olmasıyla şaşırtırdı. Boyu görece kısa olmasına rağmen (1.67 m) yakışıklı Bolívar’ı kadınlar çekici bulurlardı. Daha yirmi yaşındayken trajik bir şekilde dul kalınca Avrupa’da ve Güney Amerika’da pek çok sevgili edinmiş, ama onun yüreğine girebilen tek kadın Manuela Sáenz olmuştu (ilerleyen sayfalarda göreceksiniz). Sömürge zengini olan ayrıcalıklı bir ailede doğan Bolívar paraya özel bir ilgi beslemiyordu, aslında parasının büyük kısmını savaş dullarına ve yetimlerine dağıtıyordu, hatta ömrünün son yılında devletin vereceği emekli aylığını bile reddetmişti.</p>

  <p class="normal">Bolívar müthiş kültürlüydü, Hobbes, Locke, Montesquieu, Voltaire ve Rousseau gibi düşünürlerin eserlerini iyi bilirdi; nereye gitse yanında kutu kutu kitap götürürdü ve her sabah okurdu. İnsanların adlarını hatırlama konusunda tuhaf bir yeteneğe sahipti (politikada kilit bir beceridir), usta bir konuşmacı ve üslupçuydu. Subay arkadaşları İspanya’nın en iyi askeri okullarında okumuş olsalar da savaş alanı taktiklerinde ve strateji konularında Bolívar onları salt içgüdüsel dehasıyla kat kat geçerdi. Sohbet ederken bile her iki elini de kullanarak tıraş olabilirdi.</p>

  <p class="normal"><span class="ideitalik">Labirentindeki General</span> kitabının arkasında bu çok yönlü adamın Venezuelalı tarihçi Vinicio Romero Martínez tarafından hazırlanmış bir ‘sucinta cronología’sı yer alır. Tahmin edileceği üzere böyle bir bölüm ekleme fikri García Márquez’indi; sinopsis romanın konusuna gerçekten de hazır bir çerçeve sunmakta, aynı zamanda okuduklarımızın pek çoğunun tarihsel bir temele dayandığını hatırlatmaktadır. Bu noktada, romandaki olayları bildik bir bağlama oturtabilmek amacıyla Bolívar’ın biyografisini kısaca vermekte yarar olabilir.</p>

  <p class="normal">Simón José Antonio de la Santísima Trinidad Bolívar y Palacios, 1783 yılında, İspanya İmparatorluğu’nun ileri karakollarından Caracas yakınlarında dünyaya geldi. (1776’ya kadar Venezuela, Nueva Granada’nın naipliğinin bir parçasıydı, sonra kendine ait imparatorluk bürolarıyla idari bir birim oldu). Ailenin kökleri, Bolívarların altın ve bakır madenlerine sahip oldukları sömürgeye ilk yerleşen İberyalılara dayanır, Simón daha sonra bu madenlerden gelen geliriyle Bağımsızlık Savaşları’na destek olacaktı. Damarlarında Afrikalı kanı dolaşıyordu, bu da İber Yarımadasından, uzak akrabası olan bir adamla siyah bir esirin yasadışı birlikteliğinden kaynaklanmaktaydı. On yaşında yetim kalan Simón’u büyüten amcası ona nüfuzlu (ve sonra da efsanevi) bir özel öğretmen tuttu, Simón Rodríguez, Aydınlanma’nın ve Rousseau’nun tutkulu ama sıra dışı bir müridiydi.</p>

  <p class="normal">1800’de Bolívar genç bir beyefendi olarak eğitimini tamamlamak üzere İspanya’ya gitti. Oradayken, 1802’de, María Teresa Rodríguez del Toro y Ayala ile flört edip evlendi, karısının babası da Venezuelalıydı. Ne yazık ki çiftin vatanlarına dönmelerinin üzerinden sekiz ay geçmeden genç kadın sarıhummadan hayatını kaybetti. Bu kaybını pek ağzına almayan Bolívar 1803’te İspanya’ya döndü. İberya’daki yaşamı fazlasıyla sınırlayıcı bulunca çok geçmeden Paris’e gitti, orada Almanya doğumlu bilim adamı ve kâşif Alexander von Humboldt ile tanıştı. Efsaneye göre, Humboldt, Bolívar’ın yanında Güney Amerika kıtasına övgüler düzdü ve İspanya’dan kopma vaktinin geldiğini söyledi. Geleceğin başkanı, Fransa’nın güneyini ve İtalya’nın büyük kısmını eski öğretmeni Simón Rodríguez ile gezdi. Roma’daki Monte Sacro’ya 15 Ağustos 1806 günü yaptıkları bir ziyarette Bolívar başlı başına efsane haline gelen bir imge gördü: Öğretmeninin ellerini kavrayan yirmi-üç yaşındaki genç, ülkesini İspanyol yönetiminden kurtarmaya yemin etti.</p>

  <p class="normal">Napolyon’un İspanya’yı 1808-16 arasında işgali bağımsızlık isyanlarını ateşledi, Latin Amerika ülkelerinde geçici cuntalar başladı, bunların arasında Caracas’ta 1810 yılındaki vatanseverlik ilanı da vardı. Bolívar bir bakıma olaylara karışmıştı, o yıl üç kişilik bir diplomatik heyete dâhil olarak Londra’ya gönderildi, heyet bağımsızlıkla ilgili resmi temaslarda bulunacaktı. O arada terbiyeli, saygın, altmışlık bir aktivist olan Francisco de Miranda İspanyol yönetimine karşı zamansız olsa da radikal sayılacak eylemlere girişmişti, önce Londra’da, sonra da Venezuela sömürgesinde; ancak 1812’de savaş alanındaki yenilgi ve La Victoria’da teslim olunması sonucu kralcı kuvvetler Miranda’yı tutukladı ve sınır dışı etti. Savaşa hazırlanmak üzere Venezuela’ya dönmüş olan Bolívar, karmaşık ve incelikli yollarla bu resmi misillemede işbirliği yaptı, hatta kaybettiği için Miranda’ya korkak damgası vurdu. Miranda konusu Liberator’un kariyerindeki pek de şerefli olmayan anlardan biridir.</p>

  <p class="normal">İspanya ordusu asilere sertçe karşı koydu, ordunun düşmanlığı 1820’lerin başına kadar sürdü. 1813’te vatansever birliklerinin ve onların değişken kaderlerinin arasında seçkin bir komutan olarak kendini gösterdi Bolívar. Bir dizi aksilik yüzünden 1815’te Jamaica’ya kaçmak zorunda kaldı, sonradan ünlenen ve kıtanın umutsuz geleceğine dair şaşırtıcı derecede ileriyi gören düşünceler içeren ‘Jamaika Mektubu’nu orada kaleme aldı. Orada, bir yanlış kimlik olayında neredeyse öldürülüyordu, salt rastlantı sonucu hayatta kaldı. Sonra, Haiti devlet başkanının sağladığı lojistik destekle Bolívar’la birlikleri Afro-Fransız adadan denize açıldılar ve Venezuela’ya ayak bastılar, böylece Venezuela, Kolombiya, Panama ve Ekvador’u ortak bir federasyon halinde İspanya’dan kurtaracak bir dizi sefer başlamış oldu.</p>

  <p class="normal">En yakın (ve belki de tek) arkadaşı olan Mareşal Antonio de Sucre’nin askeri işbirliğini sürdürmesiyle Bolívar’ın kuvvetleri Peru ve Alto Peru bölgesini kurtardılar, bu ikincisine Bolivya adı verildi. İlk başta ömür boyu başkanlık getiren Bolivya anayasası, federasyonun geri kalan kısmında hükümet düzeni için bir geçici şablon oluşturdu. Bolívar’ın sonlardaki seferlerinin karanlık anlarından biri, Temmuz 1822’de Guayaquil’de Arjantin’i kurtaran José de San Martín ile yaptığı baş başa görüşmeydi. İki gün süren ve başka kimsenin katılmadığı bu buluşmanın ardından San Martín nedense mücadeleden vazgeçti ve Avrupa’ya sürgüne gitti, orada 1850’de öldü.</p>

  <p class="normal">İspanya’nın 1824’teki son silah bırakmasından sonra Bolívar başkan yapıldı. Ancak barışın savaştan daha zor bir iş olduğu anlaşıldı. Bogotá’daki resmi yaşamı, Güney Amerika’da tek bir devlet olmasına dair özgün vizyonunu korumak için girişip kaybettiği bir savaşa dönüştü. Her türlü bölgesel, ideolojik, demografik ve ekonomik rekabet çok geçmeden onun liderliğini kuşatma altına aldı. Önde gelen bir örnekte, Venezuela’nın askeri komutanı olan cahil ve kaba ama karizmatik <span class="ideitalik">caudillo</span> José Antonio Páez ayrılıkçı eğilimlere öncülük edecek ve sonunda 1830 yılında Kolombiya’dan ayrılacaktı. Çevredeki yeni yönetimlerin yerdiği ve bütün Venezuela’da istenmeyen adam ilan ettiği Bolívar anavatanını yitirmişti. Kolombiya’da da Bolívar’ın kişisel ve ideolojik rakibi olan eski başkan yardımcısı Francisco de Paula Santander’in yönettiği hizipler sonunda onu manevralarla yenmeyi başardılar. O (ve önceki) yıllarda Liberator’u öldürmek üzere çeşitli girişimler oldu, hatta bir seferinde onu ölümden metresi Manuela Sáenz kurtardı.</p>

  <p class="normal">García Márquez’in romanı, Liberator’un yaşamının bundan sonraki, en son evresine odaklanmıştır. Bütün bu entrikalardan bıkan Bolívar 27 Nisan 1830’da başkanlıktan istifa etti, Avrupa’da sürgüne gitmek üzere Magdalena Nehri’nde yolculuğa çıktı. Altı ay süren yolculuğu boyunca Kolombiya Kongresi onun yerine, anmaya değmeyen Joaquín Mosquera’yı seçti, arkadaşı Sucre, Quito’ya giderken Pasto yakınında, dağdaki Berruecos ormanında öldürüldü. O arada Bolívar tüberküloza yakalanmıştı, 17 Aralık’ta, Atlas Okyanusu kıyısına vardığında Santa Marta’daki Quinta de San Pedro Alejandrino’da öldü. Ölüm döşeğindeyken, güvendiği yardımcısı General Daniel O’Leary’den bütün kâğıtlarını yakmasını istemişti. İyi bir asker olmasına rağmen O’Leary emre uymadı; arşivler değerli, önemli bir kaynak olarak günümüze kadar gelmiştir. Bugün Quinta de San Pedro, bir Bolívar müzesidir.</p>

  <p class="normal">Bir askeri lider olarak Bolívar zaman zaman son derece acımasız olabiliyordu. 1818’de, kısmen kral taraftarlarının kötülüklerine karşılık olarak, yüzlerce İspanyol savaş esirinin topluca öldürülmesini emretti. Bir başka rahatsız edici örnek Manuel Piar’la ilgilidir, Bolívar’ın parlak subaylarından olan Piar, Curaçaolu mavi gözlü, yakışıklı bir melezdi. Bolívar karşıtı eylemlere bulaşınca lider onu çağırttı. Piar kaçtı, ama Bolívar’ın adamlarından biri tarafından yakalanınca divanı harbe çıkarıldı, rütbesi alındı ve kurşuna dizildi.</p>

  <p class="normal">Bolívar’ın pek çok kadın arkadaşından sadece Manuela Sánchez akılda kalmıştır. Bolívar onunla 1822’de Quito’da tanıştı, kendisi otuz dokuz yaşında, kızsa yirmili yaşlarının başındaydı, uzun sürecek bir aşk başladı aralarında. Lima’dan gelen, gayrimeşru bir çocuk olan Manuela çok genç yaştayken James Thorne adında, kendisinin iki katı yaşında olan bir İngiliz doktorla evlendirilmişti. Son derece neşeli ve renkli biri olan Manuela tıpkı Bolívar gibi birinci sınıf bir eskrimci, atıcı ve biniciydi – pek çok bakımdan Bolívar’ın dengiydi. Bolívar’ın yanında halkın karşısına çıktığında süvari üniforması giyerdi, zamanla herkes tarafından ‘La Libertadora’ lakabıyla anılır oldu. Bolívar Manuela’ya pek çok güzel aşk mektubu yazdı, bunlar o tarihten beri defalarca yayımlandılar. Bolívar kendini sadece Manuela’ya adamış olmasa da bu mektuplar sevgi ve tutku doludur.</p>

  <p class="normal">Manuela, Liberator’a sadece ihtiyacı olduğu aşkı ve arkadaşlığı vermedi; kelimenin tam anlamıyla onun hayatını kurtardı. Ne zaman bir yerde Bolívar’a karşı bir ayaklanma olsa hemen savaş kıyafetine bürünüp ortaya fırlardı. Bu olayların en bilineni şuydu: 25 Eylül 1828’de, komplocu bir grup haris bir Venezuelalı’nın, Pedro Carujo’nun önderliğinde başkanlık sarayına saldırdı. Bolívar uykudaydı, uyanır uyanmaz gelenlerle kendisi savaşmayı düşündü. Manuela ise kötü şeyler olmasından korktu, Simón’u giydirdi ve pencereden dışarı atlamasını sağladı. Carujo ile yardakçıları kapıyı kırdılar, Manuela elinde kılıç onların karşısına çıktı, odaları arayan Carujo’yu yanlış yönlendirdi. Çok geçmeden resmi kuvvetler geldi ve asileri bozguna uğrattı. Üç saat süren işkence boyunca Bolívar San Agustín nehrinde bir köprünün altında saklandı. Manuela İngiliz kocasından 1823’te ayrıldı, ona saygılı bir mektup yazarak İngiliz vatandaşlarının kendisi için fazla kibirli olduğunu söyledi. Dr. Thorne 1847’de öldüğünde Manuela mirastan yoksun bırakıldı. Bolívar’ın ölümünden sonra yirmi altı yıl daha yaşadı, Jamaika ve Pasifik kıyısında dolaştı, sonunda Peru’nun liman kenti olan Paita’ya yerleşti, orada puro satarak, Amerikalı askerlerin Latin Amerikalı sevgililerine yazdıkları mektupları tercüme ederek geçimini sağladı. Onu ziyaret edenler arasında İtalyanların yurtsever önderi Giuseppe Garibaldi de vardı.</p>

  <p class="normal">Bir tarihi kişilik daha bir göz atmaya değer. Bir ölçüde Bolívar’ın daha sonraki meslek hayatını ve ölümünden sonra kavuştuğu ünü Francisco de Paula Santander (1792-1840) şekillendirmişti, Santander bağımsızlık mücadelelerinde kilit bir müttefikti, sonra da liderin baş düşmanı oldu. Avukattı, becerikli, hatta hırslı bir yöneticiydi, mizacı Bolívar’ınkine taban tabana zıttı: ağzı sıkı, çokbilmiş, yürekten bir masa adamı ve paraya âşık. İnanmış bir federalist ve dolayısıyla merkezileşme düşmanı, bununla birlikte 1821 yılında Bolívar’ın başkan yardımcılığına atandı. Ancak neredeyse bütün önemli politika konularında patronuyla görüş ayrılığı içindeydi ve sürekli ona karşı entrika çeviriyordu. Zaman içinde Bolívar’ın gözden düşmesi, Santander’in siyasi ve ideolojik açılardan kazancı olacaktı. Günümüze kadar Bolívar-Santander rekabeti ve hizipleşme, Kolombiya’nın tarihiyle ilgili görüşmelerde ve tartışmalarda önemli bir konu olmuştur.</p>

  <p class="normal">Bu üç hayatın önemli anlarından pek çoğu <span class="ideitalik">Labirentindeki General</span>’in geri dönüş kısımlarında hatırlanır ve/veya dramatize edilir, özellikle de son bölümlerde, ki oraya gelene kadar biz okurlar Bolívar’ı da yanındaki müttefiklerini de tanımış oluruz.</p>

  <p class="normal">Romanın İspanyolca baskısının sonunda Liberator’un son yolculuğunun kabataslak bir haritası vardır. Bu yolculuğun ilerlemesi ve coğrafyası hakkında biraz fikir sahibi olmak isteyen okurları yönlendirmek üzere uğradığı limanları bölümlere göre kısaca sıralayacağız.<sup class="calibre3"><a href="../Text/birsozbuyucusu_split_245.html#footnote-200-222" id="footnote-200-222-backlink">[222]</a></sup></p>

  <p class="normal">1. Bölüm: Santa Fe de Bogotá’da son gün, 8 Mayıs; altı yakın arkadaşıyla karadan hareket eder.</p>

  <p class="normal">2. Bölüm: Mola verir ve Facatativá’da bir gece kalır; Guaduas yakınında ikinci geceyi geçirir, Honda’ya varır.</p>

  <p class="normal">3. Bölüm: Honda’yı ziyaret eder; üç gün sonra bir mavnayla denize açılır.</p>

  <p class="normal">4. Bölüm: Mompox’a gider, sonra da oradan ayrılır; Zambrano’yu ziyaret eder; Tenerife’de tedarikte bulunur.</p>

  <p class="normal">5. Bölüm: Barranca Nueva’da iki gün kalır; Turbaco’da da yirmi dokuz gün.</p>

  <p class="normal">6. Bölüm: Cartagena’ya varır ve kalır.</p>

  <p class="normal">7. Bölüm: Villa de Soledad’a geçer.</p>

  <p class="normal">8. Bölüm: Karadan seyahat; Barranca de San Nicolás (bugünün Barranquilla’sı) ve Ciénaga Grande’den (Büyük Bataklık) geçer. Deniz yoluyla Santa Marta’ya gider; orada eski gümrük binasında kalır. Yakındaki San Pedro de Alejandrino köyüne geçer ve orada ölür.</p>

  <p class="normal"><span class="ideitalik">Labirentindeki General</span>’in konusu basittir: Bolívar Bogotá’dan ayrılır, Avrupa’ya göç etmeye hazırdır. Küçük bir maiyetle Magdalena Nehri’nden Atlas Okyanusu kıyısına doğru hareket eder, yolda birkaç yerde durur. Bir süre sonra sağlığı bozulur ve son nefesini verir. Hikâye burada biter. Bu konuyu çok daha karmaşıklaştıracak şey, seyahatin Liberator’un eskiye uzanan biyografisini oluşturan pek çok geri dönüşlerle birleştirilerek gün gün verilen ayrıntılarıdır.</p>

  <p class="normal">Bolívar’ın küvetinde çıplak yattığı ilk satırdan başlayarak mecazen ve fiilen soyulmuş bir adam görürüz. Keyifsizdir, ölüme hazırlanmaktadır. Görevinden alınmıştır, halk arasında huzursuzluk yayılmaktadır. Manuela’ya veda edecektir. Uşağı José Palacios’la birlikte bir gecekondu mahallesinden geçer, orada sokak çocukları ona takma adı olan ‘Longanizo’ diye seslenirler, üzerine inek dışkısı fırlatırlar. Bolívar karşıtı yazılar duvarları süsler. Bazı nehir limanlarında yörenin eşrafı onu tanımaz ya da rezil kişilerle karıştırırlar. Şerefine Honda’da düzenlenen bir kutlama, yağmur yüzünden yapılamaz, ancak orada daha önce Jamaica’da tanıştığı bir İngiliz diplomatın kızı olan Miranda Lyndsay ile karşılaşır (kız ondan siyasi bir iyilikte bulunmasını, babasını hapisten çıkartmasını ister). Yolda karşılaştığı başka kişiler arasında Meksika’nın eski bağımsızlık imparatoru Iturbide’nin oğlu, bir Alman otostopçu, savaş dulları, ara sıra birkaç hayranı, Diocles Atlantique adında şoven bir Fransız entelektüeli, yanında kendini beğenmiş, alaycı Martinikli metresiyle bir Fransız kontu ve Santa Marta piskoposu da vardır.</p>

  <p class="normal">Alçak arazilerin giderek sıcaklaşan, nemli havası General’e yaramaz. Kalan sağlığını, Manuela’nın ona mektup yazmasının resmen engellenmesi, Venezuela’nın ayrılması ve Sucre’nin ölümü daha da bozar. Kuş sesleri onu az da olsa avutur ama yol boyunca ekolojik tahribi de, Cartagena’nın bozulduğunu da görür. Bir noktada Venezuela’nın ayrılmasına karşı koyacak yeni bir askeri darbeden de söz eder –boşunadır, çünkü artık olaylar önlenemeyecek boyuttadır. Sonunda Bolívar akrabalarının ve emrinde çalışanların geleceğini güvenceye alacak vasiyetini ve başka belgeleri hazırlar (bunların kaderlerini biz okurlar sonra öğreniriz). General son iki haftasını bitkin geçirir, yanında bir Fransız, bir de Amerikalı doktor vardır, 17 Aralık’ta ölmeden önce Piskopos Estévez son duasını ettirir.</p>

  <p class="normal">2. bölümden başlayarak Bolívar’ın geçmişini sayısız geri dönüşlerle duyuyoruz, toplum içindeki hayatını ve kişisel yaşantılarını (ki bunlar nadiren gerçektir) hatırlıyoruz. Bunların arasında:</p>

  <p class="normal">Askeri seferler; sahibinden özgürlüğünü satın aldığı esir bir melez kadınla, Reina María Luisa ile kısa süren bir çılgınlık; Carujo’nun düzenlediği ve Manuela’nın onu kurtardığı komplo; Jamaika’da bir hamakta hayatına kastedilmesi (2. Bölüm).</p>

  <p class="normal">Paris’te Humboldt’la son derece önemli buluşma (3. bölüm).</p>

  <p class="normal">Venezuelalı General Páez ve Kolombiyalı rakibi Santander’le olan gerginlik; güzel Josefa Sagrario ile on gece yaşadığı çılgınlık; Avrupa’daki yılları ve Roma’daki yemini (4. bölüm).</p>

  <p class="normal">Manuela ile yaşadığı büyük aşk; Peru seferi (5. bölüm).</p>

  <p class="normal">Lima’daki, bedenindeki tüylerin hepsini tıraş ettiği genç sevgilisi; General Piar’ın itaatsizliği ve idamı (6. bölüm). General’in yüksek rütbeli din adamlarıyla ilişkileri; başka askeri seferler (7. bölüm).</p>

  <p class="normal">Ve nihayet genç adamın kısa, trajik bir biçimde sona eren evliliği (8. bölüm).</p>

  <p class="normal"><span class="ideitalik">General,</span> elbette kurmacadır, ve bu ışıkta ele alınmalıdır. En geniş anlamda Tolstoy’un <span class="ideitalik">Ivan Ilyiç’in Ölümü</span>, ya da Carlos Fuentes’in <span class="ideitalik">Artemio Cruz’un Ölümü</span> gibi seçkin yapıtlara benzer, bu iki yapıtın baş kişilerinin son günleri, geride kalan bir hayata bakılan ve izlediği yolun değerlendirmesinin yapıldığı bir üstünlük noktası sağlar. García Márquez’in <span class="ideitalik">Kırmızı Pazartesi</span> ve <span class="ideitalik">Başkan Babamızın Sonbaharı</span>’na da benzetilebilir bu yapıt, bunlarda kahramanları bekleyen ölüm, kelimenin tam anlamıyla anlatımda geri dönüşlerle hayatlarının çeşitli evrelerini hatırladıkları bir ‘bahane’dir.</p>

  <p class="normal">Bu romandaki ölüm altı ay süren bir seyahat boyunca gelişir ve böylece bir ‘yol hikâyesi’ kurulmasını sağlar. Şunu da belirtmek gerekir ki 1830’larda Kolombiya’daki önemli yüksek arazilerle Atlas Okyanusu kıyısındaki bölgeler arasındaki tek ulaşım hattı Magdalena’ydı. Gençliğinde aynı rotada tam on bir kez gidip gelen García Márquez’in nehri avucunun içi gibi bildiğini söylemeye gerek yok, alüvyonlu zeminde yaptığı bu yolculukları, Bolívar romanından hemen önce yazdığı <span class="ideitalik">Kolera Günlerinde Aşk</span>’ta sevgiyle anacaktı. Bu nedenle burada da yazarın kişisel bir bağı vardır. Yine de <span class="ideitalik">General</span>’in ilginç yanı, Magdalena ortamını ya da gemi yolculuğunu pek az betimlemesidir.</p>

  <p class="normal">Bunun yerine, <span class="ideitalik">General</span> seyahatin çeşitli evrelerinin arasına girmeye yarayan doğadan seçilmiş, iyi yerleştirilmiş duygusal izlenimler sunar.<sup class="calibre3"><a href="../Text/birsozbuyucusu_split_246.html#footnote-200-223" id="footnote-200-223-backlink">[223]</a></sup> Evlerin bahçelerindeki güzel kokulu çiçekleri, düz çayırlıklardaki at sürülerini, Honda’daki ve nehirdeki şiddetli sağanakları, bataklıktaki kötü ve pis kokulu buharları, Sierra Nevada’nın karla kaplı doruklarını ve Santa Marta’ya giderken karşılaştıkları fırtınalı denizleri okuruz. Benzer şekilde, günün sıradan ayrıntılarını geleceğe yönelik zenginleştirmek amacıyla yolda hazırlanan ve tüketilen yiyecekler çokça vurgulanmıştır. Bolívar’ın ayrılacağı gün eski meslektaşlarıyla paylaştığı zengin Amerikan kahvaltısına, Guaduas’taki kırmızı şaraba ve geyik eti güvecine, Honda’daki porto şarabına ve kaplumbağa çorbasına filan tanık oluruz. Arada sırada anlatıcı durup bir liste yapar, örneğin Bogotálı aileler güneşli bir pazar gününden yararlanıp çayırlıklara giderken yanlarına ‘sepet sepet kızarmış körpe domuz eti, sığır kızartması, pirinçli kanlı sosis ve erimiş peynirli patates’ alırlar. Doğanın ve mutfağın bütün bu bir araya gelmiş olguları, seyahatin mekanik yanlarına odaklanmadan bir nehir yolculuğunu bize aktarırlar.</p>

  <p class="normal">Bolívar gibi kelimelerle anlatılamayacak bir kişiyi kurmaca yoluyla betimlemeye karar veren García Márquez son derece zorlanmış olmalı, halktan gelme, hayali Başkan Baba’yı nasıl anlatacağını tasarlarken olduğundan çok daha fazla hem de. Bu büyük adama uzun uzun her anlatış, kulağa sahte gelme ya da yetersiz kalma riskini taşıyabilirdi, ayrıca milyonlarca Güney Amerikalının zihinlerinde yer etmiş binlerce başka uyarlamasıyla rekabet eder olacaktı.</p>

  <p class="normal">García Márquez, Bolívar karakterini ‘bir çerçeveye oturtmanın’ ve onu anlatırken güvenli ve de yönetebileceği bir mesafede tutmanın yollarını buldu. Bir tek kez, ilk bölümün son paragrafında kahramanın adı geçer –süslü, belagatli, eski İspanyol üslubunda yedi adı da verilir. (Soyadı sadece bir kez daha geçecektir, maiyetinin bulduğu mahzun bir sokak köpeğine lider tarafından ‘Bolívar’ adı verilince.) Bunun dışında bu ünlü şahsiyetten anlatıcı ve öteki karakterler sadece ‘<span class="ideitalik">el General</span>’ diye söz ederler. Ayrıca, şahıs zamirlerinin pek kullanılmadığı İspanyolcada, adamın eylemleri –fiiller– nadiren ‘<span class="ideitalik">el</span>’ (o) şahıs zamiriyle ifade edilir. Bir başka ayrıntı da, Bolívar’ın Bogotá’dan ayrılırken rütbe işaretlerini takmamasının ve beyaz bir ata değil, bir katıra binmesinin (ama iyi bir katıra) kahraman kimliğini sorgulanır duruma getirmesidir.</p>

  <p class="normal">García Márquez’in Bolívar’ı coğrafi açıdan iki kutuplu bir zemine oturtulmuştur –burada 2. bölümde incelendiği üzere– kıyı şeridi halkına karşı yüksek arazilerde oturanlar, <span class="ideitalik">costeño</span>lara karşı <span class="ideitalik">cachaco</span>lar (ama romanda her iki kelime de yer almaz).<sup class="calibre3"><a href="../Text/birsozbuyucusu_split_247.html#footnote-200-224" id="footnote-200-224-backlink">[224]</a></sup> Bolívar kendisini uğurlayan resmi bir delegasyonun yanındayken törene katılır ama sürekli, ‘Burası benim tiyatrom değil’ diye fikrini belirttiği o ‘belirsiz kent’e ‘tamamıyla yabancı’ olduğunu okuruz. Onun konuşma tarzı konusunda, ‘Yumuşamamış olan… ve And Dağlıların gösterişli diksiyonuyla kıyaslayınca… kulağa daha da sert gelen Karayip aksanını’ öğreniriz. Bu erken tanımlama Bolívar’ı <span class="ideitalik">Yüzyıllık Yalnızlık</span>’ın dramatik bir biçim verdiği bölgesel farklılıkların içine oturtur.</p>

  <p class="normal">Buna ilaveten García Márquez Liberator’unu durmadan yer değiştiren anlatım arenasında nasıl sunacağı konusunda son derece dikkatlidir. Kitap boyunca Bolívar’ın yanında sürekli ona eşlik eden biri vardır, pek yalnız görünmez.<sup class="calibre3"><a href="../Text/birsozbuyucusu_split_248.html#footnote-200-225" id="footnote-200-225-backlink">[225]</a></sup> Ne yüzü betimlenir ne de yüz ifadeleri, bunun da ötesinde, iç yaşamına ve zihnine de göz atamayız. Sahip olabileceği bütün mahrem düşüncelerini ya da duygularını başka karakterlerin sezgileri ya da anıları kanalıyla öğreniriz ya da General için bir tür ses yansıtıcı görevi gören, şövalyenin silahtarı<sup class="calibre3"><a href="../Text/birsozbuyucusu_split_249.html#footnote-200-226" id="footnote-200-226-backlink">[226]</a></sup> ve elbette biz okurlara aracı olan uşağı José Palacios aktarır. Sadık Palacios’un ilk başlarda dediği gibi, “Efendimin ne düşündüğünü sadece efendim bilir.”</p>

  <p class="normal">Yazarın Bolívar’la arasına bir sanatçı olarak mesafe koyan şey, uzun cümleler kullanmamasıdır. Gerçekten de García Márquez’in yapıtlarında uzun cümlelere pek rastlanmaz (bunun istisnalarına mizah nedeniyle başvurulmuştur), diyalog kullanmayı da sevmez. <span class="ideitalik">Yüzyıllık Yalnızlık</span>’ta, uzun anlatım bölümleri vardır, aralara pek az konuşma girer, bu format, Bolívar romanına son derece uygun düşer. General bir-iki satırlık cümlelerle, ara sıra da, konuyla ilgili değilse ya da bir karşılaşmanın parçasını oluşturmuyorsa çoğunlukla üç kategoriye ayrılan kısa cümle parçacıklarıyla konuşur. Bunlar kâh durumuyla ilgili sızlanmalardır (hiç arkadaşım yok, kâh düşmanlarına sözlü saldırılar (Santander’e: Bu adam piçkurusunun teki. Pek çok kez de küfürlü konuşur General, en sert, en kaba küfürleri savurur, orijinal dilinde, yani İspanyolcada bunlar çok daha gerçek ve hatta ‘klasik’ gelirler kulağa. Ne de olsa kaşarlanmış, sertleşmiş bir Güney Amerikalı asker olan Bolívar için pendejo ve carajos gibi taşkınlıklar hiç de yadırgatıcı değildir. García Márquez’in bir röportajda belirttiği gibi, “Bolívar, ağzı bozuk bir Karayipliydi.”<sup class="calibre3"><a href="../Text/birsozbuyucusu_split_250.html#footnote-200-227" id="footnote-200-227-backlink">[227]</a></sup></p>

  <p class="normal">Yazarın, Bolívar’ı tarafsızca tanımlayabilmek için sıklıkla başvurduğu araç bizzat Bolívar’ın kaydedilmiş sözleridir. García Márquez’e göre Liberator’un söylediği ya da anlatıcının yorumladığı hemen hemen her şey Bolívar’ın mektuplarından ya da onu anlatan ve hatırlayan üçüncü kişilerin belgelerinden alınma. Bu konuda birkaç örnek yeterli olur. Santa Fe’den ayrılmadan az önce Bolívar Manuela’ya, “Seni çok seviyorum ama her zamankinden daha fazla kararlı olabilirsen daha da çok severim,” der. Bu cümle, sevgilisine 7 Mayıs 1830’da yazdığı bir mektuptan neredeyse kelimesi kelimesine alınmıştır.<sup class="calibre3"><a href="../Text/birsozbuyucusu_split_251.html#footnote-200-228" id="footnote-200-228-backlink">[228]</a></sup> Sonra, sonuna doğru General, José Laurencio Silva’ya bazı karanlık duygularını açar: “Amerika’yla başa çıkılamaz, devrim yapan adam denizde saban sürer, bu halk kaçınılmaz olarak birbirinden farkı olmayan, her renkten ve ırktan adi zorbaların eline düşecektir.” Bu kasvetli sözler, Bolívar’ın 9 Kasım 1830’da, bağımsızlığını yeni kazanan Ekvator’un o dönemdeki başkanı olan General Juan José Flores’e yazdığı ve sıklıkla alıntılanan mektuptan neredeyse kelimesi kelimesine seçilmiştir.<sup class="calibre3"><a href="../Text/birsozbuyucusu_split_252.html#footnote-200-229" id="footnote-200-229-backlink">[229]</a></sup></p>

  <p class="normal">Daha genç yaştaki Bolívar, ABD’nin ateşli bir hayranıydı, 1806’da Avrupa’dan dönünce Amerika’ya gitti. Sonra hayalleri yıkıldı, buradaki fikir değişikliği, romandaki karakterin Iturbide’ye, ‘O yeni ulusun özgürlük masalı hepimiz için felâketle sonuçlanacak’ demesiyle kendini belli eder. Bu korkunç kehanet Bolívar’ın en iyi bilinen düşüncelerinden birini yansıtmaktadır, bunu da 5 Ağustos 1829 günü İngiliz büyükelçisine mektupla iletmiştir; mektupta, neredeyse sıradan bir şeyden söz edercesine, “İlahi bir güç tarafından Latin Amerika’nın başına özgürlük adına felaket getirmeye yazgılı görünen Amerika Birleşik Devletleri,” denmektedir.<sup class="calibre3"><a href="../Text/birsozbuyucusu_split_253.html#footnote-200-230" id="footnote-200-230-backlink">[230]</a></sup></p>

  <p class="normal">Zaman zaman yazar, drama uğruna incelikli, insani dönüşler uydurur. Örneğin 20 Ocak’ta Bolívar’ın Marshall Sucre’yi ‘generallerin en değerlisi’ diye övdüğü söylenmiştir. Sonra sadık General Urdaneta’nın, meslektaşı olan bir subayın böyle geçici bir övgüye layık görülmesinden incindiğini ve bu acıyı ölene kadar yüreğinde taşıdığını okuruz. Ancak gerçek Urdaneta’nın bu basmakalıp övgülerden etkilendiğini gösteren bir kayıt mevcut değil, bunları bir dil sürçmesi olarak kabul etmiştir.<sup class="calibre3"><a href="../Text/birsozbuyucusu_split_254.html#footnote-200-231" id="footnote-200-231-backlink">[231]</a></sup> Öte yandan García Márquez bazen gerçeği kurmacaya katar ya da tersini yapar. General’in yolculuğu sırasında anlatılan ya da karşılaşılan öteki kadınların hepsi uydurmadır (unutulmaz Miranda Lyndsay dahil olmak üzere). Bununla birlikte 4. bölümde Anita Lenoit ile yaşanan ve Liberator’un inkâr ettiği kısa cilveleşme en azından Kolombiyalı sevgililer arasında doğrulanmamış bir efsane olarak yaşar. Özellikle hareketli bir örnek, Jamaika’da Bolívar’a yapılan suikast girişiminde görülebilir; parayla tutulan bir katil General’i hamağında bıçakladığını sanmıştı ama onun yerine tesadüfen orada uyumakta olan talihsiz vatandaşı Félix Amestoy’u öldürmüştü. Bolívar’ın o anda nerede bulunduğunun belgesi görünüşe göre yoktur, García Márquez de zeki Miranda’nın zararsız, eğlenceli bir görev verip (pasta götürmek) Liberator’u başka yere göndermesini, böylece hayatını kurtarmasını sağlar.</p>

  <p class="normal">García Márquez’in bu kitaptaki temel uygulaması, gerçek, eksiksiz belgelerin pek bulunmadığı gerçek olayları geleceğe yönelik zenginleştirmektir. Örneğin Bolívar’ın Veracruz’da kaldığı kısa süreyle ilgili bilgi hemen hemen yoktur. Bu nedenle 7. bölümdeki bir geri dönüşte García Márquez on altı yaşındaki gezgine Mexico City’ye iki aylık bir ziyaret yaptırır, titizlikle işlenmiş birkaç sayfa boyunca imparatorluk başkentinin temiz havası, şahane kanalları ve egzotik malların (armadillolar, nehir solucanları, çekirgeler) satıldığı halk pazarları harika, şiirsel bir dille anlatılır. Ve elbette, yazarın da belirttiği gibi, Bolívar’ın bu son yolculuğuyla ilgili kişisel bilgiler azdır, Liberator’un belki üç mektubu kalmıştır günümüze. İşte García Márquez, tam da böyle bir boşluktan yararlanmıştır, tarihin daha katı, daha sağlam olgularının öne geçmesi ya da kendisine meydan okuması türünden bir tehlikeyle karşılaşmadan, seyahati kuşatan duygusal, insani ve anlatıma yönelik ayrıntıları kurgulamak için.</p>

  <p class="normal">Bu tarihi romanın başka bir romandan yararlandığı söylenir: ‘El último rostro’ adında –aslında bir romanın taslağı olan- bir öyküden–, yazarı da García Márquez’in yakın dostu ve vatandaşı olan Álvaro Mutis’tir. García Márquez kitaptaki ‘Teşekkürler’ kısmında Mutis’in taslağının <span class="ideitalik">Labirentindeki General</span> romanına esin kaynağı olduğunu belirtir. Sadece on beş sayfa olan ve Napoleon’un savaşlarına katılmış Miecislaw Napierski adında Polonyalı bir albayın günlüğünün bir bölümünü içeren ‘El último rostro’nun, 1940’larda Londra’daki bir açık artırmada keşfedildiği belirtilmektedir. Sözde elyazmasındaki 29 Haziran-10 Temmuz 1830 tarihleri arasındaki kayıtlar Albay Napierski’nin Bolívar’ın seyahatinin son ayağında onunla birlikte Cartagena’ya yaptığı keyifsiz bir ziyaretin hikâyesini oluşturuyor.</p>

  <p class="normal">García Márquez’in romanının aksine, Mutis’in elinden çıkan ilk taslakta Bolívar’ın adı ilk baştan itibaren açıkça yer alıyor, neredeyse bütün bir paragrafta onun yüzü ve elleri anlatılıyor ve Bolívar’ın ağzından dökülen, hayal kırıklığıyla dolu uzun söylevler de okura aktarılıyor. <span class="ideitalik">Labirentindeki General</span>’in 6. bölümüne günlüğüyle birlikte gelen Napierski’yi katan yazar, bu ziyareti ‘Yeni Granadalı büyük bir şair yüz seksen yıl sonra tarih için geri gelecektir’ diyerek Mutis’in tamamlanmamış taslağına değinmiştir. García Márquez romanını, ‘Bu kitabın yazılmasında kendisini esinlendiren’ Mutis’e ithaf etmiştir.</p>

  <p class="normal">García Márquez’in romanındaki olguların tarihi referanslar açısından gerçeğe son derece uygun oluşu, bilim insanları ve eleştirmenler tarafından doğrulanan bir niteliktir. Yazar, müsveddesini her türlü tarih hatasından arındırmak için elinden geleni yapmıştır. Nerdeyse mizahi diyebileceğimiz bir örnek, kitabın sonsözünde Bolívar’ı ilk önce mango yerken gösterdiğini, ama daha sonra bu meyvenin o tarihte henüz Kolombiya’da bilinmediğini öğrendiğinde bunu değiştirmek zorunda kaldığını yazmasıdır. (Ancak 4. bölümde anlatıcı ‘ayın alüminyumsu ışığı’ der ki, böyle bir benzetme uygun değildir, çünkü 1860’a gelene kadar alüminyum üzerinde hâlâ laboratuar çalışması yapılıyordu, ticari üretime o tarihten sonra geçilmişti.)</p>

  <p class="normal">García Márquez’in kitabında baştan sona duyulan anlatıcının sesi, yirminci yüzyılın sonlarındaki endişeli bir Hispanik edebiyatçıya ait, kendisini 1830’a nakletmiş ve orada (olaydan kopmadan) tarafsız bir gözlemci rolü üstlenmiş. Yine de <span class="ideitalik">General</span>’de ortaya sürülen bazı konular var, meşru ve yeterince doğru olsalar da daha ziyade yirminci yüzyıl meselelerinin Bolívar’ın dönemine yansıtılması işlevini görüyorlar. Liberator’un sanatsal sunumlarına bakacak olursak, daha önceki tanıtımların onun melez kanlı soyuna daha sadık kaldığı görülür; ama liderin ölümünden sonra şöhreti büyüdükçe sanatçılar onu idealize etmeye başladılar, kanını temizlediler, mitleştirdiler, sonunda heykellerini Roma tarzı profiliyle halkın belleğine yerleştirdiler. Elbette günümüzde beyaz ırkçılığı sorgulamak sıradan bir iş, ama on dokuzuncu yüzyılda bunu yapmak düşünülemezdi bile. Benzer biçimde, Dr. Gastelbondo’nun karşısına çıktığında Bolívar ulusal bağımsızlık için bir yük olduğunu söyleyerek sertçe eleştirir dış borcu ve “İspanyollar’dan nefret ettiğimden daha çok nefret ediyorum borçtan… Bu borç sonunda bizi mahvedecek,” der. Bu eleştiri gerçek bir alıntı olabilir ama borcun zararlı sonuçları bir mücadele tezi olarak ancak yirminci yüzyılın tartışmacı edebiyatında kendini gösterecekti.</p>

  <p class="normal">Bazı Avrupalılar Latin Amerika’daki genç cumhuriyetlere burun kıvırmışlardır, bazı Latin Amerikalılar da buna öfkelenmişlerdir. Fransız gezgin Diocles Atlantique (soyadı akla bazı şeyler getirir) ile General arasındaki uzun süren buluşma bu uçurumu dramatik, neredeyse alegorik bir biçimde vurgular. Mösyö Atlantique, Bolívar’ın fikirlerini ve politikasını kurnazlıkla sorgulayınca Bolívar, iki sayfa boyunca, şiddet yanlısı, barbar, adaletsiz bir Avrupa’dan örnekler verir. Kanıtlarla giriştiği bu çürütmeyi, “Bize nasıl olmamız gerektiğini öğretmeye kalkışmayın… Sizin iki bin yılda yaptığınız kötü şeyleri bizim yirmi yılda iyi yapmamızı beklemeyin… Lanet olsun, bırakın da Ortaçağımızı huzur içinde geçirelim!” diyerek tamamlar.</p>

  <p class="normal">Özetle, beyaz-ten önyargısı, dış borçlar ve Avrupa’nın kibri 1830’da değil de 1989’da tartışılmaya uygun düşen meseleler. Yine de <span class="ideitalik">Labirentindeki General</span> bu konuda tek örnek değildir. Tolstoy’un <span class="ideitalik">Savaş ve Barış</span>’ı ve E.L.Doctorow’un <span class="ideitalik">Ragtime</span>’ı gibi tarihi romanlar da eski kuşakların olaylarına, yazarlarının içinde bulunduğu günün zihin meşguliyetleri, mercekleri kanalıyla yeniden hayat kazandırırlar –ve bu yazarların yapıtları gerçekten de böyle bir bakış açısından kazançlı çıkar.</p>

  <p class="normal">Sadece kısa süren bir tek anda, romanın serinkanlılıkla ve tarafsızlıkla korunan bakış açısı yerini bütün bir ulusu ve onun talihsiz tarihini dile getiren, açıkça kolektif bir sese bırakır. 7. bölümün başında General Urdaneta bir hükümet darbesine kalkışınca, anlatıcı bundan “yüzyılın geriye kalan kısmında yaşayacağımız kırk dokuz iç savaştan ilki” diye söz eder. Birinci çoğul şahsı bir tek kez kullanan García Márquez burada Bolívar’ın düşüşünden sonra olanları, kendi ülkesinin simgesi haline gelen askeri anlaşmazlıklar ve huzursuzluklara bağlamış oluyor.</p>

  <p class="normal">Bir dereceye kadar kişisel olsa da metne yapılan bu tür eklemeler doğrudan ve doğal olarak Kolombiya’nın tarihinden doğar. Ve tersine, kaynaklar izin verdiğinde yazar, son günlerinde Bolívar’ın yanında bulunanlara kadar olayın belgesel olgularına sadık kalır. İki doktor, Peder Mac Night ve Gastelbondo,<sup class="calibre3"><a href="../Text/birsozbuyucusu_split_255.html#footnote-200-232" id="footnote-200-232-backlink">[232]</a></sup> ziyaretçi Albay Luis Perú de Lacroix, Piskopos Estévez (son ayini o yönetir) ve İspanyol Joaquín de Mier (General onun evinde son nefesini verir); bütün bu kişiler belgelere dayandırılmıştır. Yazar, varlıkları hakkında ayrıntılı kayıtlar bulunmayan basit halkı kendisi yaratmak zorunda kalmıştı. Bolívar’ın ölüm nedeni açıklanmıyor, muhtemelen o dönemin tıp ilmindeki belirsizliği yansıtmak amacıyla; bugünkü doktorlar olsa buna tüberküloz tanısı koyarlardı.<sup class="calibre3"><a href="../Text/birsozbuyucusu_split_256.html#footnote-200-233" id="footnote-200-233-backlink">[233]</a></sup></p>

  <p class="normal">Anlatılan eylemin doğası gereği <span class="ideitalik">Labirentindeki General</span> yazarın daha önceki önemli yapıtlarında görülen özenli yapısal simetriler üzerine kurulu değildir. Ele alınan konuya özgü benzer nedenlerle, kronolojik sıralamayı dikkate almayan tematik düzenlenmiş bölümler sunmaz, bunun yerine zamanın üzerine bastırıp bir tür uzamsal kolaja dönüştürür. García Márquez ilk kez bu romanında olayların kesin yıllarını ve tarihlerini verir.</p>

  <p class="normal">Bilinçli bir sanatçıdır romancı, romanını düzenlemek için çeşitli araçlar kullanır. Uğranılan bir liman Bolívar’ın orada daha önce yaşadıklarını akla getirince, pek çok geri dönüş tetiklenebilir. Seymour Menton’un işaret ettiği üzere, sekiz bölümün hepsinde Bolívar öksürürken, ateşi çıkarken, kan kusarken, yellenirken, başı ağrırken ya da boydan ve kilodan kaybederken gösteriliyor.<sup class="calibre3"><a href="../Text/birsozbuyucusu_split_257.html#footnote-200-234" id="footnote-200-234-backlink">[234]</a></sup> Öte yandan her bölümde, bir kadınla ilgili en az bir romantik buluşmanın anısı var. Bunlar, sayısız aşk yaşamış ölümcül bir hasta hakkında yazılacak bir romanın mantıksal yapıtaşları. Hem bedenin şimdiki ölümünü hem de eski zamanların erotik hareketliliğini temsil ediyorlar.</p>

  <p class="normal">García Márquez’i inceleyen edebiyat araştırmacıları <span class="ideitalik">General</span> ile önceki yapıtları arasında paralellikler bulmuşlardır. Bolívar kitabı, ‘kayda alınan’ ölümü, ‘gaipten haber verilme’ şeklinde olmasa da önceden bilinen ‘başkan babanın sonbaharı’nı anlatır. Kitabın son satırları diktatör romanının sonunu hatırlatır ve dua edercesine söylenen ‘por los siglos de los siglos’ (sonsuza kadar) cümlesi –<span class="ideitalik">Gloria patri</span> (sonsuz dünya)<sup class="calibre3"><a href="../Text/birsozbuyucusu_split_258.html#footnote-200-235" id="footnote-200-235-backlink">[235]</a></sup> başlıklı Katolik duasının İspanyolca uyarlamasının son kelimelerini yansıtır, <span class="ideitalik">Hanım Ana’nın Cenaze Töreni</span> başlıklı önemli öyküsünün kapanış cümlesine atıfta bulunur. García Márquez’in yazdığı pek çok şey gibi <span class="ideitalik">General</span> de siyasi güç meseleleriyle ilgilidir.</p>

  <p class="normal">Pek çok bakımdan Bolívar projesi García Márquez’in alışıldık ve tanıdık sanatından radikal bir biçimde farklıdır. Bir tek bu romanda arka plan belgelendirmesini ve araştırmalarında –harita vermek ve kronolojiyi sağlamak yanında– kendisine yardımcı olan insanları şükranla anmıştır. Elbette bu roman işlenmemiş olgularla ve –başka bir çağdan olsa da– günlük hayatın gerçekleriyle iç içedir. Larry Rohter’in belirttiği gibi García Márquez daha önce sıradan olanı destansı bir hale getirmişken burada ‘destansı bir kişiyi sıradan özelliklere sahip bir adam olarak göstermiştir.’ <sup class="calibre3"><a href="../Text/birsozbuyucusu_split_259.html#footnote-200-236" id="footnote-200-236-backlink">[236]</a></sup></p>

  <p class="normal"><span class="ideitalik">Labirentindeki General</span>’in ilk baskısı yapıldığında Latin Amerika’nın büyük bir kısmında zorunlu okuma kitabı oldu, sayısız kafe, yemekli davet ve televizyonlardaki yuvarlak masa tartışmalarında konu edildi<sup class="calibre3"><a href="../Text/birsozbuyucusu_split_260.html#footnote-200-237" id="footnote-200-237-backlink">[237]</a></sup> ve herkesin tutumu farklı oldu. Bekleneceği üzere kitap tarihçiler, özellikle Academia Columbiana de Historia’dakiler arasında ateşli tartışmalara yol açtı, seçkin yazar Germán Arciniegas’ın da aralarında olduğu bazı kişiler romanı saygısız buldular ve hem Bolívar’ı kadın peşinde koşan biri hem de Liberator’u bedeni hastalıklar ve acılar içinde harap olmuş biri gibi gösterdiği için reddettiler. Rohter de Meksika’da yaşayan Salvadorlu bir gazeteci olan Carlos Ramos’tan benzer bir alıntı yaptı: “Bu kitabı yazarken García Márquez Latin Amerikalıları sahip olduğumuz pek az kahramanın birinden yoksun bırakmıştır”; ama zevk alarak okuduğunu da itiraf etti.<sup class="calibre3"><a href="../Text/birsozbuyucusu_split_261.html#footnote-200-238" id="footnote-200-238-backlink">[238]</a></sup> Kolombiya Devlet Başkanı Belisario Betancur (1982-86) da roman hakkındaki düşüncelerini açıklamaya gerek gördü, onun sayfalarında ‘bitmek bilmeyen bir boşluk duygusu, yön eksikliği ve kendimizin çektiği, başkalarına da bulaştırdığı tutarsızlıklar karşısında korku’ gördüğünü belirtti.<sup class="calibre3"><a href="../Text/birsozbuyucusu_split_262.html#footnote-200-239" id="footnote-200-239-backlink">[239]</a></sup> Fidel Castro ise Liberator’u ‘putperest’ gösterdiği için kitabı övdü.<sup class="calibre3"><a href="../Text/birsozbuyucusu_split_263.html#footnote-200-240" id="footnote-200-240-backlink">[240]</a></sup></p>

  <p class="normal">Demek ki García Márquez Bolívar’ı insanileştirme ve o büyük adamı daha önce hiç yapılmadığı ölçüde ve şefkatle gerçekçi bir görünüme sokma konusunda hayran olunası bir iş başarmıştır. Bu kadar benzersiz bir başarı bu romanın unutulmamasını sağlayacaktır, özellikle Kolombiya’nın ve komşu ülkelerin eğitimli yurttaşları unutmayacaktır. <span class="ideitalik">Labirentindeki General</span>’i okuduktan sonra, Gabo’nun anlatımı zihnimizde önemli bir tepki, bir karşı model olarak büyümeden, Simón Bolívar’ı düşünmemiz ya da adını duymamız ya da bir fotoğrafına ya da heykeline bakmamız mümkün olmayacaktır.</p>

  <p class="normal">Tam da kitabın konusu, yöntemleri ve amaçları nedeniyle romanda ‘büyülü’ anlar bulunmaz; Kolombiyalı masalcının ünlü nükteleri ve deli dolu mizahı, Bolívar’ın araya girip çıktığı yerler ve kaçamakları dışında, göze batacak derecede eksiktir. Geri dönüşlerin bir kısmı zaman zaman doğrudan biyografi gibi okunur, bu nedenle eleştirmen John Leonard’ın şöyle bir gözlemi olmuştur: “Burada bize sunulan, sanat yerine bilgidir.”<sup class="calibre3"><a href="../Text/birsozbuyucusu_split_264.html#footnote-200-241" id="footnote-200-241-backlink">[241]</a></sup> Ayrıca García Márquez değişimci anlatımına, Bolívar’ın hayatındaki çok önemli ama pek de iştah açıcı olmayan iki ânı katmamıştır: Yurttaşı Francisco de Miranda’yı 1812’de reddetmesi ve 1822’de Guayaquil’de San Martín’le yaptığı gizemli, özel görüşme. Bu iki olay gerçek Liberator’u pek de iyi bir konumda göstermez; bu tabloda sadece kendisine karşı günah işlenen değil, günah işleyendir de. Ama bu iki olay dışında yazar terazinin ibresini az da olsa ulusal kahraman lehine çevirmiştir. Bu ‘hatasıyla-sevabıyla’ çizilmiş portrede birkaç hata eksiktir.</p>

  <p class="normal">Ne de olsa teslim etmeliyiz ki, <span class="ideitalik">Labirentindeki General’</span>de yaratıcısının bilinen edebi erdemleri biraz eksik kalmıştır, bu nedenle de roman yavan bir tat bırakır. Ayrıca Bolívar efsanesinin göz korkutan gölgesinde yetişmiş olmayanlar için kitabın siyasi ve özellikle duygusal etkisi zayıf olacaktır. <span class="ideitalik">General,</span> konusu itibarıyla García Márquez’in en <span class="ideitalik">yerel</span> romanı olmuştur, dolayısıyla yazarın zengin, düşsel evrenine yeni yeni girmeyi göze alan ve ne Kolombiyalı ne de Venezuelalı olan okurlar için pek uygun bir yapıt değildir. <span class="ideitalik">Caveat lector<sup class="calibre3"><a href="../Text/birsozbuyucusu_split_327.html#footnote-100-23" id="footnote-100-23-backlink">[a23]</a></sup>.</span></p>
</body>
</html>
