<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
	<p id="id_GoBack" class="block"></p>
	<p class="block1"> </p>
	<p class="block1"> </p>
	<p class="block">Milliyetçilik türkü söylemektir. Milliyetçilik saz çalmak, horon tepmektir. Kuyu başlarındaki damın kenarlarına resim yapmak, aynı resmi taş arabalarında tekrarlamak, ya da faytonun arkasındaki boşluğu renkli boyalarla süslemektir. Çivit rengi evlerdir milliyetçilik ve duvarları toprakla sıvamaktır. Hatta daha süslü olsun diye kireçle beyaz çizgiler çekmektir.</p>
	<p class="block">Milliyetçilik tarhana çorbasıdır, keşkektir hatta nohutlu tavuklu pilavdır ama en önemlisi belli günlerde helva karabilmektir. Ramazanda pide yemek, arkadaşına tulumba tatlısı ısmarlayabilmektir. </p>
	<p class="block">Tarih sevmektir milliyetçilik, “akınlarda çocuklar gibi şendik” denildiğinde atlıların arasında olmayı hayal etmektir. Kazanılan savaşlarla neşelenmek, kaybedilen canlarla birlikte hüzünlenmektir. Göktürkleri, Hunları, Harzemşahları, Selçukluyu ve Osmanlıyı hissedebilmek, onların arasında yabancılık çekmemektir. </p>
	<p class="block">Müslüman olduğunu söylemek ama Şamanlıktan kalan geleneklere sıkıca sarılmaktır. Şeker ve Kurban bayramını özlemle beklemek, Hıdrellez kutlamalarını asla kaçırmamaktır Ve dilekleri olsun diye ağaçlara çaput bağlamaktır. </p>
	<p class="block">Ulusalcılık ise milliyetçilerin yaptığını her şeyi yapıp, üzerine biraz mürekkep yalamaktır. Bu nedenle milliyetçiler Hacivat’sa, Ulusalcılar Karagöz’dür. İkisi asla birbirinden ayrılamazlar. Sürekli kavga etseler bile. </p>
	<p class="block">Bu kitap size emperyalizmin en büyük başarısının ülkemizi savunan güçleri milliyetçi ve ulusalcı olarak ikiye bölmesi olduğunu gösterecektir. Çünkü bu satırlarda yer alan kahramanlar okurun düşüncesine göre milliyetçi ya da ulusalcı bir görüntü verebilirler. Oysa onlar yalnızca ülkelerini kararlılıkla savunan kahramanlardır.</p>
	<p class="block1"> </p>
	<p class="block1"> </p>
	<p class="block1"> </p>
	<p class="block1"> </p>
	<p class="block1"> </p>
	<p class="block2">KERKÜK MELTEMİ</p>
	<p class="block3"> </p>
	<p class="block2">(TÜRK TARAFI)</p>
	<p class="block3"> </p>
	<p class="block2">Mümtaz GÖKÇEBAĞ</p>
	<p class="block3"> </p>
	<p class="block2">Bilimkurgu</p>
	<p class="block3"> </p>
	<p class="block3"> </p>
	<p class="block3"> </p>
	<p class="block2">İZMİR 2007</p>
	<p class="block3"> </p>
	<p class="block3"> </p>
	<p class="block2">ISBN NO: 978-605-89928-0-1</p>
	<p class="block4"> </p>
	<p class="block5">Kerkük Meltemi Türk Tarafı</p>
	<p class="block5">Mümtaz Gökçebağ</p>
	<p class="block6">Her hakkı yazara aittir.</p>
	<p class="block4"> </p>
	<p class="block4"> </p>
	<p class="block5">Kapak Düzeni: Mümtaz Gökçebağ</p>
	<p class="block4"> </p>
	<p class="block5">Teknik Düzenleme: Mümtaz Gökçebağ</p>
	<p class="block4"> </p>
	<p class="block4"> </p>
	<p class="block4"> </p>
	<p class="block4"> </p>
	<p class="block4"> </p>
	<p class="block4"> </p>
	<p class="block5">Dağıtım ve İsteme Adresi</p>
	<p class="block5"><a href="mailto:mgokcebag@isnet.net.tr" class="text">mgokcebag@isnet.net.tr</a></p>
	<p class="block5"><a href="mailto:m%C3%BCmtaz@gokcebag.com" class="text">mümtaz@gokcebag.com</a></p>
	<p class="block5">tel :05355281253</p>
	<p class="block4"> </p>
	<p class="block4"> </p>
	<p class="block1"> </p>
	<p class="block1"> </p>
	<p class="block1"> </p>
	<p class="block1"> </p>
	<p class="block1"> </p>
	<p class="block1"> </p>
	<p class="block">12 Nisan</p>
	<p class="block7">Şu benim divane gönlüm,</p>
	<p class="block7">Aşka düşmüş bilmem niye,</p>
	<p class="block7">Tüm varlığım seni ister,</p>
	<p class="block7">Sevdalım ol gel.</p>
	<p class="block1"> </p>
	<p class="block">Çakır Çavuş zorlukla duyulabilen sesle türkü mırıldanıyor. Hemen arkasındaki bir başka er kafasını sallayarak ona eşlik ediyor, uzun ince parmakları tempo tutuyor. Yavaşça saatime bakıyorum, on dakika sonra kopacak kıyameti bilmesem, çok güzel bir gece olacak diyebilirdim. Hani tüm dostlar bir araya gelirsiniz, çilingir sofrasını hazırlarken hafiften bir türkü tutturur, az sonra söyleyeceğiniz sarhoş şarkılarına altlık hazırlarsınız ve yüreğinizde en küçük bir endişe yoktur. Korku yoktur, acı yoktur, acıma yoktur yalnızca geçirmeyi umduğunuz güzel gecenin güzel anıları vardır ya şu an ona o kadar çok benziyor ki, insan ne diyeceğini şaşırıyor. Oysa katı gerçek, en basit hayali bile sorun yapacak kadar yanı başımda. Çakır Çavuş türkü söylemeyi sürdürüyor. </p>
	<p class="block7">Aşka düşen deli gönül,</p>
	<p class="block7">Derdiyle yanarmış aşkın,</p>
	<p class="block7">Çaresi yokmuş bu derdin,</p>
	<p class="block7">Dermanım ol gel.</p>
	<p class="block">Telsizim açık, hafif hışırtıdan başka hiç ses duyulmuyor. Çakır Çavuşu susturmam gerekir diye düşünüyorum. Her an sonu önceden bilinemeyen bir kavgaya atılmak üzere bekleyen insanların aşk türküsü söylemeleri normal midir? Ona doğru dönüyorum ama tam anda son dörtlük geliyor. </p>
	<p class="block7">Âşık Mahlasız mahladım</p>
	<p class="block7">Aşkın ile yanar gönlüm,</p>
	<p class="block7">Tek çaredir gayrı ölüm,</p>
	<p class="block7">Fermanım ol gel.</p>
	<p class="block">Birden sözler boğazıma takılıyor, susmak zorunda kalıyorum. İşte şimdi, türkü tam yerine oturdu. Diğer erler de bunu anlamış gibi, son dörtlüğe katılıyorlar hatta daha bir belirgin, daha bir yüksek sesle söylüyorlar. </p>
	<p class="block8">“Fermanım ol gel, Fermanım ol gel”</p>
	<p class="block8">“Fermanım ol gel, Fermanım ol gel”</p>
	<p class="block">Sırtımdan aşağıya ter boşanıyor. Oysa bu gece oldukça serin. Hafiften titriyorum ama askerlerime belli etmiyorum. Korku değil, endişe değil bu. İnanılmaz bir heyecan. Yalnızca beş dakika sonra, dünya tarihine yeni bir olay eklenecek. </p>
	<p class="block"><span class="calibre1">Kerkük’ün doğusunda yer alan tepelerin üzerinden kente bakıyorum. Saat gece yarısını çoktan geçti ve az sonra araçlarımıza atlayıp, önceden belirlenmiş hedeflere doğru harekete geçeceğiz.  25. Türkmen alayının birinci Türkmen bölüğünün birinci takımı olarak bizler, hedefe kilitlenmiş, türkünün son dörtlüğünü yineleyip duruyoruz. </span></p>
	<p class="block8">“Fermanım ol gel, fermanım ol gel. “</p>
	<p class="block">Kerkük’e bir yıl önce geldim. Bölükteki en yeni teğmenler Tuğrul ile bendim. Diğerleri çok daha önceleri buraya ulaşmışlar ve Türkmenleri örgütlemeye başlamışlardı. İçlerinde Irak savaşından önce gelenler bile vardı. Yani bizim komutanlar ABD’nin Irak’a el atacağını biliyorlardı. </p>
	<p class="block">Geçen yaz, İzmir’deki ordu evinin üst katında Hasan paşa benimle görüşmüş, projeyi anlatmıştı. Güneyimizde bir Kürt devleti kurmaya çalışıyorlardı. Böyle bir oluşuma izin veremezdik. Tüm gayretlere rağmen, Kürt devleti bir şekilde gerçekleşirse, bu kez sınırları Kerkük, Musul ve Türkiye hattını kesecek biçimde çizilmemeliydi. Ne var ki, olabilecekler içindeki en kötü senaryo gerçekleşmek üzereydi. Bir yıl önce ABD Irak’ın kuzeyinde bir Kürt federal devletine yeşil ışık yakmış, Kerkük’ün de başkent olmasını kabul etmişti. Kürt federal devletinin bir kaç yıl sonra bağımsız bir devlet olarak tanınacağını görmemek için kör olmak gerekirdi. Komutanlarımız için müdahaleden başka yol kalmamıştı. </p>
	<p class="block">Hazırlanan plan uygulanması zor, hatta olanaksız gibi görünüyor, ama başarılabildiği taktirde ülkemize yıllar boyu sürecek bir barış dönemi vaat ediyordu. Yüksek teknolojinin her türlüsünün kullanılacağı bu savaşta benim gibi teknik subaylara ihtiyaç duyuluyordu. Hemen gönüllü oldum. Ordudan ayrıldım ve bir ithalat ihracat şirketine (!) girdim. Düşmanın bu numarayı yutmasını beklemiyorduk ama en azından söyleyecek sözleri kalmazdı. </p>
	<p class="block9">Ekim sonunda kuzey Irak’a geçtim, Kerkük yakınlarındaki bir eve yerleştim. Yeni oluşturulan Türkmen ordusunun 25. Türkmen alayının birinci bölüğünde görev aldım. Hemen yoğun eğitime başladık. Düşmanı yanıltmak için her türlü olanağı sonuna kadar kullanıyor, büyük bir gizlilik içinde çalışıyor, dünyada bir eşi daha olmayan büyük bir gözetleme sistemi kuruyorduk. Türkiye’de dünyanın en ince fiber optik kablosunu üretmeyi başarmıştık. Böylece binlerce kameranın göndereceği bilgileri alıp başka bir yere iletebiliyorduk. Kullanılan kameralar ise ayrı bir keşifti. Kızıl ötesi görüntü verebiliyor, aynı anda dört ayrı yöne kablo bağlantısı yapılabiliyordu. Böylece sistem tek bir hat üzerinden değil, tam bir kablo ağı biçiminde çalışıyordu. Tıpkı örümcek ağır gibi, bir tarafının delinmesi, ağın işlevini bozmuyordu. Kamerayı bir çubuğun üzerine yerleştiriyorduk. Çubuk iki hafta boyunca kameraya gerekli enerjiyi sağlıyordu ki sistem kapalıyken pil harcamıyordu. Bu şekilde sadece belli aralıklarla gözetleme yapıldığında yirmi gün dolayında yararlanmak mümkündü. Üstelik basit bir ağaç dalı, kaya parçası ya da kereste görünümünde olduğundan hiç dikkati çekmiyordu. Elektrik direklerini, çevrede bulunan bazı ağaçları, duvarları kullanarak Kerkük içine şimdiden yüzlerce kamera yerleştirmiştik ve kenti gece gündüz denetim altında tutabiliyorduk. Kimi zaman telefoncu, kimi zaman elektrikçi kılığında, Kerkük içinde adım atmadığım yer kalmamıştı. Binlerce kilometrelik kablo döşemiş olmalıydım. Sistemin bize ait bir ismi olmasını istediğimizden ona kullandığımız yere göre kayagözü, duvargözü, direkgözü gibi isimler verdik ama çoğunlukla hep kayagözü sözcüğünü kullandık. </p>
	<p class="block"> <span class="tab">      </span>Benim takım araçlarının yanında yere oturmuş sessizce bekliyordu. Yirmi kişi, onarlık iki öbek halinde toplanmıştı. Az önce söylenen türkünün tadı dillerde, başlarını öne eğmiş öylece duruyorlardı. Ortalık ay ışığıyla aydınlanmıştı ve artık gizlenme gereği duymuyorduk. Takımın iki deneyimli çavuşu Çakır ve Akın yanıma geldiler. Çakır çavuş;</p>
	<p class="block9">“Komutanım, ne zaman gidiyoruz?” diye sordu. </p>
	<p class="block">Saatime baktım, bire iki vardı. Gülümseyerek;</p>
	<p class="block9">“İki dakika bekle, sonra her an gitmeye hazır ol” dedim. </p>
	<p class="block">Meraklı gözlerle kenti süzdüler. Her yere büyük bir sessizlik hâkimdi. Çevremizde tıpkı bizim gibi öbekler halinde binlerce asker vardı. Ay ışığında görülebilenlerin sayısı yüzü geçmiyordu ama ilerdeki tepenin altı, yandaki yolun kenarı, kuzey, güney, doğu ve batı velhasıl her yer tıpkı bizim gibi heyecan içinde bekleyen askerlerle doluydu.</p>
	<p class="block9">İlk silah sesini biri çeyrek geçe işittik. Sonra üç beş, on yirmi derken çatırtılar giderek arttı ve tüm kenti kapladı. Kürtler, işgale karşı direniyorlardı. Seslerden direnmenin beklenenden daha az olduğunu söyleyebilirdim. Pür dikkat kenti izliyor, en küçük ayrıntıyı kaçırmıyorduk. Saat ikiye doğru az ilerimizde konuşlanan 3. ve 4. takımlar aceleyle araçlarına bindiler ve kente doğru harekete geçtiler. Binlerce asker bu yaşlı kente doğru koşturuyordu. Gecenin karanlığında onları göremezdiniz ama orada olduklarını ve yavaşça sokakları doldurduklarını biliyordum. </p>
	<p class="block9">Benim telsizden hiç ses çıkmıyordu. Askerler sabırsızlanmaya başlamıştı. Yüksek sesle konuşmalar duyuluyordu. Akın çavuşa döndüm,</p>
	<p class="block9">“Çavuş, sustur şunları, emirleri bilmiyorlar mı?” dedim. </p>
	<p class="block">Çavuş yerinden fırladı, askerlere çıkıştı, seslerini kestiler. Bu anda telsizden yüzbaşının sesi yankılandı;</p>
	<p class="block9">“Erdem, sıra sende, fırla”</p>
	<p class="block">Askerler de emri duydular ve herkes anında araçlardaki yerini aldı, sürücüler gaza bastı ve hızla hedefe doğru ilerlemeye başladık. Kente doğu yolundan giriyorduk ve önümüzde uzun bir konvoy oluşmuştu. Gecenin karanlığında sokaklarda resmen trafik sıkışıklığı yaşanıyordu. Kamuflaj elbiseli ve sol omzunda Türkmen bayrağı taşıyan insanlar sanki kentte başka birileri yokmuş gibi her yerdeydiler. Kürtler kısa bir direnmenin ardından ortalıktan kaybolmuştu. O an işimizin bu en önemli ilk anını kazandığımızı hissettim ve inanılmaz biçimde rahatladım. </p>
	<p class="block9">Görevimiz üç ayrı binayı taramaktı. Birincisi iki katlı bir yapıydı, alt katta kahvehane, üstte ise bürolar vardı. Kürtler burayı bir çeşit gizli polis noktası gibi kullanıyorlardı. O kadar iyi korunuyordu ki, tüm gayretlerime rağmen içeriye kamera yerleştirememiştim. Doğruca oraya yöneldik. Caddelerde araçlar, kaldırımlarda askerler, inanılmaz bir koşuşturma içindeydiler. Herkes hedefine ulaşmaya çalışıyordu. Dar sokaklardan geçip binanın tam önünde durduk. Kentte karartma uygulanmıyor, güçlü sokak lambaları her yeri gündüz gibi aydınlatıyordu. Takımlar büyük bir düzen içinde araçlardan indiler ve çevreyi kuşatmaya başladılar. Hemen arka taraftan yoğun çatışma sesi geliyordu oysa bu sokak bomboştu ve sanki tüm insanları huzur içinde uyuyormuş gibi bir duygu uyandırıyordu.  Yavaşça araçtan indim, silahımı son kez kontrol ederek kapıya yaklaştım. Elimden geldiğince sakin olmaya çalışıyordum ama parmaklarımın titremesini bir türlü durduramıyordum. Askerlerimin görmemesi için sıkıca silahımı tuttum, hepsi arkamda bir öbek oluşturmuşlardı, çevreye baktım, tam karşıda bir inşaat vardı. Keskin nişancımız olan askere döndüm;</p>
	<p class="block9">“Taner, sen karşıya mevzilen ve pencereleri gözetle. Bir şey görürsen bana bildir” dedim. </p>
	<p class="block9">“Baş üstüne komutanım” diye</p>
	<p class="block">öyle bağırdı ki, henüz uyanmamış düşmanların tümü uyanmıştır. Elimle sessiz olmasını işaret ettim, koşarak inşaata girdi. Diğer askerlerle kapıya yaklaştım, yanda durarak elimle hafifçe ittim. Kapı kilitli değildi, ardına kadar açılıverdi. Kapalı bir kahvenin kapısını açık bırakıp gider misiniz? Elbette hayır. O zaman düşman bizi bekliyor olmalıydı.  Hala heyecanımı yenememiştim. Miğferimin kayışı ağzıma giriyor, garip ve acı bir tad damağıma yayılıyordu. O an karşıma çıkabilecek her şeye düşünmeden ateş edebileceğini fark ettim, yanlışlıkla bir askerimi vurma düşüncesiyle iliklerimize kadar titredim. </p>
	<p class="block9">Elimle işaret ederek erler Ayhan ve Cengiz’e içeri girmeleri söyledim. Silahlarını göz hizasında tutarak kahveye girdiler. Sanıyorum bunu filmlerden öğrenmişlerdi yoksa biz böylesi bir eğitim yapmamıştık. Arkalarından da ben yürüdüm. Bu sırada Taner telsizden mevzilendiğini bildirdi. Pencerelerde hiçbir hareket yokmuş. Kahveyi en ince noktasına kadar taradık. Zaten orada gizlenecek fazla bir yer bulunmuyordu. Ocağının yanındaki kapıdan arkadaki koridora geçtik. Burada dört tane kapı vardı ve kapalı görünüyordu. Bir tanesinin üzerinde tuvalet olduğunu gösteren resim asılmıştı. Dışarıda bizi bekleyen erleri yanıma çağırdım, tuvaletleri kontrol etmelerini söyledim. </p>
	<p class="block9">Sonunda heyecanımı yenmeyi başarmıştım. Aslında binanın boş olması içimi rahatlatmıştı. Hemen önümdeki kapıyı dikkatle açtım, küçük bir odaya girdim. Bir çeşit depo olmalıydı, çaylar, çay bardakları, süpürgeler ve temizlik malzemeleriyle doluydu. Oradan çıktım, koridorun sonuna doğru dikkatle yürümeye başladım. Askerler hemen ardımdan geliyorlardı. Sağ tarafımda kapısı ardına kadar açık mutfak vardı. Kahvede yemek çıkmadığına göre burası yukarı kattaki çalışanların yemek ihtiyacını karşılıyor olmalıydı. Birden aptalca davrandığımı fark ettim. Çünkü mutfakta birisi olsaydı, beni kolaylıkla vurabilirdi. O açık kapıyı hiç beklemiyordum, tam bir hedef olarak kapının önünde durmuştum. Telaşla yana çekildim. Kalbim yeniden gümbürtüler içinde çarpmaya başladı. Askerlerden ikisi adeta yerde sürünerek mutfağa girdiler, orada da kimse yoktu. Hepimiz birlikte mutfağı aramaya başladık. Büyük kuzinenin hemen yanında bir kapı daha vardı. Yavaşça kapıyı açacaktım ki, keskin nişancı Taner telsizden seslendi.</p>
	<p class="block9">“Komutanım, içerde hareket var.”</p>
	<p class="block9">“Tamam, izlemeye devam, ben emir vermedikçe ateş etme.”</p>
	<p class="block9">“baş üstüne”</p>
	<p class="block">Hemen elimi kapıdan çektim, dikkatle yan tarafa geçtim, uzanıp hafifçe yokladım, kapı kilitliydi. Düşman arka tarafta bizi bekliyor olabilirdi. Onu açmak için uğraşacak zamanım yoktu. Üstelik her an ateşle karşılaşabilirdik. Erlere patlayıcı kullanmalarını işaret ettim. Yapışkan patlayıcıyı kilidin üzerine yerleştirdiler. Ortadaki bankonun gerisine geçip yere eğildik, hala heyecanımla uğraşıyor onu yenmeye çalışıyordum. Ter anlımdan süzülüp çenemden aşağıya düşüyordu. Tabancamı çektim, iki elimde sıkıca tuttum elimden geldiğince gizlenerek kapıya bir el ateş ettim. Büyük bir patlama oldu, tahta parçalarını çevreye yayıldı. Başımı kaldırıp baktığımda kapının yok olduğunu gördüm, onun önünde merdiven ortaya çıkmıştı ve bir adam kafasını tutarak yerde inliyordu. Kapının arkasına saklanmış, patlama sırasında ciddi şekilde yaralamıştı. İki asker yaralıyı dışarıya taşıdı. Sayımız az olduğu için gidenlerin dönmesini bekledik. </p>
	<p class="block9">Kimse konuşmuyor, büyük bir dikkatle sessizliği dinliyordu. Çevreyi incelerken yanda dışarıya açılan başka bir kapı olduğunu fark ettim. En azından biz yukarıya çıktığımızda buradan rahatça saldırıya uğrayabilirdik. Askerlerden birisini oraya koydum ve Türkmen üniforması dışında kimi görürse ateş etmesini söyledim. Diğer askerlerle birlikte yavaşça merdivenleri çıktım. Burada uzun bir koridor ve iki oda vardı. Birinci odaya girdiğimizde masanın üzerinde yanan sigara hemen dikkatimizi çekti. Bu sigaranın sahibi, aşağıdaki yaralı değilse, mutlaka diğer odada saklanıyor olmalıydı. Kapıya yaklaştım, yüksek sesle ve Arapça olarak </p>
	<p class="block9">“Teslim olun” diye bağırdım. </p>
	<p class="block">Hafif bir tıkırtı duyuldu, ardından kapı öyle bir tarandı ki, içerisini rahatlıkça görebileceğiniz kadar çok delik oluştu. Adamın cephanesi bol olmalıydı. Kapıyı kolayca açabilirdim ama karşılık olarak bir el bombası atacağından emindim. Gerçi merdivenlere ve diğer odaya saklanabilirdik ama yine de bana riskli görünüyordu. Bir plan için düşünürken telsizden keskin nişancı Taner’in sesi duyuldu. </p>
	<p class="block9">“Komutanım, düşman görüş alanımda. Emrinizi bekliyorum”</p>
	<p class="block">Bu fırsatı kaçıramazdım, aceleyle;</p>
	<p class="block9">“İndir onu, indir” diye bağırdım.</p>
	<p class="block"> Tek bir el silah atıldı ve odada birisinin yere düştüğünü duydum. İki dakika bekledik ve yavaşça kapıyı açtık. Hemen önümüzde elinde silahıyla yerde yatıyordu. Tam kafasından vurulmuştu. Odayı incelerken aşağıdan silah sesleri gelmeye başladı. Arka çıkışa koyduğum asker ateş ediyordu. Yani dışarıdan saldırı vardı. Çılgın gibi aşağıya koştuk. Asker bizi görünce silahını indirdi, dışarıyı işaret etti. Bahçenin köşesinde şişman birisi elinde son model keskin nişancı silahıyla kıvrılıp kalmıştı. Yanlış zamanda yanlış yere gelmişti. Sanırım bizi daha geç bekliyor olmalıydılar. Çünkü saklanacak, siper alacak bir yere gitme fırsatı bulamamışlardı. Telsizle yüzbaşıyı aradım ve evin temizlendiğini söyledim. Hemen diğer hedefe geçmemi bildirdi. Biz binadan çıkarken, başka askerler incelemek ve belge toplamak üzere içeriye giriyorlardı. </p>
	<p class="block9">Aracımıza bindik, bu kez direksiyona ben geçtim. On saniye kadar öylece durdum. Garip şey, az önceki heyecanımdan eser kalmamıştı ve birden kendimi sanki günlük işlerini yapan bir devlet memuru gibi hissetmeye başlamıştım. Yanımda duran Çakır çavuş;</p>
	<p class="block9">“Komutanım ne bekliyoruz”</p>
	<p class="block">diye sormasıyla kendime geldim, gaza bastım. Öteki binaya doğru harekete ettik. Saat iki buçuk olmuştu. Sokaklarda yalnızca Türkmen askerleri görülüyordu. Gideceğimiz yer uzakta değildi, araçla beş dakika bile sürmüyordu. Telsizden Yüzbaşı Erol’un sesi duyuldu,</p>
	<p class="block9">“Erdem, kültür merkezini biliyor musun?”</p>
	<p class="block9">“Evet komutanım, biliyorum”</p>
	<p class="block9">“Hemen oraya gidiyorsun, acele et”</p>
	<p class="block">Gaza bastım, altımdaki cip şöyle bir homurdandı, şimşek gibi ileri atıldı. Üç dakika sonra kültür merkezinin önündeydim. Ortalıkta yüzlerce asker vardı ve herkes bir yere mevzilenmişti. Karşıdan bölük komutanı Yüzbaşı Erol elini kaldırdı. Doğruca yanına gittim, araçtan atlayıp selam verdim. Elini omzuma koydu,</p>
	<p class="block9">“Erdem, Kürtler bazı sivilleri rehin almışlar ve buraya kapatmışlar. Onları kurtarmamız gerekiyor. Pek alışılmış bir savaş biçimi değil ama şu andaki en acil sorunumuz bu” dedi. </p>
	<p class="block9">“Baş üstünü komutanım elimden geleni yaparım”</p>
	<p class="block9">“Senin takımın tamamı bu işle görevli, hep birlikte bu binaya girecek, sivilleri o katillerin elinden alacaksınız.”</p>
	<p class="block9">“Baş üstüne komutanım” diyerek</p>
	<p class="block">selam verdim ve araçta bulunan silahımı alarak binaya doğru koşmaya başladım. Artık savaşa iyice ısındığımı hissediyordum, hareketlerim düzgün ve güvenliydi. Benim araçta olan beş asker de peşimden geliyorlardı. Doğruca arka kapıya yöneldim. Dar sokak sadece tek bir lamba ile aydınlatılmıştı. Ortalık karanlıktı, gece görüş gözlüğümü indirdim, diğerleri de aynı şeyi yaptılar. Bu sırada Çakır ve Akın çavuşlar da askerlerle birlikte bize yetiştiler. Kimseden ses çıkmıyordu. Arka kapıya on beş yirmi metre kalmıştı ki, bir inleme sesi duyduk. Sokaktaki çöp bidonunun yanında genç birisi yatıyordu, karnından yaralanmıştı, her yer kan içindeydi. Sıhhiyeyi çağırdık, yaralıyı geriye götürdüler. Kapının önünde toplandık. </p>
	<p class="block9">“Çakır, yanına beş kişi al ve içeri gir, girişteki güvenliği sağla” dedim. </p>
	<p class="block">Hemen adamlarını aldı, kapıyı açtığı gibi paldır kültür içeri girdi. Ben daha dikkatli bir girişi tercih ederdim ama sonuçta bizimkiler uzman polis değillerdi. Aynı anda bağrışmalar duyuldu, sanırım çavuş onlara teslim olmalarını söylüyordu. Arkalarından koşturdum, Çakırın önünde bir adam yerde diz çökmüş, ellerini başının üzerine koymuş bekliyordu. Odanın diğer köşesinde ise bir yaralı vardı. </p>
	<p class="block9">“Akın çavuş, yaralıları ve teslim olanları sen dışarı çıkaracaksın, hadi bakalım” diye </p>
	<p class="block">bağırdım. O da aynı şekilde yüksek sesle karşılık verdi. </p>
	<p class="block9">“Baş üstüne komutanım”</p>
	<p class="block">Dışarıda kalan tüm askerler binaya girmeye başladı. </p>
	<p class="block9">Girişte küçük bir dikdörtgen oda ve ona bağlı uzun koridor vardı. Sol tarafı boydan boya dışarıya açılan pencerelerde kaplıydı, karşısında ise iki kapı görülüyordu. Koridorun sonundaki boşluktan bir ses duydum gibi geldi. Normal olarak askerleri göndermem gerekirdi. Üstelik çevremde en azından on tane adamım vardı. Ama hani basiretim bağlandı derler ya, giriş bölümünü temizlemekle meşgul askerlerimi arkamda bırakarak koridor boyunca yürümeye başladım. Tam köşeye gelince duyduğum ses iyice belirginleşti. Bir kadın, hem de düzgün bir Türkçe ile yalvarıyordu;</p>
	<p class="block10">“Lütfen efendim, beni öldürmeyin, ben size bir şey yapmadım ki”</p>
	<p class="block">Duvara yapışıp yavaşça ileriye baktım. Hemen önümde bir kadın gördüm. Yere diz çökmüş ağlıyordu. Onun üç dört metre uzağında bir merdiven vardı ve basamakta duran ve peşmergeye benzeyen adamın elinde bir tabanca vardı ve onu ateşlemek üzereydi, ya da bana öyle geldi. Birden kararımı verdim, silahımı doğrulttuğum gibi koridorun ortasına atladım. Adam şaşkınlıkla bana baktı, bir an göz göze geldik, silahını yüzüme doğru çevirdi ama ben çoktan kafasına nişan almıştım. Hemen tetiği bastım. Aramızdaki mesafe üç ya da en fazla dört metreydi. Yani normalde ıskalamak hiç de kolay değildi ama nasıl olduysa adam yere eğildi ve mermim adamın kafasını sıyırıp geçti. Üstünlük hala bendeydi ve ikinci mermiyi hedefe oturtmamam için hiçbir neden yoktu. Ama yerde diz çöken kadın, silah sesini duyunca panik içinde ayağa fırladı. Tam ikimizin ortasında durdu, yüzü hala peşmergeye dönüktü, beni görmemişti, geriye doğru hamle yaptı ve olanca gücüyle bana çarptı. Birlikte yere düştük. Silahım hedefini kaybetmişti, oysa adam elindeki tabancayı çoktan kafama doğru çevirmişti. Iskalarsa belki bir şansım olabilirdi ama pek öyle görünmüyordu. Yine de tüfeğimi ona doğru döndürmeye çalıştım. Üzerime yıkılan kadın panik için bana sarılıyor, nişan almama engel oluyordu. Her şey bitti diye düşündüm. Yüreğimden garip bir pişmanlık duygusu yükseldi. Tam bu anda köşede biten Çakır çavuş üst üste ateş etmeye başladı. İki ya da üç mermi Adamın suratını dağıtıverdi, hedef geriye savrulup merdivenlerin üzerine düştü. Üzerimdeki kadın çığlıklar atarak ayağa kalktı, yerde yatan cesede baktı, böyle manzaralara alışık olmamalıydı ki, bayılıp yere yığılıverdi. Koridorun bu köşesinde her yer kan lekeleriyle kaplanmıştı. Çakır çavuş elini uzattı, yattığım yerden doğruldum. Hala heyecanla titriyordum. Büyük tehlike atlatmıştım. </p>
	<p class="block9">“Bir şeyiniz yok ya komutanım” diye sordu.</p>
	<p class="block9">“Yok be Çakır, sen varken bana bir şey olur mu hiç” diye karşılık verdim. </p>
	<p class="block">Tüm dişlerini göstererek gülümsedi,</p>
	<p class="block9">“Görevimiz komutanım” dedi. </p>
	<p class="block">Elimden geldiğince sakin olmaya çalışarak çevreme baktım.  Az önceki güvenli halimden eser kalmamış, heyecan yeniden tüm vücudumu sarmıştı. Ağzım kuruyor, boğazım susuzlukla yanıyor buna karşın şakır şakır burnum akıyordu. Mendilimi çıkarıp bir güzel temizlendim, mataramdan birkaç yudum su içtim. Derin bir nefes aldım. Biraz olsun kendime gelmiştim. </p>
	<p class="block9">Bulunduğum yerdeki merdiven üst kata gidiyordu. Oysa biz alt katta tek bir odayı bile temizlememiştik. Ama en azından katlar arası geçişleri durdurmak için merdivenlerin önüne dört tane asker yerleştirdim. Sonra yeniden girişe döndüm. Koridordaki kapılardan ilk baştakini işaret ederek; </p>
	<p class="block9">“Akın çavuş, kapı” dedim. </p>
	<p class="block">Hemen yanına üç asker aldı. İşi biraz olsun öğrenmişti. Kapıyı açar açmaz içeri dalmadı, tersine yan tarafa saklanıp içeriye şöyle bir göz attı, her hangi bir tehlike olmadığını görünce de askerlerine girmelerini söyledi. Onların ardından ben de odaya girdim. Çarşaflı bir kadın yerde yatıyordu. Gece görüş gözlükleriyle biraz dikkatli bakınca yere bağlanmış olduğunu fark ettim. Hafifçe inliyordu. Çevreye göz gezdirdim, içeriye bakan bir başka kapı daha gördüm. Bir kez daha; </p>
	<p class="block9">“Akın kapı” dedim. </p>
	<p class="block">iki asker gidip kapıyı açtı ama içerden şiddetle ateş edildi. Aynı zamanda bir el bombası yuvarlanarak odanın ortasına geldi. Avazım çıktığı kadar bağırdım,</p>
	<p class="block9">“El bombası, el bombası, siper alın”</p>
	<p class="block">Kendimi orada duran bir masanın arkasına attım. El bombası, kapının yanında duran iki askerin dışarıya kaçmaları için yeterince süre tanımıştı. Aynı şekilde Akın çavuş ve diğer iki er de güvenli sayılabilecek noktalara çekilmişlerdi. Şiddetli bir patlama oldu, sanki birisi kafama kocaman bir çekiç vurmuştu. Kulaklarım çınlamaya başladı, sersemledim. Sürekli olarak kendime gelmem gerektiğini yineliyordum, elim silahımı gitti, yattığım yerden doğrulup içerdeki kapıya döndüm. Gece görüş gözlüklerim kaymıştı ve karanlıkta bir şey görülmüyordu ama Çakır çavuş el bombasının patlamasından sonra hemen harekete geçmiş, karşı ateşe başlamıştı. Karanlıkta birisi saklanmaya çalışıyor gibi geldi, ona doğru ateş ettim. İçerden hiç karşılık gelmiyordu. </p>
	<p class="block9">“Ateş kes” diye bağırdım. </p>
	<p class="block">Silahlar hemen sustu. Akın çavuş ve bir asker yattıkları yerden kalktılar, kapının yanında yatan adamı dışarı çektiler. En azından altı yedi tane isabet almıştı. Peki ama diğer askerimiz neden yerden kalkmıyordu? Kuşku içinde ona doğru koştuk. Şarapnel parçası tam kulağının arkasından girmişti. Türkmen er Garberdi bizim ilk şehidimizdi. Sıhhiyeciler onu sedye ile dışarı çıkarırken, yere bağlanmış çarşaflı kadına hiçbir şey olmamıştı. Üstelik bomba neredeyse yanına patlamıştı. Buna kaderden başka ne söylenebilirdi ki? Bu arada çatışmanın olduğu odayı inceleyen askerler, yerde yatan bir başka peşmerge cesedi daha buldular. Tam da benim yattığım yerin önüne yığılmıştı. Demek ki doğru görmüştüm. Ama odada iki kişi olabileceklerini o an için düşünememiştim. </p>
	<p class="block9">Alt katta bulunan tüm odaları kontrol etmeye başladık. Elimizde binanın bir planı yoktu. Anladığım kadarıyla, odaların bazıları yandan birbirine bağlanmış, kimileri ortadan bölme ile ayrılmış, iki oda olarak düzenlenmişti. Yani nereden bakarsanız bakın tam bir labirent oluşmuştu ve bu peşmergelerin çok işine geliyordu. Bir çeşit ölümüne saklambaç oynar gibiydik. </p>
	<p class="block9">Alt katı neredeyse bitiriyorduk. Sanırım bir ya da iki oda daha kalmıştı ki, daha önce kontrol ettiğimiz ve yaralı sivillerin bulunduğu odadan önce çığlıklar ardından da silah sesleri duyuldu. Heyecan için oraya koşturduk. Her nasılsa saklandığı yerde göremediğimiz bir peşmerge kaçmak istemiş, bu sırada sedye ile oraya gelen sıhhiye erleriyle karşılaşmıştı. Her iki taraf da silahına davranmış, bizim sedyeciler daha hızlı çıkmıştı. Çakır çavuş sıhhiye erinin omzuna vurdu;</p>
	<p class="block9">“Hadi bakalım, şimdi gerçek asker oldunuz işte” dedi. </p>
	<p class="block9">Yeniden koridorun sonundaki odanın kapısının önünde toplandık. Bu kez sıra Akın çavuştaydı, dikkatle kapıyı açtı, eğilerek içeriye baktı. Gece görüş gözlüklerinin aydınlatabildiği alan pek fazla değildi. Önde duran iki er, Akın çavuşun işaretiyle içeri girdi. Ardından Çakır çavuş ve dört asker daha onları izledi. Çakır’ın sesi duyuldu;</p>
	<p class="block9">“Komutanım, burada bir yaralı var”</p>
	<p class="block">Hemen yaralının yanına gittim. Genç bir kadın yerde yatıyordu. Üzerine bir pike örtmüştü. Tecavüze uğradığı anlaşılıyordu. Yüzü şişmişti, dudağının kenarından kan sızıyordu. Burası dışarıdan ışık aldığından öteki odalara göre daha aydınlıktı. Kadın eliyle karşıdaki kapıyı işaret etti.</p>
	<p class="block9">“Ordalar, ordalar” diye inledi. </p>
	<p class="block">Onun perişan hali hepimizi çok etkilemişti. Benim emir vermemi beklemeden iki asker hemen koşup kapıyı araladı. El bombasına karşı kapıyı ardına kadar açmamayı da öğrenmiştik. Arapça ve Kürtçe olarak içerdekilere teslim olmaları söylendi. İçerdekiler ateş etmeyi tercih ettiler. Biz de karşılık verdik. Beş dakika sonra orada bulunan iki tecavüzcü tamamen etkisiz hale gelmişti. Yerde yatan kadın güçlükle doğruldu. Pikeye sarılmıştı, ayaklarının kan içinde olduğunu fark ettim. Tutmak için bir hamle yaptım ama beni yana doğru itti. Doğruca yan odaya geçti, yerde yatan cesetlere tükürdü. Sonra diz çöktü, çığlıklar atarak vurmaya başladı. Hemen yetişen sıhhiyeciler onu kucakladıkları gibi dışarı çıkardılar. </p>
	<p class="block9">Artık yukarı kata çıkmak için hazırdık. Saat dörde geliyordu, biran önce buradaki işimizi bitirmeliydik. Çok değil, altmış dakika sonra güneş doğacaktı ve bu kez Amerikan kuvvetleriyle karşı karşıya gelebilirdik, yitirecek zamanımız yoktu. Hızlı adımlarla üst merdivenlere ulaştım. Nöbetçi koyduğum dört er bizi bekliyordu. Her hangi bir hareket olmadığını söylediler. Merdiven basamaklarına çıkarak askerlere döndüm;</p>
	<p class="block9">“Arkadaşlar, fazla zamanımız yok, burada toplam yirmi beş kişiyiz. Dörder kişilik guruplara ayrılacak ve hızla odaları tarayacaksınız. Teslim olanlar dışında kimseye acımak yok. Elinizden geldiği kadar sivillere zarar vermemeye çalışın” dedim. </p>
	<p class="block">Çakır ve Akın çavuşlar hemen gurupları düzenlediler. En öne geçtim, üst katın iki kanatlı büyük kapısının yanında durdum. Arka tarafa tuzak kurulmuş olabilirdi. </p>
	<p class="block9">“Çakır, kapıyı uçuralım, tuzak olup olmadığı daha kolay öğreniriz” dedim. </p>
	<p class="block">Çakır çavuş koşup kapıya patlayıcı yerleştirdi, herkes geriye çekildi, küçük bir patlama ile kapı tuz buz oldu. Saklandığım yerden kafamı uzattığımda geniş ve uzun bir koridorun sonunda bir ağır makinelinin bizi beklediğini gördüm. İlk asker ayağa kalkar kalkmaz ateşe başladı. Hepimiz yere kapaklandık. Öylesine seri ateş ediyordu ki, başımızı kaldırıp karşılık veremiyorduk. Mermilerin kümelendiği karşı duvar neredeyse delinecek hale gelmişti. Kemerimden bir el bombası aldım, yattığım yerden olanca gücümle ileriye fırlattım. Akın çavuş da aynı şekilde bir el bombası atmıştı. İki patlama oldu ve ateş kesildi. Kafamı kaldırıp baktım, peşmerge yerde yatıyordu. Askerler üzerimden atlayıp koridora girdiler. En son ben kalkabildim. Hızla odaları tarıyor, risk alıyorduk ama çok şükür ki yukarı katta kimsecikler yoktu, odalar boştu. Tek bir yer kalmıştı.  Koridorun sonunda kocaman cam kapılı yer, toplantı salonu olabilirdi, buzlu camın arkasında hareket eden gölgeleri görebiliyordum. Çakır çavuşa işaret ederek sessiz olmasını bildirdim. Yavaşça kapının yanına geldim, yerde yatan peşmerge inliyordu. Çok kötü yaralanmıştı. Ama onunla ilgilenecek durumda değildik. Geriye çekildim, hemen yandaki odaya girdim. Aynı anda salondan Kürtçe bir ses yükseldi. Eğer ateş edersek, tüm rehineleri öldüreceklerini söylüyorlardı. Hemen önümde duran er Eyüp’e döndüm;</p>
	<p class="block9">“Söyle onlara, teslim olsunlar. O zaman hayatları kurtulur. Eğer rehinelerin kılına zarar gelirse, onları öldürdükleri rehinelerin akrabalarına teslim ederim, tamam mı?” dedim. </p>
	<p class="block">Er Eyüp gülümsedi ve bağırarak söylediklerimi Kürtçeye çevirdi. Az sonra cam kapı açıldı ve elinde beyaz mendiliyle birisi dışarı çıktı. Askerleri onu kenara çektiler ve hemen odaya girdiler. En azından yirmi kişi yere yatmış öylece duruyordu. Rehinelerin burnu bile kanamamıştı. Çevreyi son bir kez daha kontrol ederek, yavaş adımlarla binanın dışına çıktım. Tuğrul teğmen gülümseyerek bana doğru geldi;</p>
	<p class="block9">“Erdem, çok iyi iş çıkardın, savaşta sonra seni buranın emniyet müdürü yapalım” dedi. </p>
	<p class="block">Son iki saatte çektiğim heyecan bana yetmişti, hemen itiraz ettim;</p>
	<p class="block9">“İstemez, istemez, ben sıramı savdım, şimdi seni görelim,” dedim. </p>
	<p class="block9">Saat beşe geliyordu. Gökyüzünün doğu tarafı tamamen aydınlanmıştı. Binlerce asker ortalıkta koşuşturuyordu. Bizim takımı binanın hemen önünde topladım, sıraya soktum. Yüzbaşı Erol yanıma geldi ve sokağın köşesinden başlayarak yüz ev saymamı ve içindeki tüm sivilleri Musul yönüne göndermemi emretti. Hemen işe koyulduk. Türkmenler ve Araplar heyecanlı, Kürtler işe endişeliydi. Kimileri karşı çıkmaya çalıştı ama kısa sürede herkes kentin dışına doğru yola çıkmıştı bile. Kürtler doğudan Erbil yönüne gidiyorlardı. </p>
	<p class="block9">Öğleye doğru tüm kenti kontrol altına almıştık. Siviller büyük bir dikkatle boşaltılıyor, stratejik noktalar işgal ediliyordu. Birden gökyüzünde uçaklar belirdi ve büyük bir hızla üzerimizde uçmaya başladılar. Amerikalılar sonunda durumun ciddiyetini kavramış olmalıydılar. Kentin dışında bir yerleri bombaladılar. Siviller kısa süreli panik yaşadılarsa da, kentin boşaltılması akşama kadar düzenli olarak sürdü. </p>
	<p class="block9">Boşaltmada en büyük sorun Türkmen gönüllülerdi. Bir türlü gitmek istemiyor, bizimle savaşacaklarını söylüyorlardı. Gerçekte onlara çok ihtiyacımız vardı. Çünkü kentin çevresinde yüzlerce siper kazılacaktı. Sonunda Hasan paşa bir çözüm buldu. Önceden planlanan yerlere siper kazmak üzere, kentin dışında kalmalarına izin verdi. Kenti terk eden halk görüntüsü altında bölgeyi savunma hatlarıyla donatacaklardı. En büyük korkumuz ise Amerikalıların bunları bombalamalarıydı. Ne kadar acımasız olduklarını biliyorduk. Sonunda bir şekilde kenti boşalttık. Gece olduğunda yalnızca askerler kalmıştı.</p>
	<p class="block9">Alay komutanımız Rahmi albay yemekten sonra bizleri topladı, bilgi verdi. Yalnızca Kerkük’te değil, Türkiye sınırından başlayarak Kerkük’e kadar olan bütün alanda işgal başarıyla gerçekleşmiş ve yabancı unsurlar belirlenen alanın dışına çıkarılmıştı. Burada yabancı unsurlar elbette Kürtler oluyordu. Çıkan çatışmalarda elli askerimiz şehit düşmüş, iki yüzden fazla peşmerge öldürülmüştü. Önceden planlandığı şekilde, Amerikalılarla asla çatışmaya girilmemiş, Musul’da bulunan küçük bir Amerikan birliği de helikopterle oradan uzaklaşmıştı. Yani her şey önceden planlandığı gibi gidiyordu. Ve asıl savaş henüz başlamamıştı. </p>
	<p class="block9">Beş alay Kerkük’ün savunulmasında görev alacaktı ve biz güney bölgesini tutacaktık. Burada küçük bir mahalle, biraz ilerde Amerikalıların bulunması ve onlarla çatışma tehlikesi yaratması nedeniyle işgal dışı bırakılmıştı. Amerikan güçlerinin kenti geri almak için önümüzdeki üç gün boyunca hazırlık yapacağı, daha sonra saldırıya geçeceği düşünülüyordu. Yani ayın on beşine kadar zamanımız vardı. </p>
	<p class="block9">Kerkük boyuca düşmanın bilmediği önemli nokta, Saddam zamanında çok gizli olarak inşasına başlanan ve bir Türk şirketi tarafından yapılan Kerkük tüneliydi. Yaklaşık iki kilometre uzunluğundaydı ve doğudan başlayarak güney batıdaki mahallelere kadar uzanıyordu. Kerkük ordusunun kurulması sırasında bu tünel bir çeşit karargâh görevi yapmış, sonraki planlamalarda olası savaş dikkate alınarak kuzey güney yönünde genişletilmişti. Şimdi ise daha da büyütülmesi gerekiyordu.<span class="tab">      </span>Rahmi albay, elindeki sopasıyla büyük Kerkük haritasının önüne geldi. </p>
	<p class="block9">“Arkadaşlar, gördüğünüz gibi şimdilik planlara uygun hareket ediyoruz. Umarım bu hep böyle gider. Şimdi Amerikalıların birkaç günlük hazırlıktan sonra burayı kuşatmak üzere harekete geçmelerini bekliyoruz. Savaşın odak noktalarından bir tanesi buradaki hava alanı olacaktır. Düşmanı öncelikle burada karşılayacağız. Hakkımızda fazla bir şey bilmiyorlar. Sürpriz etkisini sonuna kadar kullanmak zorundayız. Onlarda bulunmayan iki üstün teknik aracımız var. Birincisi kayagözü, yani her yere yerleştirdiğimiz minik kameralar, ikincisi ise bildiğiniz gibi Türkiye’de geliştirilen ısı yaymayan giysiler. Bunun için tekstilcilerimize teşekkür borçluyuz. Yani uydudan kızılötesi kameralarıyla gözetleyemezler. Gecenin karanlığında üstün olan biziz. Ama bu giysilerden sınırlı sayıda var, her askere veremiyoruz. İnşallah o günler de gelir ve gece görünmeyen bir ordu yaratabiliriz “ dedi.</p>
	<p class="block">Can kulağı ile onu dinliyorduk, odada insanların nefes alışı bile duyulabiliyordu. Albay devam etti.</p>
	<p class="block9">“Sürpriz etkisi nedeniyle ilk çatışmalarda gücümüzün tümünü kullanmayacağız. Düşmana karşı uzaktan yoğun füze atışıyla yetineceğiz. Bunun onları bir süre durduracağını düşünüyoruz. Asıl savunma hattımız, hava alanının kuzeyinden başlayıp, tepelere kadar olan geniş alanda kurulacak. Türk askerinin gücü ile burada tanışacaklar. Zaten tünellerimiz bu noktaya kadar uzanıyor. Doğu cephesinde ise işimiz biraz daha kolay. Çünkü çok daha dar bir alan söz konusu, hem kentten hem de doğu yönündeki sıra tepelerden kolaylıkla ateş sağlanabilir. Yine de düşmanın şansını deneyeceğini düşünüyoruz ve ona göre hazırlık yapıyoruz.”</p>
	<p class="block9">Dünyanın en büyük askeri gücüne karşı savaşmaya hazırlanıyorduk. Binlerce uçak, tank, top, asker ve tüm bunları destekleyen dünyanın en gelişmiş ekonomisi. Bu savaşı kazanma olanağımız var mıydı?</p>
	<p class="block9">“Evet arkadaşlar, şimdi sizin yapacağınız hazırlıklara deyinelim. Öncelikle tüm bölgeyi kayagözleri ile donatacağız. Düşmanın nefes alışını bile izlememiz gerekiyor. Ayrıca kuzeydeki tepelik araziye binlerce füze yerleştirdik. Bu savaştaki en önemli kozlarımızdan bir tanesi de bu füzelerdir.”</p>
	<p class="block">Rahmi albay hepimizin gözlerine baktı,</p>
	<p class="block9">“Arkadaşlar, silah arkadaşlarım, buradan bazılarımız gazi, bazılarımız şehit olarak ayrılacaktır. Sizlere şunu söylemek istiyorum. Verdiğimiz savaşı sakın ola sadece bir kenti savunmak olarak düşünmeyin. Çok iyi biliyoruz ki ABD’de Türkiye’yi parçalamak, yok etmek üzere planlar yapılmaktadır. Çılgın ve bağnaz birkaç Hıristiyan, kutsal toprakları ele geçirmek üzere oldukça kapsamlı bir çalışma yapmışlardır. Üstelik onlara destek veren, bağnazlıkta hiç de aşağı kalmayan bir gurup Yahudi de, bizim güney Anadolu’ya gözünü dikmiş durumdadır. Dolayısıyla burada vereceğiniz savaş, Türkiye’yi savunmaktır. Ülkemizi korumaktır. Eğer şu topraklarda Amerikan güçlerini durdurur, hatta yenilgiye uğratırsak, o cahil bağnazlar planlarını oldukça uzun süre ertelemek zorunda kalırlar. Bunu asla unutmayın” dedi. </p>
	<p class="block">Kapının yanında durdu, hepimiz ayağa kalktık, </p>
	<p class="block9">“Gazanız mübarek olsun arkadaşlar” diye bağırdı. </p>
	<p class="block">Hep birlikte karşılık verdik. </p>
	<p class="block9">“Sağol komutanım”. </p>
	<p class="block">13 Nisan. </p>
	<p class="block9">Dün gece hiç uyumadım. Savaşın verdiği gerginlikten olacak, yatağın içinde döndüm durdum. Sabaha karşı sızmışım. Saat altıda uyandım, kahvaltımı yaptım. Düşmanın bize en çok yaklaştığı noktaya, Kerkük’ün güney ucuna yerleşmiştik. Benim takım, işgal edemediğimiz o tek mahalleyi ayıran iki yüz metrelik açıklığın hemen önündeydi. Ama uzun süre orada kalamadım, genel kayagözü sisteminin kurulması için merkeze aldılar. Kentin içini yeterince donatmıştık. Şimdi hava alanının güneyinden başlayarak kuzeye kadar olan geniş bölgeye bu kameralardan yüzlerce yerleştirmemiz gerekiyordu. Üstelik bu iş için yalnızca iki günümüz vardı. Neredeyse elimizdeki bütün askerleri geniş araziye dağıttık, Türkmen gönüllülerle birlikte ve yirmi dört saat aralıksız çalışarak, uygun olan her noktayı gözetim altına aldık. Kentin batısındaki hava alanının önünden başlayarak, kuzeydeki tepelere kadar her yeri derin siperlerle donatıyorduk. Aynı şekilde doğu bölgesini de siperlerle bir ağ gibi örmemiz gerekiyordu. İnsanlar yorgunluktan bayılmak üzere ama kimsede en küçük bir şikâyet yok. Günde üç dört saatlik uyku ile idare ediyorduk. </p>
	<p class="block9">Merkeze kurduğumuz kayagözü ağı, bence dünyanın en gelişmiş gözetleme sistemi. Daha şimdiden Kerkük Bağdat yolunun pek çok bölümünü gözetleme altına aldık. Kürtler hızla Erbil yönüne çekildiler. Amerikalılar ise ortalıkta görünmüyorlar. Bence en geç yarın birilerini yollarlar. </p>
	<p class="block9">Kayagözünün pillerini değiştirmek üzere cephe gerisine kadın ve çocuklardan oluşan büyük bir gönüllü gurubu yerleştiriliyor. Bunlar hep kameraların bakımlarını yapacaklar hem de tam bir gözetleme elemanı gibi çalışacaklar. Sözün kısası tüm Türkmenler topyekûn bir savaşa başlıyor. Tanrı yardımcımız olsun. </p>
	<p class="block">14 Nisan.</p>
	<p class="block9">Gündüz çalışmalarını durdurmak zorunda kaldık. Amerikalılar sürekli olarak kentin üzerinde uçuyorlar ve her şeyi kaydediyorlar. Oysa bizim harekâtımızda sürpriz etkisi çok önemli bir yer tutuyor. Bu nedenle gündüzleri görüntü vermemeye çalışıyoruz. Kentin içinde neredeyse on bin askerimiz varken, dışarıya yalnızca iki bin kişi kadar çıkıyor. Onlar da düşmana göstere göstere bazı savunma hazırlıkları yapıyor. Düşman bu salak terörist numarasını yutacak mı bilmiyorum. </p>
	<p class="block9">Hava alanı çevresindeki siperleri bitirdik. Zaten çok fazla değildi. Asıl savunma hattında ise inanılmaz bir çalışma var. Güneş batar batmaz, binlerce kişi toprağı eşelemeye başlıyor. Tüneller, siperler hazırlanıyor. Anti-tank siperlerimiz birer dünya harikası. Çeçen gönüllülerin hazırladığı bir plana göre yapılıyor. Tam isabet kaydedilmedikçe tahrip edilemez. Çelik varilin toprağa gömülmüş hali. İçinde oksijen tüpü bile var. Yakınlara düşecek yangın bombasının ortamdaki havayı emmesine karşı askeri koruyor. Bu anti tank siperlerinin her birinin yanında küçük bir tünel yer alıyor. Atışını yapan asker hızla bu tünellere giriyor ve güvenli bölgeye doğru kaçıyor. Bu siperlerden birisine girip deneme yaptım. Hani kâğıt üzerinde her şey çok iyi görünüyor ama ateş altında yapılacak o kadar çok iş var ki. </p>
	<p class="block9">Özel giysiler sayesinde kızılötesi kameralar bizi göremiyor. Bunun en güzel kanıtı, havadan hiç rahatsız edilmememiz. Gerçi çalışmaların çok büyük bölümü yeraltından yapılıyor ve bu nedenle özel giysiye gerek kalmıyor ama sonuçta yer üzerindeki hareketlerde de gizliliğin sağlanması çok yerinde bir olay. Düşman hazırlılarımız konusunda en küçük fikre sahip değil. Yalnızca hava ve uydu görüntüleriyle yetinmek zorunda ki onların da yeterli olduğunu söyleyemeyiz. </p>
	<p class="block9">Bu gece ilk düşman gözetleme birliği kayagözü kameraları tarafından Kerkük’ün yirmi kilometre güneyinde tespit edildi. Ne yazık ki o bölgede fazla kameramız yoktu. Geldiklerini gördük ama ne yaptıklarını göremedik. Çünkü çöle doğru yöneldiler, yarım saat sonra da geldikleri yerden geri döndüler. Hasan paşa hemen oraya bir ekip gönderdi, bölgeyi sabaha kadar taradılar ne yazık ki elle tutulur bir şey elde edemediler. Bunun üzerine 30. kilometreden başlayarak tüm Bağdat yolunun gözetlenmesini emretti. Elli kişiye birer kayagözü kamerası verdim. Hep birlikte kamyona bindik, birer kilometre aralıkta aşağıya inip, kamera bağlantısı yapıyorduk. Kayagözlerini birbirini görecek şekilde yol boyunca yerleştirdik. Sonuç muhteşem oldu. Önümüzdeki yirmi gün boyunca yolu rahatlıkla kontrol edebileceğiz. </p>
	<p class="block9">Amerikalılar hava alanının güneyini taramaya başladı. Sanırım oraya yerleşecekler. Apaçi helikopterleri bütün gün bölgenin üzerinde uçtu. Hatta bazen yere yirmi metre kadar alçalıyor, en küçük kaya parçasını dikkatle inceliyorlar. Sanırım oradaki eski bir ilkokulun yanına kamp kuracaklar. Nefesimizi tutmuş halde onları izliyoruz. Kerkük tam bir ölü kent görünümünde. Gerçekte bu durum bizim işimizi kolaylaştırıyor. Çünkü artık kentin kuzeyini bıraktılar, yalnızca kamp kuracakları bölge ile ilgileniyorlar. Böylece siper kazma işini hızlandırdık. Hiç boşumuz yok. Kilometrelerce uzanan alanın her karışına bir siper yerleştirecek durumdayız. Bu arada Hasan paşa düşman hareketlerinin izlenmesiyle karargâhın hava alanının güneyinde olacağının anlaşıldığını belirtip buna göre hazırlık yapılmasını istemiş. Bizim teknik bölüm tüm riskleri göze alıp orada bulunan binalara kayagözü yerleştirmeye başladı. Üstelik her an bir Amerikalı ile burun buruna gelebiliriz. Gece boyunca sürekli çalışıyoruz. Bölgeye en azından yüz dolayında yeni kayagözü yerleştirdik. Özellikle okul binasında gözetlemediğimiz yer yok. Eğer orayı karargâh binası yaparlarsa tadından yenmez. </p>
	<p class="block9">İlk kez bu gece arkadaşlarla toplanabildik. Benim işim saat on dolaylarında bitti. Artık kayagözü sistemimizle tüm bölgede dilediğimiz noktayı gözetleyebiliyoruz. Dolayısıyla işi karargâhtakilere bırakıp asıl birliğime dönebildim. Bölük komutanımız Erol yüzbaşı kısaca yaptıkları hakkında bilgi verdi. Ben de ona hazırlıklarımızı anlattım. Bu sırada diğer takım komutanları da odaya girdiler. Geldiğimi duymuşlardı, hemen çevremi sardılar. Az önce Erol yüzbaşıya anlattıklarımı bir kez de onlara anlattım. Özellikle okul içersine yerleştirilen kayagözlerine umutla bakıyorlardı. Alp ellerini havaya kaldırdı;</p>
	<p class="block9">“Yüce Allah’ım, ne olur, komuta merkezini oraya kursunlar” dedi. </p>
	<p class="block">Hep birlikte karşılık verdik;</p>
	<p class="block9">“Âmin”</p>
	<p class="block">Tuğrul teğmen, Erol yüzbaşıya döndü;</p>
	<p class="block9">“Komutanım, siz ne diyorsunuz bu gelişmelere. Düşman bize saldırır mı yoksa diplomatlar bir çıkış yolu bulurlar mı?” diye sordu. Erol yüzbaşı hafifçe başını kaldırdı;</p>
	<p class="block9">“Bana kalırsa önce Erdem’i dinleyelim. Karargâhtan gelen o çünkü” dedi. </p>
	<p class="block9">“Ama komutanım, orada böyle şeyleri konuşacak vaktimiz yoktu ki. Tüm zamanım saçtan ince kabloları birbirine bağlamakla geçti. Yemek bile yemediğim anlar oldu. “ diye karşı çıktım. Erol yüzbaşı ısrarcıydı.</p>
	<p class="block9">“Canım ben de Hasan paşanın planlarını söyle demiyorum ki, genel durumu sen daha iyi biliyorsun, kameralarda ne gördün, düşman saldırıya hazırlanıyor mu?”</p>
	<p class="block9">“Bana kalırsa komutanım, düşman saldıracak. Üstelik bunu yapmak zorunda. Çünkü bizi Türkmen ordusu olarak görmüyor. Gerçekte Türk ordusu olarak da görmüyor. Tek bildiği ABD’nin müttefik saydığı Kürtlerin burada saldırıya uğraması. Yani olayı bir çeşit terörist saldırı olarak niteleyecektir.”</p>
	<p class="block">Tuğrul atıldı;</p>
	<p class="block9">“Elbette ya, şu anda hepimiz terörist sayılır arkadaşlar.”</p>
	<p class="block">Korkut;</p>
	<p class="block9">“Senin ne haylaz bir terörist olduğunu biliyordum zaten. Bak, ABD de onayladı. Bundan sonra ne diyeceksin bakalım?”</p>
	<p class="block">Tuğrul ile Korkut daha da şakalaşacaktı ama Erol yüzbaşı buna izin vermedi. </p>
	<p class="block9">“Ben de Erdem’e katılıyorum, ABD bize saldıracak. Çünkü biz öyle istiyoruz. Ne çabuk unuttunuz her şeyi teröristler gibi gösterdiğimizi. “</p>
	<p class="block">Hepimiz kafamızı salladık. Hasan paşa bunu çok önceden söylemişti. Yaptığımız plana göre, Amerikan askerleri önce terörist sanarak üzerimize yürüyecek, zorlanacak, zorlandıkça daha çok yüklenecek ve sonunda Türklerle çarpıştığını kabul edecek. Eğer biz zoru başarır, ABD ordusunu durdurursak, sonuçta ülkemize doğru planlanan askeri bir harekâtı en azından uzunca bir süre rafa kaldıracaktı. Tersine, kaybedersek, sadece Türkmenler yenilmiş olacak, Türk ordusu buradan edindiği deneyimlerle bu kez kendi sınırları içinde savunmaya çekilecekti. Sözün kısası, her durumda ABD’nin saldırması, bizim yararımıza bir gelişmeydi. </p>
	<p class="block">Odada kısa bir sessizlik oldu. Tuğrul öne atıldı,</p>
	<p class="block9">“Peki, soruyu bir de şu şekilde ele alalım. Şimdiki hazırlık durumumuzla başarı şansımız ne olabilir?”</p>
	<p class="block">Korkut cebinden sigarasını çıkardı, hepimize birer tane uzattı. Sigaraları yaktık, herkes bana bakıyordu.</p>
	<p class="block9">“Tamam, kayagözü sisteminin bir eşi daha yok. Düşman henüz durumu öğrenmedi. Ayrıca geceleri görünmez olabildiğimizi de bilmiyor. Sonuçta hiç ummadığı kadar kayıp verecektir. Elbette bunu araştırır. Bir süre sonra da nedenini öğrenir. Karşı önlemler geliştirir ve yeniden hücuma kalkar. Bana kalırsa nereden bakarsanız bakın, bu harekât bir yıldan fazla sürer. Oysa ABD’nin saygınlık açısından bu kadar uzun süresi yok. Bence kazanırız.”</p>
	<p class="block9">“Pek o kadar da basit değil” diye atıldı Korkut teğmen ve devam etti;</p>
	<p class="block9">“Bir kere heriflerin inanılmaz ateş gücünü unutuyorsunuz. Diyelim ki kayagözü çok iyi çalıştı ve adamların nereye hücum edeceklerini tam olarak öğrendiniz. Bana kalırsa Kerkük haritasına şöyle bir göz atan herkes, kayagözü olmadan da düşmanın nereden kuşatmaya kalkacağını tahmin edebilir. Bu bilgi ne işinize yarayacak? Adamlar tonlarca bombayı tepemize yağdırınca, son model tankları üzerimize salınca ne olacak? Bu teknolojilere saygım sonsuz ama bana kalırsa asıl söz her zaman olduğu gibi cephede verilecek. Bütün olay şu arkadaşlar. Düşman bomba yağdıracak. Siperdeki Mehmetçik bir adım bile gerilemeyecek. Ölen ölecek, kalanlar düşmana ateş açacak. İşte bunu yapabilirsek, Amerikalıları durdururuz.Yoksa bizi ezer geçerler. “</p>
	<p class="block">Erol yüzbaşı söze karıştı,</p>
	<p class="block9">“İyi de Korkut, düşmanın ateş gücünü biraz abartıyorsun gibime geliyor. Bulunduğumuz cephe yeterince geniş. Böyle bir yerde yoğun ateş gücüyle çok geniş bir alanı tümüyle temizlemek sandığınız kadar kolay değildir. Kaldı ki Türk askeri, çok dar bir alan olan Çanakkale de bile düşmanı durdurmayı başarmıştır. Metre kareye düşen bomba sayısı açısından o savaşın bir benzeri daha yoktur. Ve ABD burada, bize karşı aynı sayıda bomba atsa bile alan daha geniş olacağından, bizler dedelerimize göre şanslı sayılırız. Ayrıca silahlarımız da o günkülere göre çok daha iyi durumda. Sonuçta arkadaşlar, umutlu olmamamız için hiçbir neden yok. Zor olacak ama başarı şansımız yüksek” dedi. </p>
	<p class="block9">Gece yatağa uzandığımda kafamda hep aynı cümle vardı. Zor olacak ama başaracağız. </p>
	<p class="block">15 Nisan</p>
	<p class="block9">Saat dokuzda alarm verildi. Herkes görev başına. Benim takımım, Kerkük’ün güneyinde henüz düşman elinde olan bölge ile bizi ayıran 250 metrelik alanı savunuyordu. Koşarak önceden hazırladığımız mevzilere girdik. Tüm telsizler kapatılmıştı, tam bir sessizlik vardı. Yüzbaşıyı buldum, yirmi kadar Amerikan tankının kente yaklaşmakta olduğunu söyledi. Hemen birliğimin başına döndüm. Ön cephede olduğumdan Bağdat yolu açıkça görünüyordu. Yüksek bir yere çıktım. Dürbünümle çevreyi taradım. Havada beş altı tane apaçi helikopteri dönüp duruyordu. Güney yönündeki yoğun toz bulutu, yaklaşmakta olan tankları gösteriyordu. Doğrudan üzerimize geleceklerini tahmin etmiyordum. Önce kendilerine iyi bir yer bulup orada hazırlık yapmaları gerekirdi. Ve tam da Hasan paşanın öngördüğü gibi hava alanının güneyinde yer alan bölgeyi çevirmeye başladılar. Bizim okulun şansı dönmeye başlamıştı. </p>
	<p class="block9">Akşama kadar Amerikalıları izledik. Her cinsten yüzlerce araç Kerkük’ün güneyine doğru akıyordu ve bitecek gibi de görünmüyordu. Bizi ciddiye aldıkları açıktı. Acaba hazırlıklarımızı biliyor olabilirler miydi? Bu durumda sürpriz etkisinden söz edemezdik. Tüm subayların gözlerinde aynı kuşkulu bakışlar vardı. Ama gün batımında meydana gelen bir olay hepimizi çok sevindirdi. Benim ayrıntılı bir şekilde kayagözleri ile donattığım okul bahçesindeki direğe Amerikan bayrağı asılmıştı. Yani orayı karargâh binası olarak kullanacaklardı. Hepimizin keyfi yerine gelmişti. İlk adımda bizim planlarımız doğru çıkmıştı. </p>
	<p class="block9">Geceyi cephede geçiriyorduk. Amerikalıların hemen saldırmayacağı belli olmuştu ama biz yine de tedbiri elden bırakamazdık. Hasan paşa, yeraltındaki karargâhından Amerikalıları izliyordu. Erol yüzbaşı ile bir ara oraya gittik. Eserimin nasıl çalıştığını çok merak ediyordum ve gördüğüm manzara karşısında kendimle iftihar ettim. Amerikalıların gizli hiçbir şeyi kalmamıştı. Özellikle karargâh binası olan okulda, tam karşı duvara yerleştirdiğim kamera, doğrudan önündeki genel harekât masasına bakıyordu ki, neredeyse planları ortak yapıyor gibi olacaktık. </p>
	<p class="block9"> Birliğimin başına döndüğümde çok neşeliydim. Çakır ve Akın çavuşlar, nöbet dışında kalan erleri çevrelerine toplamış sohbet ediyorlar, soğuk suyla yaptıkları sallama çayları içiyorlardı. Bana da ikram ettiler. Merak içindeydiler ve düşman hareketlerini görmüşlerdi. Çakır çavuş,</p>
	<p class="block9">“Komutanım, düşmanın bize ne zaman saldıracağı konusunda bilgi var mı?” diye sordu. </p>
	<p class="block9">“Kesin bir şey söylenemez. Bana kalırsa iki üç gün daha saldırmazlar. Hazırlık yapmaları gerekiyor.”</p>
	<p class="block">Köşede oturan er atıldı;</p>
	<p class="block9">“Komutanım, kusura bakmayın ama düşmanın 15 tonluk bombaları olduğu doğru mu? Bir kere patladığında bir kilometrelik alanda hiç canlı kalmıyormuş.”</p>
	<p class="block">Ben daha ona doğru dönerken, bir başkası yanıtladı;</p>
	<p class="block9">“Yok deve, atom bombası mı bu ülen”</p>
	<p class="block9">“Evet, böyle bir bomba var” dedim. </p>
	<p class="block">Ortalık bir anda buz kesti. Askerler şaşkınlıkla bana baktılar. Devam ettim;</p>
	<p class="block9">“Amerikalılar bu bombayı, Afgan dağlarında saklanan El Kaide militanlarını vurmak için geliştirdiler. Çok yüksekten atılıyor, belli bir noktaya kadar yerin içine giriyor ve orada patlıyor. Bu şekilde varsa tüm yeraltı sığınakları ve mağaralar yıkılıyor.”</p>
	<p class="block">Hepsi şimdi rahatlamıştı. Çakır çavuş</p>
	<p class="block9">“Oh be komutanım, bir an başıma taş düştü sandım” dedi gülümseyerek. </p>
	<p class="block9">“Bakın arkadaşlar, bu tür palavralara inanmayın. Öyle herkesi bir anda öldürecek tek bomba şimdilik az önce arkadaşımızın da söylediği gibi atom bombasıdır” dedim </p>
	<p class="block">ve yere birbirine paralel iki çizgi çekerek devam ettim;</p>
	<p class="block9">“Şimdi düşman siperiyle karşı karşıya olduğumuzu varsayalım. Düşman bize hücum ederek siperi ele geçirmek istemektedir. Önce buraya top ateşine tutar. Pek bu durumda biz ne yaparız? Salaklar gibi siperde durup ölmeyi beklemeyiz değil mi? Güvenli bir alana çekiliriz, bombardıman biter bitmez de sipere geri döner onu savunmaya çalışırız. İşte siper savaşları icat edildiği günden beri bu işler hep aynı biçimde yapılıyor. “</p>
	<p class="block">Hepsi pür dikkat beni dinliyorlardı;</p>
	<p class="block9">“bir başka nokta daha var. Ordu ilerliyor. Peki, cephe neresi? Önünüzde dikkat burası düşman siperidir diye yazılı levhalar yok ki? Düşmanın nerede olduğunu nasıl anlayacaksınız? Aksi takdirde boş dağları bombalarsınız, kimsenin burnu bile kanamaz. Düşmanın bizi bombalaması için önce bulunduğumuz yeri öğrenmesi gerekir. Bu sanıldığı kadar kolay değildir. Yalancı hedefler koyarız, sahte siperler yaparız. Sözün kısası arkadaşlar, savaşı yoğun bombardımanlar kazanmaz. Piyade erinin tüfeği hatta süngüsü kazanır. Bunun dışındaki her şey abartmadır, kandırmacadır.”</p>
	<p class="block">Akın çavuş cevap verdi;</p>
	<p class="block9">“Sağ olun komutanım, bizi çok rahatlattınız”</p>
	<p class="block">Çayları tazeledik ve kendi aramızda sohbete daldık. Daha doğrusu askerler konuşuyor ben de içinde bulunduğumuz evi inceliyordum. Sarı bir toprakla kaplanmış duvarlar şaşılacak derecede düzgün duruyordu. 25 vatlık lambanın zayıf ışıkları koyu gölgeler yaratıyor, çeşitli şekiller ortaya çıkıyordu. O sırada kapıda bir gürültü oldu, 4. takım çavuşlarından birisi içeriye girdi, beni görünce selam verip hazır ola geçti;</p>
	<p class="block9">“Tuğrul teğmenim sizi istiyor komutanım” dedi. </p>
	<p class="block">Hemen yerimden fırladım, çavuşla birlikte Tuğrul’un olduğu yere gittim. Beni kapıda karşıladı; </p>
	<p class="block9">“Erdem gel, Türkiye’den bir âşık gelmiş, sen seversin diye düşündüm”.</p>
	<p class="block">İçeriye girdik, alayın tüm subayları oradaydı desem yalan olmaz. Herkes geniş odada kendisine bir yer bulmuş, karışık şekilde yerleşmişti. Âşık, ortada bir sandalyeye oturmuş, sazını kucağına almış, sağ ayağının altına da bir tabure yerleştirmişti. Böylece rahat oturabiliyordu. Saz odayı aydınlatan zayıf lambanın ışığında pırıl pırıl parlıyor, kocaman geniş gövdesi üstten ve alttan daha koyu renkte tahta ile üçe bölünmüş, arada kalan beyazlık daha küçükmüş gibi duruyordu. Uzun sap siyah renkli perdelerle bölünmüştü ve tellerin bağlandığı ağaç burgular iki sıra halinde dizilmişlerdi. Sapın en ucuna kırmızı beyaz püskül en küçük bir harekette sallanıyor, adeta havada dans ediyordu. </p>
	<p class="block9">Âşık 50 yaşlarında beyaz tenli ve biraz zayıf görünümlü birisiydi. Seyrek sakalları ve kısa kesilmiş kırçıl saçları yeni berberden çıkmış gibiydi. Kahverengi gözlerini akordunu yaptığı tellere dikmişti. Kemerli burnunu kırçıl pos bıyığı tamamlıyor, onun altından dudakları zorlukla görülebiliyordu. </p>
	<p class="block9">Tuğrul bana doğru eğildi; </p>
	<p class="block9">“Biliyor musun, bu adam Hasan paşanın kardeşi diyorlar”</p>
	<p class="block9">“Yok yahu, hiç düşünmemiştim ama birbirlerine benziyorlar”</p>
	<p class="block9">“Şu gözlere baksana, aynı kararlılık ve zekâ”</p>
	<p class="block">Belki daha da konuşacaktık ama aşığın tüm tellere birden kuvvetli bir şekilde vurmasıyla çıkan ses konserin başlamak üzere olduğunu anımsattı ve yeniden ona doğru döndük. Âşık şöyle bir çevreyi süzdü;</p>
	<p class="block9">“Arkadaşlar, beni dinlemeye geldiğiniz için teşekkür ediyorum, burada sizlerin arasında olmak bana gurur veriyor” dedi. </p>
	<p class="block">Bir anda savaşı unutup kuvvetle alkışlamaya başladık, mızrap tutan elini “durun” der gibi havaya kaldırdı; </p>
	<p class="block9">“Duyduk ki düşman kapımıza dayanmış, sazımızı kaptık cepheye koştuk, sazın eli yoktur, silah tutamaz amma, öyle bir dili vardır ki kurşundan beterdir.”</p>
	<p class="block">30 kişinin tıka basa doldurduğu salonda çıt çıkmıyordu. Büyülenmiş gibi, pür dikkat onu dinliyorduk. Şöyle bir yerine yerleşti, sazını kucağında tartı ve çalmaya başladı. İnce tellerin üzerinde dans eden parmakları, tellere dokunan mızrabı ile öylesine güzel bir melodi yayıldı ki, bir kez daha her şeyi unutup, müziğin ritmine kaptırdık kendimizi. </p>
	<p class="block11">Yağmur yağar benim garip başıma</p>
	<p class="block7">Göz koydular toprağıma taşıma</p>
	<p class="block7">Doyamadan dolu dolu aşına,</p>
	<p class="block7">Bir yalana gitti vatan neyleyim.</p>
	<p class="block12"> </p>
	<p class="block7">Dostlar vurdu şu sineme hançeri,</p>
	<p class="block7">Neler gördüm, neler çektim neleri,</p>
	<p class="block7">Kimse bilmez bağrımdaki haini,</p>
	<p class="block7">Bir yalana gitti vatan neyleyim.</p>
	<p class="block12"> </p>
	<p class="block">Kulaklarımıza inanamıyorduk. Ülkemizin AB yalanı ile soyulmasını, küreselleşme hayali ile parçalanmasını kim daha iyi anlatabilirdi ki? Kim yalnızca iki dörtlükle ülkesinin satılmasını daha iyi açıklayabilirdi ki? İşte, halk şiirinin gücü de buradan geliyordu, az kelime, çok ama çok iş. </p>
	<p class="block"> Âşık kısa bir sessizliğin ardından yeniden konuşmaya başladı; </p>
	<p class="block9">“Değerli dostlar, derler ki Türkiye’de özgürlük yok. Derler ki Türkiye’de insanlar fikirlerini diledikleri gibi açıklayamazlar. Ne kötü bir yanılgı. Bu batılı düşünürlerin ortaya attığı ve özgürlük olarak yalnızca konuşmayı kabul eden tek yönlü, basit hatta ilkel bir fikir yürütmedir. Yalnızca Türk insanı değil, tüm doğu âleminde özgürlük, batılıların hiçbir zaman anlayamayacağı şekilde dillerde değil, tellerdedir. Sazın söylem biçimini batı hala yakalayamamıştır. Aklınıza gelebilecek her konuda türkü vardır, türküler söylenmiştir. En katı yasakları aşmada, en koyu taassubu geçmede meydanda uzun nutuklar değil, eldeki saz ve dildeki türkü kullanılmıştır. Şimdi size bir öykü anlatayım. </p>
	<p class="block9"><i class="calibre2">Bildiğiniz gibi aşıklar sazını alıp dere tepe dolaşırlar. Bizim aşığımızın yolu da bir köye düşmüş, varmış kahveye oturmuş, sazını çıkarmış şöyle birkaç teline dokunmuş ki oradan birisi hayretler için ayağa fırlamış, sazı göstererek,</i></p>
	<p class="block13">“Bunun içinde şeytan var, yoksa üç tane telden nasıl böyle ses çıkabilir ki” demiş. </p>
	<p class="block14">Kahvedekilerin bazıları onu desteklemiş, sazın içinde şeytan vardı yoktu diye bir tartışma başlamış, aşık bakmış ki iş uzayacak, herkesi susturmuş, sazını almış ve bakın ne demiş”. </p>
	<p class="block7">Abdest alsan aldın demez,</p>
	<p class="block7">Namaz kılsan kıldın demez,</p>
	<p class="block7">Kadı gibi haram yemez,</p>
	<p class="block7">Şeytan bunun neresinde.</p>
	<p class="block12"> </p>
	<p class="block7">İçinde mi, dışında mı?</p>
	<p class="block7">Püskülünün başında mı?</p>
	<p class="block7">Şeytan bunun neresinde</p>
	<p class="block12"> </p>
	<p class="block7">Ardıç ağacından kolu</p>
	<p class="block7">İstanbul’dan gelir teli,</p>
	<p class="block7">Be Allahın sersem kulu,</p>
	<p class="block7">Şeytan bunun neredesinde.</p>
	<p class="block12"> </p>
	<p class="block7">İçinde mi, dışında mı?</p>
	<p class="block7">Püskülünün başında mı?</p>
	<p class="block7">Şeytan bunun neresinde</p>
	<p class="block12"> </p>
	<p class="block15"> </p>
	<p class="block16"><span class="calibre1">Hepimiz gülmeye başladık.  Salon bir anda gevşemiş, savaş havası çok gerilerde kalmıştı. </span>Âşık sözlerinin etkisini anlamak istercesine çevresini şöyle bir süzdü ve devam etti; </p>
	<p class="block9">“Arkadaşlar, Türk medeniyeti doğuludur. Batıya en yakın doğuludur ve bu nedenle batının da etkilerini taşır. Böylece dünyanın en geniş kapsamlı medeniyeti ortaya çıkar. Ne yazık ki batı, asla anlayamadığı bu medeniyeti yok etme kararı vermiştir. Tıpkı cahil ama daha iyi silahlanmış İspanyolların daha medeni ama silahsız Amerika yerlilerini yok etmeleri gibi, şimdi de Türk medeniyeti tehlike altındadır. Özenle yetiştirilmiş yerli işbirlikçiler sayesinde, kendi kültürünü, kendi insanını tanımayan, yabancılaşmış vatan hainleri ile birlikte bizi kolayca yok edeceklerini düşünen zavallı, cahil ve görgüsüz bir topluluğun saldırısı karşısındayız. Ama onlar bilmiyorlar ki, bu medeniyet kendisini her zaman koruyacak, her zaman gücünü yerinden tutacak değerleri çoktan yaratmıştır. Bilmiyorlar ki bu medeniyet öyle iki üç tane vatan haini çıktı diye yıkılacak kadar zayıf değildir ve bilmiyorlar ki bu medeniyet onların asla anlayamayacağı inanılmaz bir direnme gücüne sahiptir. Bilmiyorlar değerli dostlar, türküleri ve sazımızı bilmiyorlar ve en önemlisi dostlar, gerçek nedir bilmiyorlar ve bu nedenle yenilecekler.”</p>
	<p class="block">Âşık sustu, sazını eline aldı ve çalmaya başladı. </p>
	<p class="block12"> </p>
	<p class="block7">Sabahın seher vaktında,</p>
	<p class="block7">Bir âşık aldı sazını,</p>
	<p class="block7">Baktı sağına soluna</p>
	<p class="block7">Sordu gerçek nedir deyi.</p>
	<p class="block12"> </p>
	<p class="block7">Nice ülkeler dolaştı,</p>
	<p class="block7">Yüce dağlarını aştı,</p>
	<p class="block7">Vardı insana danıştı,</p>
	<p class="block7">Sordu gerçek nedir deyi.</p>
	<p class="block12"> </p>
	<p class="block7">Dertler gördü insanlarda,</p>
	<p class="block7">İnsan bile sayılmazda,</p>
	<p class="block7">Fakirliğin sofrasında,</p>
	<p class="block7">Sordu gerçek nedir deyi.</p>
	<p class="block12"> </p>
	<p class="block7">Yüce özgesine döndü,</p>
	<p class="block7">Günler boyu hep düşündü,</p>
	<p class="block7">Akıldan akıl büyüdü,</p>
	<p class="block7">Buldu gerçek nedir deyi.</p>
	<p class="block12"> </p>
	<p class="block7">Vardı insanlık katına,</p>
	<p class="block7">Hak ve sevgi anlatmaya,</p>
	<p class="block7">Onları aydınlatmaya,</p>
	<p class="block7">Gerçek budur deyi deyi.</p>
	<p class="block12"> </p>
	<p class="block7">Öyle şenlendi insanlar,</p>
	<p class="block7">Neşeyle doldu varlıklar,</p>
	<p class="block7">Hak ve sevgi aradılar,</p>
	<p class="block7">Gerçek budur deyi deyi.</p>
	<p class="block12"> </p>
	<p class="block7">Kimileri çok korktular,</p>
	<p class="block7">Garip aşığı tuttular,</p>
	<p class="block7">Tutup zindana attılar,</p>
	<p class="block7">Gerçek budur deyi deyi.</p>
	<p class="block12"> </p>
	<p class="block7">Ellerini bağladılar,</p>
	<p class="block7">Hak ve sevgiyi boşladılar,</p>
	<p class="block7">Astılar garip aşığı,</p>
	<p class="block7">Gerçek budur deyi deyi.</p>
	<p class="block12"> </p>
	<p class="block7">Sabahın seher vaktında,</p>
	<p class="block7">Darağacının yanında,</p>
	<p class="block7">Bir âşık aldı sazını,</p>
	<p class="block7">Sordu gerçek nedir deyi.</p>
	<p class="block12"> </p>
	<p class="block7">Âşık mahlasız mahladım,</p>
	<p class="block7">Masal değil anlattığım,</p>
	<p class="block7">Sordurmaya çalıştığım,</p>
	<p class="block7">Gerçek nedir deyi deyi.</p>
	<p class="block15"> </p>
	<p class="block">Saz sustu ve ortalığı derin bir sessizlik kapladı. Salondakiler öylece kala kalmışlardı. Neden sonra toparlanıp alkışlamaya başladık. Kafam karmakarışık olmuştu. Kendimi konuyu iyi anlayamamış lise öğrencisi gibi hissediyordum. <span class="calibre1">Aslında aşığın sözleri basitti. Ama öyle bir anlamla dizilmişlerdi ki,  “ne demek istedi” diye sorsanız, sayfalar dolusu yazı yazılabilirdi. </span></p>
	<p class="block">Âşık daha sonra bilinen halk türkülerini okumaya başladı, biz de bildiğimiz kadarıyla ona eşlik ettik. Çok güzel bir gece geçirmişti. Saatler on ikiyi gösterirken konser bitti, sessizce kendi yerlerimize döndük. Yatağıma uzandığımda kafamda hala aynı soru vardı. “Gerçek nedir?”</p>
	<p class="block1"> </p>
	<p class="block">16 Nisan</p>
	<p class="block9">Düşman hazırlıklarını sürdürüyor. Ama araç trafiği ciddi biçimde yavaşladı. 30.000 dolayında amerikan askerinin bölgeye yerleştiğini söyleniyor. Bence en geç yarından sonra saldırıya geçerler. Bizim tarafta ise mutlak sessizlik sürüyor. Özellikle gündüzleri terörist havası vermeye yönelik hareketlerin dışında parmağımızı bile oynatmıyoruz. Telsizlerimiz kapalı. Tek eğlencemiz, düşman hareketlerini izlemek. Hani savaş içinde olmasam, sıkıcı günler geçirdiğimi bile söyleyebilirim. </p>
	<p class="block9">Öte yandan dün gece dinlediğim deyişlerle kafam hala karışık. Batı ile doğu arasındaki özgürlük kavramının bu denli farklı olabileceğini daha önce hiç düşünmemiştim. Daha doğrusu gerçek özgülük olarak batıdaki tanımı biliyordum, işin başka bir boyutu olabileceği aklıma gelmemişti. Âşık doğru söylüyordu. Özgürlüğün tek bir tanımı olamazdı dahası batının bakışıyla özgürlük zaten gerçeğin kendisi değildi. İnsanın dilediğini dilediği biçimde söylemesinin pek çok yolu olabilirdi ve konuşma dili bunlardan yalnızca bir tanesiydi. Ama en etkilisi ise şüphesiz dörtlükler halinde, şiir diliyle ve kendi kelime anlamı dışında doğrudan cümle ya da paragrafın anlatımıydı. Böylece iç içe geçen anlamlar inanılmayacak kadar geniş bir anlatım olanağı kazandırmış olurdu. Ama bunu yapabilmenin temel koşulu, batı dilleri gibi doğrudan kelimelere dayalı bir anlatım yerine Türkçe gibi, hem kelimeye, hem satıra hem paragrafa dayalı bir dil geliştirmekti. Ve uygun bir dille gelişen âşıklık geleneği, topluma gerek duyduğu tüm gerçekleri hiçbir engelleme olmaksızın ve en eğitimsiz bireyin bile kolayca anlayabileceği biçimde anlatabilirdi. Bunu düşününce sanki önümde bir pencere açıldı ve ansızın ne kadar gelişmiş bir kültürün parçası olduğumu fark ettim. Biz gelişmekte olan ülke falan değildik, tam tersine çok gelişmiş bir toplumduk. Sorun şurada ki, bunun bilincinde değildik. </p>
	<p class="block9">Gece olduğunda, düşmanın elindeki karşı mahallelere doğru bir keşif emri geldi. Çünkü kayagözü verileri o noktada hiç canlı olmadığını gösteriyordu. Çakır çavuşu yolladım, yarım saat sonra geri döndü. Haber doğruydu. Mahalle tamamen boşaltılmıştı. Hasan paşa her takımın önündeki boş alandan oraya doğru bir siper kazmasını emretti. Sanırım bildiği bir şey vardı. Ama bir gecede, sadece yirmi kişi ile 250 metre uzunluğundaki yeri kazmanın zorluğunu, yaşamayanlar bilemezdi. Hani yalnızca kazı işlemi tek başına zor olmayabilirdi. Ama çıkan toprağı geriye, mahalle arasına dökmemiz gerekiyordu. Çünkü daha sonra siperin üzerine toprak rengine boyanmış saçlar kapatıyor, böylece uydudan görünmesini engellemeye çalışıyorduk. Bütün gece çılgınlar gibi çalıştık, 150 metre yer kazdık. Bana göre harika bir iş başarmıştık ama o denli çok yorulmuştuk ki, düşman hücuma kalksa bizi yerde uyurken yakalayabilirdi. Sabah olunca dinlenmeye çekildik. Bir evin çatısına çıkıp, kazdığımız siperleri kontrol ettim. Gerçekten de dışardan hiç belli olmuyordu. </p>
	<p class="block">17 Nisan</p>
	<p class="block9">Sabahleyin saat altı dolaylarında yattım. Öğleyin birde uyandım. Çakır çavuş öğle yemeği ayırtmıştı, onu da afiyetle yedikten sonra bir de sigara tellendirdim ve bu gece siperi bitirebileceğimiz konusunda askerlerle konuşmaya daldım. Erol yüzbaşının postası geldi ve beni çağırdığını söyledi. Koşar adımlarla yanına gittim. Hemen konuya girdi. </p>
	<p class="block9">“Erdem, bizimkiler Kerkük Bağdat yolu üzerinde yeterince güvenlik olmadığını görmüşler. Yol boyunca yalnızca peşmergeler devriye geziyormuş. Şu gelen malzemeyi biraz azaltsak diye düşünüyoruz” dedi. </p>
	<p class="block9">“Emredersiniz komutanım. </p>
	<p class="block9">“Kabul edersen bu görevi sana vermeyi düşünüyoruz.”</p>
	<p class="block9">“Emredersiniz”</p>
	<p class="block9">“Bağdat yakınlarındaki gözcülerimiz bol miktarda mühimmat yüklü kamyonların akşamüstü hareket ettiklerini söyledi. Gece yarısına doğru 25. kilometrede olurlar.”</p>
	<p class="block9">“İyi de komutanım, yolda pek çok araç olabilir, hangisinin mühimmat konvoyu olduğunu nasıl anlayacağım?”</p>
	<p class="block">Erol yüzbaşı şöyle bir bana baktı,</p>
	<p class="block9">“Kayagözü ile izleyip sana haber vereceğiz. Dolayısıyla saldırı 30. kilometreden itibaren yapılabilir. Ancak sorun şu, eğer Kerkük yakınlarında saldırıya geçersen, hızlı arazi araçları kısa sürede seni yakalar. Kesinlikle daha uzak bir noktada olmalısın. Gece boyu yol alarak gidebileceğin en uzak mesafe ise sadece yirmi, yirmi beş kilometre. 25. kilometrede ise bir Kürt köyü var ve orayı üs olarak kullanıyorlar. “</p>
	<p class="block9">“Yani yukarı tükürsen bıyık, aşağıya tükürsen sakal durumu. “</p>
	<p class="block9">“Evet, aynen öyle. Bu tamamen gönüllü işi, istersen gitmeyebilirsin ve bir başkasına teklif ederim. Sana da kesinlikle bir şey söylemem”</p>
	<p class="block">Başımı kaldırıp yüzüne baktım;</p>
	<p class="block9">“Yıllardır eğitimini yaptığımız şu silahlarımızı bir denemek hiç de fena olmayacak” dedim. </p>
	<p class="block">Yerinden fırladı, </p>
	<p class="block9">“Hemen hazırlıklara başla, güneş batar batmaz gidiyorsunuz” dedi. </p>
	<p class="block9">“Peki, bizim siper ne olacak?”</p>
	<p class="block9">“Ne? Siper mi? Ah evet, şimdi hatırladım, merak etme, onu tamamlarız. İçin rahat olsun”</p>
	<p class="block9">“Sağ olun komutanım.”</p>
	<p class="block9"><span class="tab">      </span>Güneş saat on dokuz otuzda batar batmaz, ortalık henüz aydınlıkken uydudan görülme riskini göze alıp yola koyulduk. Fazla zamanımız yoktu. Gece yarısına kadar olabildiğince uzağa yürümeliydik. Her birimizin üzerinde dört tane füze vardı. Sadece bunlar bile hatırı sayılır bir ağırlık oluşturuyordu. Tüfeğimiz, beş tane el bombası, on şarjör mermi ve bunların üzerine bir de ısı geçirimsiz elbise ve çelik yelek eklenince, İstanbul Karaköy’deki hamallardan farkımız kalmıyordu. </p>
	<p class="block9">İlk bir saat sürekli yürüdük. Önce doğuya, dağlara doğru bir yol izledik. Tepelere ulaştığımızda on beş dakika kadar mola verdik. Hafifçe esen serin rüzgârın altında yere oturduk. Çok değil, daha beş gün önce bu saatlerde heyecan içinde harekâta hazırlanıyordum. Kerkük içinde binaları tararken duyduğum heyecanı anımsadım. Ellerim titriyor, alnımda biriken ter yüzümü aşıp çenemden yere düşüyordu. Şimdi ise şaşılacak kadar sakindim. Ellerimi ileriye uzattım en küçük bir titreme yoktu. Toplu halde yere çömelmiş dinlenmeye çalışan askerlerime baktım. Hiç ses çıkmıyor, yorgun ayaklara masaj yapılıyordu. </p>
	<p class="block9">Moladan sonra güneye yöneldik ve Kerkük Bağdat yolunu sağımıza alarak ilerlemeye başladık. Ortalıkta kimseler yoktu. Bazen uzaktaki yoldan geçen bir araç sessizliği bozuyordu ama özellikle sivil nüfus tamamen bölgeyi terk etmişti. İyice karanlık bastırdığında gece görüş gözlüklerimizi taktık. Isı geçirmeyen giysilerimizle, sadece yüzümüzü ve ellerimizi görebiliyorduk, birbirimizi izlememiz kolay olmuyordu. Düşmanın uzaktan bizleri fark etmesi mümkün değildi. </p>
	<p class="block9">Saat on buçukta ikinci molayı verdik. Hesaplarıma göre 15. ya da 20. kilometrede olmalıydık. Biraz dinlendikten sonra, karayoluna yaklaştık ve tepelerin üzerinden onu izleyerek ilerlemeye başladık. Sanırım bu şekilde bir beş kilometre daha gittik. Saat on bir buçuk olmuştu ve askerlerimin çok yoruldukları her hallerinden belli oluyordu. Düşmanın dikkatini çekmemek için telsiz araması yapamıyorduk. Dolayısıyla durumumuz hakkında sağlıklı bilgi edinme şansımız yoktu. Bir karar vermem gerekiyordu. Yolda kayagözü olduğunu biliyordum ama tam yerini hatırlayamazdım. Tek umudum, bizimkilerin beni görmeleri ve telsizle aramalarıydı. Yerde sürünerek yolun kenarına geldim. Bir kayanın arkasına saklanarak çevreyi inceledim. Kimsecikler görünmüyordu. Birden telsizden yüzbaşının sesi duyuldu.</p>
	<p class="block9">“Erdem tam karşındalar, saklan çabuk”</p>
	<p class="block">Beklediğim gibi yüzbaşı beni görmüştü ama öyle bir noktadan yola çıkmıştım ki peşmergelerle burun buruna idim. Telaş için yere yattım. Biraz arkamda Akın çavuş ve iki asker vardı. Üstelik durdukları yer saklanmak için pek elverişli de değildi. Olabildiğince kısık sesle geriye gitmelerini söyledim. Yavaşça geriye döndüler tam bu anda yolun köşesinden peşmergeler göründü. Beş kişiydiler, kendi aralarında yüksek sesle konuşarak yürüyorlardı. Akın çavuşun hareketini görmüşlerdi. Arapça bağırmaya başladılar. Sanıyorum “dur” falan diyorlardı. Hiç seçeneğim yoktu. Yanıma daha etkili olacağı düşüncesiyle keskin nişancı tüfeği almıştım ve onunla bu kadar yakından ateş etmek hiç de kolay olmuyordu. İlk atışta en öndeki külçe gibi yere düştü. Diğerleri hemen sağa sola dağılıp saklanacak bir yer aradılar. İkinci atışta birini daha vurdum. Şimdi diğerleri bulunduğum yere doğru karşılık vermeye başlamışlardı. Silah sesleri gecenin sessizliğinde bomba gibi patladı. Bizim askerler de tepenin üzerinde belirdiler ve çatışmaya katıldılar. Bu arada peşmergelerden birisi havaya işaret fişeği fırlattı. Geldiğimizi haber veriyordu. Artık gizlenecek bir şey kalmamıştı. Konvoyu vurma planımız suya düşmüştü. Salakça davranmıştım. Eğer yola çıkmasam, bunların hiç birisi olmayacaktı. Telsiz yeniden çalıştı, yüzbaşı beni arıyordu;</p>
	<p class="block9">“Erdem, işaret fişeği üzerine konvoy senden üç kilometre uzakta durdu. Sanıyorum bulunduğun noktaya kuvvet sevk ediyorlar. Hemen oradan uzaklaş.”</p>
	<p class="block9">“Baş üstüne komutanım” dedim. </p>
	<p class="block">Çok üzülmüştüm. Bütün gece yürümüş ama aptalca davranarak her şeyi berbat etmiştim. Sürünerek tepenin üzerine ulaştım. Bizimkiler sürekli ateş ediyor, düşmana kıpırdanma şansı vermiyorlardı. Çakır çavuşa geri döneceğimizi söyledim. Şaşkınlıkla yüzüme baktı;</p>
	<p class="block9">“Neden komutanım?” diye sordu.</p>
	<p class="block">Karamsarlık içinde</p>
	<p class="block9">“İşin içine ettik, düşman uyandı. Konvoydakiler bizim kadar salak değil. Hemen durmuşlar, üç kilometre ötede bekliyorlar. Şimdi buraya kuvvet sevk ediyorlar, az sonra yolu açıp devam ederler” diye açıkladım. </p>
	<p class="block">Şöyle bir düşündü, bana döndü;</p>
	<p class="block9">“Komutanım, siz on asker alıp konvoyun olduğu yere gidin. On dakikada orada olursunuz. Beş dakikada tüm füzeleri atarsınız, sonra buraya dönersiniz. Topu topu yarım saat bile sürmez. Biz de burada düşmanı oyalarız.”</p>
	<p class="block">Tartışacak zaman hiç yoktu. Çavuşun önerisi bana mantıklı geliyordu. Bütün askerleri tehlikeye atıyor da olabilirdim. Ama ani bir kararla yerimden fırladım, on askerin benimle gelmesini söyleyip, yolun az uzağından konvoya doğru koşmaya başladım. Daha yüz metre bile gitmemiştim ki havada bir helikopter belirdi. Gece görüş gözlükleriyle ayna gibi karşımızda duruyordu. Durup geriye döndüm ve olanca gücümle bağırdım;</p>
	<p class="block9">“Akın çavuş, indir şu helikopteri”</p>
	<p class="block">Akın çavuş hemen olduğu yerde döndü, yanına beş asker aldı, yan yana dizildiler üzerimizden geçme cesaretini gösteren helikoptere füze attılar. Altı parlak ışık ardı arkasına havayı yardı ve iki tanesi hedefe çarptı. Gökyüzü havai fişek gösterisi gibi binlerce pırıltıyla aydınlandı ve helikopter bir ateş topu halinde yolun kenarına düştü. Bizim taraftan öyle bir nara yükseldi ki, düşman tarafı bile duymuştur. Askerler sevinç çığlıkları atıyorlardı.  Akın çavuşa elimle olumlu işareti gönderdim ve hemen yola koyuldum. Bir yandan koşuyor, bir yandan da telsizle yüzbaşıya durumu anlatıyordum. Sanırım durumum karargâhta da tartışma konusu olmuştu ki bir iki dakika sessiz kaldılar, sonra yüzbaşı kararımın onaylandığını bildirdi. O heyecanla tüm yorgunluğumuzu unutmuştuk. Kayalardan atlıyor, yokuşları kuş gibi aşıyorduk. Son bir tepeye çıktığımızda konvoy tüm açıklığı ile önümüzde beliriverdi. Bizi görmemişlerdi. Sıra halinde yere yattık. Füzelerimizi hazırladık. Herkese tek bir hedef seçmelerini söyledim ve baştan başlayarak geriye doğru hedeflere kilitlendik. Düşmana şöyle bir baktım, kendilerinden çok emin olmalıydılar. Hiçbir güvenlik önlemi görünmüyordu. Derin bir nefes aldım ve emir verdim. </p>
	<p class="block9">“Ateş”</p>
	<p class="block">Kendim de füzemi ateşledim. Onbir tane füze parlak bir ışık huzmesi halinde düşmana doğru uçmaya başladı. Daha onlar hedefe ulaşmadan olabildiğince yüksek sesle bağırdım;</p>
	<p class="block9">“Atış serbest, bütün füzeleri gönderin”</p>
	<p class="block">İlk füzeler kamyonlara ve hammerlere çarptı. Ortalık patlamalarla birbirine girdi. Füze yağmuru sürüyordu. Düşman şaşkınlık içinde sağa sola koşuştu. Sanıyorum en azından yirmi tane büyük kamyon tahrip edilmişti. Bazı tırların üzerinde tanklar vardı. Cephane taşıyanları da vurmuş olmalıydık. Ardı arkası kesilmez patlamalar başladı. Ortalık öylesine karışmıştı ki, düşman bir türlü toparlanıp karşı ateşe başlayamıyordu. Füzelerimiz bitince bu kez tüfeklerimizdeki kurşunları üzerlerine boşalttık. Ben keskin nişancı tüfeğimi yere kurdum, dürbünle çevreyi taramaya başladım. Şarjörde sekiz mermi vardı. Gördüğüm her Amerikalıya ateş gittim ve yere yığıldıklarını gördüm. Çelik yelek onları yeterince koruyamıyordu. Zaten Pek çok Amerikalının patlamalarla hayatını kaybetmişti. Belki ateşi daha da sürdürebilirdik ama telsizden Çakır çavuş’un sesi duyuldu.</p>
	<p class="block9">“Komutanım, yardıma gelin, bizi kuşatacaklar”</p>
	<p class="block9">“Çakır, hemen geriye çekilmeye başla, doğuya doğru git”</p>
	<p class="block9">“Baş üstüne komutanım”</p>
	<p class="block">Ne söylemeye çalıştığımı anlamıştı. Geriye doğru koşturduk. Yüklerimizden kurtulunca daha hızlı hareket etmeye başlamıştık. On dakikalık koşu sonunda çatışma bölgesine ulaştık. Çakır ve askerler, çarpışarak düzenli bir şekilde geriye çekiliyorlardı. Düşman tüm dikkatini ona vermişti, bizim geldiğimizi fark etmediler. Rahatça tepede mevzilendik. Ben bir kez daha keskin nişancı tüfeğimi kurdum. Önümüzde yüz kadar peşmerge vardı. Yoğun bir şekilde ateşe başladık. Dürbünlü tüfeğimde hedef ararken, peşmergelere hiç benzemeyen bir asker gördüm. Bu bir Amerikalıydı, elindeki ağır makineli ile çevreyi tarıyordu. Kafasına tek bir atış. Amerikalı yere yığıldı. Yandan ateş yiyen peşmergeler, bir anda dağılıverdiler. Karma karışık halde batı yönünde kaçmaya başladılar. </p>
	<p class="block9">Bizim siperlere döndüğümüzde güneş doğmak üzereydi. Kelimenin tam anlamıyla kahramanlar gibi karşılandık. Hiç kayıp vermemiştik. Ve harekât, ana merkezden adım adıma izlenebilmişti. Kayagözü sistemi mükemmel iş görüyordu. Tek olumsuz nokta, konvoyda meydana gelen büyük patlamalar sırasında o noktadaki kayagözü de işlemez hale gelmesiydi. Bunun dışında en az yirmi tane büyük kamyon ile dört ya da beş tane hammer cipin yakıldığı kesindi. Kayagözü görüntülerinin incelenmesiyle, büyük patlamaya kadar en az onbeş Amerikalının hayatını kaybettiği anlaşılıyordu. Daha sonraki büyük patlamada ise bir o kadar daha kişi ölmüş olabilirdi. Peşmergeler cephesinde ise askerlerimiz yüzün üzerinde isabet kaydettiklerini söylüyorlardı. Rakam bana biraz abartılı geldi ama elli civarında kayıpları olduğunu söyleyebilirim. </p>
	<p class="block9">Sabaha karşı, yani biz daha yoldayken, konvoyun geri kalanı harekete geçmiş. Bizimkiler de kayagözleri ile onları izleme fırsatı bulmuşlar. İsabet almadık tek bir kamyon yokmuş. Yani konvoyun geri kalanı da pek iyi durumda değilmiş. Bütün bunlar bize şunu gösteriyordu. Düşman, gücümüz konusunda hiçbir fikre sahip değildi. Gücümüz ise kendi hesaplarımızın bile üzerindeydi. Sadece yirmi kişi ile hücuma kalkmış, onlara ağır bir darbe vurmuştuk. Ama en önemlisi bir helikopter düşürebilmemizdi. Üstelik bunu kızılötesi hedef bulabilen özel silahlarla değil, tek özelliği belli bir süre dümdüz gitmek olan klasik füzelerle yapmıştık. Karışık dörtlü atış, hızlı füzelerle yapıldığında bin metrelik hava sahasını düşmana kapatabilirdi. </p>
	<p class="block9">Kahvaltıdan sonra mutlu ama yorgun bir şekilde yataklara serildik. Tek dileğim, düşmanın bu gün saldırıyı başlatmamasıydı. </p>
	<p class="block">18. Nisan</p>
	<p class="block9">Öğleden sonra saat iki dolayında uyandım. Yorgunluğum henüz geçmemişti. Bütün gece koşuşturmanın acısı şimdi çıkıyordu. Tabanlarım öyle sızlıyordu ki uzun süre topallayarak yürüyebildim. Üstelik Hasan paşa da beni görmek istemez mi? Elimden geldiğince düzgün yürümeye çalışarak karargâha gittim. Hasan paşa topalladığımı görünce telaşlandı;</p>
	<p class="block9">“Ne o evlat, postu deldirdin mi yoksa?” diye takıldı. </p>
	<p class="block9">“Hayır komutanım, bir şeyim yok” dedim. </p>
	<p class="block">Gülümseyerek elini omzuma koydu;</p>
	<p class="block9">“Buna memnun oldum, bak şimdi sana ne göstereceğim” diyerek hemen önümüzdeki TV ekranına doğru yürüdü. Askere işret etti, önceden kayda alınmış görüntüler ekrana geldi. Ekranda geniş bir oda ve toplantı yapan Amerikan askerleri vardı. </p>
	<p class="block9">“Bu toplantının yapıldığı yeri hatırlıyor musun?”</p>
	<p class="block">Dikkatle televizyona baktım. Vay canına, burası bizim kayagözü yerleştirdiğimiz okul değil miydi? Şansa bak, düşman orayı en gizli bilgilerin tartışıldığı toplantı salonu yapmıştı. Neşe içinde;</p>
	<p class="block9">“Nasıl hatırlamam komutanım, o duvarı bizzat ben delmiştim” diye karşılık verdi. </p>
	<p class="block9">“İzle o zaman” dedi. </p>
	<p class="block">Konuşan tüm askerlerin komutanı olmalıydı. Kerkük üzerine yapılacak harekâtı açıklıyordu. Düşmanın her türlü gizli bilgisi elimizin altındaydı. Üzerimize 35.000 kişilik bir kuvvetle geleceklerdi. Bizim yalnızca 3.000 kişi olduğumu sanıyorlardı. Onlara hazırladığımız sürprizlerin hiç birisinin farkında değillerdi. Gülümseyerek paşaya baktım, </p>
	<p class="block9">“bak, izlemeye devam et, daha neler var gör” dedi. </p>
	<p class="block">Düşman yarın üzerimize yürüyecekti. Hava alının güneyinden gelecek, alanı geçip yolun karşısındaki evlere kadar ilerleyecekti. İşin ilginç yanı, Hasan paşa bunu önceden tahmin edip gerekli hazırlıkları zaten başlatmıştı. </p>
	<p class="block9">“Paşam, siz varken kayagözüne hiç ihtiyaç kalmıyor, maşallahınız var” dedim. </p>
	<p class="block">Yüzünü buruşturdu, gülümseyerek;</p>
	<p class="block9">“Hani yağcılık açısından iyi söz söyledim ama gerçek öyle değil elbette” diye karşılık verdi. </p>
	<p class="block">Sonra bana döndü;</p>
	<p class="block9">“Yarın şu peşmergelere iyi bir ders vereceğiz. Ama sen burada olacaksın. Adamların zaten yorgun, birkaç gün dinlensinler. Erol yüzbaşının merkezden yönetim konusunda bazı önerileri var. Bunun için senin teknik yardımına gerek duyabiliriz. Şimdi birliğine dön, iyice dinlen ve yarın sabah burada ol “ dedi. </p>
	<p class="block9">“Emredersiniz paşam” diye</p>
	<p class="block">bağırarak selam verdim ve koşar adımlarla odadan çıktım. Hayret, tabanlarımın ağrısından eser kalmamıştı. Dışarıda Yüzbaşı Erol beni bekliyordu. </p>
	<p class="block9">“Emri aldın mı?” diye sordu</p>
	<p class="block9">“Aldım komutanım”</p>
	<p class="block9">“İyi, saat sekizde yanıma gel, seninle çalışacağız” dedi. </p>
	<p class="block9">Bizim bölük ön cepheden çekilerek arka taraftaki bir mahalleye yerleştirildi. Yerimize 5. Türkmen bölüğünün askerleri geldi. Bu arada önümüzdeki boşlukta yer alan kaçış siperleri biraz daha genişletilerek, karşı taraftaki evler işgal edildi. Düşman burada karşılanacak. Mümkün olursa önden gelen peşmergelerin tamamını imhaya hazırlanıyoruz. Tüm blokta tek bir kör nokta bile bırakılmıyor. Hazırlanan plana göre bu mahallede yer alan üç bloktan ilk ikisi boş bırakılacak. Son blokta ise düşmanın tam anlamıyla sokağa girmesi sağlanacak, sonra ateş açılacak. Düşman imha edildikten sonra Amerikan bombardımanından kurtulmak amacıyla hızla ara boşluktaki kaçış siperlerine yerleşilecek, bombardıman burada atlatılacak ve daha sonra duruma göre yeniden savunma hatlarına dönülecek ya da asıl siperlere yerleşilecek. </p>
	<p class="block9">Benim takımın yerine geçen 51.takımın komutanı Tekin teğmenle görüştük. Planın pek net olmadığını söylüyordu. Özellikle amerikan bombardımanı boş bölgeyi de içene alabilir, gereksiz kayıplar verebilirdik. Ayrıca son bloğun başında bulunan askerler için, kaçış siperlerine ulaşmak için çok uzun bir yol geçmeleri gerekiyordu. Bu da ayrı bir risk oluşturuyordu. Kafasına takmamasını, peşmergelerin fazla zorluk çıkarmayacaklarını söylemem onu pek rahatlatmadı. Kendisi açısından yarının zor bir gün olacağını düşünüyordu. Büyük bir olasılıkla bizim alaydan ilk o Amerikalılarla karşı karşıya gelecekti. </p>
	<p class="block9">Şüphesiz asıl hazırlık hava alının güneyinde yapılıyordu. Orada tam dört alayımız vardı, çeçen gönüllüler de yerlerini almışlardı. Kendilerine çok güveniyorlardı. Söylediklerine göre Rus tankları Amerikan tanklarından daha üstünmüş. Ama onlar yüzlerce tankı tahrip etmeyi başarmışlar. Dörtlü vuruş ya da bizim askerlerin deyimiyle çeçen vuruşu, bir tanka dört adet füze atmaya dayanıyordu. Birinci füze tankın karşı patlayıcılarını yok ediyor, ikincisi zırhı zedeliyor, üçüncüsü bir delik açıyor, dördüncüsü ise içerde patlıyordu. Bunu duyduğumda kulaklarıma inanamamıştım. Size doğru saatte altmış kilometre hızla gelen bir tankın aynı noktasına dört adet füze ateşlemek mümkün olabilir miydi? Çeçen komutanın anlattığına göre işin sırrı bir kilometre boyunca düz bir çizgi halinde gidebilen füzelerde yatıyormuş. Dolayısıyla sekiz yüz, dokuz yüz metre mesafeden atılacak füzeler ardı arkasına tanka çarpabilirmiş. Bunun için anti tank çukurundaki asker tank bir kilometre yaklaştığında özel hazırlanmış sistemi ateşliyor, dört tane füze üçer saniye aralıkla tanka doğru harekete geçiyordu. İşin püf noktası, tankın bize doğru ilerlemesiyle, füzelerin ona çarpması arasındaki zaman farkının giderek kapanması, böylece dört füze neredeyse birer saniye aralıkla hedefi bulmasıydı.<span class="text1"> </span>Ben hiç görmedim ama atışlar Türkiye’de denenmiş ve çok olumlu sonuçlar elde edilmişti. Burada ilk kez Amerikalılara karşı kullanılacaktı. </p>
	<p class="block9">Diğer subaylarla sadece akşam yemeğinde buluşabildim. Herkesin bir işi vardı, aceleyle karnını doyuran birliğinin başına koşuyordu. Ben de kendi askerlerimin yanına gittim. Kaldıkları evin mutfağını kullanarak çay yapmışlardı. Hemen yanlarına oturdum. Odada on kadar askerle birlikteydik. Sanki bir şey yapmaya hazırlanıyorlarmış da benim gelmemle iş bozulmuş gibi, kimse konuşmuyor, yalnızca birbirlerine bakıyorlardı.  Sessizliği ilk bozan Kerkük’ün yerlisi olan er Bedri oldu. </p>
	<p class="block9">“Komutanım, izin verir misiniz, azıcık çığırıp söylesek” dedi. </p>
	<p class="block">Ve benim karşılık vermemi beklemeden hemen yanındaki bağlamaya uzandı<span class="calibre1">.  Bir çeşit emrivaki </span>yapmaya çalışıyordu. </p>
	<p class="block9">“Hangi Türk türkü dinlemekten hoşlanmaz ki, türkü için izin almak gerekmez” dedim. </p>
	<p class="block">Sağ elini göğsüne götürdü, hafifçe eğildi. Sonra bağlamasını alıp kucağına yerleştirdi ve çalmaya başladı. Önceki gün dinlediğim âşıktan çok daha gösterişli bir havası vardı. Kısa aralıklarla üçlemeler, dörtlemeler yapıyor, perdelere basan parmaklar sapın üzerinde dans ediyordu. Ama aşığın çalışında bir basitlik, bir sadelik vardı. Bedri ise işi tamamen gösteriye dökmüştü. </p>
	<p class="block8">Altın hızmav Mülayim<br class="calibre3"/>Seni haktan dileyim<br class="calibre3"/>Yaz günü temmuzda<br class="calibre3"/>Sen terle ben sileyim<br class="calibre3"/><br class="calibre3"/>Gün gördüm günler gördüm<br class="calibre3"/>Seni gördüm şad oldum<br class="calibre3"/> </p>
	<p class="block">Türküyü anımsıyordum. Sekiz ya da dokuz yaşında bir çocuktum. Annem, babam ve ben sinemaya gitmiştik. Filmin arasında babamın aldığı gazozu yudumlarken orada da bu türkü çalıyordu. Bir kadın sesiydi kulaklarımda kalan ve annemin ninnileri kadar güzeldi. Hemen türküye eşlik ettim. </p>
	<p class="block1"> </p>
	<p class="block8">Altın hızmav incidir<br class="calibre3"/>Gömleği nar içidir<br class="calibre3"/>Menim lal olmuş dilim<br class="calibre3"/>Ne dedi yar incidir<br class="calibre3"/><br class="calibre3"/>Gün gördüm günler gördüm<br class="calibre3"/>Seni gördüm şad oldum<br class="calibre3"/><br class="calibre3"/>Altın hızmav dudağa<br class="calibre3"/>Yaraşır al yanağa<br class="calibre3"/>Gel yarim görüşelim<br class="calibre3"/>Ben gidirem irağa<br class="calibre3"/><br class="calibre3"/>Gün gördüm günler gördüm<br class="calibre3"/>Seni gördüm şad oldum<br class="calibre3"/><br class="calibre3"/>Altın hızmav Arabi<br class="calibre3"/>Lebleriv gül şarabı<br class="calibre3"/>Uzağ yoldan gelipsen<br class="calibre3"/>Kuvvat olsun Çelebi<br class="calibre3"/><br class="calibre3"/>Gün gördüm günler gördüm<br class="calibre3"/>Seni gördüm şad oldum</p>
	<p class="block">Türkü bitince hepimiz Bedri’yi alkışladık. O da bir kez daha sağ elini göğsüne götürüp bizi selamladı ve bizlere döndü; </p>
	<p class="block9">“Bu bir Kerkük türküsüdür komutanım” dedi. </p>
	<p class="block9">“Türküyü biliyordum da, Kerkük türküsü olduğunu bilmiyordum” dedim. </p>
	<p class="block9">“Daha pek çok türkü vardır komutanım, Kerkük türküler açısından pek çok Anadolu kentinden daha zengindir.  Bir de bu türküyü dinleyin”</p>
	<p class="block1"> </p>
	<p class="block7">Evlerinin önü yonca</p>
	<p class="block7">Yonca kalkmış dam boyunca</p>
	<p class="block7">Boyu uzun beli ince</p>
	<p class="block12"> </p>
	<p class="block7">Ninne yavrum ninne</p>
	<p class="block7">Esmer yavrum ninne</p>
	<p class="block7">Ninne ninne</p>
	<p class="block12"> </p>
	<p class="block7">Evlerinin önü lala</p>
	<p class="block7">Saki doldur ver piyala</p>
	<p class="block7">Sarhoş olak düşek yola</p>
	<p class="block12"> </p>
	<p class="block7">Ninne yavrum ninne</p>
	<p class="block7">Esmer yavrum ninne</p>
	<p class="block7">Ninne ninne</p>
	<p class="block12"> </p>
	<p class="block7">Evlerinin önü bakla</p>
	<p class="block7">Güvercinler atar takla</p>
	<p class="block7">Al beni koynunda sakla</p>
	<p class="block12"> </p>
	<p class="block7">Ninne yavrum ninne</p>
	<p class="block7">Esmer yavrum ninne</p>
	<p class="block7">Ninne ninne</p>
	<p class="block12"> </p>
	<p class="block7">Evlerinin önü susam</p>
	<p class="block7">Sıyrılıp koynuna girsem</p>
	<p class="block7">Her gün sabah boyun görsem</p>
	<p class="block12"> </p>
	<p class="block7">Ninne yavrum ninne</p>
	<p class="block7">Esmer yavrum ninne</p>
	<p class="block7">Ninne nine</p>
	<p class="block12"> </p>
	<p class="block16"><span class="calibre1">Bunu da hep birlikte söyledik. Hem de daha ilk mısradan itibaren. Ama bir şey dikkatimi çekti. Odada bulunanlardan yalnızca üç beş kişi türkünün sözlerine tam olarak katılabiliyordu. Daha çok duyduklarını anında tekrar etmeye çalışıyor, biraz geriden geliyorlardı.  Türküyü bilmedikleri açıktı. </span></p>
	<p class="block15"> </p>
	<p class="block16">Bedri son mısraları da okuduktan sonra sustu, odada bulunanlar bir kez daha onu alkışladılar. Hemen yanımda oturan Ferruh’a döndüm;</p>
	<p class="block15"> </p>
	<p class="block17">“sen nerelisin Ferruh?”</p>
	<p class="block17">“Balıkesirli komutanım”</p>
	<p class="block17">“Balıkesir’in nesi meşhurdur”</p>
	<p class="block17">“Höşmerimi komutanım”</p>
	<p class="block17">“Peki ya Türküleri?”</p>
	<p class="block15"> </p>
	<p class="block16"><span class="calibre1">Kafasını kaldırıp şöyle  bir düşündü, sonra birden gözleri parladı </span>ve ;</p>
	<p class="block15"> </p>
	<p class="block17">“İki kekli komutanım, iki keklik bir kayada ötüyor”</p>
	<p class="block17">“Peki sözlerini tam olarak biliyor musun?”</p>
	<p class="block15"> </p>
	<p class="block16">Bir kez daha gözlerini tavana dikti, sonra bana döndü;</p>
	<p class="block15"> </p>
	<p class="block17">“Doğrusunu isterseniz hepsini söyleyemem komutanım ama galiba çoğunu biliyorum” dedi. </p>
	<p class="block15"> </p>
	<p class="block16">Ayağa kalktım, odadaki herkes hemen doğruldu, onlara doğru dönüp, </p>
	<p class="block15"> </p>
	<p class="block17">“Arkadaşlar, son zamanlarda Türkiye’de milliyetçilik artıyor diye feryat eden bir takım zevat, şu anı görseydi bayram ederdi. Milliyetçilik türkü bilmektir. Milliyetçilik kendi ilinin, kendi bölgesinin giderek tüm vatanın türkülerini, hem de ilk birkaç mısraını değil, tümünü hatta varsa değişik söyleme biçimleriyle birlikte söyleyebilmektir. Bu günden itibaren sizlere görev. Türkü öğrenecek, türkü öğreteceksiniz. Kültürümüzü korumanın temel koşulu, kültür değerlerimizi birbirimize aktarabilmektir. “ dedim. </p>
	<p class="block15"> </p>
	<p class="block16">Hep bir ağızdan karşılık verdiler,</p>
	<p class="block15"> </p>
	<p class="block17">“Emrederseniz komutanım”</p>
	<p class="block15"> </p>
	</body></html>
