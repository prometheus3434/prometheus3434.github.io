<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Havaalanı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		<section>
			<h1><span><span><st c="0">Bölüm 1</st></span></span><br /><st c="8">FOTOĞRAF</st></h1>
			<p><st c="17">Metin’in elinde tuttuğu kocaman buketten yayılan ve herkesin geçmişinde kalmış güzel bir baharı anımsatan taze gül kokusu, havaalanının bekleme alanındaki çeşit çeşit insanın neredeyse tamamına ulaşmıştı. </st><st c="223">Kırmızı güllerin bu yumuşacık kokusunu duyan herkes kendi hayatıyla ilgili iyi ya da kötü farklı bir anıyı hatırladı. </st><st c="341">Metin ise yeni ve ona göre sıkıntılı bir hatırayı bu güzel güllerin kokusuna eklemek üzereydi. </st><st c="436">Gül buketi sadece kokusuyla değil istisnai büyüklüğüyle de dikkat çekiyordu. </st><st c="513">Bu yüzden bütün gözler Metin’in üzerindeydi sanki. </st><st c="564">Havaalanında, kucağında buket yürüdükçe herkes ona mı bakıyordu ne? </st><st c="632">Oysa Metin bir anlığına kendisine dışarıdan bakabilse belki de içi bir nebze olsun rahatlardı. </st><st c="727">Zira buket zaten çok uzun boylu bir adam olmayan Metin’in elinde devasa bir çelenk gibi duruyor ve Metin’in belden yukarıda kalan yarısını görünmez kılıyordu. </st><st c="886">Yani Metin’i gören yoktu.</st></p>
			<p><st c="911">Buket, kenarları plastikten yapılmış beyaz dantellerle süslü şeffaf, parıltılı bir naylona sarılmıştı. </st><st c="1015">Dokuz adet kırmızı gül, beyaz tomurcukları olan bol yapraklı kır çiçekleri süslenmiş bir halde bu buketin ortasında yatıyorlardı. </st><st c="1145">Aranjman, şatafatlı tüller, birtakım sırmalı ipler ve hepsini sarmalayan kalın, kırmızı bir kurdele ile kapatılmıştı. </st><st c="1263">“Dokuz adet gül,” demişti Metin’in çokbilmiş bir arkadaşı, “Sonsuz ve saf bir aşkı simgeler.” Ama şimdi, şu dakikada, Semra’nın uçağının alana inmesine dakikalar kala, Metin bundan pek de emin değildi: Dokuz gül müydü sahiden sonsuz ve saf aşkı simgeleyen yoksa on iki mi demişti arkadaşı.</st></p>
			<p><st c="1552">Şairin, yolun yarısı dediği o malum yaşı dahi geride bırakalı birkaç yıl olan Metin bugüne kadar hiç evlenmemişti. </st><st c="1668">Bırakın evlenmeyi, birisiyle uzun süren doğru dürüst bir ilişkisi bile olmamıştı. </st><st c="1750">Denemediğinden değil, hele de sarıya çalan kahverengi saçlarının önüne geçemediği bir hızla seyreldiği, yüzündeki çizgilerin giderek daha belirginleşmeye başladığı bu son yıllarda, onun tıpkı kendileri gibi bir an önce bir yuva kurmasını, çoluk çocuğa karışmasını isteyen ve hatta bunun için geç bile kaldığını düşünen arkadaşları ve bir kısım yakın akrabaları Metin’i ha bire yeni adaylarla tanıştırıyorlardı. </st><st c="2161">Arkadaşlarına ve akrabalarına göre Metin’e çok uygun olan bu seçkin adaylarla Metin, niyeyse ona tarif edilen mutlu sona bugüne dek bir türlü ulaşamamıştı. </st><st c="2317">Metin’e göre bir insanı ilk görüşte tanımak çok zordu. </st><st c="2372">İkinci ve üçüncü görüşte tanımak da zordu. </st><st c="2415">İnsanlar birbirleri hakkında nasıl emin olabiliyorlardı hemen öyle. </st><st c="2483">Birisiyle doğru dürüst bir iletişim kurabilmek için hep karanlık ve çetrefilli yollardan geçmek gerekiyordu ona göre. </st><st c="2601">Bu yüzden Metin yeni birisiyle tanıştığında genelde anlatacak bir şey bulamazdı. </st><st c="2682">Oysa çok okuyan, bir şeyler bilen, merak eden ve sürekli öğrenmek isteyen biriydi o ama iş konuşmaya gelince çuvallıyordu. </st><st c="2805">Konuşkan insanlara şaşırırdı zaten. </st><st c="2841">Hele de boş konuşanlara hayret ederdi. </st><st c="2880">İnsanların hayatında, hakkında bu kadar konuşacak ne vardı ki? </st><st c="2943">Kelimelerin ondan esirgendiği kurak bir çölde Metin, kafasının içinde kurduğu o zengin ama ıssız dünyaya gömülür, bir seferliğine gördüğü bu insanların, o çok methedilen seçkin adayların hayatından gelip geçmelerini sessizce seyrederdi.</st></p>
			<p><st c="3179">Yine de Metin, geçen yaz, bir hevesle sadece belli bir yaşın üstündeki bekâr insanların katıldığı bir tatil turu satın aldı. </st><st c="3305">Birisiyle tanışıp yakınlaşabileceğine dair bir umudu yoktu, kendini biliyordu her şeyden önce ama hiç olmazsa değişik yerler görürüm diyordu. </st><st c="3447">Öyle de oldu. </st><st c="3461">Dört beş gün boyunca Balkan şehirlerini gezdiler ve turda kimsenin kimseyle tanıştığı yoktu. </st><st c="3554">Katılanların çoğu zaten arkadaş grupları halinde gelmişlerdi. </st><st c="3616">Belli ki turun bekârlara yönelik olmasından ziyade hesaplı bir tur olmasına tav olmuşlardı. </st><st c="3708">Geride kalanlar da ya Metin gibi sessiz ve dışarıya kapalı insanlardı ya da Metin’e kıyasla öyle açıktılar ki Metin daha içinde bulunduğu ortamın koşullarını kavrayamadan birbirleriyle tanışıp arkadaşlıklarını ilerletmişlerdi. </st><st c="3935">Metin daha ilk günün sonunda tur boyunca yalnız kalacağını anlamıştı. </st><st c="4005">Bu yüzden “Bari gezdiğimiz yerlere odaklanayım,” dedi kendi kendine ama bu da pek mümkün olmadı. </st><st c="4102">Bir kere, tur programı vaat edilen rotaya uymuyordu. </st><st c="4155">Sanki her gün rastgele, doğaçlama bir yol tutuyorlar ve karşılarına hangi şehir çıkarsa orayı geziyorlar gibiydiler. </st><st c="4272">Konakladıkları yerler, sözde en az üç yıldızlı oteller olacaktı ama o da tutmadı. </st><st c="4354">Rehber, onların üç yıldızlı olduklarını iddia etse de tabelalarında yıldız falan olmayan köhne otellerde geceliyorlardı. </st><st c="4475">Neyse ki, bir teselli olacaksa, oteller temizdi. </st><st c="4524">Rehber de ayrı bir muammaydı. </st><st c="4554">Gezdikleri yerler hakkında yuvarlak cümleler dışında pek bir şey anlatmıyor, sanki akşamları çalışıp gelmiş gibi ancak ertesi gün, bir gün önce gezdikleri yerlerin detayları hakkında az da olsa konuşabiliyordu. </st><st c="4765">Turdaki kalabalıktan ayrı yürüdükleri bir anda Metin, bir kadının rehbere şöyle sorduğunu ve karşılığında da şu cevabı aldığını duydu.</st></p>
			<p><st c="4899">“Rehber evladım, bu köprünün adı ne?”</st></p>
			<p><st c="4937">“Meçhul Mühendisler Köprüsü teyzeciğim.”</st></p>
			<p><st c="4978">Hayal gücü geniş bu rehberin o anda hangi şehirde olduklarını bildiği bile şüpheliydi.</st></p>
			<p><st c="5065">Metin bu turu arkadaşları onu gaza getirdiği için almıştı. </st><st c="5125">Nedenini kendisinin bile bilmediği bir anlık bir hevesle katıldığı bu turda hiçbir beklentisini karşılayamayan Metin, tur bittiğinde evine biraz kızgın döndü. </st><st c="5284">Yüzleşmelerden ve karşı çıkışlardan hoşlanmazdı ama bu sefer bir şeyler yapmak istedi. </st><st c="5371">Eve döndüğünde ilk iş telefona sarıldı ve şikâyetlerini bildirmek için tur firmasını aradı. </st><st c="5463">Karşısına çıkan bir iki kişiye derdini anlatmaya çalıştıktan sonra onu en sonunda müşteri hizmetleri bölümüne aktardılar. </st><st c="5585">Turdaki rezaletlerden, verilen sözlerin tutulmamasından dolayı kızgın olan Metin, bir de telefonda oradan oraya aktarılıp derdini her seferinde kibar kibar sil baştan anlatmak zorunda kalınca bu kez iyice sinirlenmişti. </st><st c="5805">Tabiatı gereği hayatı boyunca kendini sakin ve uyumlu biri olmaya mahkûm gibi hissetmiş Metin, belki de ilk defa, bunca yılın öfkesini içinde topladı ve kapıya yığdı. </st><st c="5972">Telefonda beklerken ellerinin terlediğini hissediyordu. </st><st c="6028">Sanki bir kılıçtı elinde tuttuğu. </st><st c="6062">Sanki bir gladyatördü Metin ve birazdan kapılar açılacak, çatışmalar başlayacaktı. </st><st c="6145">Kalbi heyecandan patlayacak gibiydi. </st><st c="6182">“Karşıma kim çıkarsa çıksın yıkıp geçeceğim,” dedi içinden. </st><st c="6242">“Yağıp gürleyeceğim. </st><st c="6263">Neler neler yapacağım ona. </st><st c="6290">Ah bir açılsa şu telefon.” Telefonun bir türlü açılmaması bile Metin’in öfkesini körükleyen güzel bir sebepti. </st><st c="6401">Sonunda karşı taraftan “Alo,” diyen duru bir kadın sesi duyuldu.</st></p>
			<p><st c="6465">Metin hayatı boyunca daha güzel bir alo sesi duymamıştı.</st></p>
			<p><st c="6522">Duyduğu ses ona göre o kadar güzeldi ki şaşkınlığından ve hayranlığından bir süre sessiz kaldı, bir şey diyemedi.</st></p>
			<p><st c="6636">“Ben Semra,” dedi telefondaki ses. </st><st c="6672">“Size nasıl yardımcı olabilirim?”</st></p>
			<p><st c="6705">Hayat dolu, yumuşacık ama kararlı bir sesti. </st><st c="6751">Bu beklenmedik ses Metin’in bütün öfkesini sildi süpürdü. </st><st c="6809">Hemen, duyduğu sese uygun, hayali bir yüz belirdi Metin’in aklında. </st><st c="6877">Bu ses ve bu hayali yüz Metin’i hemen etki eden kuvvetli bir ilaç gibi sakinleştirdiler. </st><st c="6966">Az önce içinde naralar atan o barbardan eser kalmamıştı şimdi. </st><st c="7029">“Şey,” diyebildi Metin sadece. </st><st c="7060">“Şey.”</st></p>
			<p><st c="7066">“Buyurun,” dedi Semra. </st><st c="7090">“Sizi dinliyorum.”</st></p>
			<p><st c="7108">“Ben Metin.”</st></p>
			<p><st c="7121">“Buyurun Metin Bey. </st><st c="7142">Ben de Semra, size nasıl yardımcı olabilirim acaba?”</st></p>
			<p><st c="7194">“Semra?”</st></p>
			<p><st c="7203">“Evet, benim,” dedi Semra. </st><st c="7231">“Buyurun. </st><st c="7241">Dinliyorum.”</st></p>
			<p><st c="7253">“Ben Metin.”</st></p>
			<p><st c="7266">Ne vardı bu kadının sesinde? </st><st c="7296">Metin’in içinde bir ejderha gibi büyüttüğü öfkesi, mamasını yedikten sonra küçük patilerini yalayan ufacık bir kedi yavrusuna dönüşmüştü. </st><st c="7434">Az önceki gladyatör emekli olmuştu, kılıcını gömmüş, sahilde küçük bir kasabaya yerleşmişti. </st><st c="7527">Bu ani inişler ve hızlı düşüşler Metin’e biraz fazla geldi ve “Ben sizi tekrar arayacağım,” diyerek telefonu kadının suratına kapadı.</st></p>
			<p><st c="7660">Sözde kelebek gibi uçacak, arı gibi sokacaktı. </st><st c="7708">Ne için telefon açtığını bile unutmuştu şimdi. </st><st c="7755">Hatta telefonu kapattığı için kendine kızdı. </st><st c="7800">O kızgınlıkla ve de pişmanlıkla evin içinde dönenip duruyordu. </st><st c="7863">“Aman Allahım, ne yaptım ben,” dedi kendi kendine. </st><st c="7914">O sesi yeniden duymak istiyordu. </st><st c="7947">İstemek de değil, duyması gerekiyordu sanki. </st><st c="7992">Sanki böyle bir zorunluluk vardı artık hayatında. </st><st c="8042">Anlamadığı, güçlü bir büyüyle bu sese bağlanmıştı adeta. </st><st c="8099">Sesin kaynağına bir daha ulaşamaz ise ne yapacaktı? </st><st c="8151">Bu düşüncelerle yeniden telefonun başına oturdu. </st><st c="8200">Numaraları hızlıca çevirdi. </st><st c="8228">Çalıyordu ama açan yoktu. </st><st c="8254">Metin ahizeyi eline alıp odanın içinde dolanmaya başladı. </st><st c="8312">Sonunda telefon karşı taraftan açıldı ve pala bıyıklı bir ses “Şen Kasap,” dedi. </st><st c="8393">Metin, sanki telefonu illa Semra açacak ve o cennetlik ses tekrar duyulacak diye kendini şartladığından ve bunun hayali bile onu fena halde heyecanlandırdığından numaraları yanlış tuşladığını fark edememişti. </st><st c="8602">Bu yüzden karşı taraf “Şen Kasap,” deyince ne diyeceğini bilememiş ve işin aslını anlayana kadar sessiz kalmayı yeğlemişti. </st><st c="8726">Şen Kasap da sessizdi. </st><st c="8749">O da karşıdan bir cevap bekliyordu. </st><st c="8785">Müşterileri böyle, zaman zaman dükkânını arar ve sipariş verirlerdi. </st><st c="8854">Bu ikisi, telefonda uzun sayılabilecek bir süre sessiz kaldılar. </st><st c="8919">Sadece kendisini Semra ile konuşmaya hazırlayan Metin’in aşırı heyecanının bir göstergesi olan derin soluk alıp verişleri duyuluyordu.</st></p>
			<p><st c="9053">Sonunda “Ulan sapık herif!” diye kükredi Şen Kasap. </st><st c="9106">Arayanın müşteri olmadığını anlayınca tepesi atmıştı. </st><st c="9160">“Başka işin mi yok da insanları telefonda işletiyorsun şerefsiz. </st><st c="9225">Senin ciğerini, dalağını, böbreğini…”</st></p>
			<p><st c="9262">Sakatatların bağlanacağı belli olan o küfür duyulmadan Metin telefonu kapadı. </st><st c="9341">Bir süre elinde telefonla kaldı. </st><st c="9374">Niye bir kasabı aradığını ve kasabın neden sinirlendiğini düşünüyordu. </st><st c="9445">Bu sırada Semra’nın sesi aklında kaldığı kadarıyla kafasının içinde yankılanıyordu. </st><st c="9529">Her şey birbirine girmeye başlamıştı. </st><st c="9567">Numarayı yanlış tuşladığını ancak idrak edebildi. </st><st c="9617">Banyoya gitti ve yüzünü yıkadı. </st><st c="9649">“Bir ses, alt tarafı bir ses,” dedi kendi kendine. </st><st c="9700">“Kendine gel Metin. </st><st c="9720">Ne yapıyorsun? </st><st c="9735">Artık sakin ol.” Banyodan çıktığında biraz olsun sakinleşmişti sahiden de. </st><st c="9810">Derin bir nefes aldı ve yavaşça verdi. </st><st c="9849">Tur şirketinin telefon numarasını elindeki kâğıda bakarak dikkatle tuşladı. </st><st c="9925">Tüm aşamaları, yeniden sakince göğüsledi. </st><st c="9967">Telefona her çıkana derdini yeniden güzelce anlattı. </st><st c="10020">Sonunda bir kez daha bir müşteri hizmetleri temsilcisine aktarılmak üzere hatta bekliyordu. </st><st c="10112">Ama Semra çıkmadı telefona. </st><st c="10140">Bir başkasına denk gelmişti. </st><st c="10169">Hiçbir şey demeden telefonu kapattı. </st><st c="10206">Bu kez telefonu sakince masaya bıraktı ve koltuğa oturdu. </st><st c="10264">Elini çenesine götürdü ve düşünmeye başladı. </st><st c="10309">Neyi yanlış yapmıştı acaba. </st><st c="10337">Neden yeniden Semra’ya ulaşamıyordu? </st><st c="10374">Evren, Metin’in kavrayamayacağı kadar büyük bir planın ve birtakım ayarlamaların sonunda ona bir fırsat sunmuştu da o mu kaçırmıştı? </st><st c="10507">Cep telefonundan tur şirketinin web sitesine bağlandı. </st><st c="10562">Birkaç ay sonra, Metin’in katıldığı turun tekrarı yapılacaktı. </st><st c="10625">Yeniden tura mı katılsam acaba diye düşündü Metin. </st><st c="10676">Evrenin ona dikte ettiklerini harfiyen yerine getirse, turdan yeniden memnun kalmasa ve müşteri hizmetlerini arasa, yeniden Semra çıkar mıydı karşısına? </st><st c="10829">Bu derece saçmaladığı için kendi önce kızdı sonra da güldü Metin. </st><st c="10895">Semra’nın sesini düşündü bir kez daha. </st><st c="10934">Ne yazık ki sesi unutmaya başlamıştı. </st><st c="10972">Kafasının içinde eskisi gibi tınlamıyordu artık. </st><st c="11021">Hem kendine hem de sese son bir şans daha vermeye karar verdi. </st><st c="11084">Telefonu eline aldı, numarayı yeniden dikkatle çevirdi. </st><st c="11140">Telefona çıkanlara derdini bir kez daha ve hiç sinirlenmeden, sakince anlattı. </st><st c="11219">Nihayetinde artık kaçıncı kez, bir müşteri hizmetleri temsilcisi ile konuşmak üzere hatta bekliyordu. </st><st c="11321">Telefon çaldı, çaldı ve sonunda açıldı. </st><st c="11361">Bu kez, Metin’in kalbini ısıtan o ses, Semra, yeniden karşısındaydı.</st></p>
			<p><st c="11429">“Ben Semra,” dedi yine bir pınar gibi yumuşacık. </st><st c="11479">“Size nasıl yardımcı olabilirim?”</st></p>
			<p><st c="11512">“Ben Metin,” dedi Metin. </st><st c="11538">“Daha önce de aramıştım.”</st></p>
			<p><st c="11563">“Evet, beş dakika önceydi sanırım,” dedi Semra. </st><st c="11612">“Bu kez konuşacak mısınız?”</st></p>
			<p><st c="11639">“Evet, evet,” dedi Metin telaşla. </st><st c="11674">“Hat kesildi sanırım az önce. </st><st c="11704">Özür diliyorum.”</st></p>
			<p><st c="11720">“Önemli değil. </st><st c="11736">Buyurun, size nasıl yardımcı olabilirim?” dedi Semra sabırla.</st></p>
			<p><st c="11797">“Ben sizden bir tur satın almıştım,” dedi Metin. </st><st c="11847">“Ama turun genelinden hiç memnun kalmadım. </st><st c="11890">Onu söyleyecektim. </st><st c="11909">Bir sürü aksaklıklar yaşandı turda. </st><st c="11945">Maalesef şikâyetlerim var.”</st></p>
			<p><st c="11972">“Hangi turdu bu acaba?” diye sordu Semra.</st></p>
			<p><st c="12014">“Balkan turuydu galiba,” dedi Metin.</st></p>
			<p><st c="12051">Semra “Galiba mı?” diyerek gülümsedi. </st><st c="12090">Sesindeki değişimden gülümsediği belli oluyordu. </st><st c="12139">Telefonun içinde çiçekler açmıştı adeta. </st><st c="12180">Metin kafasında Semra’yı gülerken hayal etmeye çalıştı. </st><st c="12236">“Nereye gittiğinizden emin değil misiniz?” diye sordu kadın. </st><st c="12297">“Balkanlara sadece bekârlar turu düzenliyoruz. </st><st c="12344">Ona mı katılmıştınız? </st><st c="12366">Ona katılmış olmalısınız.”</st></p>
			<p><st c="12392">Semra, “bekârlar” kelimesinin altını özellikle çizmişti sanki. </st><st c="12456">Böyle düşündü Metin. </st><st c="12477">Kadının ses tonu küçümser bir tonda değildi ama orada tatlı bir ima da sezilmişti.  </st><st c="12560">Metin sanki ayıp bir şey yaparken yakalanmış ve ifşa edilmiş gibi utandı. </st><st c="12634">Zar zor, “evet,” diyebildi.</st></p>
			<p><st c="12661">“Anlıyorum,” dedi Semra.</st></p>
			<p><st c="12686">Metin, anlıyor mu sahiden diye geçirdi aklından. </st><st c="12736">“Ama sözleşmemizi okuduysanız,” diye devam etti Semra, “bekârlar için düzenlediğimiz turlarda herhangi bir tanışma garantisi veremiyoruz. </st><st c="12874">Eğer şikâyetiniz buysa… Yoksa turda evliler de mi vardı? </st><st c="12931">Bu mu mesele?”</st></p>
			<p><st c="12945">Hayır, kadın anlamıyordu. </st><st c="12972">Hay Allah, ne yapmalı?</st></p>
			<p><st c="12994">Metin “Hayır, hayır,” diyerek panikle ileri atıldı. </st><st c="13047">“Şikâyetim bu değil. </st><st c="13068">Olur mu hiç? </st><st c="13081">Ben tura zaten Balkanları gezmek için katılmıştım sadece,” dedi. </st><st c="13146">“Diğer mesele önemli değil. </st><st c="13174">Hiç değil hem de. </st><st c="13192">Bekârlar turu muymuş? </st><st c="13214">Farkında bile değilim. </st><st c="13237">Allah, Allah. </st><st c="13251">O yüzden aramadım.”</st></p>
			<p><st c="13270">“O halde şikâyetiniz nedir?” diye sordu Semra. </st><st c="13318">“Balkanları gezemediniz mi?”</st></p>
			<p><st c="13346">“Gezebildiğimizi sanmıyorum,” dedi Metin kendinden emin bir sesle.</st></p>
			<p><st c="13413">“O nasıl oluyor?”</st></p>
			<p><st c="13431">“Tur için görevlendirdiğiniz sözüm ona rehber olacak o beyefendi öyle yetersiz öyle yetersizdi ki o an hangi şehirde olduğumuzdan dahi emin olamadık. </st><st c="13582">Rastgele geziyorduk sanki. </st><st c="13609">Bize verilen tur programına da sadık kalınmadığı için…”</st></p>
			<p><st c="13664">Semra içten bir kahkaha attı. </st><st c="13695">“Balkanları gezmemiş olabiliriz diyorsunuz öyle mi? </st><st c="13747">Kusura bakmayın gülüyorum ama.”</st></p>
			<p><st c="13778">Semra’nın gülmesi Metin’i rahatlattı. </st><st c="13817">“Gülebilirsiniz,” dedi Metin. </st><st c="13847">“Ben de gülüyorum, merak etmeyin. </st><st c="13881">Balkanlar olmayabilir, evet. </st><st c="13910">Ben Gürcistan’dan şüpheleniyorum işin aslı. </st><st c="13954">Gürcistan’dı galiba gittiğimiz yer.”</st></p>
			<p><st c="13990">Semra kahkahalarla gülerken Metin, turda başına gelenleri ona bir bir anlattı. </st><st c="14070">Turun düzensizliğinin ve programın belirsizliğinin yanında, bir defasında rehberin şehri gezerlerken kaybolduğunu ve ancak akşama doğru bir parkta, polisler tarafından alıkonulmuş bir halde tura katılanlar tarafından bulunduğunu, bir gece şehrin dışında, yiyecek olmayan izbe bir yerde konaklarından aç kaldıklarını ve bir gecede oda kapıları olmayan bir otelde uyumaya çalıştıklarını eklemeyi ihmal etmedi. </st><st c="14478">Semra kâh şaşırarak kâh hak vererek Metin’i dinledi. </st><st c="14531">Daha önce turun, otellerin ya da rehberin yetersiz oluşu ile ilgili bir şikâyet hiç almamışlardı. </st><st c="14629">Bekârlar turuna katılanlar genelde istedikleri gibi biriyle tanışamadıklarında şikâyetçi oluyorlardı.</st></p>
			<p><st c="14730">“Ben tamamen gezme amaçlı ve fiyatını uygun bulduğum için katılmıştı, birileriyle tanışmak aklımda bile yoktu, neden olsun,” dedi Metin ısrarla. </st><st c="14876">Birazcık yalandan kimseye zarar gelmezdi.</st></p>
			<p><st c="14917">“Anlıyorum,” dedi Semra. </st><st c="14943">“Öyle olunca tabii, bu tür aksaklıklar daha çok rahatsız etmiştir.” Hınzırca ekledi: “Evlisiniz o zaman.”</st></p>
			<p><st c="15048">“Hayır, değilim,” dedi Metin sevinçle.</st></p>
			<p><st c="15087">“E o zaman neden birileriyle tanışmak istemeyesiniz ki? </st><st c="15144">Hem gezin hem tanışın efendim,” dedi Semra.</st></p>
			<p><st c="15187">“Dediğim gibi,” dedi Metin utanıp sıkılarak. </st><st c="15233">“Sadece gezme amaçlıydı benimkisi.”</st></p>
			<p><st c="15268">Semra, Metin’in şikâyetlerinin konuyla ilgili bölümlere kendisi tarafından tek tek aktarılacağını ve en kısa zamanda dönüş yapılacağını söyledi. </st><st c="15414">Hatta Semra bizzat bu konunun takipçisi olacaktı. </st><st c="15464">Metin’e söz verdi. </st><st c="15483">Telefonu kapattılar. </st><st c="15504">Metin birkaç gün boyunca, evdeyken neredeyse hiçbir şey yapmadan ve iş yerinde olduğu zamanlarda soluk ve şeffaf bir hayalet gibi etkisiz, Semra’nın onu aramasını bekledi. </st><st c="15676">Bir ritüel haline getirmişti, saat başlarında ve daha sonra yarım saatte bir telefonunu kontrol ediyordu. </st><st c="15782">Şikâyetlerinin ne yönde değerlendirileceği, ona ne cevap verileceği umurunda bile değildi artık. </st><st c="15879">Sadece Semra ile konuşmak, onun insanın içinde çiçekler açtıran sesini bir kez daha duymak istiyordu. </st><st c="15981">Semra, söz verdiği gibi onu tekrar arayana dek kim bilir ne kadar zaman geçecekti. </st><st c="16064">Metin, sevdiği bir şarkının kaydı gibi kafasının içinde döndürüp durduğu bu sesin zaman içinde kaybolup gitmesinden korkuyordu. </st><st c="16192">Beklemesi zor oldu ama birkaç gün sonra, bir akşamüstü Metin araba kullanırken Semra aradı. </st><st c="16284">Normal zamanlarda trafikte telefonla konuşmaktan imtina etmeyen ve kendine bir kulaklık alana dek bu yüzden birkaç kez ceza yemiş dikkatsiz Metin, bu sefer hemen uygun bir yerde sağa çekti ve adını koyamadığı, tuhaf bir sevinç ve coşkuyla tüm dikkatini Semra’ya verdi.</st></p>
			<p><st c="16552">“Metin Bey,” diyordu Semra. </st><st c="16581">“Birkaç gün geçti ve sizi arayamadım. </st><st c="16619">Farkındayım. </st><st c="16632">Bunun için özür dilemek istedim. </st><st c="16665">İlgili bölümlerden bana somut bir dönüş olmadığı için sizi bir süre daha bekletebilirim gibi görünüyor. </st><st c="16769">Biliyorsunuz, söylemiştim bu tür turlarımızda pek rastladığımız bir şikâyet değil sizinkisi. </st><st c="16862">Arkadaşlarımız inceliyorlar.”</st></p>
			<p><st c="16891">“Anlıyorum,” dedi Metin. </st><st c="16917">“Sorun değil elbette. </st><st c="16939">Beklerim. </st><st c="16949">Sizin konuyu bu takip ettiğinizi bilmek bile içimi rahatlattı. </st><st c="17012">İyi ki aradınız.”</st></p>
			<p><st c="17029">“Görevim bu. </st><st c="17043">Bu sebepten buradayım,” dedi Semra. </st><st c="17079">“Sanırım sizin tur yaptığınız dönem, oldukça yoğun bir döneme denk gelmiş ve tur için dışarıdan bir rehber atanmış. </st><st c="17195">Kendi bünyemizdeki rehberlerden biri değilmiş yani. </st><st c="17247">Sorun orada. </st><st c="17260">Şimdi o rehbere ulaşmaya çalışıyor arkadaşlar. </st><st c="17307">Bir savunma alacaklar ondan da. </st><st c="17339">Böyle yapmak gerekir, hak verirsiniz siz de. </st><st c="17384">Size inanmadığımızdan değil ama iki tarafı da dinlemek gerekir. </st><st c="17448">Biraz da bu yüzden bekletiyoruz sizi. </st><st c="17486">Kusurumuza bakmayın.”</st></p>
			<p><st c="17507">“Rica ederim Semra Hanım. </st><st c="17534">İnanmadığınızı düşünmedim. </st><st c="17561">Dediğim gibi, siz orada olduğunuz sürece beklerim ben, sorun değil. </st><st c="17629">Yani mesele ile ilgilendiğiniz sürece demek istedim. </st><st c="17682">İlgileniyorsunuz da zaten, benim içim rahat. </st><st c="17727">”</st></p>
			<p><st c="17728">Metin, telefon kulağında, elini yumruk yapıp ısırdı. </st><st c="17781">Neredeyse ilanı aşk edecekti kadına. </st><st c="17818">Kendi kendine kızdı bir kez daha. </st><st c="17852">Tanımıyordu, etmiyordu. </st><st c="17876">Sadece adını biliyordu: Semra. </st><st c="17907">Ne güzel bir ismi vardı. </st><st c="17932">Yine gevşek bir gülümseme suratına yayılırken kendini toparladı Metin. </st><st c="18003">Bir silkelendi. </st><st c="18019">İşini yapıyordu kadıncağız. </st><st c="18047">“Nasıl da candan, içten, sıcak ama nihayetinde sizin derdinizle uğraşıyor Metin Bey,” diye söylendi içinden. </st><st c="18156">“Neyin peşindesiniz? </st><st c="18177">Kendinize geliniz.”</st></p>
			<p><st c="18196">“Teşekkür ederim. </st><st c="18215">Madem öyle, size bu arada yeni bir tur önereyim ister misiniz?” diye sordu Semra. </st><st c="18297">“Bekârlar için olanlardan değil, merak etmeyin. </st><st c="18345">Başka bir tur. </st><st c="18360">Yeni yerler gezip görmeyi seviyorsunuz ya siz. </st><st c="18407">O yüzden.”</st></p>
			<p><st c="18417">“Teşekkür ederim,” dedi Metin. </st><st c="18449">“Tabii ki duymak isterim. </st><st c="18475">Hele de siz anlatırsanız.”</st></p>
			<p><st c="18501">Metin yine yumruğunu ısırdı.</st></p>
			<p><st c="18530">“Köpekbalığı dalışı turumuz var,” dedi Semra gülerek. </st><st c="18585">“Yine bir yurtdışı turumuz ama fiyat olarak oldukça avantajlı şu an. </st><st c="18654">Hem bildiğimiz, güvendiğimiz bir rehber arkadaş götürüyor tura. </st><st c="18718">Denize, doğal yaşama falan ilgi duyar mısınız?”</st></p>
			<p><st c="18765">“İlgi mi? </st><st c="18776">Köpekbalıkları benim uzmanlık alanımdır Semra Hanım,” dedi Metin heyecanla. </st><st c="18852">“Şimdi tabii köpekbalığı deyince; köpekbalığı sıcak, ılık ve bazen de oldukça serin denizlerde yaşayan, harharyasgiller familyasının mustelus cinsine giren üç kıkırdaklı balık türünün ortak adıdır. </st><st c="19050">Sizin turda kim bilir hangi türünü gösteriyorlar. </st><st c="19100">Bu köpekbalığı besleme dalışlarını biliyorum, duymuştum. </st><st c="19157">Gereksiz bir meydan okuma bence. </st><st c="19190">Köpekbalıklarının tamamı etçil hayvanlardır, bu bilinen bir şey. </st><st c="19255">Ama genellikle sürü oluşturan balıkları, orta sulardaki omurgasızları, dip balıklarını avlarlar. </st><st c="19352">Yani insanlara saldırdıkları nadiren görülür. </st><st c="19398">Yine de neden saldırmasınlar, değil mi Semra Hanım? </st><st c="19450">Dünya sadece insanlara ait değildir ve diğer hayvanlar da dünyada yaşamayı hak eder. </st><st c="19535">Sonradan şaşırmamak için bunu akılda tutmak gerek. </st><st c="19586">”</st></p>
			<p><st c="19587">“Öyledir herhalde,” dedi Semra. </st><st c="19619">“Yalnız, üniversitede hoca falan mısınız Metin Bey? </st><st c="19671">Ben size köpekbalığı satmaya çalışırken sizin bu kadar bilgiyle dolu olmanıza da pes doğrusu. </st><st c="19765">Hani derler ya, tesadüfün böylesi.”</st></p>
			<p><st c="19800">“Estağfurullah Semra Hanım. </st><st c="19829">Ben tesadüflere inanmam gerçi. </st><st c="19860">Her şeyin bir sebebi olduğuna inanırım Ama bu sefer galiba sahiden denk geldi. </st><st c="19939">Ben doğramacıyım. </st><st c="19957">Ne alaka değil mi? </st><st c="19976">Sahiden de, ne güzel söylediniz, tesadüfün böylesi… Küçük bir iş yerim var. </st><st c="20052">İnşaatlarda binaların iç ve dış aksamlarını ahşap malzeme ile kaplama işi yapıyorum. </st><st c="20137">Siz ne işle meşgulsünüz acaba?”</st></p>
			<p><st c="20168">Semra bir kahkaha patlattı. </st><st c="20197">“Bir turizm firmasında müşteri hizmetleri temsilcisiyim Metin Bey. </st><st c="20264">O yüzden konuşuyoruz ya. </st><st c="20289">Âlemsiniz.”</st></p>
			<p><st c="20300">Metin arabasının koltuğunda, onu kimse görmese de pancar gibi kızardı. </st><st c="20372">“Doğru ya,” dedi. </st><st c="20390">“Kusura bakmayın. </st><st c="20408">Sohbetiniz öyle tatlı ki. </st><st c="20434">Kendimi unutmuşum. </st><st c="20453">Sanki sizinle bir çay bahçesinde oturmuş konuşuyoruz gibi… Özür diliyorum. </st><st c="20528">Saçmaladım iyice.”</st></p>
			<p><st c="20546">“Rica ederim,” dedi Semra utangaç bir sesle. </st><st c="20592">“Özür dilemeyi gerektirecek bir şey yok. </st><st c="20633">Aksine bir müşterimizden bunu duymak benim işimi iyi yaptığımın göstergesi olsa gerek.” Sonra kıkırdadı. </st><st c="20738">“Saçmalamadınız da,” dedi. </st><st c="20765">“En azından sizin sandığınız kadar çok değil.”</st></p>
			<p><st c="20811">Biraz mahcup “Teşekkür ederim,” dedi Metin. </st></p>
			<p><st c="20856">“Metin Bey, söyleyin o zaman,” dedi Semra. </st><st c="20899">“Çok merak ettim. </st><st c="20917">Sizdeki bu köpekbalığı merakı nereden geliyor acaba? </st><st c="20970">Ailede köpekbalığı var mıydı?”</st></p>
			<p><st c="21000">İkisi de kocaman bir kahkaha patlattılar.</st></p>
			<p><st c="21042">“Çok yaşayın Semra Hanım,” dedi Metin gülüşmeler bitince. </st><st c="21101">“Benim bu merakım sinema yüzünden.”</st></p>
			<p><st c="21136">“Aa nasıl yani? </st><st c="21153">Oyuncu musunuz yoksa?”</st></p>
			<p><st c="21175">“Hayır ama çocukken babam beni şu meşhur Jaws filmine götürmüştü. </st><st c="21242">Çok akıllı bir insan olan babam, mesleğinde başarısız, saplantılı bir köpekbalığının bir sahil kasabasındaki masum insanları kıtır kıtır yediği bir filmin altı yaşında bir çocuk için uygun olacağını sanmıştı herhalde. </st><st c="21460">Anlatabiliyor muyum? </st><st c="21481">Derin sulardaki karanlık bir mağaraya benzeyen o sinema salonunda filmdeki köpekbalığının kocaman çenelerini açarak dalgaların arasından zıplayıp balıkçıya ve şerife saldırdığı sahnede, kendimi koltukta geriye atışımı hâlâ hatırlıyorum. </st><st c="21718">Sonuç: Köpekbalıkları üzerine yıllar süren ama akademik bir kariyere dönüşmemiş saha ve masa başı araştırmalarından sonra, sonunda derin sulardan duyulan korkunun biraz olsun aşılması ve yüzmenin ancak otuzlu yaşlarda öğrenilmesi.”</st></p>
			<p><st c="21949">Semra bir kahkaha daha koyuverdi. </st><st c="21984">“Çok hoşsunuz Metin Bey. </st><st c="22009">Komiksiniz yani,” dedi. </st><st c="22033">“İyi anlamda diyorum bunu. </st><st c="22060">Beni çok güldürüyorsunuz inanın.”</st></p>
			<p><st c="22093">“Siz beni bir de görseniz.”</st></p>
			<p><st c="22121">Metin’in turla ilgili şikâyetlerine karşılık firmadan elle tutulur bir hamle ya da tamir edici bir cevap hemen gelmese de Semra ve Metin’in telefonda başlayan arkadaşlıkları her konuşmada biraz daha ilerledi ve bir süre sonra birbirlerini herhangi bir nedeni olmadan da telefonla arar oldular. </st><st c="22416">Ya da şöyle söylemek daha doğru olur, birbirlerini aramak için nedenler uydurmaya başladılar.</st></p>
			<p><st c="22509">“Günaydın. </st><st c="22521">Seni neden aradım biliyor musun Metin? </st><st c="22560">Şu sana anlattığım köpekbalığı turu vardı ya. </st><st c="22606">İyi ki gitmemişsin ona. </st><st c="22630">Çünkü tur yapılmamış. </st><st c="22652">Yani yapılmış, ta oralara kadar gidilmiş ama teknik bir sebepten dalış olmamış. </st><st c="22732">Düşünebiliyor musun? </st><st c="22753">Bir sürü insan mağdur. </st><st c="22776">Bir kere daha olmuştu böyle. </st><st c="22805">Ben o zaman sakın bu turu alma diye seni uyaracaktım ama hem bu kadar tanımadığım hem de konuşmalarımız kayıt altına alındığı için bir şey diyemedim. </st><st c="22955">Mecburen turları tanıtıyoruz böyle. </st><st c="22991">Ama içimden inşallah almaz diye dua ettim hep.”</st></p>
			<p><st c="23038">“İyi ki almamışım o zaman,” dedi Metin. </st><st c="23079">“Gerçi alsaydım da ve hatta dalış yapılmış bile olsaydı ben yine de onlara katılmazdım. </st><st c="23167">Korkum yüzünden. </st><st c="23184">Ayağımın yere değmediği sulara zaten güç bela girebiliyorum. </st><st c="23245">Bir de kendi isteğimle köpekbalıklarının fink attığı bir yere asla dalmazdım sanırım. </st><st c="23331">Silah dayasalar bile yapmazdım.”</st></p>
			<p><st c="23363">“Biliyorum, yapmazdın,” dedi Semra.</st></p>
			<p><st c="23399">“Silah dayasalar belki yapardım, canım da tatlıdır,” dedi Metin.</st></p>
			<p><st c="23464">“Ne kadar uyumlu bir insansın, Metin. </st><st c="23503">Her zaman böyle uyumlu musundur?”</st></p>
			<p><st c="23536">“Ne yazık ki hayır,” dedi Metin. </st><st c="23570">“Aslında ben bir tek kendimle uyumluyum. </st><st c="23611">O da işte, güç bela. </st><st c="23632">Ama yine de kendimi akışa bırakmaya çalışırım. </st><st c="23679">Akıntıya karşı mücadele etmekten genelde kaçınıyorum.”</st></p>
			<p><st c="23733">“Bu seni rahatsız ediyor mu yoksa bundan hoşnut musun?” diye sordu Semra.</st></p>
			<p><st c="23807">“Hoşnudum,” dedi Metin. </st><st c="23832">“Başımı fazla belaya sokmadan yaşamaya çalışıyorum işte.”</st></p>
			<p><st c="23889">Semra “Ne kazandırıyor ki böyle olmak?” diye devam etti. </st><st c="23947">Sorularla Metin’i sıkıştırmak hoşuna gidiyordu.</st></p>
			</section>
	<div id="charCountTotal" value="23994"></div></body>
</html>
