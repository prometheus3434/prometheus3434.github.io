<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Havaalanı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
<section>
<p><st c="0">“Bilmem. </st><st c="10">Saymadım,” dedi Metin gülerek. </st><st c="41">“Yok yahu. </st><st c="52">Şaka. </st><st c="58">Ne kazandıracak? </st><st c="75">İşin aslı, pek bir şey kazandırmasa da...”</st></p>
			<p><st c="117">“Kaybettirmiyor da diyeceksin,” diye tamamladı Semra.</st></p>
			<p><st c="171">“Sınırlarımı çizmeyi öğreniyorum, diyeyim madem,” dedi Metin. </st><st c="234">“Bak öyle demedim işte.” </st></p>
			<p><st c="259">“Aman başın göğe ermiştir.”</st></p>
			<p><st c="286">“Ermemiştir, kısa boyluyum ben.”</st></p>
			<p><st c="319">“Ya söyleme öyle şeyler,” dedi Semra. </st><st c="358">Sesi birden ciddileşmişti. </st><st c="385">“Söz vermiştik. </st><st c="401">Fiziksel özelliklerimizden bahsetmeyecektik. </st><st c="446">Uzunmuş kısaymış, güzelmiş çirkinmiş, bunlar mühim değil. </st><st c="504">Bu vesveselerin arkadaşlığımızın önüne geçmesini istemiyorum. </st><st c="566">Kurduğumuz arkadaşlık büyülü bir şey bence. </st><st c="610">Herkese nasip olmayacak bir şans bu. </st><st c="647">Bunu bozmayalım.”</st></p>
			<p><st c="664">“Biliyorum, biliyorum,” dedi Metin pişmanlıkla. </st><st c="713">“Özür dilerim. </st><st c="728">Unutuyorum. </st><st c="740">Kuralları hep unuturum ben.”</st></p>
			<p><st c="768">“Böyle daha iyi olacak,” dedi Semra. </st><st c="806">“Bana güven.”</st></p>
			<p><st c="819">Metin Semra’ya güvendi ve bir daha bu konuları açmadı. </st><st c="875">Hem güvenmeyip de yapacaktı? </st><st c="904">Semra’yı merak ediyordu elbette. </st><st c="937">Kafasında her seferinde başka başka canlandırıyordu. </st><st c="990">Ama çok iyi biliyordu ki kadının nasıl göründüğünün onun için bir önemi yoktu. </st><st c="1069">Kendini kandırmıyordu. </st><st c="1092">Ateş gibi, buz gibi emindi kendinden. </st><st c="1130">Ona duyduğu sevgiyi hiçbir şey değiştiremezdi. </st><st c="1177">Bu hikâyede Semra da, Metin de sesti. </st><st c="1215">Kulaklarıyla sevmişlerdi birbirlerini. </st><st c="1254">Görüntü isteyen, yargı isteyen, yorum isteyen arsız kalpleri de şimdilik işbirliğine gitmişti. </st><st c="1349">Semra yerden göğe haklıydı. </st><st c="1377">Büyülü bir haldi bu. </st><st c="1398">Su katılmamış bir durumdu. </st><st c="1425">Kolay aldanan şu gözler devreye girdiğinde her şeyi berbat edebilirlerdi. </st><st c="1499">Hem zaten Metin kendini de beğenmezdi pek. </st><st c="1542">İşte, dolabın camına yansıyan aksini görünce gülümsedi. </st><st c="1598">Seni çirkin. </st><st c="1611">Tabii ya. </st><st c="1621">Belki de ilişkileri iyice kuvvetlenene kadar bu şekilde olması onun da hayrınaydı.</st></p>
			<p><st c="1703">Yazın başında Semra Metin’e, o ay yıllık izine çıkacağını söyledi. </st><st c="1771">Metin ilk başta Semra’nın bunu kendisine neden bildirdiğini anlayamadı. </st><st c="1843">Semra’nın sosyal medyada hesapları yoktu. </st><st c="1885">Çekilmiş bir fotoğrafı olduğu bile şüpheliydi. </st><st c="1932">Bu konularda bir bilgi vermekten o kadar imtina ediyor, o kadar uzak duruyordu ki Metin, ikisinin bir gün telefon hattının ötesindeki gerçek dünyada görüşebilecekleri ihtimalini artık kafasından tamamen çıkarmıştı. </st><st c="2147">Semra yıllık izninden bahsettiğinde kadının onu görmeye gelebileceğini düşünmedi bile. </st><st c="2234">Semra yoğun çalışıyordu, Metin bunu iyi bildiğinden, onun sonunda izne çıkabileceğine sevinmişti sadece.</st></p>
			<p><st c="2338">O yüzden Semra, seninle görüşmek istiyorum dediğinde Metin yanlış duyduğunu zannetti ve bir kez daha tekrarlattı.</st></p>
			<p><st c="2452">Evet, evet. </st><st c="2465">Doğru duyulmuştu. </st><st c="2483">Semra, Metin’i “görmek” istiyordu.</st></p>
			<p><st c="2517">Hemen planlar yapıldı. </st><st c="2541">Uçak bileti alındı. </st><st c="2561">Metin çok heyecanlıydı. </st><st c="2585">Şurada yemek yeriz, şurada çay içeriz, seni şuraya götürürüm, şurada gezdiririm… “Benden çok iyi rehber olur. </st><st c="2695">Sayenizde, kötü tecrübelerimden öğrendim. </st><st c="2737">Bak göreceksin. </st><st c="2753">Sonunda beni sizin firmada işe alacaksınız,” diyordu. </st><st c="2807">Semra ise temkinliydi. </st><st c="2830">Hele bir geleyim bakalım diyordu. </st><st c="2864">Sayılı günler geçti gitti ve sonunda Semra’nın geleceği gün geldi çattı. </st><st c="2937">Heyecandan uyuyamayacağını bir gecede Metin, yolculuktan önce son kez Semra ile telefonda konuşuyordu. </st><st c="3040">Bir sonraki konuşmalarını büyük ihtimalle yüz yüze yapacaklardı. </st><st c="3105">Bunu düşününce Metin, iki kere heyecanlandı.</st></p>
			<p><st c="3149">“Yarın büyük gün,” dedi Semra’ya. </st><st c="3184">“Hazır mısın bakalım?” Sanki kendisi çok hazırmış gibi.</st></p>
			<p><st c="3239">“Bilmem,” diye gülümsedi Semra. </st><st c="3272">Birbirlerini göremeseler de artık o gülümsediğinde Metin bunu anlayabiliyordu. </st><st c="3351">“Hazır mı olmam gerekiyor?”</st></p>
			<p><st c="3378">“Ben çok heyecanlıyım,” dedi Metin. </st><st c="3415">“Birbirimizi ilk kez göreceğiz.”</st></p>
			<p><st c="3447">“Kaç aydır konuşuyoruz seninle,” dedi Semra. </st><st c="3493">“Sence sırf beni göreceksin diye her zamanki görüşmelerimizden farklı mı olacaktır yarınki görüşmemiz?”</st></p>
			<p><st c="3596">“Bilmiyorum. </st><st c="3610">Olmaması gerekir tabii ama…”</st></p>
			<p><st c="3638">“Anlıyorum seni,” dedi Semra. </st><st c="3669">“İnsan bir bütündür. </st><st c="3690">Sesiyle, görünüşüyle, teniyle bakışıyla. </st><st c="3731">Seni bundan mahrum bıraktım. </st><st c="3760">”</st></p>
			<p><st c="3761">“Neden öyle olmak zorunda olduğunu anladım Semra,” dedi Metin. </st><st c="3824">“Ve sana hak verdim. </st><st c="3845">O yüzden böyle düşünme. </st><st c="3869">Sayende sıradan bir arkadaşlık olmadı bizimkisi.”</st></p>
			<p><st c="3918">“Beni gördüğünde anlayacaksın zaten her şeyi,” dedi Semra.</st></p>
			<p><st c="3977">“Sen de öyle. </st><st c="3992">Sen de beni gördüğünde anlayacaksın.”</st></p>
			<p><st c="4029">Semra bir şey demedi. </st><st c="4052">Güldü sadece.</st></p>
			<p><st c="4065">“Ama bir isteğim var,” diye devam etti Metin. </st><st c="4112">“Seni havaalanında tanıyabilmem için, bir seferliğine bana bir tane fotoğrafını göndermeni istiyorum.”</st></p>
			<p><st c="4214">“Metin,” dedi Semra. </st><st c="4236">“İnan gerek yok buna. </st><st c="4258">Beni görür görmez tanıyacaksın. </st><st c="4290">Telefonlarımız var zaten. </st><st c="4316">Ararız birbirimizi.”</st></p>
			<p><st c="4336">“Bu son gece. </st><st c="4351">Kırma beni. </st><st c="4363">Heyecandan bütün gece uyuyamayacağım zaten. </st><st c="4407">Bunca zaman kendimi tuttum. </st><st c="4435">Bari sen gelene dek, aklımı oyalayacak bir şey olmuş olur. </st><st c="4494">Çok görme bana. </st><st c="4510">Ben de sana yollarım. </st><st c="4532">Son gecenin anısına. </st><st c="4553">Yapalım bunu.”</st></p>
			<p><st c="4567">“Peki,” dedi Semra. </st><st c="4588">“Madem son gece. </st><st c="4605">Yapalım bakalım.”</st></p>
			<p><st c="4622">Metin bir çocuk gibi ellerini çırptı. </st><st c="4661">“Harika!”</st></p>
			<p><st c="4670">“Ama ben senden istemiyorum. </st><st c="4700">Ben sonuna kadar bekleyeceğim. </st><st c="4731">Seni dokunarak, kendi kulaklarımla duyarak, gerçekten “görerek” tanımak istiyorum. </st><st c="4814">Olmaz mı?”</st></p>
			<p><st c="4824">“Olur tabii ki. </st><st c="4841">Ama bana fotoğraf gönderecek misin?”</st></p>
			<p><st c="4877">“Göndereceğim.”</st></p>
			<p><st c="4893">“Ne zaman?”</st></p>
			<p><st c="4905">“Sabah evden çıkmadan önce.”</st></p>
			<p><st c="4934">Metin, ertesi sabah uyandığında, her sabah yaptığı şeyleri yaptı. </st><st c="5001">Yatakta hiç oyalanmadı. </st><st c="5025">Gözlerini açar açmaz kalktı, sehpanın üzerinde duran el radyosunu açtı. </st><st c="5097">Her zamanki radyo istasyonu çalmaya başladı. </st><st c="5142">Bildiği bir şarkı çalıyordu, onu mırıldanarak banyoya gitti, çişini yaptı, ellerini, yüzünü yıkadı ve dişlerini fırçaladı. </st><st c="5265">Aynada kendine bakarken Semra’nın uçağının öğleden sonra geleceğini düşündü. </st><st c="5342">Semra’yı karşılamak için evden çıkmadan bir duş alırım diye geçirdi aklından ve gri gömleğimi giyerim, diye planladı. </st><st c="5460">Radyodaki adam sıcak bir gün olacağını söylüyordu. </st><st c="5511">Terlerim, diye düşündü. </st><st c="5535">Gri gömleği teri gösteriyordu. </st><st c="5566">Hoş olmaz, dedi yüksek sesle ağzı diş macunu köpüğü ile doluyken. </st><st c="5632">Açık mavi gömleğini giyerdi o zaman, Heyecanlanmamaya çalışıyordu ama Semra’yı ilk kez görecekti, kolay mı? </st><st c="5740">Telefonda o kadar çok konuşmuşlar, o kadar çok şey paylaşmışlardı ki artık birbirlerini sanki on yıllardır tanıyor gibiydiler. </st><st c="5867">İkisi arasında bir yabancılık bir çekingenlik olamazdı. </st><st c="5923">Ama işte, birbirlerini ilk kez göreceklerdi. </st><st c="5968">Uzaktan sevdiğin birisini görmek yok mu?</st></p>
			<p><st c="6008">Metin’in aklına birden, Semra’nın söz verdiği o fotoğrafı sabah olunca göndereceği geldi. </st><st c="6099">Sabah olmuştu işte. </st><st c="6119">Diş fırçasını aceleyle bıraktı ve içeriye koştu. </st><st c="6168">Masanın üzerinde duran telefonunu eline aldı ve açtı. </st><st c="6222">Sahiden de Semra’dan gelmiş bir mesaj vardı telefonda. </st><st c="6277">Merakla, eli titreyerek mesajı açtı. </st><st c="6314">Bir fotoğraf dosyası ağır ağır yüklenmeye başladı. </st><st c="6365">Önce saçları gözüktü tepeden. </st><st c="6395">Anlaşılan o ki Semra sarı saçlıydı. </st><st c="6431">Oysa o hep esmer olduğunu düşünmüştü. </st><st c="6469">İnternet sinyali zayıftı. </st><st c="6495">Daha iyi çeksin de fotoğraf bir an önce açılsın diye pencereye koştu Metin. </st><st c="6571">Hatta pencereyi açıp dışarı sarktı ve telefonu dışarıya, mavi gökyüzüne doğru uzattı.</st></p>
			<p><st c="6656">Tekrar içeri girdiğinde fotoğraf tamamlanmıştı ve Semra, kalbine sahip olan o sesin sahibi Semra bu kez görüntüsüyle karşısındaydı. </st><st c="6789">Metin bir süre ayakta, sonra da kendisini en yakındaki koltuğa bırakarak fotoğrafa baktı, baktı, baktı. </st><st c="6893">Neden sonra, telefonu bir kenara bıraktı ve ağır adımlarla, derin düşüncelerle banyoya döndü. </st><st c="6987">Bir kez daha yüzünü yıkadı. </st><st c="7015">Suratından damlayan suları lavabonun içinde tutmaya çalışarak, körlemesine aynanın kenarında asılı olan havluya uzandı. </st><st c="7135">Yüzünü onun içine gömdü ve uzun uzun kuruladı. </st><st c="7182">Kafasını lavabodan kaldırdı ve kendi yüzüyle karşı karşıya geldi. </st><st c="7248">Bir süre de kendini seyretti Metin. </st><st c="7284">Belki de daha önce hiç bu gözle bakmamıştı kendine. </st><st c="7336">Onun da sarı saçları vardı ama seyrekti ve rengi yüzünden herhalde, olduğundan daha seyrek görünüyordu. </st><st c="7440">Açık yeşile çalan mavi gözleri vardı, güzeldi ona göre, annesi onu hep güzel gözlüm diye severdi çocukken, onu hatırladı. </st><st c="7562">Ama ilk kez dikkatini çekmişti, gözleri birbirine fazla mı yakındı neydi? </st><st c="7636">Sanki bu yüzden her zaman şaşkın bir ifade vardı suratında, ilk kez fark etmişti bunu. </st><st c="7723">İkisi yanağında biri çenesine doğru üç tane kocaman ben vardı yüzünde. </st><st c="7794">Çirkin duruyorlardı. </st><st c="7815">Uzun çenesi onu inatçı biri göstermekten başka bir işe yaramıyordu. </st><st c="7883">Kendine baktı ve sonra Semra’yı düşündü. </st><st c="7924">Nasıl olacaktı bu iş böyle?</st></p>
			<p><st c="7951">Koltuğun üzerinde bıraktığı telefona döndü yeniden ve fotoğrafı açtı. </st><st c="8022">Fotoğraf Semra’yı bir çay bahçesinde gösteriyordu. </st><st c="8073">Beyaz, ince ince süslenmiş ferforje bir masada oturuyordu Semra, belinin üst tarafı görünüyordu sadece. </st><st c="8177">Arkasında ağaçlı bir yol uzanıyor ve daha arkada mavi gökyüzünün küçük bir parçası göze çarpıyordu. </st><st c="8277">Yaz mevsimi olmalıydı. </st><st c="8300">Omuzlarını açıkta bırakan kırmızı renkte, askılı bir bluz giymişti. </st><st c="8368">Bir kuğuyu anımsatan boynu ve simetrisinde Metin’e hoş gelen bir şeyler saklayan omuzları yuvarlaktı. </st><st c="8470">Sarı, uzun saçları bir çerçeve gibi güzel yüzünü çevrelemişti. </st><st c="8533">Küçük bir burnu, Metin’in balkonunda büyüttüğü pembe petunyaları anımsatan dudakları vardı. </st><st c="8625">Yaz mevsimiydi kesin, Semra’nın gözünde güneş gözlükleri vardı. </st><st c="8689">Semra fotoğrafı çeken kişiye bakmıyordu ve bu bakmayışı çok güzeldi. </st><st c="8758">Nasıl olacaktı bu iş böyle?</st></p>
			<p><st c="8785">Metin gri gömleğini giydi ve aşağıya indi. </st><st c="8829">Açık mavi gömleğini giymeyi unutmuştu ve bunu ancak terlediği yerler gömleğinin koltuk altında ve sırtında belli olmaya başladığında fark edecekti. </st><st c="8977">Arabasına binip kontağı çevirdiğinde aklında başka şeyler vardı. </st><st c="9042">Önce bir çiçekçiye uğradı ve bir arkadaşından aldığı tavsiyeye uyarak dokuz adet gülden oluşacak bir demet siparişi verdi. </st><st c="9165">Çok abartalı olmasın diye özellikle tembihlemişti. </st><st c="9216">Ona isterse bekleyebileceğini veya isterse yarım saat sonra tekrar uğrayıp aranjmanı teslim alabileceğini söylediler. </st><st c="9334">Metin beklemek istemedi. </st><st c="9359">Semra ile görüşmeyi kararlaştırdıklarından bu yana Metin’in aklında ona bir hediye almak vardı. </st><st c="9455">Aralarındaki ilişki böyle romantik hediyeler alıp verecek kadar açık sözlü ve cesur bir tabiatta değildi belki henüz. </st><st c="9573">Şimdilik belli imalara, adı henüz konmamış karşılıklı bilmelere dayanan platonik bir şeydi onlarınki, Metin bunu da hesaba katmıştı ama en azından birbirlerini ilk kez gördükleri günü anımsatacak bir hediye olsun istiyordu. </st><st c="9797">Evinin yolu üstündeki bir kuyumcuda, şansına bütçesine de uygun gelecek basit ama şık bir kolye gözüne çarpmıştı. </st><st c="9911">Çiçek hazırlanırken bu kuyumcuya da uğradı.</st></p>
			<p><st c="9954">İçeri girdiğinde vitrinde duran kolyeyi işaret etti Metin ve kolyenin fiyatını sordu. </st><st c="10041">Kuyumcu gülümseyerek dinledi Metin’i ama ne fiyat söyledi ne de vitrinde işaret ettiği kolyeye baktı. </st><st c="10143">Onun yerine  “Sanırım özel birisi için bir hediye arıyorsunuz siz,” dedi.</st></p>
			<p><st c="10215">“Evet,” dedi Metin biraz da utanarak. </st><st c="10254">“Özel birisi için.”</st></p>
			<p><st c="10273">“Bir kadına olmalı, yanılmıyorsam,” dedi kuyumcu.</st></p>
			<p><st c="10323">Metin yine utangaç, başını salladı.</st></p>
			<p><st c="10359">Kuyumcu, “Size başka bir kolye önereceğim. </st><st c="10403">Özel bir sevgiyi simgeleyen özel bir tasarım,” diyerek tezgâhın altından başka bir kolye çıkardı. </st><st c="10501">Metin, kuyumcunun sanki dokunulması bile yasak bir sanat eserini sergiliyormuş gibi uzaktan tutarak gösterdiği kolyeye baktı. </st><st c="10627">Ona göre alelade bir altıgendi. </st><st c="10659">Bir özelliği yoktu. </st><st c="10679">Oysa Metin’in almak istediği kolye küçük melek kanatları şeklindeydi.</st></p>
			<p><st c="10748">“Aman efendim,” dedi kuyumcu. </st><st c="10779">“Sizin baktığınız kolye de güzel ama… Nasıl desek, biraz çocuksu ve… demode. </st><st c="10856">Oysa bakınız. </st><st c="10870">Bu bir altıgen. </st><st c="10886">Ne anlama geldiğinden bahsetmeye sanırım gerek yoktur.”</st></p>
			<p><st c="10941">Metin’in, bu altıgenin ne anlama geldiği hakkında hiçbir fikri yoktu. </st><st c="11012">Pek de beğenmemişti aslında ama bu önemli günün sabahında kuyumcu ile çatışmak istemedi ve melek kanatları yerine altıgen kolyeyi almayı kabul etti. </st><st c="11161">Gerçi biraz daha fazla para ödeyecekti ama zaten Semra’ya neden bir kolye aldığını bile bilmiyordu. </st><st c="11261">Melek kanatları olsa sanki ne fark edecekti? </st><st c="11306">Bu işin daha fazla uzamadığına ve en azından bir kolye satın alabildiğine sevindi.  </st><st c="11389">Kuyumcudakiler kolyeyi, boylu boyunca yatırılıp sergilenebileceği, kadife ile kaplanmış tepsiye benzeyen devasa bir dikdörtgen kutu içinde sunmak istediler. </st><st c="11546">Çiçekçiye de söylediği üzere Metin, bu tür abartılı şeylerden hoşlanmıyordu. </st><st c="11623">Kolyenin, ceketinin içi cebinde taşıyabileceği daha küçük bir kutuya konulmasını rica etti. </st><st c="11715">Yaptığı işin beklediği takdiri görmemesine bozulan kuyumcunun hevesi kaçtı ve kolyeyi olabilecek en alelade kutunun içine tıktı ve Metin’e verdi. </st><st c="11861">Metin daha mutlu olamazdı. </st><st c="11888">Kutuyu hayalindeki gibi, planladığı gibi iç cebine yerleştirdi ve dükkândan çıktı.</st></p>
			<p><st c="11970">Çiçekçiye döndüğünde sipariş ettiği buket de hazırlanmıştı. </st><st c="12031">Metin, hazırlanan buketi görünce biraz şaşırdı. </st><st c="12079">Hiç de öyle istemediği halde abartılıydı. </st><st c="12121">Söylemişti oysa. </st><st c="12138">Açıkça “çok abartmayın,” demişti. </st><st c="12172">Oysa buket kocamandı. </st><st c="12194">Metin’in yarı boyundaydı. </st><st c="12220">Kuyumcu zaten yormuştu onu. </st><st c="12248">Çiçekçiye bir şey diyemedi artık. </st><st c="12282">Belki de çiçekçiye sorsa “Bu abartmadığımız hali, beyefendi,” diyecekti. </st><st c="12355">Buketi takdim ederken öyle bir duruşu, Metin’e öyle bir bakışı vardı çiçekçinin.  </st><st c="12436">Buketi arabasının arka koltuğuna özenle yerleştirdi ve havaalanına doğru yola çıktı.</st></p>
			<p><st c="12520">Havaalanı Metin’in yaşadığı yere çok uzak değildi ama yol boyunca Metin sanki yüzlerce kilometre yol almış gibi hissetmişti. </st><st c="12646">Semra ile karşılaşacağını düşündükçe heyecandan kâh avuç içleri terliyor kâh boğazı çöl kumlarını yutmuş gibi kupkuru kalıyordu. </st><st c="12775">Pek tedbirli bir kişi olan Metin arabasında her zaman tuttuğu içme suyu rezervini daha yolun yarısında tüketti. </st><st c="12887">Bunu bahane ederek yolda karşısına çıkan ilk benzin istasyonunda durdu. </st><st c="12959">Sonra bu benzinciden geçen hafta benzin aldığını ve aldığı benzinden hiç memnun kalmadığını, zira hemen bitivermişti, kendine hatırlatarak biraz daha uzaktaki başka bir benzinciye devam etti ve o benzinciden iki şişe su aldı. </st><st c="13185">Havaalanına giden yolu bilerek uzattığının kendisi de farkındaydı.</st></p>
			<p><st c="13251">Metin ne yaparsa yapsın, ne kadar geciktirmeye çalışırsa çalışsın sonunda havaalanına vardı ve arabasını iç hatlardan gelen yolcuların karşılandığı salonun giriş kapısının az ötesindeki park yerine bıraktı. </st><st c="13459">Buketi her zamanki gibi özenle kucakladı ve kapıdaki güvenlik noktasında sıraya geldi. </st><st c="13546">Valizlerin çantaların bant üzerinde kayarak x-ray cihazının içine girdiği yerde perdeye benzeyen kalın hoyrat şeritler vardı. </st><st c="13672">Aman bu şeritler çiçeğin aranjmanını bozmasındı. </st><st c="13721">Kontrol sırasının düzeninden sorumlu olan bir kızcağız, “Buketi sapı önce girecek şekilde koyarsanız bir şey olmaz,” diyerek gülümsedi ve Metin’i rahatlattı. </st><st c="13879">Buket cihazdan geçerken ekrandaki görüntüsüne bir göz attı Metin. </st><st c="13945">Güller, tomurcuklar, otlar, yapraklar ve buketin sarıldığı naylonun abartılı dantel süsleri birbirilerine karışmış bir halde, gerçeküstücü bir tablonun anlaşılmaz ama tanıdık gelen bir deseni gibi görünüyordu. </st><st c="14155">Metin bu tablodan fal bakar gibi Semra ile olan geleceğine dair boş yere bir sonuç çıkarmaya çalıştı. </st><st c="14257">Gül demeti x ışınlarının altından hızla kayıp gitti.</st></p>
			<p><st c="14309">Bekleme salonu kalabalıktı. </st><st c="14338">Zaman zaman büyük kapılar açılıyor ve inen uçaklardan çıkıp pek sevgili valizleri ve çantaları ile yeniden buluşmuş kimi yolcular, bu kez kendilerini karşılamak için gelenlerle buluşmak üzere merak, heyecan ve ümit dolu gözlerle etraflarına bakınarak bekleme salonuna dağılıyorlardı. </st><st c="14622">Metin, duvara asılı devasa ışıklı tabeladan Semra’nın uçağının alana inmesine yaklaşık kırk dakika kaldığını gördü. </st><st c="14738">Henüz bu sıkıntılı kalabalığın içine girmeye gerek yoktu. </st><st c="14796">Geride, boş bir bekleme koltuğuna oturdu, kocaman buketi de bir diğer koltuğa, sanki bir insanmış gibi diklemesine yerleştirdi. </st><st c="14924">Valiz taşımaya yarayan metal arabaları birbirine ekleyip upuzun ve gürültülü bir tren oluşturmuş iki görevli, önleri çıkanları uzaklaştırmak için bağıra çağırarak Metin’in önünden geçtiler. </st><st c="15114">Gelecek yolcuları bekleyenlerin arsız gürültüsüyle, sık sık tekrarlanan yankılı anonsların birbirine karıştığı bildik bir havaalanı gürültüsü Metin’in kulağını kapladı.  </st><st c="15283">Metin arkasına yaslandı ve telefonunu açtı. </st><st c="15327">Semra’nın fotoğrafına bir kez daha baktı. </st><st c="15369">Fotoğraf bir film karesi gibiydi. </st><st c="15403">Sanki bir filmden bir sahne dondurulmuş ve Metin’e gönderilmişti. </st><st c="15469">Semra uzun boylu olmalıydı. </st><st c="15497">Metin’den uzundu en azından, bu anlaşılabiliyordu. </st><st c="15548">Bu ve benzeri konuları hiç konuşmadıklarından Metin’in daha önce kendi hayalleri dışında bir fikri olmamıştı. </st><st c="15658">Fotoğraftaki masaya, sandalyeye, arkadaki yola ve ağaçlara bakarak, onlarla karşılaştırarak Semra’nın boyunu tahmin etmeye çalıştı. </st><st c="15790">Metin’den uzundu. </st><st c="15808">Fotoğrafa bakarken kendini Semra’nın yanında hayal etmeye çalıştı Metin ama kendine bir yer bulamadı. </st><st c="15910">Semra’nın oturduğu masada bir sandalye daha yoktu.</st></p>
			<p><st c="15960">Metin fotoğraftan başını kaldırıp telefonunu kapatınca yanı başına bir adamın oturmuş olduğunu ve sanki çoktandır sabırla onun işinin bitmesini bekliyormuş gibi kendisine baktığını fark etti. </st><st c="16153">Gayri ihtiyari kendisini biraz geriye attı ve yanında beliren bu garip adama alıcı gözüyle bir baktı. </st><st c="16255">Ufak çekik gözleri Metin’e gülümsemekten iyice ufalmış, görünmez olmuş kendisi de ufak tefek, kırk yaşlarında, şakakları hafif kırlaşmış Uzakdoğulu bir adamdı bu. </st><st c="16418">Turist olmalıydı. </st><st c="16436">Bermuda şortu ve çıplak ayakla giydiği sandaletleri vardı. </st><st c="16495">Neşeli bir tişört giymişti üzerine ve kırmızı renkli kocaman sırt çantası, tıpkı Metin’in gül demeti gibi boş bir koltukta diklemesine duruyordu. </st><st c="16641">Adamın kafasında askeri kamuflaj desenli bir sahra şapkası vardı ve elinde bir gazete boyutunda açılmış kocaman bir İstanbul haritası vardı. </st><st c="16782">Metin adamın kendisine bir şey sormak üzere olduğunu anladı. </st><st c="16843">Buyurun gibisinden bir jestle adama onu dinlemeye hazır olduğunu belli etti.</st></p>
			<p><st c="16919">Adam haritayı Metin’e uzattı ve kendi dilinde bir şeyler söyleyerek parmağıyla haritayı işaret etti. </st><st c="17021">Metin yabancı dil bilmezdi, adamın basit bir şey soracağını ummuştu, hani belki laf arasında bir Taksim ya da Adalar lafı geçer de haritada işaret edebilirim diye düşünmüştü ama öyle olmadı. </st><st c="17212">Adamın söylediklerinden hiçbir şey anlamıyordu. </st><st c="17260">Üstelik adam, sanki Metin onu anlayacakmış gibi hiç durmadan konuşuyordu.</st></p>
			<p><st c="17333">“Dur hele, dur,” dedi Metin. </st><st c="17363">Elini havaya kaldırarak adamı susturdu. </st><st c="17403">Haritayı güzelce önüne yaydı ve eliyle geniş bir daire çizerek İstanbul’un üzerinde birkaç kere dolandı. </st><st c="17508">Sonra ellerini iki yana açarak “Neresi?” diye sordu. </st><st c="17561">Adam Metin’in yanına geldi ve diz çöktü. </st><st c="17602">O da eliyle bir daire çizdi İstanbul’un üzerinde. </st><st c="17652">Çember daralıyordu. </st><st c="17672">Adam Taksim-Beyoğlu cihetini işaret ediyordu.</st></p>
			<p><st c="17717">“Taksim mi?” diye sordu Metin.</st></p>
			<p><st c="17748">“Taksim?”</st></p>
			<p><st c="17758">Metin ilk defa adamın söylediği bir şeyi anlamıştı. </st><st c="17811">“Taksim,” diyordu adama açık açık. </st><st c="17846">Gerçi soru sorar gibi tonluyordu adam ama yine de Taksim’de uzlaşmışlardı sanki. </st><st c="17927">Metin sevindi. </st><st c="17942">Ama adam ayağa kalktı ve olumsuz anlamda kafasını sallamaya başladı. </st><st c="18011">Haritayı gösteriyor, hızlı hızlı içinde Taksim lafının geçtiği karmaşık kelimelerle, cümlelerle konuşuyor ve Metin’e itiraz ediyordu. </st><st c="18145">Aradığı yer Taksim değildi anlaşılan. </st><st c="18183">Adam yeniden haritayı işaret etti ama Metin yine anlamadı. </st><st c="18242">Canı sıkılmıştı Metin’in. </st><st c="18268">Kurtulamıyordu da adamdan. </st><st c="18295">Keşke kendisinden umudu kesse de vaz geçse diye düşündü. </st><st c="18352">Hatta içtenlikle umdu bunu. </st><st c="18380">Ama adamın pes etmeye niyeti yoktu.</st></p>
			<p><st c="18415">Uzakdoğulu, elini çenesine götürdü ve düşünmeye başladı. </st><st c="18473">Metin hafiften terlemeye başlamıştı, saatine baktı, adamın dilini anlamamanın ona yardım edememenin sıkıntısı bir yana, Semra’nın geliş saati yaklaşıyordu. </st><st c="18629">Adamı başından savamayacak diye endişeleniyordu. </st><st c="18678">Uzakdoğulunun yüzü aydınlandı birden. </st><st c="18716">Aklına bir şey gelmişti kesin. </st><st c="18747">Gözü inen uçakları gösteren büyük, ışıklı tabelaya takılmış Metin’i kendisine odaklanması için omzundan sarstı. </st><st c="18859">Sonra kollarını iki yana açtı. </st><st c="18890">Bir elini yere diğer elini semaya doğru uzattı. </st><st c="18938">Ciddi bir ifade takındı ve boynunu çok anlamlı bir biçimde yere doğru eğdi. </st><st c="19014">Kendi etrafında dönmeye başladı.</st></p>
			<p><st c="19046">“Hah, tamam ya!” dedi Metin. </st><st c="19076">“Mevlana. </st><st c="19086">Mevleviler. </st><st c="19098">Semazenler. </st><st c="19110">Sema töreni bu.”</st></p>
			<p><st c="19126">Adam Metin’in anladığının farkında değildi henüz. </st><st c="19177">Geçerken onlara tuhaf bakışlarla süzen diğer yolcuları önemsemeden huşu içinde dönmeye devam ediyordu. </st><st c="19280">Metin adamı kolundan yakalayarak durdurdu. </st><st c="19323">“Anladım, anladım,” dedi. </st><st c="19349">“Mevlana’yı arıyorsun değil mi sen? </st><st c="19385">Ne olursan ol, yine de gel. </st><st c="19413">Mevlana.”</st></p>
			<p><st c="19422">“Mevlana?”</st></p>
			<p><st c="19433">“Mevlana. </st><st c="19444">Rumi, Rumi.”</st></p>
			<p><st c="19456">Adamın yüzü bir kez daha aydınlandı. </st><st c="19494">“Rumi,” dedi sevinçle. </st><st c="19517">“Rumi!”</st></p>
			<p><st c="19524">“Senin Galata Mevlevihane’sine gitmen lazım,” dedi Metin de sevinçle. </st><st c="19595">“Tarif edeceğim şimdi sana. </st><st c="19623">Çok kolay.”</st></p>
			<p><st c="19634">Adam kendi dilinde sevinçle bağırdı. </st><st c="19672">“Galata!” dedi. </st><st c="19688">Galata’yı arıyordu.</st></p>
			<p><st c="19707">Metin adamın haritasını aldı eline. </st><st c="19744">Önce dışarıdaki otobüsleri gösterdi, otobüs konusunda anlaştılar. </st><st c="19810">Sonra ceketinin cebinde her daim taşıdığı kalemiyle Taksim’e servis hizmeti veren otobüsün adını ve gideceği istikameti yazdı. </st><st c="19937">Sonra Taksim meydanından başlayarak İstiklal caddesini boydan boya çizdi. </st><st c="20011">Bu yolu yürümesi gerektiğini anlatmak da zor olmamıştı. </st><st c="20067">Tünel meydanına gelince de Galata Mevlevihane’sinin yerini daire içine alarak iyice belirtti. </st><st c="20161">Adam haritaya baktı, suratına bir gülümseme yayıldı. </st><st c="20214">Yine kalabalık bir şeyler söyledi. </st><st c="20249">Metin bu kez onu anladı. </st><st c="20274">Adam kendi dilinde teşekkür ediyordu.</st></p>
			<p><st c="20311">“Şimdi de sen bana yardım et,” dedi Metin. </st><st c="20355">Cebinde cüzdanını bırakmadığına emin olarak ceketini çıkardı ve buketin yanına bıraktı. </st><st c="20443">Eliyle göğsüne vurdu. </st><st c="20465">“Ben,” dedi. </st><st c="20478">Sonra sanki pisuarın önünde durmuş gibi diklendi. </st><st c="20528">Turist onu henüz anlayamamıştı ama bu sessiz tiyatro o sırada yanlarından geçmekte olan karı koca iki ihtiyarın ilgisini çekti. </st><st c="20656">Durup gülümseyerek izlemeye başladılar. </st><st c="20696">Altmış beş, yetmiş yaşlarında vardılar. </st><st c="20736">“Ne yapıyor bunlar Müzeyyen?” diye sordu yaşlı adam. </st><st c="20789">“Biri diğerine bir şey anlatmaya çalışıyor galiba Haldun,” dedi Müzeyyen. </st><st c="20863">“Yardım etseydik,” dedi Haldun. </st><st c="20895">“Hiç karışma,” dedi yaşlı kadın. </st><st c="20928">Metin onları fark etmemişti henüz. </st><st c="20963">Uzakdoğulu turiste derdini anlatmaya çalışıyordu. </st><st c="21013">Fermuarını açıp aletini elinde tutarak işiyormuş gibi yaptı. </st><st c="21074">“Buyur,” dedi Müzeyyen. </st><st c="21098">“Rezillik.” Sonra kocasını da çekeleyerek oradan uzaklaştı. </st><st c="21158">Uzakdoğulu adam hâlâ anlamamıştı meseleyi. </st><st c="21201">Şaşkın gözlerle Metin’in oynadığı sahneyi izliyordu. </st><st c="21254">Metin aynı hareketleri bir daha tekrarladı. </st><st c="21298">“Tuvalete gideceğim,” dedi eliyle gitme işareti yaparak ve uzaktaki WC levhasını göstererek. </st><st c="21391">Sonra adamın gözlerini işaret etti ve onları buketle cekete yönlendirdi. </st><st c="21464">“Sen de çiçeğe göz kulak olacaksın. </st><st c="21500">Tamam mı?” Adam sonunda Metin’i anladı. </st><st c="21540">Elini yumruk yapıp başparmağını yuları kaldırdı. </st><st c="21589">Kendi dilinde tamam dedi gülümseyerek. </st><st c="21628">Metin buketi ve adamı orada bırakıp tuvaletin yolunu tuttu.</st></p>
			<p><st c="21687">İçeri girdiğinde Metin’i, duvarı boydan boya kaplayan dev bir ayna karşıladı. </st><st c="21766">Üç tane lavabonun dizildiği tezgâhta genç bir adam ellerini yıkıyordu. </st><st c="21837">Metin aynanın sayesinde adamı ve kapıda beliren kendi görüntüsünü aynı anda görebildi. </st><st c="21924">Genç adam çok şık giyinmişti. </st><st c="21954">Keten bir pantolonu, çorapsız ya da çoraplarını göstermeden giydiği lacivert süet ayakkabıları, dirsekleri deri ile süslenmiş açık renkli bir ceketi vardı.  </st><st c="22110">Spor ve rahat bir kıyafetti bu ama aynı zamanda çok şık görünüyordu ve her şey biriyle uyumluydu. </st><st c="22208">Modayı dikkatle takip eden biri olmalı diye düşündü Metin. </st><st c="22267">Hali vakti de yerindeydi şüphesiz. </st><st c="22302">Aynadaki yansımasına baktı adamın. </st><st c="22337">Canlı ve uzun siyah saçları ışıl ışıldı. </st><st c="22378">Dişlerini gördü ayna da. </st><st c="22403">Parlak ve beyazdılar. </st><st c="22425">Sonunda adamla göz göze geldiler. </st><st c="22459">Genç adam Metin’e göz kırptı. </st><st c="22489">Metin adamı seyrederken yakalandığı için utandı ve kafasını çevirerek tuvalet kabinlerinden birine girdi. </st><st c="22595">Pantolonunu indirip klozete oturdu. </st><st c="22631">Kapının oval kulpunun metalik parlaklığında, çarpıtılmış da olsa kendini görebiliyordu. </st><st c="22719">Bu tip ve kılıkla Semra’nın onu asla beğenmeyeceğini düşündü ve keyfi kaçtı. </st><st c="22796">Uzakdoğulu turistle uğraşırken unutmuştu bunu. </st><st c="22843">Semra’nın o fotoğraftaki masadaki asil oturuşu aklına geldi. </st><st c="22904">Bir de kendisine baktı o bozuk yansımada. </st><st c="22946">Kafası kocamandı ve pantolonu paçalarındaydı. </st><st c="22992">Başını ellerinin arasına aldı ve endişeyle kafasını salladı.</st></p>
			<p><st c="23052">Tuvaletten çıkıp bekleme salonuna döndüğünde Uzakdoğulu turist ortalıkta görünmüyordu. </st><st c="23140">Metin, tuvaletteki genç adamla tekrar karşılaşmasın diye kabinde işi bittiği halde biraz daha beklemiş, dışarıda kimsenin kalmadığına emin olduktan sonra çıkmıştı. </st><st c="23304">Bu sırada epey bir zaman geçtiğinden Uzakdoğulu sıkılmış ve gitmiş olmalıydı. </st><st c="23382">Neyse ki ceketi ve buket bıraktığı yerde duruyordu. </st><st c="23434">Ceketini giydi, buketi yeniden kucağına aldı. </st><st c="23480">Uçakların iniş bilgilerini gösteren tabelanın önündeki kalabalığın arasına karıştı. </st><st c="23564">Semra’nın uçağının inmesine on dakika kalmıştı. </st><st c="23612">Telefonu çalmaya başladı. </st><st c="23638">Çıkardığı ses bir yana telefon bir de poposunu titretiyordu. </st><st c="23699">Tek eliyle zar zor pantolonunun kıç cebine ulaştı ve telefonu aldı. </st><st c="23767">Arayan numaraya baktı ilkin. </st><st c="23796">Tanıdık bir numaraydı ama çıkaramamıştı. </st><st c="23837">Merakla açtı. </st><st c="23851">Bir kadın sesi “Merhaba,” diyordu. </st><st c="23886">“Metin Duru ile görüşebilir miyim?”</st></p>
			<p><st c="23921">Adını, soyadını biliyorlardı. </st><st c="23952">“Buyurun, benim,” dedi Metin iyice meraklanarak.</st></p>
			<p><st c="24000">“Metin Bey, benim adım Songül. </st><st c="24032">Sizi “gez gez nokta kom”dan arıyorum. </st><st c="24070">Firmamızdan birkaç önce bir tatil satın almışsınız.”</st></p>
			<p><st c="24122">“Doğrudur,” dedi Metin. </st><st c="24147">“Bir yıl olacak neredeyse.”</st></p>
			<p><st c="24174">“Anladığım kadarıyla bir memnuniyetsizliğiniz olmuş. </st><st c="24228">Biz bunu telafi edebilmek için size bir hediye vermek istiyoruz. </st><st c="24293">Bununla ilgili olarak rahatsız etmiştim sizi.”</st></p>
			<p><st c="24339">Telefondaki kadın hediye deyince. </st><st c="24374">Metin’in aklına Semra’ya aldığı kolye geldi. </st><st c="24419">Ceketinin cebinde, olması gerektiği yerde hissetmiyordu onu.</st></p>
			<p><st c="24479">“Metin Bey, orada mısınız?” diye sordu telefondaki kadın.</st></p>
			<p><st c="24537">“Bir saniye lütfen.”</st></p>
			<p><st c="24558">Bir elinde buket diğer elinde telefon olan Metin ceketinin cebini hemen kontrol edemedi. </st><st c="24648">Sadece telefonu tutan eliyle, kolunun da yardımıyla ceketinin iç cebine doğru bastırdı. </st><st c="24736">Kolye galiba orada yoktu.</st></p>
			<p><st c="24761">Telefonu yeniden kulağına götürdü. </st><st c="24797">“Biraz bekler misiniz lütfen?” dedi ve telefonu buket tutan kolunun boşta duran eline bıraktı. </st><st c="24892">Bir eli boşalmıştı şimdi. </st><st c="24918">Zor olsa da iki iç cebini de kontrol etti. </st><st c="24961">Kolyeye denk gelemedi. </st><st c="24984">Aynı hareketleri tekrar ederek bir daha kontrol etti. </st><st c="25038">Kolye sahiden yoktu. </st><st c="25059">Metin’i bir ateş bastı. </st><st c="25083">Uçak inmek üzereydi. </st><st c="25104">Kolyeyi düşürmüş müydü acaba? </st><st c="25134">Yoksa şu Uzakdoğulu herif mi çaldı lan kolyeyi, diye geçirdi aklından. </st><st c="25205">Kolyenin ceketin cebinde olduğunu unutup tuvalete giderken orada bırakmış, adama da sözde emanet etmişti. </st><st c="25311">Gözleriyle kalabalığı tarayarak o adamı görmeye çalıştı. </st><st c="25368">Adam Japon muydu acaba. </st><st c="25392">Japonlar böyle şeyler yapmazdı ya. </st><st c="25427">Metin öyle biliyordu en azından. </st><st c="25460">Onur için intihar eden adamlardı bunlar. </st><st c="25501">Ya adam Japon değilse? </st><st c="25524">Başka milletlerin günahını almayalım şimdi, dedi Metin içinden. </st><st c="25588">Hırsız hırsızdır, hangi milletten olduğunu ne fark eder.</st></p>
			<p><st c="25644">“Ulan,” dedi Metin yüksek sesle. </st><st c="25678">“Biz herife yardım ettik, herif bizi soydu, iyi mi?”</st></p>
			<p><st c="25730">Bekleme salonunda dolaşmaya başladı. </st><st c="25768">Bir yandan bir umut, belki ben düşürmüşümdür diyerek kolyeyi öte yandan da hırsız olabileceğini düşündüğü o turisti arıyordu. </st><st c="25894">Yakıştıramıyordu gerçi, sevmişti adamı ama dünyanın bin türlü hali var diyerek bir gözüyle kalabalığı tarıyordu. </st><st c="26007">Aklına telefonda beklettiği kadın geldi. </st><st c="26048">Kulağına götürüp “Alo,” dedi ama hat kesilmişti. </st><st c="26097">Her şey ters gidiyordu. </st><st c="26121">Tur firmasının ona vereceği hediye de neydi acaba. </st><st c="26172">Semra’ya vereceği hediyeyi de kaybetmişti. </st><st c="26215">O Japon’u bir eline geçirse, tek bir lafını bile dinlemeden ağzını burnunu kıracaktı. </st><st c="26301">Zaten adamın söylediklerinden de bir şey anlamıyordu. </st><st c="26355">Işıklı panoda Semra’nın uçağının inişinin bildirildiğini gördü.</st></p>
			<p><st c="26418">Metin, kapıların açıldığını ve uçaktan inip valizlerine kavuşan mutlu bir kalabalığın onları bekleyen insanlarla buluşmak üzere bekleme salonuna yayıldığını canlandırdı gözünde. </st><st c="26597">Birazdan Semra da o kalabalığın içinde olacaktı şüphesiz. </st><st c="26655">Metin Semra’yı fotoğrafından Semra ise Metin’i elindeki bir demet gülden tanıyacaktı. </st><st c="26741">Telefonda konuşmuşlardı bunu. </st><st c="26771">Ama Metin Semra’yı görmeye hazır olmadığını anladı. </st><st c="26823">Hatta ve hatta, gerisin geriye çıkış kapısına gitmek istiyordu. </st><st c="26887">Semra’yı beklemeden havaalanını, hatta bu şehri ve mümkünse bu gezegeni terk etmek… “Ne aşağılık birisiyim, ben,” diye düşündü. </st><st c="27015">“Havaalanını terk edeceğim sadece. </st><st c="27050">Şehri, gezegeni falan değil. </st><st c="27079">Korkağın biriyim ben. </st><st c="27101">Semra’yı beklemeden buradan çıkıp, evime gideceğim ve yatağımın içinde saklanacağım en fazla.”</st></p>
			<p><st c="27195">Zaten böyle bir ilişkiden medet ummak ahmaklıktı daha en başında. </st><st c="27262">Semra’nın fotoğrafı bir kez daha bütün netliği ile gözünün önüne geldi. </st><st c="27334">Fotoğrafı ilk gördüğünde, sabah uyandığında yani bu kararı vermeliydi aslında. </st><st c="27413">Semra’ya da bunu söylemeliydi ki kız uçağa binmesin. </st><st c="27466">Buralara kadar zahmet etmesin. </st><st c="27497">“Ne düşündüm ki?” dedi kendi kendine Metin. </st><st c="27541">“Ne düşündüm ki?” Kapılar açıldı. </st><st c="27575">Metin’in içini bir korku kapladı. </st><st c="27609">Valiz beklemeyen birkaç yolcu erkenden çıkış yapmışlardı. </st><st c="27667">Kendilerini bekleyenlere kavuştular. </st><st c="27704">Çiçekli bir elbise giymiş, uzun boylu siyah saçlı zarif bir kadın, Metin’in tuvalette rastladığı genç adamla kucaklaştı. </st><st c="27825">Birbirlerine özlemle sarıldılar ve adam kadını boynundan öptü. </st><st c="27888">Ne kadar güzel insanlardılar. </st><st c="27918">Bir başka yolcu, bu kez orta yaşlı bir adam, kendisini bekleyen bir kadına sarıldı. </st><st c="28002">Kadın ağlıyordu galiba. </st><st c="28026">Adam ise kadının göğsüne yasladığı başını özlemle okşuyordu.</st></p>
			<p><st c="28086">Metin’in telefonu çalmaya başladı. </st><st c="28122">Arayanın Semra olduğunu düşünerek telefonu korkuyla, endişeyle eline aldı ama arayan Semra değil az önceki numaraydı. </st><st c="28240">Tur firmasından arıyorlardı yine. </st><st c="28274">Açmadı telefonu. </st><st c="28291">Meşgule alarak yeniden cebine koydu. </st><st c="28328">“Semra’yı hak etmiyorum,” dedi içinden. </st><st c="28368">“Onu görmeye dayanamam. </st><st c="28392">Dahası onun beni görmesine hiç dayanamam.” Daha önce telefonda yaptıkları konuşmalar geldi aklına. </st><st c="28491">Nasıl utandı kendinden. </st><st c="28515">Sanki çok matah biriymiş gibi. </st><st c="28546">Bir numaralar, bir incelikler, hassaslıklar. </st><st c="28591">Semra, yarı boyundaki bu gülünç gül demetini tutarken Metin’i yarım yamalak görecek ve belki de gülecekti. </st><st c="28698">“Demek sen buydun Metin? </st><st c="28723">Niye baştan söylemedin?”</st></p>
			<p><st c="28747">Kapı bir kez daha açıldı. </st><st c="28774">Kalabalıkta tanıdık yüzler arayan başka yolcular göründü. </st><st c="28832">Metin elindeki buketi yine boş bir koltuğa bıraktı. </st><st c="28884">Arkasını döndü. </st><st c="28900">Önce yavaş adımlarla ama sonra hızlı hızlı bekleme salonunun dışına çıktı. </st><st c="28975">Kapının kenarında durdu. </st><st c="29000">İçeri yeniden girmek istese bile bu epey bir zaman alacaktı. </st><st c="29061">Artık yeniden güvenlik kontrolünden geçmesi gerekiyordu ve giriş için uzun bir sıra oluşmuştu. </st><st c="29156">“Oh,” dedi içinden. </st><st c="29176">Artık istesem de dönemem. </st><st c="29202">Arabasını giriş yapılan kapı tarafında kalmıştı. </st><st c="29251">O kanada doğru yürüdü. </st><st c="29274">Telefonunu çıkardı ve Semra’nın fotoğrafına bir kez daha baktı. </st><st c="29338">Sonra fotoğrafı sildi. </st><st c="29361">“Olmayacağı başından belliydi canım zaten,” dedi. </st><st c="29411">“Benimkisi de mallık işte. </st><st c="29438">Ne düşündüysem, ne umduysam artık.” Arabasına bindi aceleyle. </st><st c="29500">Bir an önce buradan gitmek istiyordu. </st><st c="29538">Semra’nın fotoğrafını telefondan silmişti de, kadının yüzü gözünün önünden gitmiyordu. </st><st c="29625">Daha da önemlisi, sesi, kulaklarında yankılanıyordu hâlâ. </st><st c="29683">Eski denizcileri kayalıklara çıkan güzel sirenler gibi… Metin bu sese kulaklarını tıkadı, arabasının motorunu çalıştırdı ve sağına soluna bakmadan hızlı bir çıkış yaptı. </st><st c="29853">Yola çıkar çıkmaz havaalanında park edecek yer arayan bir başka aceleci arabayla çarpıştılar. </st><st c="29947">Büyük bir gürültü koptu. </st><st c="29972">İki arabada oldukları yerde kaldılar. </st><st c="30010">Ne kadar hasar var Metin göremiyordu ama bu kadar ses çıktığına göre durum pek iç açıcı olmamalıydı.</st></p>
			<p><st c="30110">Diğer arabanın şoförü genç bir kadındı. </st><st c="30151">Siyah saçlı, kocaman gizemli güneş gözlüklerinin arkasına saklanmış, iki dirhem bir çekirdek, güzel bir genç kadındı bu. </st><st c="30272">Arabasından bir hışımla dışarı çıkmış, oluşan hasara bakıyor bir yandan da Metin’e doğru bağırarak söyleniyordu. </st><st c="30385">Metin’in sürücü koltuğunda pusup kaldığını görünce, küçük siyah çantasından cep telefonunu çıkardı ve birisini aradı. </st><st c="30503">“Benim, benim,” dedi hattın diğer ucundakine “Nilgün.” Metin, yarı açık camından onu duyuyordu. </st><st c="30599">Nilgün ise biraz telaşlı, bir eli telefonuyla kulağında diğer eli belinde, Metin’in etrafında bir köpekbalığı gibi dolanıyordu. </st><st c="30727">“Havaalanında mısın?” diye sordu Nilgün telefonda konuştuğu kişiye. </st><st c="30795">“Ben de geldim. </st><st c="30811">Geldim de, küçük bir kaza yaptım girişte… Bir şey yok. </st><st c="30866">Sorun değil… Birazdan yanına geleceğim… Efendim? </st><st c="30915">Ne? </st><st c="30919">Seni buldular mı? </st><st c="30937">Ciddi misin ya? </st><st c="30953">Nasıl olur bu? </st><st c="30968">Nasıl bulmuşlar ya?... </st><st c="30991">Nereden biliyorsun bulduklarını… Açtın mı ki telefonunu? </st><st c="31048">Eski karın mı? </st><st c="31063">Allah kahretsin. </st><st c="31080">Çok kötü oldu bu.” Bir süre sessiz kaldı Nilgün. </st><st c="31129">Telefonu tutan elini de beline koydu ve göklere isyan edercesine başını yukarı kaldırdı. </st><st c="31218">Metin’in onu duyabileceğini yeni fark etmişti. </st><st c="31265">Yeniden telefonla konuşmaya başlarken, özellikle ve çabukça Metin’den uzaklaştı. </st><st c="31346">“Hançer yanında değil mi?” diye sordu Nilgün. </st><st c="31392">Metin’in son duyabildiği sözler bunlar oldu. </st><st c="31437">Başını direksiyona dayadı. </st><st c="31464">Ne kötü bir gün oluyordu yarabbi. </st><st c="31498">Kaçabildiği kadar kaçmıştı aslında. </st><st c="31534">Elinden geleni yapmıştı. </st><st c="31559">Fakat belli ki bu kazayla yüzleşmek zorundaydı artık. </st><st c="31613">Kafasını direksiyondan kaldırınca dikiz aynasında kendisi ile göz göze geldi Metin. </st><st c="31697">“Bazı şeylerden kaçabilirsiniz ama bazılarından da kaçamazsınız,” diye düşündü. </st><st c="31777">Örneğin kendinizden.</st></p>
		</section>
	<div id="charCountTotal" value="31797"></div></body>
</html>
