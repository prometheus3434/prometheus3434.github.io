<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-18</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-18" lang="tr-TR" xml:lang="tr-TR">
		<div>
			<p><st c="0">İkna, iş dünyasının temel taşıdır. </st><st c="36">Müşterileri ürün veya hizmetinizi satın almaya; çalışanları ve iş arkadaşlarınızı yeni stratejik planı veya yeniden yapılanmayı kabul etmeye; yatırımcıları hisselerinizi almaya (veya satmamaya) ve ortakları bir sonraki anlaşmayı imzalamaya ikna etmek gerekir. </st><st c="296">Ama iknanın bu kritik önemine rağmen çoğu yönetici, ilham vermeyi bırakın iletişim kurma konusunda dahi mücadele vermektedir. </st><st c="422">Çoğunlukla, kurumsal iletişim departmanından gelen PowerPoint slaytları, sıkıcı bildiri ve abartılı resmi yazışmalar gibi kurumsal jargonun içinde kaybolurlar. </st><st c="582">En dikkatle düşünülmüş ve araştırılmış çalışmalar bile her zaman şüphe, bıkkınlık veya retle karşılanır. </st></p>
			<p><st c="687">İkna neden bu kadar zordur ve insanları heyecanlandırmak için ne yapılabilir? </st><st c="765">HBR’nin üst düzey editörü Bronwyn Fryer, bu soruları cevaplamak amacıyla dünyanın en saygıdeğer ve ünlü senaryo yazım eğitmeni Robert McKee’yi Los Angeles’taki evinde ziyaret etti. </st><st c="946">Ödüllü bir yazar ve yönetmen olan McKee, Michigan Üniversitesinde sinema alanında doktora yaptıktan sonra Kaliforniya’ya taşındı. </st><st c="1076">Güney Kaliforniya Üniversitesi Sinema ve Televizyon Okulunda ders vermeye başlayan McKee, daha sonra kendi şirketi Two Arts’ı kurarak hikâye anlatma sanatı üzerine dünyanın dört bir yanından yazar, yönetmen, yapımcı, oyuncu ve eğlence sektörü yöneticilerine ders vermeye başladı. </st></p>
			<p><st c="1356">McKee’nin öğrencileri, aralarında </st><span><st c="1390">Forrest Gump</st></span><st c="1402">, </st><span><st c="1404">Erin Brockovich</st></span><st c="1419">, </st><span><st c="1421">The Color Purple</st></span><st c="1437">, </st><span><st c="1439">Gandhi</st></span><st c="1445">, </st><span><st c="1447">Monty Python and the Holy Grail</st></span><st c="1478">, </st><span><st c="1480">Sleepless in Seattle</st></span><st c="1500">, </st><span><st c="1502">Toy Story</st></span><st c="1511"> ve </st><span><st c="1515">Nixon</st></span><st c="1520">’ın da bulunduğu yüzlerce ünlü filmin yazarlığını, yönetmenliğini ve yapımcılığını yaptı. </st><st c="1611">18 Akademi, 109 Emmy, 19 Senaristler Birliği (Writers Guild Award) ve 16 Amerikan Yönetmenler Birliği ödülü (Directors Guild of America Award) kazandı. </st><st c="1763">Emmy ödüllü Brian Cox, </st><span><st c="1786">Orkide Hırsızı</st></span><st c="1800"> (The Orchid Thief) adlı kitabı uyarlamaya çalışan bir senaryo yazarının hayatını anlattığı 2002 filmi </st><span><st c="1903">Adaptation</st></span><st c="1913">’da McKee’yi canlandırdı. </st><st c="1940">McKee ayrıca Disney, Pixar ve Paramount gibi film ve televizyon yapım şirketlerine proje danışmanlığı hizmeti veriyor. </st><st c="2059">Aralarında Microsoft’un da bulunduğu pek çok büyük şirket, tüm yaratıcı personelini düzenli olarak onun eğitimlerine gönderiyor.</st></p>
			<p><st c="2187">McKee, yöneticilerin ancak PowerPoint slaytlarını bir kenara atıp iyi hikâyeler anlatmayı öğrendiğinde dinleyicileri etkileyebileceğine inanıyor. </st><st c="2334">McKee, HarperCollins tarafından 1997’de basılan ve çok satanlar arasına giren </st><span><st c="2412">Story: Substance, Structure, Style, and the Principles of Screenwriting</st></span><st c="2483"> (Hikâye: Senaryo Yazımının Özü, Yapısı, Tarzı ve İlkeleri) adlı kitabında; “Hikâyeler yaşamın kalıplarını kavramakla ilgili, sadece entelektüel değil aynı zamanda kişisel ve duygusal bir deneyim olarak da, güçlü bir insani ihtiyacı karşılar” diyor. </st></p>
			<p><st c="2733">Aşağıda McKee’nin HBR ile yaptığı röportajın düzenlenmiş bir özetini sunuyoruz.</st></p>
			<p><span><st c="2812">Bir CEO veya yönetici neden bir senaryo yazarına kulak vermeli?</st></span></p>
			<p><st c="2876">CEO’nun işinin büyük bir kısmı, belli hedeflere ulaşması için insanları motive etmektir. </st><st c="2966">Bunu yapmak için onların duygularına dokunması gerekir ve insanların kalbini açan anahtar da hikâyedir. </st><st c="3070">İnsanları ikna etmenin iki yolu vardır. </st><st c="3110">Birincisi, geleneksel retoriği kullanmaktır. </st><st c="3155">Çoğu yönetici bunun eğitimini almıştır. </st><st c="3195">Zihinsel bir süreçtir ve iş dünyasında genellikle bir PowerPoint sunumu içerir. </st><st c="3275">Bu sunumda insanlara, “İşte şirketimizin en büyük mücadelesi ve işte gelişmemiz için yapmamız gerekenler” der ve görüşünüzü istatistikler, rakamlar ve yetkililerden alıntılarla desteklersiniz. </st><st c="3468">Ancak retorik yaklaşımla ilgili iki sorun vardır. </st><st c="3518">İlki konuştuğunuz insanların da kendi yetkilileri, istatistik ve deneyimleri olmasıdır. </st><st c="3606">Siz onları ikna etmeye çalışırken, onlar kafalarında sizinle tartışır. </st><st c="3677">İkincisi ise onları ikna etmeyi başarsanız da bunu sadece zihinsel boyutta yapmış olmanızdır. </st><st c="3771">Bu yeterince iyi değildir çünkü insanlar harekete geçmek için sadece mantıktan ilham almaz. </st></p>
			<p><st c="3863">İnsanları ikna etmenin çok daha güçlü olan diğer yolu, bir fikri bir duyguyla birleştirmektir. </st><st c="3958">Bunu yapmanın en iyi yöntemi ise etkileyici bir hikâyedir. </st><st c="4017">Hikâyede, sadece bilgi vermekle kalmaz, dinleyicinin duygularını ve enerjisini de harekete geçirirsiniz. </st><st c="4122">İnsanları, hikâye anlatarak ikna etmek kolay değildir. </st><st c="4177">Aklı çalışan herhangi biri oturup liste yapabilir. </st><st c="4228">Bir argümanı geleneksel retoriği kullanarak tasarlamak için rasyonellik yeterlidir ve yaratıcılığa çok ihtiyaç yoktur. </st><st c="4347">Ama bir fikri, akılda kalmasına yetecek derecede duygusal güç barındırarak sunmak, canlı bir içgörü ve hikâye anlatma becerisi gerektirir. </st><st c="4486">Hayal gücünü ve iyi hikâye anlatımı prensiplerini kullanırsanız, insanların sizi sıkılmadan dinlemesini ve sonunda ayağa kalkıp deli gibi alkışlamasını sağlayabilirsiniz.</st></p>
			<p><span><st c="4656">Peki, hikâye nedir?</st></span></p>
			<p><st c="4676">Esas olarak hikâye, hayatın nasıl ve neden değiştiğini anlatır. </st><st c="4741">Hayatın nispeten dengede olduğu bir durumla başlar: Her gün, her hafta işe geliyorsunuz ve her şey yolunda gidiyor. </st><st c="4857">Bu şekilde devam etmesini bekliyorsunuz. </st><st c="4898">Ama sonra hayatın tüm dengesini alt üst eden bir olay olur: Senaryo yazımında buna “tetikleyici olay” deriz. </st><st c="5007">Yeni bir iş alıyorsunuz veya patronunuz kalp krizinden ölüyor ya da büyük bir müşteri sizi ayrılmakla tehdit ediyor. </st><st c="5124">Hikâye, dengeyi geri sağlama çabasındaki kahramanın subjektif beklentisinin, kendine hiç de yardımı olmayan objektif gerçekliğe çarpıp nasıl dağıldığını anlatarak devam eder. </st><st c="5299">İyi bir hikâye; kahramanı daha fazla çabalamaya, sınırlı kaynakla çalışmaya, zor bir karar almaya, riske rağmen eyleme geçmeye ve en nihayetinde de gerçeği keşfetmeye davet eder ve bu karşıt kuvvetlerle mücadele etmenin nasıl bir şey olduğunu anlatır. </st><st c="5551">Eski zamanlardan beri tüm büyük hikâye anlatıcıları (antik Yunandan Shakespeare’e ve günümüze kadar) subjektif beklentiler ile acımasız gerçeklik arasındaki bu temel çatışmayı ele almıştır.</st></p>
			<p><span><st c="5740">Bir yönetici hikâye anlatmayı nasıl öğrenir?</st></span></p>
			<p><st c="5785">Hikâyeleri, annenizin sizi dizine oturttuğu zamanlardan beri binlerce kez dinlemişsinizdir. </st><st c="5878">İyi kitaplar okumuş, filmler izlemiş, tiyatro oyunları seyretmişsinizdir. </st><st c="5952">Dahası, insanlar doğal bir şekilde hayatını hikâyeler üzerinden yaşamak ister. </st><st c="6031">Bilişsel psikoloji üzerine çalışan psikologlar, insan beyninin anlamak ve hatırlamak için, deneyim parçacıklarını kişisel bir arzu, hayat amacıyla başlayan ve ardından o arzuyu engelleyen güçlere karşı mücadeleyi betimleyen bir hikâye yoluyla birleştirdiğini söylüyor. </st><st c="6300">Hikâyelerle hatırlarız; liste ve maddeleri ise unutma eğilimindeyiz.</st></p>
			<p><st c="6368">İş insanları, şirketin geçmişini anlamalı ve bunun yanı sıra geleceğini de tasarlamalıdır. </st><st c="6460">Peki, geleceği kafanızda nasıl canlandırırsınız? </st><st c="6509">Bir hikâye olarak… Kafanızda, gelecekte olabilecekler hakkında senaryolar yaratır, şirketinizin geleceğini veya kendi kişisel hayatınızı öngörmeye çalışırsınız. </st><st c="6670">Bir iş insanı, beynin deneyimleri bir hikâye çerçevesine oturtmak istediğini anlarsa, dinleyicileri etkilemenin yolunun bu dürtüye direnmek değil, iyi bir hikâye anlatarak onu kabul etmek olduğunu kavrayacaktır. </st></p>
			<p><span><st c="6882">İyi bir hikâye nasıl olmalı?</st></span></p>
			<p><st c="6910">Beklentilerin güzelce karşıladığı bir hikâyeyi baştan sona dinlemek kesinlikle istemezsiniz. </st><st c="7004">Bu sıkıcı ve banaldir. </st><st c="7027">Bunun yerine, beklentiler ve gerçeklik arasındaki mücadeleyi tüm berbatlığıyla görmek istersiniz.</st></p>
			<p><st c="7124">Örneğin, Chemcorp adını vereceğimiz yeni bir biyoteknoloji şirketinin hikâyesini düşünelim. </st><st c="7217">Şirketin CEO’sunun, Wall Street bankerlerini şirkete yatırım yapmaya ikna etmesi gerekiyor olsun. </st><st c="7315">Chemcorp, kalp krizini engelleyen kimyasal bir bileşen keşfettiğini söyleyip pazarın boyutu, iş planı, organizasyon şeması gibi şeyleri anlatan çok sayıda slayt gösterebilir. </st><st c="7490">Yatırımcılar bir yandan kibarca başlarını sallayıp esnemelerini bastırmaya çalışırken, diğer yandan da Chemcorp’un pazarında çok daha iyi konuma sahip diğer şirketleri düşünecektir.</st></p>
			<p><st c="7671">CEO bunun yerine, kalp krizinden hayatını kaybetmiş bir yakını, diyelim ki babası hakkında bir hikâye anlatmaya başlayabilir. </st><st c="7798">Bu durumda doğanın kendisi, hikâyenin kahramanı olarak CEO’nun alt etmesi gereken ilk düşmandır. </st><st c="7895">Hikâye şu şekilde devam edebilir: CEO, kalp hastalığının kimyasal bir belirtisi olsaydı babasının ölümünün engellenebileceğini acı içinde fark eder. </st><st c="8044">Şirketi, kalp krizinden hemen önce kanda mevcut olan bir protein keşfeder ve uygulaması kolay, düşük maliyetli bir test geliştirir.</st></p>
			<p><st c="8175">Şimdi önünde yeni bir düşman vardır: FDA. </st><st c="8218">Onay süreci risk ve tehlikelerle doludur. </st><st c="8260">FDA ilk başvuruyu reddeder ama yeni bir araştırma testin, beklenenden daha iyi bir performans gösterdiğini ortaya çıkarır ve böylece FDA ikinci başvuruyu kabul eder. </st><st c="8426">Bu arada Chemcorp’un parası tükenmektedir ve baş ortaklardan biri kendi şirketini kurmak üzere ayrılır. </st><st c="8530">Chemcorp şimdi de zorlu bir patent yarışının içine girer.</st></p>
			<p><st c="8587">Tüm bu düşmanlar büyük bir belirsizlik yaratır. </st><st c="8636">Kahraman, yatırımcıların kafasında hikâyenin mutlu bir sona sahip olmayabileceği fikrini uyandırmıştır. </st><st c="8740">O ana dek onları hop oturtup hop kaldıran CEO sonunda şöyle der: “Yarışı kazandık ve patenti aldık. </st><st c="8840">Artık halka açılmaya ve yılda çeyrek milyon insanın hayatını kurtarmaya hazırız.” Ve yatırımcılar da paralarını bir an bile düşünmeden şirkete yatırır.</st></p>
			<p><span><st c="8991">Aslında mübalağa ve manipülasyondan bahsetmiyor musunuz?</st></span></p>
			<p><st c="9048">Hayır. </st><st c="9056">İş insanları genellikle bahsettiğiniz nedenlerden dolayı hikâyelere şüpheyle yaklaşır. </st><st c="9143">Oysa yalanlar asıl istatistik kullanılarak söyleniyor ve muhasebe raporları genellikle allanıp pullanarak sunulan palavralarla dolu oluyor; Enron’u ve WorldCom’u hatırlayın.</st></p>
			<p><st c="9316">İnsanlar benden sunumlarını hikâyelere dönüştürmesine yardımcı olmamı istediğinde, işe sorular sorarak başlarım. </st><st c="9430">Bir anlamda şirketinin psikanalizini yaparım ve ortaya inanılmaz dramlar çıkar. </st><st c="9510">Ama çoğu şirket ve yönetici kirli çamaşır, zorluk, düşman ve mücadeleleri halı altına süpürür. </st><st c="9605">Dünyaya pembe ama sıkıcı bir tablo sunmayı tercih ederler. </st><st c="9664">Ama bir hikâye anlatıcısı, sorunları ön plana çıkarır ve ardından nasıl üstesinden geldiğini göstermek ister. </st><st c="9774">Gerçek düşmanlara karşı verilen mücadelenin hikâyesini anlattığınızda dinleyicileriniz sizi ilginç ve güçlü bir insan olarak görür. </st><st c="9906">Hikâye anlatma yönteminin işe yaradığını biliyorum çünkü danışmanlık yaptığım onlarca şirket başkanı, Wall Street’te heyecan verici hikâyeler anlattı ve hepsi de parasını aldı.</st></p>
			<p><span><st c="10082">Pozitif bir tablo çizmenin neresi yanlış?</st></span></p>
			<p><st c="10124">İnandırıcı değil. </st><st c="10143">Artan satışlardan ve parlak bir gelecekten bahseden bir basın bülteni yayınlayabilirsiniz ama hitap ettiğiniz kitle bunun hiç de o kadar kolay olmadığını bilir. </st><st c="10304">Kusursuz olmadığınızı, rakiplerinizin “kötü adamlar” olmadığını bilirler. </st><st c="10378">Şirketinizi iyi göstermek için durumu çarpıttığınızı bilirler. </st><st c="10441">Olumlu, varsayıma dayanan tablolar ve basmakalıp basın bültenleri aslında sizin aleyhinize çalışır çünkü ikna etmeye çalıştığınız insanlarda güvensizlik yaratır. </st><st c="10603">Çoğu CEO’nun kendi kalemşoruna inandığını hiç sanmıyorum; bu yutturmacaya kendi bile inanmıyorsa, insanlar neden inansın?</st></p>
			<p><st c="10724">Varoluşun büyük ironisi şu ki, hayatı yaşanmaya değer kılan şey güllük gülistanlık olan yerlerden gelmez. </st><st c="10831">Hepimiz zevk ve sefa içinde yaşamak isteriz ama hayat buna izin vermez. </st><st c="10903">Yaşam enerjisi karanlık taraftan, acı çekmemize neden olan şeylerden gelir. </st><st c="10979">Bu negatif güçlere karşı verilen mücadele bizi daha derin, daha dolu yaşamaya zorlar. </st></p>
			<p><span><st c="11065">Yani bu karanlık tarafı kabul etmek bizi daha ikna edici mi yapıyor?</st></span></p>
			<p><st c="11133">Elbette. </st><st c="11143">Çünkü o zaman daha dürüstsünüz. </st><st c="11175">İyi hikâye anlatmanın prensiplerinden biri de aslında hepimizin dehşet içinde yaşadığını anlamaktır. </st><st c="11276">Korku, ne olacağını bilmediğinizde hissedilir; dehşet ise ne olacağını bildiğinizde ve bunu durdurmak için yapabileceğiniz hiçbir şey olmadığında… Ölüm en büyük dehşettir; hepimiz zamanın gittikçe daralan gölgesinde yaşıyoruz ve o güne dek başımıza her türlü kötü şey gelebilir.</st></p>
			<p><st c="11554">Çoğumuz bu dehşeti bastırırız. </st><st c="11586">Alaycılıkla, kandırmayla, suistimalle, umursamamayla; yani irili ufaklı zalimliklerle dehşeti diğer insanlara yükler böylece ondan kurtulmaya çalışırız. </st><st c="11739">Hepimiz, baskıyı azaltan ve bizi daha iyi hissettiren bu küçük kötülükleri yaparız. </st><st c="11823">Sonra da kötü davranışlarımızı akla uygun hale getirir ve kendimizi iyi insanlar olduğumuza ikna ederiz. </st><st c="11928">Kurumlar da aynı şeyi yapar: Taşıdıkları dehşeti diğer kurumlara veya onların çalışanlarına yükleyerek negatifin varlığını inkâr ederler.</st></p>
			<p><st c="12065">Bir realistseniz, bunun insan doğası olduğunu bilirsiniz, aslında bu davranışın, tüm tabiatın temeli olduğunu fark edersiniz. </st><st c="12192">Doğadaki en büyük koşul, hayatta kalma altın kuralına uymaktır: Başkaları sana nasıl davranıyorsa sen de onlara öyle davran. </st><st c="12317">Herhangi bir yerde işbirliği sunar ve karşılığında işbirliği alırsanız, başarılı olursunuz. </st><st c="12409">Ama işbirliği sunar ve karşılığında düşmanlık alırsanız, siz de karşılık olarak düşmanlık verirsiniz; hem de fazlasıyla.</st></p>
			<p><st c="12529">İnsanlık mağarada ateşin etrafında toplandığından bu yana, yaşamın dehşetiyle ve hayatta kalma mücadelesiyle baş etmeye yardımcı olacak hikâyeler anlatıyor. </st><st c="12687">Tüm büyük hikâyeler, karanlık tarafı anlatır. </st><st c="12733">Sözde “saf” kötülükten bahsetmiyorum çünkü böyle bir şey yoktur. </st><st c="12798">Hepimiz hem kötü hem de iyiyiz ve bu iki taraf birbiriyle sürekli bir çatışma halinde. </st><st c="12885">Kenneth Lay, insanların iş ve tüm birikimlerinin istemeden yok edildiğini söylüyor. </st><st c="12969">Hannibal Lecter zeki, çekici ve akıllı bir adam ama insanların karaciğerini yiyor. </st><st c="13052">Dinleyiciler, insanın karanlık tarafını kabul eden ve düşmanla dürüstçe baş etmeye çalışan hikâye anlatıcısının samimiyetini takdir eder. </st><st c="13190">Hikâye, onu duyanda pozitif ama gerçekçi bir enerji yaratır. </st></p>
			<p><span><st c="13251">Bu, kötümser olmamız gerektiği anlamına mı geliyor?</st></span></p>
			<p><st c="13302">Konu iyimser veya kötümser olmak değil. </st><st c="13343">Bana kalırsa uygar insan kuşkucudur; hiçbir şeye göründüğü haliyle inanmaz. </st><st c="13419">Kuşkuculuk, hikâye anlatımının bir diğer prensibidir. </st><st c="13473">Kuşkucu, metin ve altmetin arasındaki farkı anlar ve her zaman gerçekte neler olup bittiğini bulmaya çalışır. </st><st c="13583">Kuşkucu, hayatta yüzeyin altındaki hakikati arar; kurum veya bireyin gerçek düşünce ve duygularının bilinçaltında saklı olduğunu ve ifade edilmemiş kaldığını bilir. </st><st c="13748">Kuşkucu, her zaman maskenin ardına bakar. </st><st c="13790">Örneğin dövme, piercing, zincir, derileriyle ve taktıkları inanılmaz maskelerle sokak çocuklarını düşünün… Ama kuşkucu, maskenin sadece bir persona olduğunu bilir. </st><st c="13954">Sert gözükmek için bu kadar çaba sarf eden biri aslında içinde çok yumuşaktır. </st><st c="14033">Gerçekten sert olan kişiler, bunun için çaba göstermez.</st></p>
			<p><span><st c="14088">Yani karanlığı kucaklayan bir hikâye dinleyicide pozitif bir enerji mi yaratıyor?</st></span></p>
			<p><st c="14170">Kesinlikle. </st><st c="14183">İnandığımız insanların peşinden gideriz. </st><st c="14224">Çalıştığım en iyi liderler; yapımcı ve yönetmenler, karanlık gerçeklikle uzlaştı. </st><st c="14306">Kalemşorlar üzerinden iletişim kurmak yerine, oyuncularını ve ekibini; filmi yapma, dağıtma ve milyonlarca izleyiciye satmanın binde bir ihtimal olduğu bir dünyayla mücadele üzerinden yönetirler. </st><st c="14502">Kendisi için çalışan insanların, bu işi sevdiğini ve nihai zafere katkıda bulunacak küçük zaferler için yaşadığını bilirler. </st></p>
			<p><st c="14627">Aynı şekilde CEO’lar da masa başında veya mikrofon önünde durmak; şirketini kötü ekonomik koşullar ve zorlu bir rekabetin içinden geçirmek zorundadır. </st><st c="14778">Dinleyicinin gözlerine bakar, gerçekten korkutucu olan zorlukları anlatır ve onlara “Bunu atlatırsak çok şanslıyız demektir ve aşmak için şunları yapmamız gerektiğini düşünüyorum” derseniz, sizi dinleyeceklerdir.</st></p>
			<p><st c="14990">İnsanları arkanıza almak için onlara dürüst bir hikâye anlatabilirsiniz. </st><st c="15064">General Electric’inki mükemmel bir hikâyedir ve bunun, Jack Welch’in bir idol olmasıyla ilgisi yoktur. </st><st c="15167">Hayata karşı geniş bir bakışınız varsa onu tüm karmaşıklığıyla görebilir ve bunu bir hikâyede anlatabilirsiniz. </st><st c="15279">Büyük bir CEO kendi ölümlülüğüyle uzlaşmış olan ve bunun sonucunda da başkaları için şefkat duyan biridir. </st><st c="15386">Bu şefkat, hikâyelerde ifade bulur.</st></p>
			<p><st c="15421">Örneğin iş aşkını ele alalım. </st><st c="15452">Yıllar önce, lisansüstü eğitimim sırasında, sigorta dolandırıcılığı soruşturmacısı olarak çalıştım. </st><st c="15552">Bir vakada tazminat talep eden kişi, bir otomobil üreticisinin montaj hattında çalışırken başından korkunç şekilde yaralanmış bir göçmendi. </st><st c="15692">İşyerindeki en hızlı pencere montajcısıydı ve işinden büyük gurur duyuyordu. </st><st c="15769">Onunla konuştuğumda, kafasına bir titanyum plak takılmasını bekliyordu.</st></p>
			<p><st c="15840">Adam ağır yaralanmıştı ama şirket onun bir dolandırıcı olduğunu düşünüyordu. </st><st c="15918">Buna rağmen bu kişi, işine inanılmaz derecede bağlı kalmaya devam etti. </st><st c="15990">Tek istediği şey işine geri dönmekti. </st><st c="16028">Ne kadar tekrara dayanan bir iş olursa olsun, işinin değerini biliyordu. </st><st c="16101">İşiyle ve hatta haksız yere onu suçlayan şirketle gurur duyuyordu. </st><st c="16168">Şirketin CEO’su, müdürün o çalışana haksız yere suçlamada bulunduğunu fark edip, onu bağlılığı için ödüllendirdikleri bir hikâye anlatsa ne harika olurdu. </st><st c="16323">Bunun karşılığında da şirket, hikâyeyi duyan tüm çalışanların çabasının iki katına çıkmasıyla ödüllendirilirdi. </st></p>
			<p><span><st c="16435">Hikâye anlatıcısı, istenen hikâyeyi nasıl keşfeder ve gün ışığına çıkarır?</st></span></p>
			<p><st c="16509">Hikâye anlatıcısı, bir hikâyeyi belli temel soruları sorarak keşfeder. </st><st c="16581">İlk soru: Kahramanım, hayatındaki dengeyi geri getirmek için ne istiyor? </st><st c="16654">Arzu, hikâyenin can damarıdır. </st><st c="16685">Arzu, bir alışveriş listesi değil, tatmin edildiğinde hikâyeyi aniden durduracak temel bir ihtiyaçtır. </st><st c="16788">İkinci soru: Kahramanımı arzusuna ulaşmaktan ne alıkoyuyor? </st><st c="16848">İçindeki güçler mi? </st><st c="16868">Şüphe mi? </st><st c="16878">Korku mu? </st><st c="16888">Kafa karışıklığı mı? </st><st c="16909">Arkadaşları, ailesi ya da sevgilisiyle yaşadığı kişisel çatışmalar mı? </st><st c="16980">Toplumun çeşitli kurumlarında gerçekleşen toplumsal çatışmalar mı? </st><st c="17047">Fiziksel çatışmalar mı? </st><st c="17071">Doğa ananın güçleri mi? </st><st c="17095">Havadaki ölümcül hastalıklar mı? </st><st c="17128">İşleri tamamlamak için yeterli zaman olmaması mı? </st><st c="17178">Lanet olası arabanın çalışmaması mı? </st><st c="17215">Yoksa düşman; insanlar, toplum, zaman, uzay ve içindeki tüm nesnelerden veya bu güçlerin bir birleşiminden mi meydana geliyor? </st><st c="17342">Sonraki soru: Kahramanım, bu düşman güçlere rağmen arzusuna ulaşmak için ne yapacak? </st><st c="17427">Hikâye anlatıcısı, karakterlerinin gerçeğini bu sorunun cevabında keşfeder çünkü bir insanın kalbi, baskı altındayken yaptığı seçimlerde ortaya çıkar. </st><st c="17578">Son olarak da hikâye anlatıcısı, yarattığı olay örgüsünden bir adım uzaklaşıp şöyle sorar: “Buna inanıyor muyum? </st><st c="17691">Verilen mücadeleyi abartıyor ya da yumuşatıyor muyum? </st><st c="17745">Bu dürüst bir anlatım mı?”</st></p>
			<p><span><st c="17771">İyi bir hikâye anlatıcısı olmak sizi iyi bir lider yapar mı?</st></span></p>
			<p><st c="17832">İlla böyle olacak diye bir şey yok ama hikâye anlatmanın prensiplerini anlıyorsanız, muhtemelen kendiniz ve insan doğasıyla ilgili iyi bir kavrayışa sahipsiniz demektir. </st><st c="18003">Bu da şansınızı artırır. </st><st c="18028">İnsanlara hikâyenin, şekli prensiplerini öğretebilirim ama gerçekten yaşamamış birine değil. </st><st c="18121">Hikâye anlatma sanatı için zekâ gerekir. </st><st c="18162">Ama aynı zamanda da yetenekli film yönetmenlerinde fark ettim ki bir hayat deneyimini de gerektiriyor: Bu, çocukluk acılarıdır. </st><st c="18290">Çocukluk travması sizi, hafif düzeyde bir tür şizofreniye götürür ve bu da hayatı aynı anda iki şekilde görmenize neden olur: İlki doğrudan, gerçek zamanlı deneyimdir. </st><st c="18458">Ama aynı anda beyniniz onu bir materyal olarak da kaydeder; içinden iş fikirleri, bilim veya sanat yaratacağınız bir materyal. </st><st c="18585">Yaratıcı zihin, iki tarafı keskin bir bıçak gibi hem kişinin özgerçeğini hem de başkalarının insanlığını kesip çıkarır. </st></p>
			<p><st c="18705">Kendini tanıma, tüm büyük hikâye anlatımlarının temelidir. </st><st c="18764">Bir hikâye anlatıcısı karakterlerini, şu soruyu sorarak yaratır: “Bu koşullar altındaki karakter ben olsaydım, ne yapardım?” Kendinizi anladıkça, iyi ve kötünün savaşındaki diğer insanları da anlarsınız. </st><st c="18968">Jim Collins’in anlattığı büyük liderlerin muazzam bir özfarkındalığa sahip olduğuna inanıyorum. </st><st c="19064">Kendileriyle ilgili, kuşkuculukla dengelenen bir içgörü ve özsaygıya sahipler. </st><st c="19143">Büyük hikâye anlatıcıları ve bence büyük liderler, hem kendilerinin hem de hayatın maskelerini anlayan birer kuşkucudur ve bu anlayış onları alçakgönüllü kılar. </st><st c="19304">Diğerlerinin içindeki insanlığı görür ve şefkatli ama gerçekçi bir şekilde ele alırlar. </st><st c="19392">Bu ikilik, ortaya mükemmel bir lider çıkarır.</st></p>
			<p><span><st c="19437">ROBERT MCKEE</st></span><st c="19450">, Güney Kaliforniya Üniversitesi Sinema ve Televizyon Okulunda ders vermiş ünlü bir senaryo eğitmenidir. </st><st c="19555">Şirketi Two Arts, dünyanın dört bir yanından geniş bir senaryo, roman ve oyun yazarı, şair, belgesel yapımcısı, yapımcı ve yönetmen topluluğuna hikâye anlatma üzerine seminerler düzenlemektedir. </st><span><st c="19750">BRONWYN FRYER</st></span><st c="19763">, </st><span><st c="19765">Harvard Business Review</st></span><st c="19788">’ın yazarlarından biri ve eski kıdemli editörüdür. </st></p>
			<p><br /><br /><br /><st c="19840">Harvard Business Review, Haziran 2003</st></p>
		</div>
	<div id="charCountTotal" value="19877"></div></body>
</html>
