<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-4</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-4" lang="tr-TR" xml:lang="tr-TR">
		<div>
			<p><st c="0">Sessiz ama ne kadar konuştuğundan ziyade ne söylediği önemli olan insanlarla hepimiz karşılaşmışızdır. </st><st c="104">Bunlar, sessizliği kullanarak nasıl hâkimiyet kuracağını bilen insanlardır. </st><st c="180">İnsanları etkileyebilme gücü, konuşmayı yapan kişi olmaktan daha fazlasını gerektirir. </st><st c="267">Bu, idareyi eline almayı ve konuma dayalı gücü; duyguların, uzmanlığın ve sözsüz sinyallerin oynadığı rolü anlama meselesidir. </st><st c="394">Başarılı bir lider olmak istiyorsanız, etkilemenin dört unsuruna hâkim olmanız çok önemlidir.</st></p>
			<p><st c="487">Konuma dayalı gücü ele alalım. </st><st c="519">Bu güce sahipseniz insanları etkilemek nispeten kolay hale gelecektir. </st><st c="590">Diğerleri üzerinde belli bir güce sahip olanlar daha fazla konuşma, söz kesme ve konuşmayı yönlendirme (örneğin konuları seçerek) eğilimi gösterir.</st></p>
			<p><st c="737">Konumunuza dayalı bir güce sahip değilseniz, o zaman daha az konuşmak zorunda kalabilir, kolay kolay söz kesemez ve konuşmadaki konu başlıklarını belirleme konusunda sınırlı bir hakka sahip olursunuz. </st><st c="939">Sonuçta, önemsediği konular üzerine daha fazla konuşmak, konuma dayalı güce sahip insanların bu gücü gösterme yollarından biridir.</st></p>
			<p><st c="1069">Konuma dayalı otoriteye meydan okumak istediğinizde ne yaparsınız? </st><st c="1137">Örneğin satmak istediğiniz bir ürün, fikir veya şirketiniz var ve karşınızda da bunu alabilecek biri duruyor. </st><st c="1247">Bu durumda kontrolü nasıl ele alırsınız?</st></p>
			<p><st c="1287">Etkilemenin ikinci unsuru olan duygu ve onun kullanılması, konuma dayalı gücü etkisiz hale getirmenin ve genellikle de konuşmada hâkimiyet sağlamanın yollarından biridir. </st><st c="1459">Karşı taraf güce ve siz de duyguya sahipseniz, bu durumda eşitliğe yakın bir durum mümkün olabilir. </st><st c="1559">Aslında tutku, doğru şekilde desteklendiğinde ve konuşmacı iyi hazırlandığında otoriteyi silip süpürebilir. </st><st c="1667">Bazı yetenek yarışmalarında tanınmamış, genç bir sanatçının jüriyi nasıl etkisiz hale getirip fethettiğine ve ortalığı yakıp geçtiğine hepimiz şahit olmuşuzdur. </st><st c="1828">Performanstaki duygunun saflığı ve gücü, konumuna dayalı otoritesine rağmen jüriyi susturmak (ve desteğini almak) için yeterlidir. </st><st c="1959">Tutkulu bir konuşma, affedilme yakarışı, insanları gözyaşlarına boğacak ve savunmanın davayı kazanmasını sağlayacak o kapanış konuşması; Hollywood filmlerindeki “doruk noktası” sahneleri bunlarla doludur.</st></p>
			<p><st c="2163">Tutku genellikle, etkilemenin üçüncü unsuru olan uzmanlıkla ilişkilidir. </st><st c="2237">Nitekim hem tutkuya hem de uzmanlığa sahipseniz, görüşmeye hâkim olabilir ve konuma dayalı gücü alt edebilirsiniz. </st><st c="2352">Bazen çekingen bir uzmanın sesi, sesini duyurmak isteyen insanların gürültüsü içinde kaybolup gidebilir. </st><st c="2457">Bu nedenle tutkunun olmadığı bir uzmanlık her zaman etkili değildir. </st><st c="2526">Ancak yeterince sabırlıysa tartışmada ayakta kalan son kişi olabilir ve sonunda sıra kendisine gelebilir. </st></p>
			<p><st c="2632">Etkilemenin son unsuru, diğerlerinin yanında en az göze çarpan olduğu için konuma dayalı otorite veya tutku karşısında baskın gelemeyebilir. </st><st c="2773">Ama nadir de olsa, ustalıkla kullanıldığında bu unsurun da üstün gelebildiğini gördüm. </st><st c="2860">Nedir peki bu unsur? </st><st c="2881">İnsan ilişkileri dansındaki ustalık…</st></p>
			<p><st c="2917">Etkilemenin bu yönüyle ilgili farkındalığımız çok düşük olsa da hepimiz, küçük veya büyük bir maharetle bu dansa katılıyoruz. </st><st c="3044">Çok küçük yaştan itibaren karşılıklı konuşmanın ikili bir dans olduğunu, iki (veya daha fazla) insanın oynadığı ve içinde nefes almanın, göz kırpmanın, kafayı sallamanın, göz temasının, baş eğmenin, el jestlerinin ve her iki tarafın birbiriyle iletişim kurmasına yardımcı olan daha pek çok sözsüz sinyalin bulunduğu bir oyun olduğunu öğreniriz.</st></p>
			<p><st c="3388">Aslında karşılıklı konuşma, bu sözsüz sinyaller olmadan çok daha işlevsizdir. </st><st c="3467">Bu nedenle telefon görüşmeleri, yüz yüze görüşmeler kadar etkili değildir. </st><st c="3542">Hele de konferans görüşmelerde kaçınılmaz olarak daha fazla söz kesme, yanlış anlama ve konuşmaların birbirine karışması gibi durumlar yaşanır. </st><st c="3686">Diğer insanın, konuşma hakkını bize verdiğini (veya tam tersi) anlamamıza yardımcı olan sinyalleri alamayız. </st></p>
			<p><st c="3795">Sadece bu dördüncü unsuru kullanarak etkiyi yönetebilir misiniz? </st><st c="3860">Belli durumlarda bunun yapıldığını gördüm ama diğer üçü genellikle bu unsuru alt edecektir. </st><st c="3952">Yine de bir kez bir üst düzey yöneticinin, bir oda dolusu eşit konumdaki insan üzerinde (bilgi teknolojilerinin geleceğini tartışmak üzere toplanmış, dünyanın dört bir yanından araştırmacılar) nasıl kolaylıkla hâkimiyet kurduğunu izlemiştim. </st><st c="4194">Birkaç dakika içinde odadaki herkes bilinçsizce o yöneticiye boyun eğmişti, hem de izleyenler üzerinde konuma dayalı bir gücü veya konuyla ilgili özel bir tutkusu olmamasına rağmen. </st><st c="4376">Konuşurken üstü kapalı sinyalleri kullanmada büyük bir ustalığa sahipti ve kısa bir süre sonra herkes kendini, onun kelimelerle yarattığı ritimle dans ederken buldu. </st><st c="4542">İzlemesi çok güzeldi; konuşma ustalığının eyleme dökülmüş haliydi. </st></p>
			<p><st c="4609">Etkileme; taşın altına elinizi ne kadar koyduğunuzun bir ölçüsüdür ve pek çoğumuz bunu ölçmekte hiç farkında olmadığımız bir beceriye sahibiz. </st><st c="4752">Bunu kullanmak için, bu dört unsurdan en az birinde (ve tercihen birden fazlasında) üstünlük sağlamak gerekir.</st></p>
			<p><st c="4862">Yazar, konuşmacı ve koç olan </st><span><st c="4892">NICK MORGAN</st></span><st c="4903">, iletişim danışmanlığı firması Public Words’ün başkanı ve kurucusudur. </st><st c="4975">Yazarın P</st><span><st c="4984">ower Cues: The Subtle Science of Leading Groups, Persuading Others, and Maximizing Your Personal Impact</st></span><st c="5088"> (Harvard Business Review Press, 2014) adlı kitabından alınmıştır.</st></p>
			<p><br /><br /><br /><st c="5154">Yazarın Power Cues: The Subtle Science of Leading Groups, Persuading Others, and Maximizing Your Personal Impact (Harvard Business Review Press, 2014) adlı kitabından alınmıştır.</st></p>
		</div>
	<div id="charCountTotal" value="5333"></div></body>
</html>
