<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-8</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-8" lang="tr-TR" xml:lang="tr-TR">
		<div>
			<p><span><st c="0">Kıtlık prensibi: İnsanlar </st><br /><st c="26">az olan şeyi daha çok ister.</st></span></p>
			<p><span><st c="54">Uygulama: Benzersiz avantajları ve </st><br /><st c="90">özel enformasyonu vurgulayın.</st></span></p>
			<p><st c="119">Çok sayıda çalışma gösteriyor ki nesneler ve fırsatlar az olduğunda, daha değerli görülüyor. </st><st c="213">Bu, bir yönetici için son derece faydalı bir bilgidir. </st><st c="268">Kıtlık prensibini; sınırlı zaman, sınırlı kaynak ve benzersiz bir teklif gibi kurumsal karşılıklarıyla kullanabilir. </st><st c="385">Bir iş arkadaşına dürüstçe kaçmakta olan bir fırsattan bahsetmek (örneğin uzun bir tatile çıkmak üzere olan patronun gitmeden dikkatini çekme şansı gibi) o kişiyi harekete geçirebilir.</st></p>
			<p><st c="569">Yöneticiler de satıcılardan, teklifini insanların ne elde edeceği değil, harekete geçmezse ne kaybedeceği çerçevesinde nasıl şekillendirdiğini öğrenebilir. </st><st c="726">1988’de Kaliforniya’daki ev sahipleriyle ilgili yapılan ve </st><span><st c="785">Journal of Applied Psychology</st></span><st c="814">’de yayınlanan bir çalışmada “kayıp dili”nin gücü ortaya koyulmuştu. </st><st c="884">Ev sahiplerinin yarısına, evinin tam yalıtımını yaparsa her gün belli bir miktar para tasarruf edeceği; diğer yarısına ise yalıtım yapmazsa her gün aynı miktarda parayı kaybedeceği söylendi. </st><st c="1075">“Kayıp dili”yle yaklaşıldığında daha fazla insanın ev yalıtımı yaptırmayı tercih ettiği görüldü. </st><st c="1172">Aynı olgu iş dünyası için de geçerlidir. </st><st c="1213">1994 yılında yapılan ve </st><span><st c="1237">Organizational Behavior and Human Decision Processes </st></span><st c="1290">dergisinde yayınlanan bir çalışmaya göre yöneticilerin karar verme sürecinde, potansiyel kayıp rakamları, potansiyel kazançtan daha etkili oluyor.</st></p>
			<p><st c="1436">Yöneticiler, tekliflerini şekillendirirken özel olarak sunulan enformasyonun, herkes tarafından edinilebilen enformasyona göre, daha ikna edici olduğunu da unutmamalıdır. </st><st c="1608">Doktora öğrencim Amram Knishinsky 1982’deki tezini, toptan et satın alan kişilerin satın alma kararı üzerine yazdı. </st><st c="1724">Bu kişilere, hava koşullarından dolayı yurtdışından gelen et miktarında bir azalma olacağı söylendiğinde, siparişlerin iki katına çıktığı görüldü. </st><st c="1871">Ama bu bilgiye henüz başka hiç kimsenin sahip olmadığı söylendiğinde siparişler yüzde 600 arttı.</st></p>
			<p><st c="1967">Şirketin benimsemesini istediği bir fikri veya girişimi destekleyen ama herkesçe bilinmeyen bir enformasyona sahip olan yönetici, ayrıcalıklı olmanın ikna edici gücünden faydalanabilir. </st><st c="2154">Önünüze böyle bir enformasyon geldiğinde, şirketinizde kilit rol oynayan kişileri toplayın. </st><st c="2246">Enformasyonun kendisi sönük olabilir ama herkes tarafından bilinmiyor olması ona özel bir pırıltı verecektir. </st><st c="2356">Önünüzdeki enformasyonu onlara uzatarak, “Bu raporu bugün aldım. </st><st c="2421">Gelecek haftaya kadar dağıtılmayacak ama neler söylediğini size önceden göstermek istedim” deyin. </st><st c="2519">Sonra da dinleyicilerinizin masanıza nasıl eğildiğini izleyin.</st></p>
			<p><st c="2581">Bu noktada, açıkça anlaşılması gereken bir şeyi vurgulamama izin verin. </st><st c="2654">Özel bir enformasyonun sunulması veya “ya şimdi harekete geç ya da fırsatı ebediyen kaçır” uyarısı, şayet bu gerçek değilse, yapılmamalıdır. </st><st c="2795">İş arkadaşlarınızı kandırmak etik açıdan uygunsuz olmasının yanı sıra, riskli de bir harekettir. </st><st c="2892">Kandırdığınız fark edilirse ki kesinlikle fark edilecektir, teklifin ilk başta ateşlediği kıvılcım söner. </st><st c="2998">Ayrıca sonrasında size karşı dürüst olunmamasına da yol açar. </st><st c="3060">Karşılıklılık prensibini hatırlayın.</st></p>
			<p><span><st c="3096">Bu prensipleri birlikte uygulayın </st></span></p>
			<p><st c="3131">Bu altı prensiple ilgili anlaşılması zor veya karışık olan herhangi bir şey yoktur. </st><st c="3215">Aslında bu prensipler, insanların enformasyonu değerlendirme ve karar verme şekliyle ilgili sezgisel anlayışımızı çok güzel bir şekilde toparlar.  </st><st c="3361">Sonuç olarak bu prensipleri kavramak pek çok insan için oldukça kolaydır; formel bir psikoloji eğitimi olmayanlar için bile. </st><st c="3486">Ama gerçekleştirdiğim seminer ve atölye çalışmalarında, iki noktanın tekrar tekrar vurgulanması gerektiğini öğrendim.</st></p>
			<p><st c="3603">Bunlardan ilki, bu altı prensip ve uygulanma şekilleri daha net anlaşılabilsin diye ayrı ayrı ele alınsa da, etkili olmaları için birlikte uygulanmaları gerektiğidir. </st><st c="3771">Örneğin uzmanlığın öneminden bahsederken, yöneticilerin resmi olmayan sosyalleşme sohbetlerini kullanarak uzmanlıkları hakkında bilgi verebileceğini söyledim. </st><st c="3930">Ama bu sohbetler bilgi vermek kadar bilgi almak için de fırsat sunar. </st><st c="4000">Yemek arkadaşınıza işle ilgili konunun gerektirdiği becerilere ve deneyime sahip olduğunuzu gösterirken, aynı zamanda da onun geçmişini, neleri sevip sevmediğini öğrenip aranızdaki gerçek benzerlikleri belirleyebilir, böylece ona samimi övgülerde bulunmanıza yardımcı olacak bilgileri öğrenebilirsiniz. </st><st c="4303">Uzmanlığınızı su yüzüne çıkarırken aynı zamanda samimiyet kurarak ikna gücünüzü ikiye katlarsınız. </st><st c="4402">Yemek arkadaşınızı kendi tarafınıza çekerseniz, toplumsal kanıtın ikna edici gücü sayesinde diğerlerinin de size katılmalarını sağlayabilirsiniz. </st></p>
			<p><st c="4548">Vurgulamak istediğim diğer konu ise ahlak kurallarının, diğer herhangi bir teknolojide olduğu gibi sosyal etki bilimi için de geçerli olduğudur. </st><st c="4693">İnsanları bir şeyi kabul etmeleri için kandırmak veya tuzağa düşürmek ahlaki açıdan yanlış olmasının yanı sıra uygulama açısından da sakıncalıdır. </st><st c="4840">Dürüst olmayan veya aşırı baskı içeren taktikler, o an işe yarasa bile bu durum kısa vadeli olacaktır. </st><st c="4943">Bunların uzun vadeli etkisi, temel bir güven ve işbirliği içinde gerçekleşmediklerinden zarar vericidir.</st></p>
			<p><st c="5047">Gerçekleştirdiğim bir eğitim atölyesinde, büyük bir tekstil firmasının departman şefi tarafından anlatılan şu hikâyede bu nokta gayet canlı bir şekilde ortaya konuyor. </st><st c="5216">Bu kişi, şirketindeki departman şeflerinden son derece manipülatif şekilde aleni taahhütler alan bir başkan yardımcısından bahsetti. </st><st c="5349">Bu başkan yardımcısı astlarına, sunduğu teklif üzerine konuşmaları veya düşünmeleri için zaman tanımak yerine, onlara ayrı ayrı ve iş gününün en yoğun anında yaklaşıyor; planının avantajlarını, insanı bunaltan ve sabrını zorlayan şekilde fazlasıyla ayrıntılı anlatıyordu. </st><st c="5621">Ardından da ölümcül hamleyi yaparak “Bu konuda seni de ekibimde görmek benim için çok önemli” diyor ve “desteğine güvenebilir miyim” diye soruyordu. </st><st c="5770">Adamı odasından çıkarmaya ve böylece işine geri dönmeye can atan, sindirilmiş ve yorgun düşmüş departman şefleri de onun bu isteğini her seferinde kabul ediyordu. </st><st c="5933">Ama taahhütler gönüllü verilmediğinden departman şefleri işin sonunu asla getirmiyor ve böylece başkan yardımcısının girişimleri de sonuçsuz kalıyordu. </st></p>
			<p><st c="6085">Bu hikâyenin, çalışma atölyesindeki diğer katılımcılar üzerinde derin bir etkisi oldu. </st><st c="6172">Bazıları kendi manipülatif davranışlarını tanıyarak şaşkınlıkla yutkundu. </st><st c="6246">Ama herkesi afallatan esas şey, yöneticisinin planının yıkıcı çöküşünü anlatırken departman şefinin yüzünde beliren ifadeydi: Gülümsüyordu.</st></p>
			<p><st c="6385">Sosyal etki prensiplerinin aldatıcı ve zorlayıcı şekilde kullanılmasının etik açıdan yanlış ve pragmatik açıdan da hatalı olduğunu, söyleyeceğim hiçbir şey bundan daha etkili bir biçimde anlatamazdı. </st><st c="6586">Ama aynı prensipler düzgün şekilde uygulandıklarında, kararları doğru yönlendirebilir. </st><st c="6673">Geçerli bir uzmanlık, gerçek yükümlülükler, gerçek benzerlikler, gerçek bir toplumsal kanıt, verilen özel haberler ve özgürce yapılan taahhütler, büyük ihtimalle her iki tarafın da faydalanacağı tercihler yaratabilir. </st><st c="6891">Herkesin yararına işleyen böyle bir yaklaşım da başarılı bir iş yapma şeklidir, sizce de öyle değil mi? </st></p>
			<p><span><st c="6995">ROBERT CIALDINI</st></span><st c="7010">, </st><span><st c="7012">Inﬂuence and Pre-Suasion: A Revolutionary Way to Inﬂuence and Persuade</st></span><st c="7082"> (Simon &amp; Schuster, 2016) kitabının yazarıdır. </st><st c="7129">Arizona Eyalet Üniversitesi Psikoloji ve Pazarlama Bölümünde fahri profesör olan Cialdini, küresel çapta eğitimler veren ve ana tema konuşmaları sunan INFLUENCE AT WORK şirketinin de CEO’sudur.</st></p>
			<p><br /><br /><br /><st c="7322">Harvard Business Review, Ekim 2001</st></p>
		</div>
	<div id="charCountTotal" value="7357"></div></body>
</html>
