<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-10</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-10" lang="tr-TR" xml:lang="tr-TR">
		<div>
			<p><st c="0">Görevine yeni başlamış yöneticilerden, onlara başarılı bir lider olarak odaklanması gereken üç temel faaliyeti (güven oluşturmak, ekip kurmak ve geniş bir network oluşturmak) anlattığımızda duyduğumuz bir soru: “Tüm bunları ne zaman yapmamı bekliyorsunuz?”  Pek çoğu günü, çok nadiren planladıkları şeyleri yapmış olarak tamamlayabiliyor. </st><st c="339">Zamanlarının çoğunu beklenmedik sorunları çözerek ve kendine bağlı ekibin işlerini zamanında, bütçeye uygun ve standartlara göre yapmasını sağlamaya çalışarak geçiriyorlar. </st><st c="512">Kendilerini çaresizce kontrolden çıkmış hissediyorlar. </st><st c="567">Çünkü acil şeyler (yani günlük işler) sürekli, önemli olan şeyleri (yani yönetici ve lider olarak süregiden işleri) âdeta gaspediyor. </st></p>
			<p><st c="701">Böylece çoğu, tek yaptığımız şeyin yapılacaklar listesini daha da uzatmak olduğunu düşünerek itirazda bulunmaya başlar. </st><st c="821">Bu temel unsurlar (onlara “Liderliğin ve Yönetmenin Üç Şartı” diyoruz) hızlı ve kolay zaferler değildir. </st><st c="926">Bunlar, kişinin liderlik becerisi için son derece değerli ve önemlidir. </st></p>
			<p><st c="998">• </st><span><st c="1000">Güven inşa etmek.</st></span><st c="1017"> Başarılı bir liderlik temelde başkalarını etkilemekle ilgilidir ve güven, insanları etkileme becerisinin temelini oluşturur. </st><st c="1143">Dolayısıyla bir yönetici, birlikte çalıştığı kişilerin tümünün güvenini kazanmak için çalışmalıdır. </st><st c="1243">Bunu, güvenle ilgili iki temel bileşeni sergileyerek gerçekleştirir; yetkinlik ve karakter. </st><st c="1335">Yetkinlik, ekibin yaptığı her konuda her şeyi bilmek değil, sağlam kararlar alacak kadar işten anlamak ve yeterli bilgiye sahip olmadığında soru soracak cesareti gösterebilmektir. </st><st c="1515">Karakter ise; karar ve eylemleri bireysel çıkarların ötesinde değerlere dayandırmak ve işi, müşterileri (dahili veya harici) ve işi yapan kişileri gerçekten önemsemek anlamına gelir. </st><st c="1698">İnsanlar yetkinliğinize ve karakterinize inandığında, doğru şeyi yaptığınıza da güvenir.</st></p>
			<p><st c="1786">• </st><span><st c="1789">Gerçek bir ekip kurmak ve onun aracılığıyla yönetmek</st></span><st c="1841">. Etkili bir ekip, paylaşılan değerlere dayanan, ortak ve güçlü bir amaç etrafında bir araya gelir. </st><st c="1941">Gerçek bir ekipte, üyeler arasındaki bağ öyle güçlüdür ki insanlar ancak beraber başaracaklarına veya kaybedeceklerine gerçekten inanır; ekip kaybederse hiçbirinin kazanamayacağını bilir. </st><st c="2129">Güçlü ekipler amaç ve değerlerin yanı sıra, angajman kurallarına da sahiptir. </st><st c="2207">Bunlar üyelerin birlikte nasıl çalışacaklarına dair açık veya üstü kapalı şartlardır. </st><st c="2293">Örneğin ne tür çatışmalara izin verilir ve hangilerine izin verilmez? </st><st c="2363">Akıllı bir lider; gerçek bir ekibi oluşturan tüm unsurları sağlar (amaç, değerler, kurallar) ve sonra da bu ekip aracılığıyla yönetir. </st><st c="2498">Yani “bunu yap çünkü patron benim” demek yerine, “bunu ekip için yap” der ki bu söylem çok daha etkili bir yaklaşımdır. </st><st c="2618">Gerçek bir ekipte, üyeler üyeliklerine değer verir ve yol arkadaşlarını yüzüstü bırakmamak için daha fazla çabalar. </st><st c="2734">Akıllı bir lider, bu güçlü bağı oluşturur ve bunu davranışları şekillendirmek için kullanır.</st></p>
			<p><st c="2826">• </st><span><st c="2829">Network oluşturmak</st></span><st c="2847">. Her ekip, dışarıdan kişi veya grupların desteğine ve işbirliğine ihtiyaç duyar. </st><st c="2929">Etkili bir lider, proaktif davranıp sadece o anki iş için değil gelecekteki hedefler için de gerekli olan kişileri içeren bir network kurup onu sürdürür. </st><st c="3083">Bu, hiç şüphesiz yeni yöneticileri en çok zorlayan koşuldur. </st><st c="3144">Network oluşturmanın, insanlardan bir şey istedikleri için onları seviyormuş gibi davranmalarını gerektiren, manipülatif bir kurumsal politika şekli olduğunu düşünürler. </st><st c="3314">Bu tür şeylerin dışında kalmaya çalışırlar. </st><st c="3358">Ama ne yazık ki böyle yaparak kendinin ve ekibinin, iyi bir amaç için başkalarını etkileme becerisini gereksiz yere kısıtlarlar. </st><st c="3487">Network oluşturmak politik davranmak gibi görülebilir ama dürüstçe, açıklıkla ve her iki tarafın da fayda sağlayacağı bir ilişki yaratmaya yönelik gerçek bir niyetle yapıldığında, böyle olması gerekmez.</st></p>
			<p><st c="3689">İşte bu noktada, bu üç şartı açıkladıktan sonra şu soruyu duyarız: “Güven inşa etme, ekip kurma ve network oluşturma işini ne zaman yapmamız bekleniyor, onca şeyle birlikte bunları nasıl yapacağız?”</st></p>
			<p><st c="3888">Bunun cevabı, bu “Üç Şart”ın ve her birinin kapsadığı şeylerin, yapılacaklar listesine koyacağınız ayrı ayrı işler olmadığıdır. </st><st c="4017">Aksine güçlü ve etkili bir lider, günlük işlerin aracılığıyla yönetir ve liderlik eder. </st><st c="4105">Bir lider ve yönetici olarak vazifesini yapmak için günlük işleri ve onların getirdiği kaçınılmaz krizleri kullanmakta ustadır.</st></p>
			<p><st c="4232">Peki, bunu nasıl yapar?</st></p>
			<p><st c="4256">Günlük işlerini yaparken akıllıca sorular sorup içgörülü tavsiyelerde bulunur, becerilerini sergileme fırsatını kullanır ve güven inşa eder. </st><st c="4398">Çalışanlarını veya ekibin hizmet verdiği kişileri umursadığını gösterir, günlük karar ve seçimleri kendi değerlerini göstermek için kullanır. </st><st c="4540">Kendini, böbürlenerek değil ne bildiğini, neye inandığını ve neye değer verdiğini sergileyen şekilde gösterir. </st><st c="4651">Bunu yaparak da güven uyandırır. </st></p>
			<p><st c="4684">Böyle bir yönetici, ekip oluşturur ve günlük işlerdeki sorun ve krizleri kullanarak çalışanlara, ekibin amaç ve değerlerini hatırlatır. </st><st c="4820">Bir angajman kuralını (örneğin birbirlerine saygısızca davranmamak) ihlal eden veya kendi çıkarını, ekibin çıkarının önünde tutan ekip üyesini hemen uyarır. </st><st c="4977">Kurallar lider dahil tüm üyeler için geçerli olduğundan lider, kuralları ihlal ederse ekibinin kendisinden de hesap sormasını ister.</st></p>
			<p><st c="5109">Rutin faaliyetlerin (örneğin departman şefleriyle yapılan düzenli toplantılar ve hatta asansördeki karşılaşmalar) sunduğu fırsatları kullanıp bir network oluşturarak kendi ekibinin dışındaki iş arkadaşlarıyla ilişki kurar ve bu ilişkileri sürdürür. </st><st c="5359">Diğer grup liderlerini içeren sorunlara, hem sorunu çözecek hem de uzun süreli bir ilişki geliştirecek şekilde, bilinçli bir biçimde yaklaşır. </st><st c="5502">Ekip dışında sunacağı enformasyondan faydalanabilecek kişilerle proaktif şekilde paylaşımda bulunur. </st><st c="5603">Ekip üyelerini, insanlarla ilişkilerinde aynı yaklaşımı benimsemeye teşvik eder.</st></p>
			<p><st c="5683">Şüphesiz bunlar, başarılı yöneticilerin günlük işleri kullanarak liderliğin daha derin gerekliliklerini yerine getirmelerinin sadece birkaç yoludur ama önemli olan ana fikri anlamak. </st><st c="5867">Aslına bakarsanız etkili bir yönetici haline gelme mücadelesinde ezilmemenin bir “sırrı” varsa, o da kesinlikle budur. </st><st c="5986">Yeni yöneticilerin, bu prensibi kavradıklarında bir anda keyiflendiklerine şahit oluyoruz: Günlük işler, iyi bir lider olmak için engel değil tersine bunu başarmanın bir yolu, bir vasıtasıdır.</st></p>
			<p><st c="6178">Yeni yönetici, bu dersi bir kere öğrendiğinde günlük işlere farklı bir şekilde bakar. </st><st c="6265">Her yeni iş, her beklenmedik problem için bir an durup kendine “Bunu güveni beslemek için, bir ekip kurmak ve onu güçlendirmek için ya da network’ü genişletmek için nasıl kullanabilirim” diye sorar. </st></p>
			<p><span><st c="6464">LINDA A. </st><st c="6473">HILL</st></span><st c="6477">, Harvard İşletme Okulunda işletme profesörüdür. </st><span><st c="6526">Becoming a Manager</st></span><st c="6544"> kitabının yazarı ve </st><span><st c="6565">Being the Boss</st></span><st c="6579"> ve </st><span><st c="6583">Collective Genius: The Art and Practice of Leading Innovation</st></span><st c="6644"> (Harvard Business Review Press, 2014) kitaplarının eş yazarıdır. </st></p>
			<p><span><st c="6710">KENT LINEBACK</st></span><st c="6723">, uzun yıllar iş dünyasında ve devlette yönetici ve idareci olarak çalıştı. </st><span><st c="6799">Collective Genius: The Art and Practice of Leading Innovation</st></span><st c="6860"> kitabının eşyazarıdır (Harvard Business Review Press, 2014).</st></p>
			<p><br /><br /><br /><st c="6921">hbr.org, 24 Eylül 2015</st></p>
		</div>
	<div id="charCountTotal" value="6944"></div></body>
</html>
