<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-6</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-6" lang="tr-TR" xml:lang="tr-TR">
		<div>
			<p><st c="0">Bir avuç “doğuştan yetenekli” insan, dinleyicileri nasıl ele geçireceğini, kararsızları nasıl yönlendireceğini ve muhalefet edenlerin fikrini nasıl değiştireceğini doğal bir beceriyle biliyor. </st><st c="194">Bu ikna ustalarını, hünerlerini sergilerken izlemek hem etkileyici hem de sinir bozucudur. </st><st c="285">Etkileyici olan nokta, karizma ve hitabet gücünü kullanarak insanları kolaylıkla istedikleri şeyi yapmaya ikna etmeleri değildir sadece. </st><st c="422">Diğerlerinin istenen şeyi yapmaya bu kadar istekli olması da aynı şekilde çarpıcıdır. </st></p>
			<p><st c="508">Bu deneyimin sinir bozucu olan yanı ise doğuştan ikna yeteneğine sahip kişilerin genellikle bu önemli beceriyi açıklayamaması veya onu başkalarına aktaramamasıdır. </st><st c="672">İnsanlarla iletişim kurma şekilleri adeta bir sanattır ve sanatçılar genellikle “yapma” kısmında, “anlatma” kısmından çok daha iyidir. </st><st c="807">Bu insanların pek çoğu, normal bir karizma ve hitabet becerisinden fazlasına sahip değildir. </st><st c="900">Oysa biz liderliğin “başkaları aracılığıyla iş görme” kısmıyla boğuşmak zorunda kalıyoruz. </st><st c="991">Bu, son derece bireysel bir işgücünü her gün motive etmenin ve yönetmenin bir yolunu bulmak zorunda olan kurumsal yöneticiler için acı verici şekilde tanıdıktır. </st><st c="1153">Artık “çünkü patron benim” kartı kullanılmıyor. </st><st c="1201">Bu yaklaşım sadece alçaltıcı ve moral bozucu değil aynı zamanda departmanlar arası ortak girişimlerin ve şirketler arası ortaklıkların otorite sınırlarını belirsiz hale getirdiği bir dünyada yersiz de kalıyor. </st><st c="1411">Böyle bir ortamda ikna becerisi, insanlar üzerinde otorite kurmaktan çok daha büyük bir etki yaratıyor. </st></p>
			<p><st c="1515">Bu bizi başladığımız yere geri getiriyor. </st><st c="1557">İkna becerisi her zamankinden daha gerekli hale gelmiş durumda. </st><st c="1621">Peki ama, ikna becerisi yüksek olanlar bunu başkalarına öğretemiyorsa diğer yöneticiler bu beceriyi nasıl edinecek? </st><st c="1737">Bilimden yardım alarak… Davranış bilimcileri; son elli yıl içinde, belli etkileşimlerin insanları bir şeyi kabul etmeye, uyum sağlamaya veya değişmeye nasıl yönlendirdiğini açıklığa kavuşturan pek çok deney gerçekleştirdi. </st><st c="1960">Bu araştırmalar, derinlemesine kökleşmiş bazı dürtü ve ihtiyaçlara hitap ederek insanların ikna edilebildiğini ve bunun da öngörülebilir şekillerde meydana geldiğini gösterdi. </st><st c="2136">Diğer bir deyişle ikna becerisi; öğretilebilen, öğrenilebilen ve uygulanabilen çeşitli temel prensipler tarafından yönetilmektedir. </st><st c="2268">Yöneticiler bu ilkeler üzerinde çalışarak, uzlaşma sağlama, anlaşmaya varma ve imtiyaz kazanma işine bilimsel bir kesinlik getirebilir. </st><st c="2404">İlerleyen sayfalarda, ikna becerisiyle ilgili 6 temel prensibi açıklayacağım ve yöneticilerin bunları kendi kuruluşlarında uygulayabilmeleri için bazı yöntemler sunacağım.</st></p>
			<p><span><st c="2575">Hoşlanma prensibi: İnsanlar, </st><br /><st c="2605">kendinden hoşlananlardan hoşlanır.</st></span></p>
			<p><span><st c="2639">Uygulama: Gerçek benzerlikleri ortaya çıkarın ve samimi övgülerde bulunun.</st></span></p>
			<p><st c="2714">Tupperware partisi olarak bilinen satış şekli, bu prensibin canlı bir örneğidir. </st><st c="2796">Tupperware ürünlerinin sergilendiği bu etkinlik, arkadaş, komşu ve akrabalarını evine davet eden bir kişi (çoğu zaman bir kadın) tarafından gerçekleştirilir. </st><st c="2954">Misafirlerin ev sahibine olan yakınlığı, onları alışveriş yapmaya eğilimli hale getirir; bu, ürün tanıtma davetlerinde alınan satın alma kararları üzerine 1990’da yapılan bir araştırmayla teyit edilmiş bir dinamiktir. </st><span><st c="3172">Journal of Consumer Research</st></span><st c="3200">’te yazan araştırmacılar Jonathan Frenzen ve Harry Davis, misafirlerin ev sahibine olan sevgisi ve yakınlığının, satın alma kararlarında, ürünü beğenmelerinden iki kat daha etkili olduğunu gördü. </st><st c="3397">Yani bir Tupperware davetindeki misafirler, ürünü sadece kendilerini değil ev sahibini de memnun etmek için satın alıyor.</st></p>
			<p><st c="3518">Tupperware partisinin bu prensibi tüm iş dünyası için geçerlidir: İnsanları etkilemek istiyorsanız, arkadaş olun. </st><st c="3633">Nasıl mı? </st><st c="3643">Bu konudaki bir araştırma, hoşlanmayı artıran çeşitli unsurlar tespit etti. </st><st c="3719">Bunlardan özellikle ikisi diğerlerinin yanında öne çıkıyor; benzerlik ve övgü… Benzerlik, insanları gerçekten de birbirine çekiyor. </st><st c="3851">1968 yılında </st><span><st c="3864">Journal of Personality</st></span><st c="3886">’deki bir makalede açıklanan bir deneyde katılımcıların, aynı politik görüş ve sosyal değerleri paylaştıklarını öğrendiği kişilere, fiziksel olarak da daha yakın durduğu görüldü. </st><st c="4066">1963’te </st><span><st c="4074">American Behavioral Scientists</st></span><st c="4104">’te yayınlanan bir makalede ise araştırmacı F.B. </st><st c="4154">Evans, sigorta şirketi kayıtlarından edindiği demografik verileri kullandı. </st><st c="4230">Bu araştırmaya göre müşteri adayları sigorta poliçesini; yaş, din, politika ve hatta sigara içme alışkanlığı açısından kendine benzeyen satıcıdan almaya daha istekli oluyordu. </st></p>
			<p><st c="4406">Yöneticiler benzerlik kozunu, yeni işe aldıkları kişiler, başka bir departmanın müdürü veya yeni bir patronla bağ kurmak için kullanabilir. </st><st c="4546">İşyerinde yapılan gayriresmi konuşmalar, ortak ilgi alanlarını (bir hobi, üniversite basketbol takımı veya yeniden yayınlanan Seinfeld bölümleri gibi) keşfetmek için mükemmel fırsatlardır. </st><st c="4735">Önemli olan nokta bu bağı erken kurabilmektir. </st><st c="4782">Çünkü bu, sonraki karşılaşmalarda bir iyi niyet ve güven varsayımı yaratacaktır. </st><st c="4863">İkna etmeye çalıştığınız insanlar sizin lehinizde bir eğilime sahip olduğunda, yeni bir projenin desteklenmesini sağlamak çok daha kolay olacaktır.</st></p>
			<p><st c="5010">Hoşlanmaya yol açan diğer şey övgüdür. </st><st c="5050">Övgü hem karşıdakini hem de onun güvenini kazandırır. </st><st c="5104">Bazen bu övgünün hak edilmiş olması bile gerekmez. </st><span><st c="5155">Journal of Experimental Social Psychology</st></span><st c="5196">’de yazan Kuzey Carolina Üniversitesinden araştırmacılar; insanların, onları cömertçe öven birine karşı, yaptığı yorumlar doğru olmasa bile, büyük bir saygı hissettiğini gösterdi. </st><st c="5377">Ellen Berscheid ve Elaine Hatﬁeld Walster ise </st><span><st c="5423">Interpersonal Attraction</st></span><st c="5447"> (Addison-Wesley, 1978) adlı kitaplarında, bir insanın özellikleri, tavrı veya performansı hakkında olumlu yorum yapmanın, o kişinin sizden hoşlanmasını ve isteklerinize uyma arzusu duymasını sağladığını gösteren veriler sundu. </st></p>
			<p><st c="5675">Becerikli yöneticiler övgüyü, verimli bir ilişki kurmanın yanı sıra hasar görmüş veya üretken olmayan bir ilişkiyi düzeltmek için de kullanabilir. </st><st c="5822">Organizasyonda büyük bir birimin yöneticisi olduğunuzu düşünün. </st><st c="5886">İşiniz gereği, hiç hoşlanmadığınız bir başka yöneticiyle (ona Dan diyelim) sık sık iletişim kurmanız gerekiyor. </st><st c="5998">Onun için ne kadar çok şey yaparsanız yapın asla yeterli olmuyor. </st><st c="6064">Daha da kötüsü elinizden geleni yaptığınıza inanıyor gibi de görünmüyor. </st><st c="6137">Bu tavrına; becerilerinize ve iyi niyetinize karşı aleni güvensizliğine içerlediğinizden onunla gerektiği kadar zaman geçirmiyorsunuz; bunun sonucunda her ikinizin departmanının da performansı gittikçe düşüyor.</st></p>
			<p><st c="6347">Övgü üzerine yapılan araştırmalar, ilişkinin düzeltilmesi için belli bir stratejiyi işaret ediyor. </st><st c="6447">Bulması zor olabilir ama Dan’le ilgili samimiyetle beğenebileceğiniz bir şey mutlaka vardır. </st><st c="6540">Bu; departmanındaki insanları umursaması, ailesine bağlılığı veya sahip olduğu iş etiği olabilir. </st><st c="6638">Onunla bir sonraki karşılaşmanızda, bu özelliği hakkında takdir edici bir yorumda bulunun. </st><st c="6729">En azından onun değer verdiği bir şeyi, sizin de değerli bulduğunuzu net bir şekilde belirtin. </st><st c="6824">Bunun, Dan’in bitmeyen negatifliğini hafifleteceğine, yetkinliğiniz ve iyi niyetiniz hakkında onu ikna etmeniz için size bir fırsat vereceğine eminim.</st></p>
			<p><span><st c="6974">Karşılıklılık prensibi: </st><br /><st c="6999">İnsanlar aynı şekilde karşılık verir.</st></span></p>
			<p><span><st c="7036">Uygulama: Almak istediğinizi verin.</st></span></p>
			<p><st c="7072">Övgü, Dan’in üzerinde muhtemelen ılımlı ve yumuşatıcı bir etki yaratacaktır çünkü ne kadar aksi biri olursa olsun yine de o da bir insan ve o da “kendine nasıl davranılırsa karşısındakine öyle davranmak” şeklindeki evrensel insani eğilime tabi. </st><st c="7318">Kendinizi size gülümsedi diye bir iş arkadaşınıza gülümserken bulduysanız, bu prensibin nasıl işlediğini biliyorsunuz demektir.</st></p>
			<p><st c="7445">Yardım kuruluşları, para toplamak için karşılıkta bulunma prensibini kullanır. </st><st c="7525">Örneğin Amerikalı Engelli Gaziler Derneği (Disabled American Veterans), yıllarca sadece çok başarılı yazılmış bir yardım toplama mektubu kullanarak, başvuruların yüzde 18’inden geri dönüş elde etti. </st><st c="7724">Ama dernek zarfa ufak bir hediye koymaya başladığında, geri dönüş neredeyse ikiye katlanarak yüzde 35’e ulaştı. </st><st c="7836">Hediye (kişiye özel hazırlanmış adres etiketi) son derece mütevazıydı ama fark yaratan şey bağışçı adayının ne aldığı değil, herhangi bir şey almış olmasıydı. </st></p>
			<p><st c="7995">O mektupta işe yarayan şey ofiste de işe yarayacaktır. </st><st c="8050">Elbette bu, tedarikçileri satın alma departmanlarına hediyeler yağdırmaya yönelten bayram coşkusundan daha öte bir şeydir. </st><st c="8173">1996’da satın alma müdürleri </st><span><st c="8202">Inc</st></span><st c="8205">. dergisinden bir muhabire, bir tedarikçiden hediye aldıklarında, normalde reddedecekleri bir ürünü veya hizmeti satın almaya istekli hale geldiklerini itiraf etti. </st><st c="8370">Hediye ayrıca müşteriyi elinde tutma üzerinde de çarpıcı bir etkiye sahiptir. </st><st c="8448">Kitabımın okuyucularından bana, iş yerindeki etkileme prensiplerine dair kendi hayatlarından örnekler göndermelerini istedim. </st><st c="8574">Oregon’da, kamu personeli olarak çalışan bir okuyucu, gönderdiği mektupta yöneticisine bağlılığının nedenlerini şöyle sıralamıştı:</st></p>
			<p><span><st c="8704">Oğluma ve bana Noel’de ve doğum günümde hediye alıyor. </st><st c="8760">Yaptığım işte bir terfi fırsatı yok ve bu konuda yapabileceğim tek şey başka bir departmana geçmek. </st><st c="8860">Ama kendimi buna karşı direnirken buluyorum. </st><st c="8905">Patronumun emekliliği yaklaştı ve ben de o gittikten sonra ayrılırım diye düşünüyorum… Şimdilik, bana karşı çok iyi olduğu için, kendimi orada kalmak zorunda hissediyorum. </st></span></p>
			<p><st c="9077">Hediye vermek, karşılıklılık prensibinin en basit uygulamalarından biridir. </st><st c="9153">Daha gelişmiş ve incelikli kullanım biçimlerinde ise, ofiste pozitif tavır takınmaya ve üretken kişisel ilişkiler geliştirmeye çalışan yöneticiye, gerçek bir ilk hamle üstünlüğü sağlayacaktır: Yönetici, karşısından görmek istediği davranışı ilk sergileyen olursa, çalışanlarından da bunu görebilir. </st><st c="9452">Konu ister güven duygusu, ister işbirliği ruhu, ister pozitif tavırlar olsun; lider, karşısından görmek istediği davranışla ilgili örnek olmalıdır.</st></p>
			<p><st c="9599">Aynısı, bilgi sunma ve kaynak ayırma konusuyla karşılaşan yönetici için de geçerlidir. </st><st c="9687">Eleman eksikliği yaşayan ve önünde hızla yaklaşan bir teslim tarihi bulunan bir meslektaşınıza, personelinizden birini ödünç verirseniz, ihtiyacınız olduğunda yardım alma şansınız artar. </st><st c="9874">Meslektaşınız size teşekkür ettiğinde “Hiç önemli değil, yardım edebildiğime sevindim. </st><st c="9961">İhtiyacım olduğunda senin yardımını almanın benim için ne kadar önemli olduğunu biliyorum” gibi bir şeyler söylerseniz, şansınız daha da yükselir.</st></p>
			<p><span><st c="10107">Toplumsal kanıt prensibi: </st><br /><st c="10134">İnsan, benzerlerinin izinden gider.</st></span></p>
			<p><span><st c="10169">Uygulama: Mümkün olan her yerde </st><br /><st c="10202">emsalin gücünü kullanın.</st></span></p>
			<p><st c="10226">Sosyal bir canlı olan insan; nasıl düşüneceği, hissedeceği ve davranacağı hakkında ipuçlarını, büyük ölçüde başkalarına bakarak edinir. </st><st c="10363">Bunu sezgisel olarak biliriz. </st><st c="10393">Ayrıca bu sezgi, ilk kez 1982’de </st><span><st c="10426">Journal of Applied Psychology</st></span><st c="10455">’de açıklanan deney gibi çeşitli çalışmalarla da teyit edilmektedir. </st><st c="10525">Bir grup araştırmacı, Güney Carolina Columbia’da bir yardım kampanyası için bağış toplamak üzere kapı kapı dolaşıp insanlara, halihazırda bağışta bulunmuş mahalle sakinlerinin listesini gösterdi. </st><st c="10721">Araştırmacılar, bağış yapanların listesi uzadıkça, istekte bulundukları kişilerin bağış yapma ihtimalinin de arttığını gördü.</st></p>
			<p><st c="10846">Bağış yapması istenen kişiler için, listede arkadaşlarının veya komşularının adlarının yer alması, bu isteğe nasıl karşılık verecekleriyle ilgili bir tür toplumsal kanıttı. </st><st c="11020">Ama o listedeki isimler bir grup yabancıya ait olsaydı, bu kadar etkili olmazdı. </st><st c="11101">1960’larda yapılan ve sonuçları ilk kez </st><span><st c="11141">Journal of Personality and Social Psychology</st></span><st c="11185">’de açıklanan bir deneyde, New York sakinlerinden, kayıp bir cüzdanı sahibine geri götürmeleri istendi. </st><st c="11290">İnsanlar, başka bir New Yorklunun da bunu yaptığını öğrendiğinde, cüzdanı geri götürme girişiminde bulunma ihtimali artıyordu. </st><st c="11417">Ama yabancı bir ülkeden birinin cüzdanı sahibine götürmeye çalıştığını öğrendiklerinde, bu bilgi onları herhangi bir yönde etkilemedi. </st></p>
			<p><st c="11552">Bu iki deneyden yöneticilerin çıkaracağı ders, benzer konumdaki kişilerin ikna konusunda son derece etkili olabileceğidir. </st><st c="11675">Bilim, satış uzmanlarının zaten bildiği bir gerçeği destekliyor: Memnun kalan müşterilerin yorumları, müşteri ve müşteri adayı benzer koşulları paylaştığında çok daha fazla işe yarıyor. </st><st c="11861">Bu ders, yeni bir kurumsal girişimi kabul ettirme göreviyle karşı karşıya olan bir yöneticiye yardımcı olabilir.</st></p>
			<p><st c="11973">Departmanınızın iş süreçlerini modernize etmeye çalıştığınızı düşünün. </st><st c="12045">Bir grup eski çalışan buna direnç gösteriyor. </st><st c="12091">Çalışanları bu hamlenin olumlu yönlerine bizzat kendiniz ikna etmeye çalışacağınıza, bu girişimi destekleyen eski bir çalışandan bir ekip toplantısında bu konuda konuşmasını isteyin. </st><st c="12274">Grubu ikna etme konusunda, bir iş arkadaşının olumlu görüşü, patronun yapacağı bir konuşmaya kıyasla, daha fazla şansa sahiptir. </st><st c="12403">Basitçe söylemek gerekirse, insanlar üzerinde etki, genellikle dikey değil yatay yaratılır.</st></p>
			<p><span><st c="12494">Tutarlılık prensibi: </st><br /><st c="12516">İnsanlar net yükümlülüklere uyar.</st></span></p>
			<p><span><st c="12549">Uygulama: İnsanların yükümlülüğünü aktif, </st><br /><st c="12592">herkese açık ve gönüllü hale getirin.</st></span></p>
			<p><st c="12629">Hoşlanma etkili bir güçtür ama ikna işi; insanları kendinize, fikir veya ürününüze yakın hissettirmekten daha fazlasını içerir. </st><st c="12758">İnsanların sadece sizi sevmeleri yetmez, istediğiniz şeye karşı belli bir yükümlülük hissetmeleri de gerekir. </st><st c="12868">İyilikte bulunmak, insanların size karşı yükümlü hissetmesini sağlamanın güvenilir yollarından biridir. </st><st c="12972">Bunun bir başka yolu da onlardan açık bir taahhüt almaktır. </st></p>
			<p><st c="13032">Kendi yaptığım bir araştırmada gördüm ki çoğu insan, bir konuyla ilgili tarafını belli eder veya konuya desteğini açıklarsa, daha sonra buna bağlı kalmayı tercih ediyor. </st><st c="13202">Diğer çalışmalar da bu bulguyu destekliyor: Görünüşte önemsiz, küçük bir taahhüt bile gelecekteki eylem üzerinde güçlü bir etkiye sahip olabiliyor. </st><st c="13350">1983’te </st><span><st c="13358">Personality and Social Psychology Bulletin</st></span><st c="13400">’de yazan İsrailli araştırmacılar, bir sitede oturanların yarısından, engelliler için bir merkez yapılmasını destekleyen bir dilekçeyi imzalamasını istedi. </st><st c="13557">İyi bir amaca hizmet ediyordu ve küçük bir şey isteniyordu; neredeyse hepsi dilekçeyi imzalamayı kabul etti. </st><st c="13666">İki hafta sonra, Engelliler İçin Ulusal Yardım Toplama Gününde, bu kez sitenin tüm sakinlerinden destek istendi.</st></p>
			<p><st c="13778">Önceden dilekçeyi imzalaması istenmemiş olanların yarısından biraz fazlası katkıda bulundu. </st><st c="13871">Ama dilekçeyi imzalayanların yüzde 92’si para bağışı yaptı. </st><st c="13931">Apartman sakinleri taahhütlerine uymaya zorunlu hissetmişti çünkü bu taahhütler aktif, herkese açık ve gönüllü şekilde yapılmıştı. </st><st c="14062">Bu üç özelliği ayrı ayrı ele almak gerekir. </st></p>
			<p><st c="14106">Aktif şekilde yapılan bir seçimin (kişinin sesli olarak dile getirdiği, yazdığı veya açıkça ortaya koyduğu) gelecekteki eylemi yönlendirme ihtimalinin, dile getirilmeyen seçimlerden çok daha yüksek olduğunu gösteren güçlü ampirik bulgular var. </st><st c="14350">Delia Ciofﬁ ve Randy Garner 1996’da </st><span><st c="14386">Personality and Social Psychology Bulletin</st></span><st c="14428">’de açıkladıkları deneyde, bir grup üniversite öğrencisinden, devlet okullarındaki AIDS eğitim programında gönüllü çalışmak istediklerini belirten bir form doldurmaları istendi. </st><st c="14607">Diğer gruptaki öğrencilerse aynı projeye, katılmak istemediklerini yazan bir formu boş bırakarak gönüllü oldular. </st><st c="14721">Birkaç gün sonra gönüllüler çalışmaya geldiğinde, katılan öğrencilerin yüzde 74’ünün, taahhüdünü formu doldurarak belirten gruptan olduğu görüldü.</st></p>
			<p><st c="14867">Astını belli bir eylem planına uymaya ikna etmek isteyen bir yönetici için bundan çıkarılacak sonuç açıktır; taahhüdü yazılı olarak almak. </st><st c="15007">Diyelim ki çalışanınızın, raporları zamanında göndermesini istiyorsunuz. </st><st c="15080">Bu konuda anlaşmaya vardığınızda ondan, kararı özetleyen bir yazı yazmasını ve size göndermesini isteyin. </st><st c="15186">Böylece taahhüdü yerine getirme ihtimalini büyük ölçüde artırırsınız çünkü insanlar genellikle yazdıkları şeylere uyar.</st></p>
			<p><st c="15305">Yükümlülüğün toplumsal boyutuyla ilgili araştırmalar, yazılı taahhüdün, herkese açık şekilde yapıldığında daha da güçlü hale geldiğini gösteriyor. </st><st c="15453">1955’te </st><span><st c="15461">Journal of Abnormal and Social Psychology</st></span><st c="15502">’de yayınlanan klasik bir deneyde, üniversite öğrencilerinden ekrana yansıtılan çizgilerin uzunluğunu tahmin etmeleri istendi. </st><st c="15630">Bazı öğrencilere, seçimini bir kâğıda yazıp imzalaması ve deney yapan kişiye vermesi söylendi. </st><st c="15725">Diğerleri ise seçimini tahtaya yazdı ve yazdıktan hemen sonra tahtayı sildi. </st><st c="15802">Geri kalanlardan ise akıllarındaki seçimi hiç açıklamamaları istendi.</st></p>
			<p><st c="15871">Ardından deneyi yapanlar, üç gruba da ilk seçimlerinin yanlış olabileceğini gösteren kanıtlar sundu. </st><st c="15973">Seçimini sadece aklında tutan ve açıklamayan öğrenciler ilk kararlarını yeniden değerlendirdi. </st><st c="16068">Tahminini yazan ve hemen ardından silen öğrenciler ilk seçimlerine daha sadık kaldı. </st><st c="16153">Ama tahminini kâğıda yazıp imzalayan ve araştırmacıya verenler, büyük bir farkla ilk seçimini değiştirmek istemeyen grup oldu.</st></p>
			<p><st c="16279">Bu deney, insanların başkalarına tutarlı görünmeyi ne kadar çok istediğinin altını çiziyor. </st><st c="16372">Raporunu geç gönderen çalışan örneğine geri dönelim. </st><st c="16425">Onu raporların zamanında gönderilmesinin gerekliliğine ikna ettikten sonra, bu taahhüdünün herkes tarafından bilinmesini sağlayarak yükümlülük duygusunu güçlendirmelisiniz. </st><st c="16598">Bunu yapmanın bir yolu şöyle bir e-posta göndermek olabilir: “Planının tam ihtiyacım olan şey olduğunu düşünüyorum. </st><st c="16714">Onu üretim bölümündeki Diane’a ve sevkıyat bölümündeki Phil’e de gösterdim. </st><st c="16790">Onlar da çok isabetli bir karar olduğunu düşünüyor.” Bu taahhütler nasıl şekillendirilirse şekillendirilsin, asla insanların kendi kendine aldığı ve sonra da kimsenin haberi olmadan terk ettiği “yeni yıl kararları” gibi olmamalıdır. </st><st c="17023">Herkese açık ve gözle görünür şekilde yapılmalıdır.</st></p>
			<p><st c="17074">300 yıldan uzun bir süre önce Samuel Butler, taahhütlerin uzun süreli ve etkili olması için neden gönüllü yapılması gerektiğini kısa ve öz bir şekilde anlatan bir çift mısra yazdı: “İsteği dışında boyun eğen kişi / yine de kendi fikrini sürdürür.” Bir iş dayatılır ve zorla yaptırılırsa bu bir taahhüt değil istenmeyen bir yüktür. </st><st c="17406">Patronunuz, siyasi bir adayın kampanyasına bağış yapmanız için size baskı yaparsa, nasıl tepki vereceğinizi düşünün. </st><st c="17523">Bu sizi, oy kabininde tek başınıza kaldığınızda o adayı seçmeye daha istekli hale getirir mi?  </st><st c="17617">Muhtemelen hayır. </st><st c="17635">Aslında 1981’de yayınlanan </st><span><st c="17662">Psychological Reactance (Academic Press)</st></span><st c="17702"> adlı kitapta Sharon S. </st><st c="17726">Brehm ve Jack W. </st><st c="17743">Brehm, patronun bu baskısına karşı duyduğunuz kızgınlığı dışa vurmak için tam tersi şekilde oy vereceğinizi belirten veriler sunuyor.</st></p>
			<p><st c="17876">Böyle bir geri tepme ofiste de yaşanabilir. </st><st c="17921">Yavaş hareket eden çalışana geri dönelim. </st><st c="17963">Davranışında kalıcı bir değişiklik yaratmak istiyorsanız, isteğinize uyması için tehdit veya baskı kullanmaktan kaçının. </st><st c="18084">Davranışındaki değişikliği büyük ihtimalle kişisel bir değişim taahhüdü olarak değil, gözdağının bir sonucu olarak görecektir. </st><st c="18211">O çalışanın iş yerinde gerçekten değer verdiği bir şeyi tespit etmek (üst kalite işçilik veya belki takım ruhu) ve zamanında sunulan raporların bu değerlerle nasıl tutarlı olduğunu açıklamak daha iyi bir yaklaşım olacaktır. </st><st c="18435">Bu yaklaşım ona, değişimiyle ilgili sahip çıkabileceği nedenler sunar. </st><st c="18506">Böylece bu nedenler davranışlarını, siz onu izlemiyorken bile yönlendirmeye devam eder. </st></p>
			<p><span><st c="18594">Otorite prensibi: İnsanlar </st><br /><st c="18621">uzmanların fikrine riayet eder.</st></span></p>
			<p><span><st c="18652">Uygulama: Uzmanlığınızı ortaya koyun; </st><br /><st c="18691">zaten biliyorlar diye düşünmeyin.</st></span></p>
			<p><st c="18724">2000 yıl önce Romalı şair Virgil, doğru seçimi yapmaya çalışan insanlara şu basit tavsiyede bulundu: “Uzmana inanın.” Bu iyi bir tavsiye olabilir de olmayabilir de ama insanların gerçekte yaptığı şeyin bir açıklaması olarak göz ardı edilemeyecek bir sözdür. </st><st c="18983">Örneğin haber medyası bir konu hakkında uzman görüşü sunduğunda, bunun kamuoyu üzerinde etkisi büyüktür. </st><span><st c="19088">Public Opinion Quarterly</st></span><st c="19112">’de açıklanan, 1993’te yapılmış bir çalışmaya göre </st><span><st c="19164">New York Times</st></span><st c="19178">’ta yayınlanan tek bir uzman görüşü haberi, kamuoyunda yüzde 2’lik bir değişim yaratıyor. </st><st c="19269">1987’de </st><span><st c="19277">American Political Science Review</st></span><st c="19310">’e yazan araştırmacılar ise, ulusal televizyonda bir uzman görüşü yayınlandığında kamuoyunun fikrinin yüzde 4 oranında değiştiğini gördü. </st><st c="19449">Kuşkucu biri, bu bulguların sadece halkın yumuşak başlılığı ve itaatkârlığını gösterdiğini ileri sürebilir. </st><st c="19557">Ama modern hayatın yoğun karmaşasında iyi seçilmiş bir uzmanın, doğru kararlara giden değerli ve etkili bir kestirme yol sunabileceği şeklindeki bir açıklama daha mantıklı olacaktır. </st><st c="19740">Nitekim ister yasal, isterse finansal, tıbbi veya teknolojik olsun, bazı soruların cevaplanması için uzmanlık bilgisi gerektiğinden, uzmanlara güvenmekten başka seçeneğimiz yoktur.</st></p>
			<p><st c="19920">Uzmanların görüşüne uymak için geçerli nedenler olduğuna göre, yöneticiler de başkaları üzerinde etki yaratmaya çalışmadan önce kendi uzmanlıklarını geliştirmek için gereken çabayı göstermelidir. </st><st c="20117">İnsanlar genelde, sahip oldukları deneyimin başkaları tarafından zaten görülüp takdir edildiği yanılgısına düşüyor. </st><st c="20233">Bir grup meslektaşımla beraber danışmanlık hizmeti verdiğim bir hastanede yaşanan şey de buydu.  </st><st c="20329">Fizik tedavi personeli, felçli hastaların çoğunun, hastaneden ayrılır ayrılmaz egzersiz rutinini bırakmasından rahatsızdı. </st><st c="20452">Personel, düzenli ev egzersizlerinin önemini ne kadar çok vurgularsa vurgulasın (tek başına işlev gösterme becerisini geri kazanmak için hayati öneme sahipler) mesaj karşıdaki kişiye ulaşmıyordu.</st></p>
			<p><st c="20647">Hastaların bazılarıyla yapılan görüşmeler sorunu tespit etmeye yardımcı oldu. </st><st c="20726">Hastalar, doktorlarının özgeçmişi ve eğitimi hakkında bilgi sahibiydi ama onları egzersize teşvik eden fizyoterapistlerin referansları ve deneyimi hakkında çok az şey biliyordu. </st><st c="20904">Bu bilgi eksikliğinin giderilmesi yeterliydi: Fizyoterapi bölümünün şefinden, personele ait tüm ödül, diploma ve sertifikaları terapi odasının duvarına asmasını istedik. </st><st c="21074">Sonuç inanılmazdı: Egzersiz programına uyma oranı yüzde 34’te yükseldi ve bir daha hiç düşmedi.</st></p>
			<p><st c="21169">Programa uyma oranının artması kadar bunun nasıl gerçekleştirildiği de bizim için memnun ediciydi. </st><st c="21269">Hastaları kandırmadık veya korkutmadık. </st><st c="21309">Onları bilgilendirerek, söylenene uymalarını sağladık. </st><st c="21364">Herhangi bir şey icat etmemiz gerekmedi; bu süreç için zaman veya kaynak harcamak zorunda kalmadık. </st><st c="21464">Personelin uzmanlığı gerçekti; tek yaptığımız bunu daha görünür hale getirmekti.</st></p>
			<p><st c="21544">Uzmanlığını sergilemek isteyen yöneticinin işi biraz daha zordur. </st><st c="21611">Öylece duvara diplomasını asıp herkesin bunu görmesi için bekleyemez. </st><st c="21681">Biraz daha incelikli bir yol gereklidir. </st><st c="21722">Amerika Birleşik Devletleri’nin dışındaki ülkelerde, insanların beraber bir iş yapmadan önce sosyal bir etkileşim kurmak için birlikte vakit geçirmesi adettendir. </st><st c="21885">Çoğunlukla toplantıdan veya görüşmeden önceki akşam, yemekte bir araya gelirler. </st><st c="21966">Bu buluşma, görüşmeyi çok daha kolay hale getirebilir ve ciddi anlaşmazlıkların çözülmesine yardımcı olabilir (hoşlanma ve benzerlik ile ilgili bulguları hatırlayın). </st><st c="22133">Ayrıca uzmanlığın sergilenmesi için de bir fırsat sunabilir. </st><st c="22194">Bu, ertesi günkü toplantının gündeminde olan bir sorun için, benzer bir problemin başarılı çözümüne dair bir anekdot anlatarak olabilir. </st><st c="22331">Akşam yemeği, zorlu bir bilim dalı üzerine uzmanlaşmak için yıllar harcadığınızı anlatmak için uygun bir fırsat olabilir; elbette böbürlenerek değil, karşılıklı sohbetin bir parçası olarak…</st></p>
			<p><st c="22520">Lakin uzun bir tanışma için her zaman vakit yoktur. </st><st c="22573">Ama çoğu zaman, toplantı öncesi yapılan ön konuşmalarda ise neredeyse her zaman, konuyla ilgili geçmişinize ve deneyiminize hoş bir sohbetin doğal bir parçası olarak hafifçe değinebileceğiniz bir fırsat vardır. </st><st c="22784">Kişisel bilgilerle ilgili önden yaptığınız bu açıklama, size uzmanlığınızı oyunun başında gösterme şansını verir ve böylece gündemdeki işle ilgili görüşmeler başladığında, sözlerinize hak ettiği saygının gösterilmesini sağlamış olursunuz. </st></p>
		</div>
	<div id="charCountTotal" value="23023"></div></body>
</html>
