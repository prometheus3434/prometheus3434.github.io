<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-7</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-7" lang="tr-TR" xml:lang="tr-TR">
		<div>
			<p><span><st c="0">İKNA UZMANLARI SONUNDA GÜVENDELER</st></span></p>
			<p><st c="33">Davranış bilimcilerinin otuz kırk yıldır süren titiz ampirik araştırmaları sayesinde, elimizde artık ikna ile ilgili neden ve nasıl sorularının geniş, derin ve ayrıntılı cevapları bulunuyor.  </st><st c="225">Ama bu bilim insanları, konunun ilk araştırmacıları değildi. </st><st c="286">İkna üzerine çalışmalar, son derece eski ve saygın bir geçmişe ve oldukça uzun bir kahraman ve şehit listesine sahiptir.</st></p>
			<p><st c="406">Sosyal etki konusunda ünlü bir araştırmacı olan William McGuire, Handbook of Social Psychology (Oxford University Press, 1985) kitabının üçüncü baskısında, 4000 yılı aşan kayıtlı Batı tarihinin, ikna çalışmalarının bir sanat olarak gelişip serpildiği dört asrını ele alıyor. </st><st c="682">Bunlardan ilki, Antik Çağ’da Atina’nın Perikles döneminde; ikincisi Roma Cumhuriyeti yıllarında; bir sonraki, Avrupa Rönesansı sırasında ve sonuncusu da büyük ölçekli reklamcılık, bilgi ve kitle iletişim kampanyalarına şahitlik eden geçtiğimiz yüzyılda gerçekleşti. </st><st c="948">Sistematik ikna çalışmalarının önceki üç asrı, insanoğlunun gelişiminde önemli bir başarı sağladı, ta ki bu gelişim siyasi yetkililerin ikna ustalarını öldürmesiyle aniden kesilene dek. </st><st c="1134">Yönetimdekilerle ters düşmüş ikna ustaları arasında belki de en tanınmış olanı filozof Sokrates’tir. </st></p>
			<p><st c="1235">İkna süreciyle ilgili bilgi sahibi olmak bir tehdittir. </st><st c="1291">Çünkü bu, politikacılar tarafından kontrol edilenden tamamen ayrı bir iktidar zemini yaratır. </st><st c="1385">Rakip bir etki kaynağıyla karşı karşıya gelen yöneticiler, önceki yüzyıllarda bir devlet başkanının asla tekeline alamayacağı çeşitli güçleri (zekice kullanılan bir dil, stratejik yeri olan enformasyon ve en önemlisi de psikolojik içgörü gibi) nasıl kullanacağını gerçekten bilen bu az sayıdaki insanı ortadan kaldırmakta hiç tereddüt etmedi.</st></p>
			<p><st c="1727">İkna uzmanlarının artık bir tehditle karşı karşıya olmadığını söylemek belki de insan doğasına dair fazla iyimser bir inanç olacaktır. </st><st c="1863">Yine de artık ikna ile ilgili gerçekler sadece birkaç zeki ve yaratıcı insanın mülkiyetinde olmadığından, bu alandaki uzmanlar muhtemelen biraz daha rahat nefes alıyor. </st><st c="2032">Nitekim iktidardaki pek çok kişi iktidarını sürdürebilmek için, ikna becerisini ortadan kaldırmaktan ziyade onu edinmekle ilgileniyor. </st></p>
		</div>
	<div id="charCountTotal" value="2167"></div></body>
</html>
