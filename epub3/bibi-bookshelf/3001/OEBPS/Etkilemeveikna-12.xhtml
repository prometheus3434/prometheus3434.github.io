<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Etkilemeveikna-12</title>
    <meta http-equiv="Content-Type" content="text/html; charset=utf-8" />
  

</head>
  <body id="Etkilemeveikna-12" lang="tr-TR" xml:lang="tr-TR">
		<div>
			<p><st c="0">Jana, avuç içleri terlemiş halde podyumda durmuş, yeni girişimi hakkında onu dinlemek için bekleyen yüzlerce meslektaşına bakıyor. </st><st c="132">Bill, başarısız bir ürün lansmanının ardından onun yönlendirmesine muhtaç, bitkin ve motivasyonunu kaybetmiş bir ekibin karşısına çıkacağı bir toplantıya giriyor. </st><st c="295">Robin, zeki ama beklenenden düşük performans sergileyen ve tekrar hizaya getirilmesi gereken astıyla konuşmaya hazırlanıyor.</st></p>
			<p><st c="419">Hepimiz bu gibi durumların içinde olmuşuzdur. </st><st c="466">Burada gerekli olan şey karizmadır. </st><st c="502">Yani karşınızdakini cezbedecek ve motive edecek, net, öngörülü ve ilham verici bir mesaj iletme becerisi… Peki, karizmatik olmayı nasıl öğrenirsiniz? </st><st c="652">Pek çok insan bunun imkânsız olduğuna inanır.</st></p>
			<p><st c="697">Karizmatik insanların, bu özelliğe doğuştan sahip olduğunu söylerler; ifade becerisi doğuştan yüksek, ikna edici, dışa dönük insanlar… Sonuçta birine Winston Churchill olmayı öğretemezsiniz.</st></p>
			<p><st c="888">Son cümleye katılmakla beraber, ilk cümledeki görüşle aynı fikirde değiliz. </st><st c="965">Karizma tamamen doğuştan gelen bir özellik değildir; ilk çağlardan beri uygulanan taktiklerle öğrenilebilir bir beceri, daha doğrusu bir beceriler grubudur. </st><st c="1122">Laboratuvar çalışmalarımız ve alanda yöneticilerle yaptığımız görüşmeler, “karizmatik lider taktikleri” (KLT) adını verdiğimiz şeyi öğrenen herkesin, başkalarının gözünde etkili, güvenilir ve “lider vasfında” insanlar haline gelebildiğini gösteriyor. </st><st c="1373">Bu makalede bu taktikleri açıklayacak ve yöneticilerin bunlar üstünde ustalaşmasına nasıl yardımcı olduğumuzu anlatacağız. </st><st c="1496">Tıpkı sporcuların çok çalışma ve doğru oyun planıyla şampiyonluk kazanması gibi, karizmatik olmak isteyen liderin de KLT üzerine çalışması, bu taktikleri aksatmadan kullanması ve iyi bir uygulama stratejisine sahip olması gerekir.</st></p>
			<p><span><st c="1726">Karizma nedir?</st></span></p>
			<p><st c="1741">Karizmanın temeli, değerlere ve duygulara dayanır. </st><st c="1793">Aristo’nun logos, ethos ve pathos adını verdiği simyanın yarattığı etkidir: Başkalarını ikna etmek için güçlü ve makul bir hitabet kullanmalı, kişisel ve ahlaki güvenilirlik yaratmalı ve ardından da karşınızdakilerin duygu ve tutkularını harekete geçirmelisiniz. </st><st c="2056">Bir lider bu üç şeyi yapabiliyorsa takipçilerinin umutlarına ve ideallerine dokunabilir, onlara bir amaç sunabilir ve büyük şeyler başarma konusunda ilham verebilir. </st></p>
			<p><st c="2222">Çeşitli büyük çaplı çalışmalar, karizmanın her türlü iş ortamında (büyük veya küçük, kamu veya özel sektör, Batılı veya Asyalı) çok değerli bir nitelik olduğunu gösteriyor. </st><st c="2395">Politikacılar bunun öneminin farkında. </st><st c="2434">Ama iş dünyasındaki pek çok yönetici karizmayı kullanmıyor; belki de nasıl kullanacağını bilmiyor veya etkileşimsel (ödül ve ceza) ya da araçsal (görev tabanlı) liderlik kadar kolay öğrenilemeyeceğine inanıyor. </st><st c="2645">Açık olalım; liderin, takipçilerinin güvenini kazanmak, işleri yönetmek ve strateji belirlemek için teknik uzmanlığa ihtiyacı vardır. </st><st c="2779">Cezalandırma ve ödüllendirme becerisinden de faydalanır. </st><st c="2836">Ama en etkili liderler, hedeflerine ulaşmak için etkileşimsel ve araçsal liderliğin üstüne karizmatik liderlik katmanını da ekleyenlerdir. </st></p>
			<p><st c="2975">Yaptığımız araştırmada bir dizi temel KLT belirledik. </st><st c="3029">Bunların bazılarını hitabet sanatının eski yöntemleri olarak tanıyabilirsiniz. </st><st c="3108">Bunlardan dokuzu sözeldir: Metafor, gülümseme ve analojiler; hikâye ve anekdotlar; tezatlıklar; retorik sorular; üç maddeli listeler; ahlaki görüşle ilgili ifadeler; grubun duygularıyla ilgili yansıtmalar; yüksek hedefler ve bu hedeflere ulaşılabileceğine dair inancı aktarabilme. </st><st c="3389">Üçü ise sözel olmayan taktiklerdir: Hareketli bir ses tonu, yüz ifadeleri ve jestler.</st></p>
			<p><st c="3474">Liderlerin kullanabileceği; bir aciliyet duygusu yaratma, geçmişi hatırlatma, tekrarlar kullanma, özveriden bahsetme ve mizahı kullanma gibi başka KLT’ler de vardır. </st><st c="3641">Ama bu makalede açıklanan 12 taktik en etkili ve neredeyse her ortamda işe yarayanlardır. </st><st c="3731">Yaptığımız çalışma ve deneylerde, bunları düzgün şekilde kullanan kişilerin, dinleyenleri bir amaç etrafında, başkasının yapamadığı şekilde birleştirebildiğini gördük. </st><st c="3899">Örneğin Amerika’daki son 10 başkanlık seçiminin 8’inde sözel KLT’leri uygulayan adaylar kazandı. </st><st c="3996">“İyi” sunum becerilerini ölçüp (konuşmanın yapısı, net telaffuz, anlaması kolay bir dil kullanma, konuşmanın temposu ve konuşmacının rahatlığı) bunların etkisini KLT’lerin etkisiyle karşılaştırdık. </st><st c="4194">Kimin lider vasfına sahip, yetkin ve güvenilir olarak algılandığını belirlemede KLT’lerin daha büyük bir rol oynadığını gördük.</st></p>
			<p><st c="4321">Bununla birlikte bu taktiklerin iş dünyasında pek bilinmediğini veya öğretilmediğini görüyoruz. </st><st c="4418">Uygulayan yöneticiler de genellikle deneme yanılma yoluyla, bilinçli şekilde düşünmeden öğrenmiş. </st><st c="4516">Eğitimimize katılan bir yöneticinin söylediği gibi: “Bu taktiklerin pek çoğunu, hiç bilmeden zaten kullanıyorum.” Ama bunların öğrenilmesi şansa bırakılmamalıdır.</st></p>
			<p><st c="4678">Eğitimlerimizde yöneticilere önce KLT’lerle ilgili konsepti açıklıyor ve sonra iş dünyası, spor ve politikadan örnekler sunan haber ve videolar gösteriyoruz. </st><st c="4837">Ardından yöneticilerden bu taktikleri uygulayarak denemeler yapmasını istiyoruz. </st><st c="4918">Bu denemeleri videoya çekerek, eşdüzeylerinin karşısında ya da kendi kendilerine yapıyorlar. </st><st c="5011">Eğitimimize katılan bir grup orta düzey Avrupalı yönetici (yaş ortalaması 35) sunumlarında KLT’lerin kullanımını neredeyse iki katına çıkardı. </st><st c="5154">Bunun sonucunda da, izleyenler tarafından liderlik yetkinlikleri hakkında yapılan sayısal puanlamaların ortalama yüzde 60 oranında yükseldiğini gördüler. </st><st c="5308">Artık bu taktikleri kendi işyerlerine taşıyabilirler. </st><st c="5362">Aynı şeyin büyük bir İsveç firmasındaki bir başka yönetici grubuyla da yaşandığını gördük (yaş ortalaması 42). </st><st c="5473">KLT eğitimi alan insanların yaklaşık yüzde 65’i lider olarak ortalamanın üzerinde bir puan alırken, bu oran eğitim görmemiş olanlarda yüzde 35’te kaldı. </st></p>
			<p><st c="5626">Amaç KLT’leri sadece topluluk önündeki konuşmalarda değil, günlük sohbetlerde de kullanmak ve her zaman daha karizmatik olmaktır. </st><st c="5756">Taktikler işe yarıyor çünkü karşınızdakilerle duygusal bağ kurmanıza yardımcı oluyor ve sizi daha güçlü, yetkin ve saygın gösteriyorlar. </st><st c="5893">Yunancada “karizma” kelimesi özel yetenek anlamına gelir. </st><st c="5951">KLT’leri doğru şekilde kullanmaya başladığınızda, insanlar sizin de buna sahip olduğunuzu düşünmeye başlayacak. </st></p>
			<p><st c="6063">Şimdi bu taktiklere detaylı bir şekilde bakalım.</st></p>
			<p><span><st c="6111">Bağlantı kur, karşılaştır ve </st><br /><st c="6141">tezat oluştur</st></span></p>
			<p><st c="6154">Karizmatik konuşmacılar, dinleyicilerin mesajı anlamasına, onunla bağ kurmasına ve onu hatırlamasına yardımcı olur. </st><st c="6271">Bunu yapmanın etkili bir yolu da </st><span><st c="6304">metafor</st></span><st c="6311">, </st><span><st c="6313">gülümseme</st></span><st c="6322"> ve </st><span><st c="6326">analoji</st></span><st c="6333"> kullanmaktır. </st><st c="6348">Martin Luther King Jr. </st><st c="6371">bir metafor ustasıydı. </st><st c="6394">Örneğin </st><span><st c="6402">I Have a Dream</st></span><st c="6416"> (Bir Hayalim Var) başlıklı konuşmasında ABD anayasasını, tüm insanlara yaşama, özgürlük ve mutluluk hakkı veren bir senede benzetir. </st><st c="6550">Ama Amerika’nın siyah vatandaşlarına, “yetersiz bakiye” diye damgalanarak geri dönen bir “karşılıksız çek” verdiğini söyler. </st><st c="6675">Karşılıksız çek almanın ne demek olduğunu herkes bilir. </st><st c="6731">Bu son derece net ve akılda tutulması kolay bir mesajdır.</st></p>
			<p><st c="6788">Metaforlar, profesyonel ortamda da etkili olabilir. </st><st c="6841">Beraber çalıştığımız yöneticilerden biri olan Joe, ekibini acil bir yer değiştirme işlemine hazırlamak amacıyla bir metafor kullandı. </st><st c="6975">Onlara durumu şöyle anlattı: “Yönetim kurulu bunu bana ilk söylediğinde, uzun süredir arzu edilen bir hamileliğin haberini almış gibi oldum. </st><st c="7116">Tek farkı hazırlanmak için dokuz değil, dört ayımız var.” Ekip, rahatsızlık verici ama sonunda ödül olan bir deneyim yaşayacağını hemen anlamıştı.</st></p>
			<p><span><st c="7262">Hikâye ve anekdotlar</st></span><st c="7283"> da mesajı daha ilgi çekici hale getirir ve dinleyicilerin konuşmacıyla bağ kurmasına yardımcı olur. </st><st c="7384">Doğuştan iyi bir hikâye anlatıcısı olmayabilirsiniz ama yine de hikâyeleri ilgi çekici bir şekilde kullanabilirsiniz. </st><st c="7502">Bill Gates’in Harvard’da yaptığı ve yeni mezunları, taşıyacakları daha büyük sorumlulukları düşünmeye teşvik ettiği konuşmayı ele alalım: “Annem … başkaları için daha fazla şey yapmam konusunda bana baskı yapmayı hiç bırakmadı. </st><st c="7730">Nikâhımdan birkaç gün önce verdiği düğün davetinde, evlilik hakkında Melinda’ya yazdığı bir mektubu okudu. </st><st c="7837">Annem o sırada kanser yüzünden ağır hastaydı ama mesajını iletmek için bir fırsat bulmuştu ve mektubunun sonunda ‘çok şey verdiklerinizden, çok şey beklersiniz’ diyordu.”</st></p>
			<p><st c="8007">Beraber çalıştığımız bir başka yönetici olan Lynn, bir kriz anında çalışanlarını motive etmek için aşağıdaki hikâyeyi kullandı: “Bu kriz bana, birkaç yıl önce Eiger zirvesine tırmanırken ekibimle beraber yaşadığımız bir zorluğu hatırlatıyor. </st><st c="8250">Kötü bir fırtınaya yakalanmıştık ve orada ölebilirdik. </st><st c="8305">Ama beraber çalışarak hayatta kalmayı başardık. </st><st c="8353">Başlangıçta imkânsız görünen bir şeyi mümkün hale getirdik. </st><st c="8413">Bugün bir ekonomik fırtınanın içindeyiz ama elbirliğiyle bu durumu tersine çevirebilir ve başarılı olabiliriz.” Hikâye, ekibine cesaret ve ilham verdi.</st></p>
			<p><span><st c="8564">Tezatlar</st></span><st c="8573">, çok önemli bir KLT’dir çünkü mantığı ve tutkuyu bir araya getirir. </st><st c="8642">Karşıtları kıyaslamak konumunuzu netleştirir ve genellikle büyük bir etki yaratır. </st><st c="8725">John F. </st><st c="8733">Kennedy’nin, “Ülkenizin sizin için ne yapabileceğini değil, sizin ülkeniz için ne yapabileceğinizi sorun” sözünü düşünün. </st><st c="8855">Deneyimimize göre tezatlar, öğrenmesi ve kullanması en kolay taktiklerden biridir ama yine de yeterince kullanılmazlar. </st><st c="8975">KTL üzerine yeni eğitim almış yöneticilerden bazı örnekler verelim. </st><st c="9043">Başkan yardımcısı Gilles, kendisine bağlı çalışan ve ekibi oldukça düşük performans gösteren bir astına şöyle diyor: “Daha fazla ofansif oynaman gerekirken çok defansif oynuyormuşsun gibi geliyor.” (Bu aynı zamanda da bir metafordur.) Sally ise kendini yeni ekibine; “Tıp bölümünü yönetmeyi sadece en iyi lokasyona sahip olduğu için değil, hem şirketimiz için büyük şeyler başarabileceğimize hem de hayat kurtarmaya yardımcı olabileceğimize inandığım için istedim” diye tanıtıyor. </st></p>
			<p><span><st c="9524">Dahil et ve özüne in </st></span></p>
			<p><span><st c="9545">Retorik sorular</st></span><st c="9560">, klişe bir yöntem gibi görünebilir ama karizmatik bir lider onlardan dinleyicileri katılıma teşvik etmek için her zaman yararlanır. </st><st c="9693">Bu tür soruların cevabı çok aşikârdır. </st><st c="9732">Bazen de daha sonra cevaplanması için bir sorun ortaya koyarlar. </st><st c="9797">“Kendini vatandaşlık hakkı mücadelesine adamış kimselere, ‘ne zaman tatmin olacaksınız’ diye soranlar var” diyen ve konuşmasının ilerleyen bölümünde ezilen insanların asla tatmin olmayacağını söyleyen Martin Luther King Jr.’ı tekrar hatırlayalım. </st><st c="10044">Body Shop’un kurucusu Anita Roddick de bir konuşmasında, kendini sosyal sorumluluk almaya neyin ittiğini anlatmak için üç retorik soru kullanmıştı: “Fikir gerçekten basitti: Yapılan işi nasıl daha yararlı hale getirirsiniz? </st><st c="10268">Toplumun içine nasıl katarsınız? </st><st c="10301">İş için bunu, nasıl sosyal bir amaç haline getirirsiniz?” </st></p>
			<p><st c="10359">Bu, özel konuşmalarda da işe yarayan bir taktiktir. </st><st c="10411">Çalışmamıza katılan yöneticilerden Mika, düşük performans gösteren bir astını şu soruyla etkili bir şekilde motive etmişti: “Pekâlâ, şimdi ne yapmak istiyorsun? </st><st c="10572">Kendine acıyarak ofisine geri mi döneceksin, yoksa neler başarabileceğini mi göstereceksin?” Bir başka soru da (ve aynı zamanda da metafor) kendisi için koyulmuş gerçekçi olmayan hedefleri geri çevirmesi gereken BT yöneticisi Frank tarafından sorulmuştu: “Uçuşun ortasında uçağın motorunu değiştirmemi nasıl bekliyorsunuz?”</st></p>
			<p><span><st c="10895">Üç maddeli listeler</st></span><st c="10915"> de etkili iknanın bir başka eski numarasıdır çünkü mesajı, temel çıkarımlar halinde özetler. </st><st c="11009">Neden üç? </st><st c="11019">Çünkü çoğu insan üç şey hatırlar; üç, bir kalıp olduğunu göstermek için yeterlidir ve üç, bir tür bütünlük izlenimi verir. </st><st c="11142">Üç maddeli listeler, “Kâra geçmemiz için yapmamız gereken üç şey var” cümlesindeki gibi açıkça duyurulabilir veya bir önceki cümlede olduğu gibi fark ettirmeden kullanılabilir.</st></p>
			<p><st c="11318">Orta kademe bir yönetici olan Serge, ekip toplantısında şu listeyi kullandı: “Piyasadaki en iyi ürüne sahibiz. </st><st c="11430">En iyi ekibe sahibiz. </st><st c="11452">Ama satış hedefimize henüz ulaşamadık.” Bir imalat şirketinde bölüm şefi olan Karin’in personeline yaptığı konuşmada kullandığı liste ise şöyleydi: “Bu durumu üç maddeli bir stratejiyle tersine çevirebiliriz: Önce geriye bakıp neyi doğru yaptığımızı görmemiz gerekiyor. </st><st c="11722">Ardından, nerede yanlış yaptığımızı görmemiz gerekiyor. </st><st c="11778">Sonra da yönetim kurulunu, bundan sonraki işi doğru yapmak için gereken kaynakları bize vermeye ikna edecek bir plan oluşturmamız gerekiyor.”</st></p>
			<p><span><st c="11919">Dürüstlük, otorite ve </st><br /><st c="11942">tutkunuzu gösterin</st></span></p>
			<p><span><st c="11960">Grubun duygularını yansıtan ahlaki görüş ve ifadeler</st></span><st c="12013"> (bu duygular negatif bile olsa); karakterinizi dinleyicilere göstermenizi, sizinle özdeşleşmelerini, sizin tarafınıza geçmelerini ve size güvenmelerini sağlar. </st><st c="12174">İkinci Dünya Savaşı sonrasında, Zafer Gününde Winston Churchill İngiliz halkının duygularını çok zekice yansıttı; onlara bir onur, cesaret ve merhamet ruhu yansıttı. </st><st c="12340">Churchill şöyle demişti: “Bu sizin gününüz. </st><st c="12384">Bu, bir tarafın veya herhangi bir sınıfın değil; bir bütün olarak büyük İngiliz ulusunun zaferidir. </st><st c="12484">Zulme karşı ilk biz kılıç çektik… Orada tek başımıza durduk. </st><st c="12545">Işıklar söndü ve bombalar indi. </st><st c="12577">Ama bu ülkedeki hiçbir erkek, kadın ve çocuk mücadeleden vazgeçmeyi düşünmedi. </st><st c="12656">Bugün ölümcül bir mücadeleden çıktık; korkunç bir düşman yere serildi ve şimdi bizim kararımızı ve merhametimizi bekliyor.”</st></p>
			<p><st c="12779">Ahlaki görüşle (ve başka bir KLT ile) ilgili bir başka güzel örnek de yapılması gereken bir tedarik zinciri değişikliğini kabul ettirmeye çalışan STK yöneticisi Tina’dan geliyor: “Yarattığımız lojistik karmaşanın bedelini kim ödeyecek sanıyorsunuz? </st><st c="13029">Bu bedeli hissedecek olan bağışçılarımız değil, beslememiz gereken ama bir kez daha yatağa boş mideyle gidecek ve belki de geceyi çıkaramayacak çocuklardır. </st><st c="13186">Parayı boşa harcamayı geçtim, bu doğru bir tutum değildir, özellikle de çözümü bu kadar basitken.” KLT’ler üzerine eğitim almış üst düzey bir IT yöneticisi olan Rami ise cesareti kırılan ekibinin duygularını ustaca yansıtıyor: “Aklınızdan ne geçtiğini biliyorum çünkü aynısı benim de aklımdan geçiyor. </st><st c="13488">Hepimiz hayal kırıklığına uğradık ve motivasyonumuz kırıldı. </st><st c="13549">Bazılarınız bana uykusuz geceler geçirdiğini, bazılarınız ise ekipte ve hatta evde bu durumdan dolayı gerginlik yaşadığını anlattı. </st><st c="13681">Hayat benim için de keyifsiz ve tatsız bir hale geldi. </st><st c="13736">Hepimizin ne kadar çok çalıştığını ve başarının elimizden kayıp gitmesinin ne kadar acı verici olduğunu biliyorum. </st><st c="13851">Ama bu durum uzun süre böyle devam etmeyecek. </st><st c="13897">Bir planım var.” </st></p>
			<p><st c="13914">Karizmatik liderlerin, tutkusunu sergilemesine (ve yanındakilerde de bu tutkuyu uyandırmasına) yardımcı olan bir başka KLT de </st><span><st c="14040">yüksek hedef</st></span><st c="14052"> koymaktır. </st><st c="14064">Gandhi, ünlü “Hindistan’dan çıkın” konuşmasında, Hindistan’ın hiç şiddet kullanmadan İngiliz yönetiminden özgürleşmesiyle ilgili neredeyse imkânsız (ve ahlaki) bir hedef ortaya koymuştu. </st><st c="14251">İş dünyasından, sıkça referans verdiğimiz bir örnek de Sharp’ın eski CEO’su Katsuhiko Machida’dır. </st><st c="14350">1998’de, Sharp çöküşle karşı karşıya gelmişti. </st><st c="14397">Machida; katot ışınlı tüplü televizyonların pazara hâkim olduğu ve LCD teknolojisinin ticari olarak gerçekleştirilemez görüldüğü bu dönemde, imkânsız olanı söyleyerek çalışanlarını harekete geçirdi: “2005 yılına kadar Japonya’da sattığımız tüm televizyonlar LCD olacak.”</st></p>
			<p><st c="14667">Yüksek hedef koymak önemlidir ama kişinin buna ulaşılabileceğine dair inancını da göstermesi gerekir. </st><st c="14770">Gandhi şöyle demişti: “Yeterince özveride bulunduğumuzda, İngiltere’nin özgürlüğü bizden esirgeyemeyeceğini biliyorum.” Daha sonraki bir konuşmasında bu inancını daha da güçlü bir şekilde ifade etmişti: “Tüm Birleşmiş Milletler bize karşı gelse, tüm Hindistan beni terk etse, yine de şöyle diyeceğim ‘Yanılıyorsunuz. </st><st c="15087">Hindistan özgürlüğünü, onu vermek istemeyen ellerden pasif direnişle alacak.’ Sadece Hindistan’ın değil tüm dünyanın iyiliği için devam edeceğim. </st><st c="15233">Özgürlüğe kavuşmadan gözlerim kapansa bile pasif direniş sona ermeyecek.” Machida, bu vizyonunu Sharp’ın mühendisleriyle bizzat görüştü ve onları bu riskli hedefi gerçekleştirebileceklerine ikna etti. </st><st c="15434">Bunu, şirketin en önemli projesi haline getirdi. </st><st c="15483">LCD ve televizyon geliştirme departmanlarından birimler arası ekipler oluşturdu ve onlara Sharp’ın hayatta kalması için bunun çok önemli olduğunu açık bir şekilde anlattı. </st><st c="15655">Bir başka örnek de tanıdığımız bir mühendis olan Ray’in, yaşanan bir zorlukla ilgili ekibine yaptığı konuşmadan geliyor: “CEO’nun bize verdiği son teslim tarihi gerçekten göz korkutucu. </st><st c="15841">Başka ekiplerin dizleri titrerdi ama biz onlar gibi değiliz. </st><st c="15902">Bu zorluğun üstesinden gelebileceğinizi biliyorum. </st><st c="15953">Her birinize inanıyorum ve bu da prototipi üretim bölümüne üç ay içinde verebileceğimize inanıyorum demek oluyor. </st><st c="16067">Bu işi bitirmek için her ne gerekiyorsa yapmayı taahhüt edelim: Bu zekâya ve deneyime sahibiz. </st><st c="16162">Tek ihtiyacımız olan azim ve buna da sadece büyük ekipler sahiptir.” Şayet lider o vizyona veya stratejik hedefe ulaşılabileceğine gerçekten inanmıyorsa, tutkunun meydana çıkması mümkün değildir.</st></p>
			<p><st c="16357">Sözel olmayan üç unsur (</st><span><st c="16382">ses, beden dili ve yüz ifadesi</st></span><st c="16413">) da karizma için çok önemlidir. </st><st c="16447">Bunları kullanmak herkes için o kadar da kolay değildir. </st><st c="16504">Çünkü bunlar kültürel duyarlılığı en yüksek olan taktiklerdir: Asya’da bazı yerlerde coşku olarak algılanan bir şey, Güney Avrupa’da fazla durgun bulunabilir. </st><st c="16663">Ama bunları öğrenmek ve uygulamak yine de çok önemlidir. </st><st c="16720">Zira karşımızdakinin bunları işlemden geçirmesi, sözel KLT’lere kıyasla daha kolaydır. </st><st c="16807">Ayrıca sözel olmayan bu ifadeler, konuşmanıza gerekli vurguyu katarak insanların dikkatini canlı tutmanıza yardımcı olur. </st><st c="16929">(Bununla ilgili daha fazla bilgi için “Ses ve Bedende Karizma” başlığına bakabilirsiniz.) </st></p>
			<p><span><st c="17019">KLT’leri uygulamaya geçirmek</st></span></p>
			<p><st c="17047">Artık KLT’leri öğrendiğinize göre onları kullanmaya nasıl başlayacaksınız? </st><st c="17123">Çok basit; hazırlık ve pratikle... </st><st c="17158">Bir konuşma veya sunum hazırlarken elbette bu taktikleri nasıl kullanacağınızı planlamalı ve prova etmelisiniz. </st><st c="17270">Ayrıca liderlere, ikna edici olması gereken birebir görüşmeden veya ekip toplantısından önce de bu taktikler üzerine düşünmesini kuvvetle tavsiye ediyoruz. </st><st c="17426">Buradaki ana fikir kendinizi, size rahat gelen ve doğal şekilde ortaya çıkacak (veya en azından öyleymiş gibi görünecek) birkaç KLT ile donatmaktır. </st><st c="17575">Eğittiğimiz liderler, karizmalarını geliştirmek için grup halinde çalıştı ve birbirlerinden geribildirim aldılar. </st><br /><st c="17689">Eşinizden veya yakın bir iş arkadaşınızdan aynısını yapmasını isteyebilir ya da kendinizi videoya çekip sonra değerlendirebilirsiniz.</st></p>
			<p><st c="17822">Amaç; her konuşmada bütün taktikleri uygulamak değil, dengeli bir kombinasyon kullanmaktır. </st><st c="17915">Bu taktikler zamanla ve pratik yaptıkça kendiliğinden ortaya çıkmaya başlayacak. </st><st c="17996">Tanıdığımız bir yönetici eşiyle, KLT eğitimi aldıktan sonra tanışmıştı. </st><st c="18068">Eşine eğitim “öncesi” videolarını gösterdiğinde, videodaki kişinin kendisi olduğuna inanamadığını söyledi. </st><st c="18175">Evlendiği kişi, “sonrası” videolarındaki o karizmatik (ve KLT kullanımı iki katından fazla yükselen) adamdı. </st><st c="18284">Altı yıl önce bu taktikleri öğrenen ve o zamandan bu yana şirketin COO’su olan başka bir yönetici de artık bunları hem özel hem de iş yaşamında her gün kullandığını söylüyor. </st><st c="18459">Örneğin kısa bir süre önce ekibiyle yeniden yerleştirme üzerine yaptığı ve sonuçta “beklenenden çok daha iyi geçen” konuşmasında olduğu gibi… </st></p>
			<p><st c="18601">Doğuştan karizmatik olmadığınız için gelişim gösteremediğinizi düşünüyorsanız, yanılıyorsunuz.</st></p>
			<p><st c="18695">Çalışmalarımızda başlangıçtaki karizma puanı çok düşük olan yöneticiler, bu taktikleri doğallıkla kullananlarla arasındaki mesafeyi önemli ölçüde kapatabildi. </st><st c="18855">Hiçbir eğitim veya pratiğin sizi Churchill’e veya Martin Luther King Jr.’a dönüştürmeyeceği bir gerçek. </st><st c="18959">Ama KLT’ler sizi izleyicilerinizin gözünde daha karizmatik hale getirebilir ve bu da sizi daha etkili bir lider yapacaktır.</st></p>
		</div>
	<div id="charCountTotal" value="19082"></div></body>
</html>
