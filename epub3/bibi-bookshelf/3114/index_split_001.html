<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="��" name="keywords"/>
    <meta content="2008-07-02T23:33:29+00:00" name="date"/>
    <meta content="��" name="subject"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="**CEM AYDIN **, **ERGENEKON'UN **" class="calibre6" id="calibre_pb_0"><b class="calibre7">CEM AYDIN </b></h2>
<h3 class="sigilNotInTOC"><b class="calibre7">ERGENEKON'UN </b></h3>

<p class="calibre2"><b class="calibre4">DERİNLERİNDE </b></p>
<p class="calibre2"><b class="calibre4">- ARAŞTIRMA -</b></p>
<p class="calibre2"/>
<p class="calibre2"> <i class="calibre3"><b class="calibre4">ÖNSÖZ </b></i></p>
<p class="calibre2">Türkiye'de, ne zaman iki farklı grup arasında derin bölünmeler yaşansa, dengeler birden alt üst oluyor ve aslında gündemi belirleyen olayların ne kadar da basit, ve sudan sebeplerle ortaya atıldığını fark ederek, nedense her seferinde tekrar tekrar şaşırıyoruz. </p>
<p class="calibre2">Ancak bu yıl durum biraz farklı. Ülke olarak ger</p>
<p class="calibre2">çekten de pek çok farklı kutuplaşmanın en yüksek gerilimine şahit oluyoruz. Ekonomik durumun bozulması, laiklik tartışmaları, PKK'ya sınır ötesi operasyon, Avrupa'dan gelen tepkiler ve bunların gölgesinde kalan iktidar partisi kapatma davası ve gündemi allak bullak e¬ </p>
<p class="calibre2">den bu Ergenekon dosyası. </p>
<p class="calibre2">Dosyaya Cumhuriyet gazetesinin sahibi ve baş </p>
<p class="calibre2">yazarı Sayın İlhan Selçuk'un göz altına alınmasından sonra Cumhuriyet Gazetesi'nde yayınlanan o muhteşem başyazıyla açıyoruz. Çünkü bu  y a z ı , aslında konumu itibariyle durumu belirleyen bir duruşa sahip. İktidarın yargı yetkisinin olup olmadığını sorgulamanın zamanı geldiğine, yargının da bağımsızlığına vurulan en büyük darbelerden birinin kapatma davasında yaşanmasıyla, bunu örtbas etmek ister gibi, Ergenekon'un dayatılıp, "biz böy-leysek siz de böylesiniz" tutumu içine girilmesi, uzlaşmayı ve milli menfaatleri, halkın haklılığını ortadan kaldırıyor. </p>
<p class="calibre2">Bu anlamda, ikinci yazı, operasyonun zamanlamasını eleştirmek anlamında önemli bir tutuyor. Yedi yılda yapılamayan araştırma, iki ayda genişletilip, çok daha fazlası yapılabilir hale geliyor. Peki bu bizi nereye götürüyor? Bu işin Şemdinli'de biteceği teorisine. Bu bir darbe teorisi ama kimin kimi devireceği henüz muallakta. </p>
<p class="calibre2">Çünkü davanın seyri İslamcı-muhafazakar liberallerin, laik orduyu devirme oyununa döndü gibi duruyor. </p>
<p class="calibre2">Daha sonra Serdar Akinan'ın o çok ilgi çeken yazısını hatırlayacağız. Tam da demin bahsettiğimiz konuda ciddi bir ilk uyarıyı içeren bu yazıyı, bir kez daha değerlendirmekte fayda var. </p>
<p class="calibre2">Ergenekon'un beş lideri hakkında bir bölüm okuyacağız daha sonra. Ve onu, CIA bağlantılı bir yeni Er¬ </p>
<p class="calibre2">genekon teorisi izleyecek. Sadi Somuncuoğlu imzalı bu yazının da üzerinde gerçekten düşünmeye değer oldu</p>
<p class="calibre2">ğunu göreceğiz. </p>
<p class="calibre2">Ergenekon dosyasında olaya dahil edilen, TSK'dan sonraki en büyük grup İşçi Partisi. Mehmet Bedri Gültekin'in açıklaması, belki olayların çekilmek istediği yerleri göstermek bakımından etkili olabilir. Bunu efsane savcı Sabih Kanadoğlu'nun kapatma davası ile Ergenekon davasını eşleştiren yorumu takip edecek ve yeni bir oluşumun farkına varacağız. </p>
<p class="calibre2">Fikri Sağlar, önemli tespitleri olan ve Erge¬ </p>
<p class="calibre2">nekon'la ilişkilendirilmeye çalışılan Susurluk davasıyla ilgili önemli beyanlarda bulunacak. Bunu İngiliz The Ob¬ </p>
<p class="calibre2">server gazetesinin dava hakkındaki yorumu izleyecek. </p>
<p class="calibre2">Batı basının da bir yerde olaya karıştığını, bunun aslında Batının siyasilerinin de dahil olacağına anlamına geldiğini üzülerek fark edeceğiz. </p>
<p class="calibre2"/>
<p class="calibre2">İlker Şahinoğlu imzalı Ergenekon Operasyonu bize operasyonun şu anki durumunu açıklamakla yetinmeyecek, aynı zamanda aktörleri tanımamızı ve biraz da gerçek  d e r i n devletle yüzleşmemizi sağlayacak. </p>
<p class="calibre2">Kitabın en vurucu bölümü ise Doğu Perinçek'in davayla ilgili olarak gözaltına alındığında verdiği ifade metni. Dosyanın ne kadar geniş tutulduğu, Perinçek'e yöneltilen sorulardan belli. Ve görünen o ki her yer aynı kapıya çıkıyor bu dosyada. </p>
<p class="calibre2">İlhan Selçuk'un kısa bir yazısı ve arkasından kilit adam Veli Küçük'e sorulan sorulardan önemli olanlarının yanıtlarını da okuyarak dosyanın seyrini izlemeye devam edeceğiz. </p>
<p class="calibre2">Bakalım devletin derin devlete karşı mücadelesi nerelere gelecek. Adalete gerçekten güvenecek miyiz yoksa seçilmişlerle atanmışlar arasındaki bu mücadele, yine gözlerimizi bağlayacak mı? </p>
<p class="calibre2">Susurluk'u unutturmayacağını söyleyenler susalı çok oldu. Bakalım Ergenekon ne olacak? </p>
<p class="calibre2">CEM AYDIN </p>
<p class="calibre2">MAYIS 2008 </p>
<p class="calibre2"/>
<p class="calibre2"> <i class="calibre3"><b class="calibre4">İktidar ve Yargı... </b></i></p>
<p class="calibre2">Türkiye'de bugün iki dava ülkenin geleceğini belirleyecek kadar önem kazanmış gibidir. </p>
<p class="calibre2">Bunlardan biri 'Ergenekon Çetesi' ya da dosyası diye vurgulanıyor, öteki 'Kapatma Davası' diye anılıyor. </p>
<p class="calibre2">'Kapatma Davası'nın boyutları, içeriği, yapısı, davalıları bilinmektedir. Çünkü iddianamesi yazılmıştır, yetkili mahkemesine verilmiştir; yargıçların dile getirece</p>
<p class="calibre2">ği hukuk konuşacaktır; sonucu beklemek gerekir. </p>
<p class="calibre2">'Ergenekon Dosyası' ise henüz ilk tahkikat aşamasındadır. </p>
<p class="calibre2">Deliller toplanmakta, dava dosyasındaki belgeler üzerinde çalışılmaktadır. Şüpheli ya da zanlıların saptanması süreci yaşanmaktadır; davanın niteliği, içeriği, boyutları, sınırları, sanıkları zamanla kesinleşecektir. </p>
<p class="calibre2">Kuşkusuz bu konuda kararı verecek olan görevli savcıdır. </p>
<p class="calibre2"/>
<p class="calibre2">Gerçekte yasalarımıza göre ilk tahkikat gizlidir, açıklanması yasaktır ama, medyamız doludizgin siyasal yorumlarla Ergenekon soruşturması üzerine demediğini bırakmamaktadır. </p>
<p class="calibre2"><b class="calibre4">**** </b></p>
<p class="calibre2">Ancak daha da "vahim" bir tablo ortaya çıkmıştır. </p>
<p class="calibre2">Demokrasilerde üç erk olduğu biliniyor: Yasama -</p>
<p class="calibre2">yürütme - yargı. </p>
<p class="calibre2">Yargının tümüyle bağımsız ve tarafsız olması çağdaş demokrasilerde temel kuraldır. </p>
<p class="calibre2">'Yürütme'nin, başka deyişle hükümetin, bir başka söyleyişle de siyasal iktidarın yargı bağımsızlığını 'ihlal' </p>
<p class="calibre2">etmesiyle demokratik devlet düzenini kökünden sarsaca</p>
<p class="calibre2">ğı biliniyor. </p>
<p class="calibre2">Bu girişime yönelen bir siyasal iktidar meşruiyetini kendi elleriyle baltalamaya yönelmiş olur. </p>
<p class="calibre2">Oysa bugün Türkiye'de görülen tablo nedir? </p>
<p class="calibre2">AKP iktidarı yargı bağımsızlığına karşı adeta bir savaş açmıştır. </p>
<p class="calibre2">Ancak "Kapatma Davası"na karşı AKP Hükümeti' </p>
<p class="calibre2">nin ve cephesinin savaş tamtamlarını çalması, Başsavcı'ya saldırmayı yoğunlaştırması, hukuk sürecini kesintiye uğ-</p>
<p class="calibre2"/>
<p class="calibre2">ratmak için anayasayla bile oynamaya kalkması olayın bir yüzüdür. </p>
<p class="calibre2">Olayın öteki yüzü belki daha sakıncalı bir tutum sergiliyor. </p>
<p class="calibre2">Hükümetin Başbakanı Sayın Tayyip Erdoğan, Er¬ </p>
<p class="calibre2">genekon dosyasında yine 'taraf rolü oynamaktadır; yargıyı yine etkilemeye çabalamaktadır. </p>
<p class="calibre2">Tutumu ve konuşmalarıyla, AKP lideri, 'Kapatma Davası'nı ortadan kaldırmaya çabalarken Ergenekon konusunda sonuna dek soruşturmayı destekleyeceğini açık</p>
<p class="calibre2">ça söylemektedir. </p>
<p class="calibre2">Oysa Başbakan'ın Ergenekon soruşturmasında destek olması, tahkikatı yürüten savcılığı da müşkül duruma düşürmektedir; sanki yukardan talimat ya da baskı üzerine soruşturmayı yürüttükleri sanısına veya suçlamasına yol açmaktadır. </p>
<p class="calibre2">Sonuçta Başbakan Recep Tayyip'in konuşmaları ve davranışları, soruşturma dosyası üzerinde savcılığı tedirgin edecek bir şaibeyi türetmek ve ortamı yaratmak işlevini göstermektedir. </p>
<p class="calibre2"><b class="calibre4">**** </b></p>
<p class="calibre2">Ergenekon Dosyası'nı oluşturan şüphelilerin sivil ve asker kapsamında gittikçe çoğalan ve daha da artacak gibi görünen listesindeki adlarla Recep Tayyip Erdoğan' </p>
<p class="calibre2">ın konuşmalarındaki üslup yan yana getirilip AKP iktidarının yargıyı etkileme yolundaki pervasızlığı da buna ek-lenince sonucu adaletin hayrına yorumlamak olanaksızla¬ </p>
<p class="calibre2">şıyor. </p>
<p class="calibre2">AKP iktidarı yargıyı rahat bırakmalıdır. </p>
<p class="calibre2">İster Ergenekon dosyası olsun, ister kapatma davası olsun, bu kurala titizlikle saygı gösterilmelidir. </p>
<p class="calibre2">İktidar yargıyla oynamaya başlamak hevesine kapıldı mı ülkede ne huzur kalır ne de istikrar... </p>
<p class="calibre2">Türkiye'yi bugün bu huzursuzluk baştan sona sarmıştır." </p>
<p class="calibre2">Cumhuriyet Gazetesi Başyazısı </p>
<p class="calibre2"/>
<p class="calibre2"> <i class="calibre3"><b class="calibre4">POLİS ERGENEKON'A </b></i></p>
<p class="calibre2"> <i class="calibre3"><b class="calibre4">YEDİ YIL ÖNCE ULAŞTI </b></i></p>
<p class="calibre2"> <i class="calibre3"><b class="calibre4">Emekli Tuğgeneral Veli Küçük'ün de içinde bulunduğu </b></i></p>
<p class="calibre2"> <i class="calibre3"><b class="calibre4">35 kişilik Ergenekon grubuna ilk olarak yedi yıl önce </b></i></p>
<p class="calibre2"> <i class="calibre3"><b class="calibre4">bir gazetecinin bilgisayarından çıkan 24 sayfalık </b></i></p>
<p class="calibre2"> <i class="calibre3"><b class="calibre4">dokümanla ulaşıldı. Operasyon kararı ancak yedi yılda </b></i></p>
<p class="calibre2"> <i class="calibre3"><b class="calibre4">çıktı. </b></i></p>
<p class="calibre2">Ergenekon, 2001 yılı başlarına kadar sadece bazı gazetecilerin ve yazarların "Türk derin devleti" ya da </p>
<p class="calibre2">"Türk Gladyosu" için kullandığı bir deyimdi. Gazeteci Can Dündar ve Celal Kazdağlı, 1997 yılında Show TV'de </p>
<p class="calibre2">"40 dakika" adını taşıyan devletin içine sızan yapılanmaları anlatan bir belgesel program yayınlıyorlardı. 7 Ocak 1997 tarihli program "Ergenekon" adını taşımaktaydı. </p>
<p class="calibre2">Programda konuşan emekli Deniz Binbaşı Erol Mütercimler şunları söyledi: "Emekli Tümgeneral Memduh Ünlütürk bana dedi ki, benim de üyesi olduğum Ergenekon Türkiye'de Genelkurmay'ın da, hükümetlerin de, bürokrasinin de üstünde bir örgüttür." Dündar ve Kazdağlı, bu televizyon belgeselini kitap olarak yayımladıklarında </p>
<p class="calibre2">"Ergenekon" ismini kullandılar. Buna göre, kendilerini Türkiye'de rejimin gerçek sahipleri olarak gören Ergene¬ </p>
<p class="calibre2">koncular, düşman saydıkları kişi ve grupları ortadan kaldırmak için her yolu mubah görmekteydi. Bu amaçla da mafya gruplarını ve çeteleri taşeron olarak kullanıyordu. </p>
<p class="calibre2">Aradan sadece birkaç yıl geçmişti. İstanbul Emniyeti Organize Suçlar Şubesi bir operasyon çerçevesinde, o tarihte Akşam gazetesinde çalışan gazeteci Tuncay G'nin de bilgisayarında araştırma yaptı. Bu bilgisayardan çıkan bir dokümanla ilk defa "Ergenekon" denilen yapıya dair somut bilgiler elde edildi. 24 sayfadan oluşan ve "Ergenekon: Analiz Yeniden Yapılanma, Yönetim ve Geliştirme Projesi" başlığını taşıyan bu belgenin üzerinde "İstanbul, 29 Ekim 1999" tarihi vardı. O tarihte İstanbul Emniyeti Organize Suçlar Şubesi Müdürü Adil Serdar Saçan, İçişleri Bakanı ise Sadettin Tantan'dı. Aradan birkaç ay geçmişti ki, aynı yılın nisan ayında ünlü bir köşe yazarı, bu Ergenekon dokümanını bir yazısına konu yaptı. Bu dokümanda şu satırlar vardı: "Kişisel çıkarlar adına siyasete yönelmiş ve hedefe ulaşabilmek adına her şeyi mübah sa¬ </p>
<p class="calibre2">yabilen siyasilerin engellenebilmesi için, geriye kalan tek yol suikasttır. Ülke ekonomisini elinde tutan ve kişisel çıkarları adına ulusal çıkarları hiçe sayabilen, çok uluslu şirketler ile ortakları olan güçlü holdinglerin faaliyetleri kontrol altına alınmalıdır. Bu türden holdinglerin faaliyet ve planlamaları hakkında istihbarat sağlanmalı, engelleyici kontra önlemler üretilmeli ve uygulamaya konulmalıdır." </p>
<p class="calibre2">İçişleri Bakanı Tantan, dokümanın sızmış olmasına tepkiliydi. Bakan, bu yazının yapılmakta olan bir çalışmaya zarar verdiğini söylemekteydi. Tantan'ın bu sözleri, Emniyet'in "Ergenekon" için somut bir çalışma başlattığının en üst ağızdan ilk deliliydi. Ne var ki, ilki 5 Mayıs 2006 günü olmak üzere İstanbul'da Cumhuriyet gazetesine üç defa el bombası atılması ve 17 Mayıs 2006 günü Ankara'da Avukat Alparslan Aslan'ın Danıştay'ı basarak 2. </p>
<p class="calibre2">Daire başkanı ve üyelerine kurşun yağdırdığı baskına kadar Ergenekon dosyasında ciddi bir ilerleme olmadı. Bazı ilişkiler polis dosyalarına girmişti, ancak somut bir operasyon yapacak kadar delil mevcut değildi. </p>
<p class="calibre2"/>
<p class="calibre2">Cumhuriyet bombaları ve Danıştay baskınından hemen sonra, Avukat Alparslan Aslan'ın ilişkileri mercek altına alınınca emekli Yüzbaşı Muzaffer Tekin ve emekli Tuğgeneral Veli Küçük'e ulaşıldı. Ve dönemin İçişleri Bakanı Abdülkadir Aksu'nun da katıldığı ve İstanbul Emniyetinde yapılan toplantıda ilk defa 'Ergenekon'a operasyon yapılması gündeme geldi. Ama yine karar çıkmadı. Hatta o günlerde, Hürriyet gazetesi 24 Mayıs 2006 günü bu gelişmeyi "Ergenekon yapılanması" olarak haberleştirirken yapının başındaki kişi olarak günlük gazetelerden birinde yazılar yazan emekli Tümgeneral D.S'nin adını verdi. </p>
<p class="calibre2">Hürriyet'in haberinde emekli Tuğgeneral Veli Küçük, Yüzbaşı Muzaffer Tekin ve Danıştay baskınını yapan Avukat Alparslan Aslan da, Ergenekon yapılanması içindeki isimler olarak yer aldı. </p>
<p class="calibre2">Muzaffer Tekin ile Veli Küçük'ün yakınlıkları televizyon kameraları ve gazetelere de yansımıştı. Örneğin Tekin ile Küçük, 3 Nisan 2006 tarihinde Beyoğlu'nda düzenlenen 'Türk Ordusu'na destek' yürüyüşünde de kameralar tarafından görüntülenmişti. Türkiye Sivil Toplum Kuruluşları Birliği üyelerinin Galatasaray Medyanı' </p>
<p class="calibre2">nda yaptığı yürüyüş sırasında Tekin, Küçük'ün elini öperken gazetecilerce fotoğraflanmıştı. Soruşturmanın giderek kendisine doğru yöneldiğini hisseden Veli Küçük, o günlerde NTV'ye yaptığı açıklamada şunları söyledi: </p>
<p class="calibre2">"Danıştay'a yapılan menfur saldırıda hedef saptırılmak istendiğini, şahsımın hedef gösterilmek istendiğini basından takip ediyorum. Türk adalet ve yargısına olan saygımdan dolayı hâlen devam etmekte olan tahkikat dolayısıyla herhangi bir beyanat vermem uygun değildir. Bir kısım çevreler tarafından devamlı olarak hedef gösterilmekteyim. Tahkikatın akabinde asil Türk milletine gerekli açıklamayı yapacağım. Türk kamuoyu olayın nereye götürülmek istendiğini açık ve net olarak anlamaktadır." </p>
<p class="calibre2"/>
<p class="calibre2">İstanbul Cumhuriyet Savcısı Zekeriya Öz'ün devreye girmesi ise tam bir yıl sonra oldu. 17 Haziran 2007 </p>
<p class="calibre2">günü Ümraniye'de bir gecekonduda yapılan aramada çok miktarda el bombası ele geçti. Cumhuriyet'e atılan bombalarla bu bombalar birbirinin aynısıydı. Bu soruşturma çerçevesinde emekli Yüzbaşı Muzaffer Tekin, bir emekli binbaşı, birkaç emekli astsubay tutuklandı. Aralarında Veli Küçük'ün de bulunduğu 33 kişinin 22 Ocak 2008 gecesi İstanbul'da "Ergenekon" yapılanması olarak gözaltına alınmaları süreci işte böyle gelişti. </p>
<p class="calibre2">Soruşturma çerçevesinde Ergenekon tarafından organize edildiği düşünülen eylemler olarak sadece Danıştay baskını ve Cumhuriyet gazetesinin bombalanması yok. 2002 yılı Aralık ayında Ankara Üniversitesi İnkılâp Tarihi Enstitüsü Öğretim Üyesi Dr. Necip Hablemitoğlu' </p>
<p class="calibre2">nun Ankara'da evinin önünde öldürülmesi olayı da var. </p>
<p class="calibre2">Hablemitoğlu soruşturması çerçevesinde gözaltına alınan ancak delil yetersizliğinden serbest bırakılan İbrahim Çiftçi'nin, bir süre sonra İzmir'deki işyerinde Cumhuriyet'e atılan el bombalarının bir benzeri atılmak suretiyle öldürülmesi bu kuşkuyu arttırıyor. İddiaya göre, Çiftçi, Ergenekon'dan aldığı talimatla Hablemitoğlu'nu öldürttü; ancak vaat edilen parayı alamayınca "konuşurum" </p>
<p class="calibre2">tehdidinde bulundu. Bunun üzerin Çiftçi, Ergenekon tarafından ortadan kaldırıldı. </p>
<p class="calibre2">Ergenekon soruşturmasında savcılık ilk günden itibaren yayın yasağı getirdiğinden hazırlık soruşturmasının içeriği ile ilgili olarak çok etraflı bilgiye ulaşmak güç. Ancak, ilk günden itibaren sızan kısıtlı bilgiler bile olayın vahametini gösterir boyutlarda. İddialara göre, Ergenekon'un hedefi çeşitli suikastlar ve toplumsal eylemlerle 2009'a kadar Türkiye'de darbe ortamı hazırlamaktı. Aslında bunu geçen yıl hedeflemişlerdi. Ancak Cumhuriyet gazetesine bomba atan ve Danıştay baskını yapan kişiler yakalanınca seçimlerden önce bunu başaramadılar. </p>
<p class="calibre2">İşte yarım kalan bu planın devamı olarak 2009'a kadar Türkiye'de yoğun olarak istikran hedef alan eylemler yapılacaktı. Örneğin aralarında romancı Orhan Pamuk ve DTP Milletvekili Ahmet Türk'ün de bulunduğu bazı kişileri hedef alan suikast listeleri hazırlanmış. Gözaltındaki bir emekli albay, bu suikast listesini İstanbul'da Or¬ </p>
<p class="calibre2">duevi'ne çağırdığı, daha önce iki cinayet işlemiş bir tetik</p>
<p class="calibre2">çiye bizzat vermekle suçlanıyor. </p>
<p class="calibre2">Veli Küçük başta olmak üzere gözaltına alınan ki</p>
<p class="calibre2">şilerin evlerinde yapılan aramalarda çok miktarda önemli dokümanın bulunduğu vurgulanıyor. Ayrıca gözaltı kararı verilmeden önce de aylardır sürmekte olan takipler, telefon dinlemeleri ile birlikte bazı önemli belgelerin de önceden savcının eline geçtiği belirtiliyor. Yıllar önce ilk Ergenekon dokümanının Akşam gazetesi çalışanı Tuncay G'nin bilgisayarından çıkması ve son gözaltılarda Akşam yazarı Güler Kömürcü'nün de gözaltına alınması ilginç bir rastlantı. Ergenekon, yeri geldiğinde ulusal çapta hareketlilikler meydana getirmek için medyayı kullandığından bu gazeteci bağlantıları bir tesadüf değil. </p>
<p class="calibre2">Operasyon kararı alınması bile yedi yıl kadar uzun süren Ergenekon dosyası 22 Ocak günü açılmış oldu. Bu bir başlangıç. İlerleyen günlerde umulmadık isimlere kadar uzanabilir. Dosyanın karmaşıklığı sebebiyle davasının yıllarca süreceğini de şimdiden söylemek mümkün. </p>
<p class="calibre2"/>
<p class="calibre2"> <i class="calibre3"><b class="calibre4">BİR KOMPLO TEORİSİ: </b></i></p>
<p class="calibre2"> <i class="calibre3"><b class="calibre4">BU İŞ ŞEMDİNLİ'DE </b></i></p>
<p class="calibre2"> <i class="calibre3"><b class="calibre4">BİTER </b></i></p>
<p class="calibre2"><b class="calibre4">2008 Şubat: </b></p>
<p class="calibre2">Savcı henüz iddianameyi bile hazırlamadığından Ergenekon operasyonu kapsamında tutuklanan sanıklar daha ilk mahkemeye bile çıkamadılar... </p>
<p class="calibre2"><b class="calibre4">2008 Mart: </b></p>
<p class="calibre2">Savcı henüz iddianameyi bile hazırlamadığından Ergenekon operasyonu kapsamında tutuklanan sanıklar daha ilk mahkemeye bile çıkamadılar... </p>
<p class="calibre2"><b class="calibre4">2008 Nisan: </b></p>
<p class="calibre2">Savcı henüz iddianameyi bile hazırlamadığından Ergenekon operasyonu kapsamında tutuklanan sanıklar daha ilk mahkemeye bile çıkamadılar... </p>
<p class="calibre2"><b class="calibre4">2008 Mayıs: </b></p>
<p class="calibre2">Savcı henüz iddianameyi bile hazırlamadığından Ergenekon operasyonu kapsamında tutuklanan sanıklar daha ilk mahkemeye bile çıkamadılar... </p>
<p class="calibre2"><b class="calibre4">2008 Haziran: </b></p>
<p class="calibre2"/>
<p class="calibre2">Savcı henüz iddianameyi bile hazırlamadığından Ergenekon operasyonu kapsamında tutuklanan sanıklar daha ilk mahkemeye bile çıkamadılar... </p>
<p class="calibre2">2008 yaz ayları hararetli rejim tartışmalarıyla geçmektedir. Tam o sırada gece yarısı Terörle Mücadele ekiplerine bağlı seçilmiş polisler evlerinden alınır. Çok gizli operasyonda gidilecek adresler zarflarda yazılıdır. </p>
<p class="calibre2"><b class="calibre4">Sabah 09.00: </b></p>
<p class="calibre2">Ajanslar büyük operasyon haberlerini geçer. </p>
<p class="calibre2"><b class="calibre4">Öğlen 12.00: </b></p>
<p class="calibre2">İstanbul'da gerçekleştirilen büyük operasyona ait ilk bilgiler basın tarafından duyurulmaya başlanır. </p>
<p class="calibre2">Emniyet içindeki kaynaklardan alınan bilgilere göre İstanbul'da aralarında bazı üst düzey emekli subayların da aralarında bulunduğu bir kısım şahıs gözaltına alınmıştır. </p>
<p class="calibre2"><b class="calibre4">Öğlen 14.00: </b></p>
<p class="calibre2">Gözaltına alınanlar içinde orgeneral rütbesinde bile emekli askerler olduğu bilgisi basın tarafından duyurulur. </p>
<p class="calibre2">Operasyonun İstanbul'la sınırlı olmadığı Bodrum ve Ankara'da da eşzamanlı gözaltılar olduğu bilgisine ulaşılır. </p>
<p class="calibre2"/>
<p class="calibre2"><b class="calibre4">Öğlen 15.00: </b></p>
<p class="calibre2">Gözaltına alınanlarla ilgili ilk resmi açıklama İstanbul Emniyet Müdürlüğü tarafından yapılır. </p>
<p class="calibre2">Buna göre bundan 1 yıl önce Ümraniye'de bir evde bulunan bombalarla ilgili soruşturmada uzun süredir teknik takipte bulunan savcılık sonunda yeterli delillere ulaşmıştır. </p>
<p class="calibre2">Bu kapsamda daha önce Cumhuriyet gazetesinin bombalanması ve Danıştay saldırısı da içinde olmak üzere bir çok suçun bizzat örgütleyicisi olduğu savıyla Emekli Orgeneral Şener Eruygur ve Emekli Orgeneral Özden Örnek Ankara'da gözaltına alınmıştır. </p>
<p class="calibre2">Sabah erken saatlerden itibaren Ankara'da çok büyük bir gerginlik hakimdir. Genelkurmay Karargâh'ın¬ </p>
<p class="calibre2">da büyük bir sessizlik ve hareketlenme söz konusudur. </p>
<p class="calibre2">Aynı gün akşama doğru tüm basın ve TV flaş gelişmeyi ve ayrıntılarını duyurmaya başlar. </p>
<p class="calibre2">Emniyet ve savcılık kaynaklarına dayanılarak verilen haberlere göre, Danıştay saldırısından bu yana ger</p>
<p class="calibre2">çekleşen çeşitli bombalama ve suikastlerle ilgili ipuçlarını takip eden savcılık, Ergenekon operasyonundan sonra tutuklanan Emekli Tuğgeneral Veli Küçük'ün geriye dönük faaliyetlerini mercek altına almıştır. </p>
<p class="calibre2"/>
<p class="calibre2">Bu kapsamda AKP iktidarını yıkmaya yönelik bir darbe girişimine ait, daha önce Nokta dergisinde yayınlanan darbe günlüklerinin orijinaline, bir istihbaratı değerlendiren polisler en sonunda bu adrese ulaşırlar. </p>
<p class="calibre2"><b class="calibre4">Ertesi gün tüm gazeteler: </b></p>
<p class="calibre2">Korkunç darbe tezgahı! </p>
<p class="calibre2">Ulusalcı çetenin darbe tezgahı! </p>
<p class="calibre2">Tüm cinayetler ulusalcı darbe içinmiş! </p>
<p class="calibre2"><b class="calibre4">Aynı gün: </b></p>
<p class="calibre2">Emniyet'in yeni gözaltılarının haberleri bomba gibi düşer: Ankara, İstanbul ve yurdun çeşitli yerlerinde yüzlerce kişi gözaltına alınmıştır. </p>
<p class="calibre2">Emekli Orgeneral Şener Eruygur ve Özden Örnek'in ilişkilerini izleyen Emniyet, bir sene önce Cumhuriyet mitinglerini düzenleyen kurum ve kuruluşların da aynı darbe tezgahında etkin rol aldığını tespit etmiş ve bu kişilere yönelik gözaltı operasyonuna başlamıştır. </p>
<p class="calibre2">Basın kuruluşları henüz yeterli bilgiye sahip de</p>
<p class="calibre2">ğildir, ancak ADD ve ÇYDD'nin önemli yöneticileri, çeşitli şube yöneticileri gözaltına alınmıştır. </p>
<p class="calibre2"/>
<p class="calibre2">Aynı anda bomba bir haberi televizyon kanalları vermeye başlar: </p>
<p class="calibre2"><b class="calibre4">İstanbul: </b></p>
<p class="calibre2">Polis savcı gözetiminde şu anda Cumhuriyet gazetesi ve Kanaltürk yönetim merkezlerinde arama yapmaya başladı. </p>
<p class="calibre2"><b class="calibre4">Ankara: </b></p>
<p class="calibre2">Ankara'da Genelkurmay Karargahı sessizliğini korurken ATO ve TESK merkezinde polis ve savcılar belirir. </p>
<p class="calibre2"><b class="calibre4">Aynı gün akşam saaatleri: </b></p>
<p class="calibre2">Emniyet Genel Müdürlüğü adına yapılan açıklamada, vatandaşların sakin olmaları, her şeyin kanunlar çerçevesinde ve savcılık tarafından yürütüldüğü, sanıklar mahkemeye çıkarılana kadar olay hakkında basına haber yasağı getirildiği açıklanır. </p>
<p class="calibre2">Başbakan Tayyip Erdoğan ülkede hiç kimsenin kanunlar üzerinde olmadığını, yargıya güvenmek gerektiğini söyler. Olayın TSK'ya karşı bir operasyon olmadığını ama bazı art niyetlilerin bunu böyle göstermeye çalışacağını söyler. </p>
<p class="calibre2"><b class="calibre4">Ertesi gün tüm gazeteler: </b></p>
<p class="calibre2">Yeni bir 27 Mayıs atlatmışız! </p>
<p class="calibre2"><b class="calibre4">4. günün sonunda: </b></p>
<p class="calibre2"/>
<p class="calibre2">Adliyeye çıkarılan sanıklardan Emekli Orgeneral Özden Örnek, Emekli Orgeneral Şener Eruygur, bazı üst düzey komutanlar, ATO Başkanı Sinan Aygün, Kanaltürk sahibi Tuncay Özkan, Cumhuriyet Gazetesi sahibi İlhan Selçuk, Cumhuriyet yazarlığı da yapan Emekli Orgeneral Doğu Silahçıoğlu, çıkarıldıkları mahkemece terör örgütü kurmak, darbe tezgahlamak ve halkı ve orduyu hükümete karşı isyana teşvik ettikleri savıyla tutuklanır. </p>
<p class="calibre2"><b class="calibre4">30 Ağustos 2008: </b></p>
<p class="calibre2">Yeni Genel Kurmay Başkanı İlker Başbuğ görevi Orgeneral Yaşar Büyükanıt'tan devralır. </p>
<p class="calibre2">Yaşar Büyükanıt yaptığı açıklamada bundan sonra ailesi, çocukları ve torunlarıyla vakit geçireceğini, kitap yazmayacağını belirtir. </p>
<p class="calibre2"><b class="calibre4">2008 Eylül: </b></p>
<p class="calibre2">2007 yılında tutuklanan Muzaffer Tekin'in dosyası Ergenekon dosyası ile birleştirildiğinden henüz iddianamesi hazırlanmamıştır ve 1.5 yıldır mahkemeye çıkmadan tutukludur. </p>
<p class="calibre2">2008 yılının başında tutuklanan Veli Küçük, Kemal Kerinçsiz ve arkadaşlarının dosyası 6 ay sonraki Sarıkız darbe dosyası ile birleştirildiğinden sanıklar 8 aydır mahkemeye çıkarılmadan tutukludur. </p>
<p class="calibre2">2008 yılı Haziran ayında tutuklanan Sarıkız darbe sanıkları Şener Eruygur ve arkadaşları iddianameleri he-nüz hazırlanmadığından mahkemeye çıkarılmamışlardır ve tutukludurlar. </p>
<p class="calibre2"><b class="calibre4">2008 Eylül ayı: </b></p>
<p class="calibre2">Türk Silahlı Kuvvetleri Kuzey Irak'a yönelik kara harekâtı başlatır. </p>
<p class="calibre2">Başbakan Tayyip Erdoğan Türk Ordusu'nun ola</p>
<p class="calibre2">ğanüstü kahramanlık ve başarılarını halka açıklar. </p>
<p class="calibre2"><b class="calibre4">2008 kışı: </b></p>
<p class="calibre2">Ülkede PKK terörü durmuştur... </p>
<p class="calibre2"><b class="calibre4">2009 Ocak ayı: </b></p>
<p class="calibre2">İki yıldır tutuklu bulunan Muzaffer Tekin, 1.5 yıldır tutuklu bulunan Veli Küçük ve Kemal Kerinçsiz, 7 aydır tutuklu bulunan Şener Eruygur, Özden Örnek, Doğu Silahçıoğlu, İlhan Selçuk, Tuncay Özkan ve Sinan Aygün avukatlarının yaptıkları tüm başvurulara rağmen hâla mahkemeye çıkarılmamışlardır. </p>
<p class="calibre2"><b class="calibre4">2009 Ocak sonu: </b></p>
<p class="calibre2"><b class="calibre4">Sabah 05.00: </b></p>
<p class="calibre2">Ankara'daki Zaman gazetesi istihbarat merkezi ile Roj TV'ye aynı anda bomba haber gelir: Polis az sonra Yaşar Büyükanıt'ı gözaltına alacaktır. </p>
<p class="calibre2">Gazeteciler ortalığı telaşa vermeden Ankara'da bulunan emekli Paşa'nın evine gittiklerinde gerçekten de istihbaratın doğru olduğunu görürler: Savcı Paşa'ya gözaltı kağıdını gösterir.. </p>
<p class="calibre2">Ve evden çıkarlar. </p>
<p class="calibre2"><b class="calibre4">05.05: </b></p>
<p class="calibre2">Genelkurmay Karargahı'nın ışıkları yanıktır. Aynı anda tüm komutanların arabaları karargaha giriş yapar. </p>
<p class="calibre2">Başbakanlık'ın ışıkları yanmaktadır. </p>
<p class="calibre2">Cumhurbaşkanlığı Köşkü'nün ışıkları yanmaktadır. </p>
<p class="calibre2"><b class="calibre4">07.00: </b></p>
<p class="calibre2">Zaman ve Roj TV flash haberi duyurur. </p>
<p class="calibre2">Basına sızan bilgilere göre Muzaffer Tekin'le başlayan ilişkiler ağını çözen Savcılık, Şemdinli dosyasını da istemiş ve olaylar arasındaki bağlantıyı kurmuştur. </p>
<p class="calibre2">Buna göre AKP'nin iktidara gelmesi ile birlikte Genelkurmay içinde bir darbe ekibi kurulmuştur. Ancak Hilmi Özkök'ün Genel Kurmay Başkanı olması darbe planlarının başarılı olmasına engel olmuştur. </p>
<p class="calibre2"/>
<p class="calibre2">Bunun üzerine çeşitli provokasyonlar ve mitingler düzenleyen darbe ekibi, savcılığın zamanında gözaltıları ile başarıya ulaşamamıştır. </p>
<p class="calibre2">Bu arada Veli Küçük'ün evinde ele geçen belgelerde TSK içinde yasadışı bir kontrgerilla örgütlenmesinin varlığı tespit edilmiş, bu yapılanmanın başında o dönem Yaşar Büyükanıt'ın olduğu saptanmış, bu yapılanmanın PKK terörünün artması için PKK içindeki çeşitli unsurları kullanarak 2007 seçimleri öncesinde hükümeti yıpratacak bir terörist saldırı kampanyasına bizzat olanak sağladıkları tespit edilmiştir. </p>
<p class="calibre2">Çeşitli gazeteler, televizyonlar, dernekler, partiler, yargı üyeleri ve bürokraside de geniş bir yapılanmaya sahip olan bu grubun ülkedeki tüm terör ve karışıklığın sebebi olduğu anlaşılmaktadır. </p>
<p class="calibre2">Başbakan Tayyip Erdoğan operasyon ile ilgili basının sorularını yanıtlarken olayın kesinlikle TSK'ya mal edilemeyeceğini, Ordu'nun bizzat kendisine bağlı oldu</p>
<p class="calibre2">ğunu, göz bebekleri olduğunu, ordunun kahramanlıkları sayesinde PKK terörünün durdurulduğunu açıklar. </p>
<p class="calibre2">Genel Kurmay Başkanı yargıya müdahale etmek istemediğini bu nedenle açıklama yapmayacağını belirtir... </p>
<p class="calibre2"/>
<p class="calibre2"><b class="calibre4">Aynı gece Köşk... </b></p>
<p class="calibre2">MİT Müsteşarı ve Genelkurmay İstihbarat Daire Başkanı Cumhurbaşkanı Gül'e brifing vermektedir. </p>
<p class="calibre2">Operasyon hemen durdurulmazsa asker içinde bir grup genç subayın başında bulunduğu yapılanmanın yönetime el koyacağını bildirirler. </p>
<p class="calibre2">Cumhurbaşkanı teşekkür eder ve çıkarlar. </p>
<p class="calibre2"><b class="calibre4">Gece 01.00: </b></p>
<p class="calibre2">Cumhurbaşkanı Gül Başbakan'ı Köşk'e davet eder. </p>
<p class="calibre2">Başbakan AKP MYK üyeleri ile olağanüstü toplantıdadır. </p>
<p class="calibre2">Bazı AKP'liler Başbakan'ı bir darbe olasılığına karşı uyarırlar. </p>
<p class="calibre2">Başbakan kendinden emindir, "Artık bu iş bitti," </p>
<p class="calibre2">der. </p>
<p class="calibre2"><b class="calibre4">Gece 02.30: </b></p>
<p class="calibre2">AKP MYK üyeleri evlerine doğru yola koyulur. </p>
<p class="calibre2"><b class="calibre4">Gece 03.00: </b></p>
<p class="calibre2">Başbakan'ın makam aracı Köşk'ün kapısından girer. </p>
<p class="calibre2"/>
<p class="calibre2">Bir saat süren görüşmede Gül'ün uyarıları karşısında Başbakan düşünmek için süre ister. </p>
<p class="calibre2"><b class="calibre4">Gece 04.00: </b></p>
<p class="calibre2">Başbakan eve döner. </p>
<p class="calibre2"><b class="calibre4">Gece 05.00: </b></p>
<p class="calibre2">Bir askeri cip Başbakan'ın evine gelir. </p>
<p class="calibre2">Kapıdaki koruma müdürü ile görüşür. </p>
<p class="calibre2">Koruma müdürünün yüzü asılmıştır. </p>
<p class="calibre2">Ben haber vereyim der. </p>
<p class="calibre2">Teğmen izin vermez. </p>
<p class="calibre2">Kapıya doğru yönelir </p>
<p class="calibre2">Ve zili çalar... </p>
<p class="calibre2">TÜRKSOLU 172. SAYI BAŞYAZISI </p>
<p class="calibre2"/>
</body></html>
