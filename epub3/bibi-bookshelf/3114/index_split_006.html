<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="��" name="keywords"/>
    <meta content="2008-07-02T23:33:29+00:00" name="date"/>
    <meta content="��" name="subject"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre6" id="calibre_pb_5"><b class="calibre7">ERGENEKON </b></h2>
<p class="calibre2"> <i class="calibre3"><b class="calibre4">OPERASYONU: </b></i></p>
<p class="calibre2"> <i class="calibre3"><b class="calibre4">AKTÖRLERİ, </b></i></p>
<p class="calibre2"> <i class="calibre3"><b class="calibre4">NEDENLERİ </b></i></p>
<p class="calibre2"> <i class="calibre3"><b class="calibre4">SONUÇLARI </b></i></p>
<p class="calibre2">Türkiye'de Ocak ayına damgasını vuran en önemli siyasal gelişmenin Ergenekon Operasyonu olduğu pekala söylenebilir. Öyle ki, bu yazının kaleme alındığı sırada gündemi meşgul eden üniversitelerde başörtüsü yasağının kaldırılması ile ilgili tartışmalarda Genelkurmay'ın takındığı nötr tavrın da Ergenekon Operasyonu öncesinde AKP hükümeti ve Genelkurmay arasında varılmış mutabakatla ilgili olduğunu düşünmek için güçlü işaretler bulunuyor. Aynı belirtiler bu mutabakatın oluşmasında ABD'nin önemli bir rol üstlendiği kanısını da bir hayli güçlendiriyor. </p>
<p class="calibre2">Türkiye'de varolan askeri vesayet rejiminin yakın geleceğini ilgilendiren bu mutabakatın ilk ortak eylemi olan Ergenekon Operasyonu'nu doğru değerlendirmek Türkiye'nin demokrasi güçleri açısından büyük önem taşıyor. </p>
<p class="calibre2"/>
<p class="calibre2">Hâl böyleyken, özellikle sosyalist hareketin bu operasyonu değerlendirme konusunda bir tür indirge¬ </p>
<p class="calibre2">mecilikle malul olduğu görülüyor. Susurluk'la yapılan analojiler üzerinden geliştirilen değerlendirmelerde söz konusu operasyonunun derin devletin artık işine yaramayan bir takım safralarından kurtulmasından ibaret bir tasfiye hareketi olarak anlaşılması gerektiği öne sürülüyor. Kuşkusuz operasyonun özellikle liberal kesimlerde yarattığı iyimserlik havasına kendini kaptırmamak konusunda panzehir olması açısından önem taşıdığı teslim edilmesi gereken bu yaklaşım tarzı, ne yazık ki operasyonun siyasal muhtevasını tam olarak analiz etmeye ve bu analiz üzerinden politik konum almaya imkân vermiyor. </p>
<p class="calibre2">İşin doğrusunu söylemek gerekirse; milliyetçi sol çevrelerin analizlerinin, analiz sonucunda benimsedikleri politik pozisyonları bir kenara bırakılmak kaydıyla, meseleyi kavramak konusunda yaşanan ger</p>
<p class="calibre2">çekliğe daha fazla temas edebildiklerini görüyoruz. </p>
<p class="calibre2">TKP yarı utangaç bir şekilde, İP ise alenen bu operasyonun ülkede varolan "ulusalcı uyanış"ın belini kırmak için yapıldığını kamuoyuna ilan ederken üzerinde ciddiyetle durulması gereken bir olguya işaret ediyorlar. </p>
<p class="calibre2">Ergenekon Operasyonu ile Türkiye Devleti'nin egemenleri arasında bir süredir devam etmekte olan ve ideo-politik arka planı -aynı zamanda toplumsal düzlemde de karşılığı-bulunan fraksiyon kavgasının yeni bir boyut kazandığını ileri sürmeyi hedefleyen bu yazı, gelinen aşamanın ne tür politik dizilişlere yol açabileceğini ve ortaya çıkacak politik konjonktürde Marksistler'in takınması gereken tutumun ne olması gerektiğini tartışmaya açmayı öngörüyor. Aynı nedenle okuyacağınız yazıda, yapılagelenin aksine söz konusu operasyonun Susurluk ile benzerliklerini değil farklılıklarını ortaya çıkartmaya çalışan bir dizgede ilerleneceğini şimdiden söylemek gerekiyor. </p>
<p class="calibre2"><b class="calibre4">SUSURLUK'TAN ERGENEKON'A: SÜREKLİLİK </b></p>
<p class="calibre2"><b class="calibre4">Mİ, KOPUŞ MU? </b></p>
<p class="calibre2">Susurluk örgütü ile Ergenekon örgütü arasındaki farkların anlaşılabilmesi için bu iki organizasyonun içinde faaliyette bulundukları konjonktürlerdeki farklılıklara değinmekle başlanabilir. </p>
<p class="calibre2">Susurluk örgütünün özgünlüğü, devletin ağırlıklı olarak PKK'ya karşı mücadelesinde ve devletin dış politikası için önem arz ettiği düşünülen ülkelerde (Azerbaycan, Çeçenistan vb.) illegal operasyonların yürütülmesinde yararlandığı bir kontrgerilla yapılanması olmasıdır. </p>
<p class="calibre2">Bu anlamda Susurluk örgütünün devletin gizli savaş aygıtının en önemli aparatlarından birisi olduğu söylenebilir. Faaliyetine temel niteliğini üstlendiği askerî işlev vermekteydi. Örgütün kamuoyunda ifşa olmasına neden olan kazadan sonra yürütülen soruştur-malarda da Hükümet (özellikle de söz konusu dönemde Hükümetin bileşeni olan DYP) ve emniyet teşkilatı ile yakın bağlantısı olan örgütün devletin izlediği resmî politikaların "önünü açmak" için faaliyette bulunduğu anlaşılmıştır. Bu haliyle, Susurluk örgütü PKK' </p>
<p class="calibre2">yı zayıflatmak ve iki kutuplu dünyanın dağılmasından sonra oluşan yeni Türki cumhuriyetlerde Türkiye Devleti'nin -ve dönemin Hükümetlerinin- izlediği politikaları güçlendirmeye hizmet eden tipik bir kontrge¬ </p>
<p class="calibre2">rilla örgütü olarak nitelenebilir. </p>
<p class="calibre2">Hükümet ve Emniyet teşkilatı-MİT eksenli faaliyette bulunan bu örgütün haddinden fazla güçlendiğini düşünen "devrin devlet"in diğer odaklarınca tasfiye edildiği de genel kabul gören bir başka olgu. Aynı bağlamda, 28 Şubat'ın da bu tasfiye operasyonunun yasal-siyasal platformdaki izdüşümü -ve devamı- olduğunu düşündürecek son derece belirgin veriler bulunuyor. Bu verilere daha sonra değinileceğinden, Ergenekon örgütünün temel niteliklerinden bahsederek yazıya devam edilebilir. </p>
<p class="calibre2">Öncelikle Ergenekon örgütünün, PKK'nın askeri kuvvetlerini Türkiye dışına çıkartarak tek taraflı ateşkes ilan ettiği ve Abdullah Öcalan'ın yakalandığı 1999 </p>
<p class="calibre2">yılında kurulmuş olmasına dikkat edilmelidir. Zira Susurluk örgütü PKK'yla mücadele perspektifi doğrultusunda işlev üstlenmişken, Ergenekon'u kurulmaya iten temel saikin bunu aşan bir çerçeveye sahip olduğu anlaşılmaktadır. </p>
<p class="calibre2"/>
<p class="calibre2">Bir Emniyet yetkilisinin 29 Mart 2007'de Birgün gazetesinde yayınlanan ifadeleri örgütün 1999'da faaliyette bulunduğuna işaret etmektedir: </p>
<p class="calibre2">"Örgüt tanımlanmaya başlamıştır. Milis örgütlenmesi şeklinde ve milli değerleri kullanarak gençlik içinde yaygınlaşmaya çalışan bu oluşum emekli generallerden uzman çavuşlara kadar asker, polis ve muhbirlerin yönlendirmesiyle Azerbaycan'dan Çeçenistan'a kadar ülke sınırlarını aşan uluslararası bir yapıya kavuşmuştur". İlk bilgileri 1999 yılında İstanbul'da yapılan bir Karadeniz çete operasyonunda almaya başladıklarını belirten yetkili sözlerini şöyle bitiriyor: "Alınan ifadelerde Ergenekon isimli bir yapının adı geçmeye başladı. Parasal desteğin de Sedat Peker'den geldiği söyleniyordu. Geçen süre içinde bu yapının konferanslar aracılığıyla devlet görevlileriyle yoğun ilişkiye girdiklerini, Mc Donald's bombalamasından sonra da azalan mali kaynaklarını genişletmek için bir siyasi partinin gençlik örgütlenmesini kullanmaya çalıştıklarını izledik." </p>
<p class="calibre2">Ergenekon örgütünün kuruluş döneminin PKK' </p>
<p class="calibre2">ya karşı askeri mücadelenin gündemde olduğu değil, ABD'nin Ortadoğu'ya doğru işgal planını gündeme getirdiği bir döneme denk düştüğü görülmektedir. Zira Bill Clinton'ın imzaladığı "Irak Özgürleştirme Yasası" </p>
<p class="calibre2">nın akabinde ABD ve İngiliz güçleri Irak'ta Çöl Tilkisi Operasyonu'nu başlattıkları tarih de 1998'in Aralık ayına, yani Ergenekon örgütünün şekillenmekte olduğu bir döneme tekabül ediyor. Star gazetesinin TMSF'ye dev-redildiği dönemde, Danıştay saldırısının hemen ardından yayımlanmasının rastlantı olmadığı açık olan İbrahim Sarp imzalı haberde, Ergenekon örgütü tarafından hazırlandığı belirtilen "Devletin Yeniden Yapılanması Üzere" başlıklı kitapçıkta yer verilen görüşler söz konusu örgütün siyasal perspektifi hakkında anlamlı ipuçları veriyor: </p>
<p class="calibre2">"1) Türkiye Cumhuriyeti'nin devlet egemenliğini ve bağımsız karar mekanizmasını yeniden örgütlemek ve halka dayandırmak. 2) Türk Silahlı Kuvvetleri' </p>
<p class="calibre2">nin dünya merkezlerinden bağımsız yaptırım gücünü geliştirmek ve pekiştirmek için, Türkiye'nin başta insan, bütün kaynaklarını değerlendirebilecek topyekün ulusal savunma kavramı ışığında bağımsız bir özel savaş, bağımsız bir ulusal istihbarat örgütlenmesi kurmak, ulusal savunma sanayisinin inşasına hız vermek, Türkiye'nin silah ithalinin kaynaklarını belli merkezlere ba</p>
<p class="calibre2">ğımlılıktan kurtarmak ve çeşitlendirmek. 3) İlk iki maddenin gereği olarak, Atatürk'ün bölge merkezli dış politikasını canlandırmak, Batı'dan yeni Sevr tehdidini Asya'da oluşan Rusya-Çin-Hindistan eksenli yeni kuvvet odağıyla dizginleyecek politikalar geliştirmek. Bu üç görev içinde ulusal devletin bağımsız karar mekanizmasını yeniden örgütlemek esastır. Bölge merkezli dış politika ve Avrasya seçeneği ise bu politikaların uluslararası ortamını oluşturacaktır." </p>
<p class="calibre2">2004 Şubatı'nda Türk Dünyası Araştırmaları Vakfı tarafından Süleymaniye Kültür Merkezi'nde düzenlenen 'Tarihî Gelişimi İçinde Doğu Meselesi' konulu toplantıda konuşan Ergenekon operasyonunun en önemli zanlısı Veli Küçük'ün "Benim Atatürk'ümün çizdiği Misak-ı Milli hudutları içerisinde Musul-Kerkük, Halep, Karaağaç, Dedeağaç var. Ben bu haritayı kabul etmiyorum. Benim Misak-ı Millim bu değil" biçimindeki sözleri de yukarıdaki belgeyle uyum içinde olan sözlerdir. Bırakın Kürt realitesini tanımayı Kürtçe diye bir dilin varlığını dahi reddeden Veli Küçük'ün ve Ergenekon'un; ırkçı ve irredentist* bir ideolojiyi savunduğu ve asıl hedeflerinin Musul ve Kerkük'te bir Kürt devletinin kurulmasını engellemek olduğu anlaşılmaktadır. Bu hedefin, PKK'yla mücadelenin ötesinde bir çerçeveye oturduğu açıktır. Özetle Susurluk örgütünün faaliyetleri Türkiye Devleti'nin ABD eksenli geleneksel dış politikası ile herhangi bir çelişki göstermezken Erge¬ </p>
<p class="calibre2">nekon örgütünün, bu geleneksel stratejinin kökten de</p>
<p class="calibre2">ğişmesini savunduğu anlaşılmaktadır. </p>
<p class="calibre2">Susurluk örgütünün baş aktörlerinden olan Mehmet Ağar, ABD'nin Irak ve Kürdistan stratejisiyle uyumlu olarak "düz ovada siyaset" açılımını yaparken Ergenekon örgütünün perspektifini Ağar'la 180 derece zıt olarak Kürt özgürlük hareketinin ve hatta Kürt varlı</p>
<p class="calibre2">ğının topyekün imhası üzerine kurmuş olması gerçekli</p>
<p class="calibre2">ği ortadayken Ergenekon'un Susurluk'un devamı oldu</p>
<p class="calibre2">ğunu söyleyebilmek ise o kadar kolay görünmemektedir. </p>
<p class="calibre2">Daha doğru bir değerlendirme, Ağar'ın Susurluk çizgisine sahip çıkarken, Küçük'ün ve Ergenekon' </p>
<p class="calibre2">un anti-Susurlukçu bir hattı savunduğu biçiminde yapılabilir. </p>
<p class="calibre2">Ergenekon'un Susurluk'un devamı olmak bir yana, Ergenekon operasyonunun, Susurlukçuların kendilerini tasfiye eden örgütten rövanşı alması olarak dahi okuyabilmek mümkündür. Zira, Emniyet ve MİT odaklı Susurluk'u tasfiye eden güç odağının askeriye kökenli bir "derin" yapılanma olduğunu düşünmek için çok fazla neden bulunmaktadır. Emniyet kökenlilerin ağırlıkta olduğu Susurluk örgütünden farklı olarak Ergene¬ </p>
<p class="calibre2">kon örgütünde asker kökenlilerin hakimiyetinin olduğu açıktır. Operasyon kapsamında birçok emekli subayın adının geçmesinin yanı sıra, Susurluk teşkilatınca öldürüldüğü ileri sürülen eski Jitemci Cem Ersever'in koruması Trabzon eski Gümrükler Başmüdürü Ali Balkan Metel'in Veli Küçük'le aynı platformlarda sık sık görülmesi de bu savı güçlendiriyor. Aynı şekilde, derin devletin Emniyet kökenli odağıyla, TSK kökenli odağı arasındaki mücadelenin Hrant Dink soruşturması sırasında belirgin bir biçimde açığa çıktığına da yakın geçmişte şahit olundu. </p>
<p class="calibre2">Tüm bu veriler ışığında Susurluk'tan Ergene¬ </p>
<p class="calibre2">kon'a giden yolu şöyle okuyabilmek mümkündür: TSK' </p>
<p class="calibre2">nın Türkiye siyasetindeki hakimiyetini zayıflatmak üzere DYP'nin Mehmet Ağar üzerinden ağırlıkla Emniyet Teşkilâtı ve MİT kaynaklarına dayanarak yarattığı Susurluk örgütü, TSK'yı ve başta JİTEM olmak üzere derin organizasyonları rahatsız etmiş, Susurluk'ta meydana gelen "trafik kazası"yla örgütün illegal çekirdeği, 28 Şu¬ </p>
<p class="calibre2">bat'la da bu örgütün yasal temsilcileri tasfiye edilmiştir. </p>
<p class="calibre2">JİTEM orijinli Ergenekon örgütüne bir operasyon düzenlenmesine imkan sağlayan deliller ise bir anlamda Susurluk'un intikamını almak isteyen Emniyet ve MİT </p>
<p class="calibre2">kökenli ve Hükümet'in kontrolündeki istihbarat kay¬ </p>
<p class="calibre2">naklarınca sağlanmıştır. </p>
<p class="calibre2">Ancak Susurluk'la Ergenekon arasındaki farklılığın, derin devlet içinde süregiden bir iktidar kavgasını aşan boyutları bulunmaktadır. Ciddiye alınması gereken bir ideolojik-politik çizgi farkı söz konusudur. </p>
<p class="calibre2"/>
<p class="calibre2">Zira Şemdinli sanıklarına "iyi çocuklar" diyerek sahip çıkan Genelkurmay Başkanı Yaşar Büyükanıt'ın eski meslektaşlarına yönelik Ergenekon operasyonuna yol vererek gösterdiği tutum değişikliğinin, ABD'ci Genelkurmay'la ABD karşıtı Ergenekon arasında giderek büyüyen ideolojik-politik çizgi farkından başka bir gerekçeyle açıklanabilmesi mümkün gözükmemektedir. </p>
<p class="calibre2">Genelkurmay başkanının bu tutum değişikliğinde, Hükümetle birlikte yürütülen ve giderek sıklaşan ABD ziyaretlerinin önemli etkisi olduğu aşikardır. Bu konuya ilerleyen satırlarda değinilecektir. Bundan önce ise Ergenekon'un örgütlenme stratejisinin özgüllüklerini ele almakta yarar bulunuyor. </p>
<p class="calibre2"><b class="calibre4">ERGENEKON: PROVOKASYONLAR VE STK'LAR </b></p>
<p class="calibre2">Ergenekon'un Susurluk örgütünden temel diğer farkının örgütlenme bahsinde ortaya çıktığı görülmektedir. Bunun da anlaşılır nedenleri bulunmaktadır. Susurluk örgütü zaten bir siyasi partinin iradesinin de yansıdığı ve söz konusu siyasi partininkiler dışında özgün bir siyasi perspektifi bulunmadığı için sık rastlanan bir kontrgerilla teşkilatı formunda örgütlenmişti. </p>
<p class="calibre2">Ancak Ergenekon örgütünün sonuna kadar güvenebileceği resmî veya siyasi herhangi bir kurum bulunmamaktaydı. Zira TSK'nın "dünya güçlerinden ba</p>
<p class="calibre2">ğımsız bir yaptırım gücü" olmadığını -ki haklı çıkmışlardır- saptayan bu örgütün, öngördüğü siyasi değişimin "aşağıdan" bir basınç olmaksızın mümkün olamayacağına kani olduğunu anlıyoruz. </p>
<p class="calibre2"/>
<p class="calibre2">Yine Star Gazetesi'nde 27 Mayıs 2006'da yayınlanan Ergenekon Dosyası başlıklı haberde örgütün yazılı kaynaklarından şu saptamalar aktarılıyor: </p>
<p class="calibre2">"Türkiye'de çok fazla sivil toplum örgütü kurulmuştur. Onca insan kaynağı bu örgütlerin çatısı altında yer alıyor. Sivil toplum örgütleri Dünya Bankası, Avrupa Birliği örgütleri ve dış ülkelerin siyasi erkleri tarafından finanse ediliyor. Umutlar devletten daha çok giderek bu sivil toplum örgütlerine bağlanıyor. Gelişmiş ülkelerin geniş yelpazeli istihbarat örgütlenmeleri bu konuda çok ciddi çalışmalar yapıyor. Ve pozitif neticeler alıyor. Ergenekon'un kendi kuracağı sivil toplum örgütlerine ihtiyacı vardır. Bu örgütlerin etki altına alabildiği öyle noktalar vardır ki bunu diplomasi sağlayamaz." </p>
<p class="calibre2">Ergenekon operasyonu kapsamında adı geçen -</p>
<p class="calibre2">ve geçmeyen- onlarca "kuvvacı" perspektifle hareket eden STK'nın çok kısa bir zaman zarfında kuruluş gerekçesini yukarıdaki saptamadan hareketle anlayabilmek mümkün. Dahası Cumhuriyet Mitingleri'nin kitle¬ </p>
<p class="calibre2">selliğine bakarak, Ergenekon örgütünün yan kuruluşu olan STK'ların iyi iş gördüklerini de teslim etmek gerekiyor. Elbette, söz konusu STK'ların etkinliklerini artırmasında Ergenekon'un askeri kanadının gerçekleştirdi</p>
<p class="calibre2">ği veya azmettirdiği tahmin edilen çok sayıda provokasyonun ve silahlı eylemin de rolü bulunuyor. </p>
<p class="calibre2">Ergenekon'un 1999'da kurulmasına rağmen açık düzlemde faaliyette bulunmaya başladığı tarihin ise 2005 yılı olduğunu kestirebilmek mümkün. Mersin de kutlanan Nevruz gösterileri sonrasında Ergenekon'a bağlı STK'ların örgütlediği "bayrak eylemleri"ni Trabzon'da TAYAD'lılara yönelik gerçekleştirilen linç eylemlerinin izlediğini görüyoruz. Söz konusu iki kentin, gerek milliyetçiliğe açık sosyal yapısı nedeniyle gerekse de liman kentleri olmaları nedeniyle iktisadi kaynak yaratmak için Ergenekon tarafından üs olarak kullandığı biliniyor. </p>
<p class="calibre2">Bu noktada, özellikle Hrant Dink cinayeti sonrasında Ergenekon örgütünün üzerinde çok duran gazetecilerden birisi olan Belma Akçura'nın Birgün gazetesine 10 Şubat 2007 tarihinde verdiği röportajda Trabzon'la ilgili sarfettiği şu saptamalara kulak vermekte yarar bulunuyor: </p>
<p class="calibre2">"Trabzon, sadece Santa Maria Katolik Kilisesi Rahibi Andrea Santoro cinayeti, TAYAD'lı gençlerin linç edilmek istenmesi, Doğulu işçilerin gittiği bir çay ocağı ile McDonalds'ın bombalanması, Hrant Dink sui¬ </p>
<p class="calibre2">kasti ile gündem yaratmadı. Trabzon bazılarının 1990'lı yıllardan bu yana gündeminde. KTÜ'nde İshak Alaton'u ağlattılar, Rahmi Koç'u gemiden indirmediler. Gazi davasında mağdur yakınlarını yumrukladılar. Bugün KKTC'nin Cumhurbaşkanı olan Mehmet Ali Talat'ın Trabzon'a gitmesini engellediler. Doç. Dr Jurgen Friedrich ve Doç. Dr William Salwer'i misyonerlik çalışması yapıyorlar iddiasıyla üniversiteden attılar... Tabii bunları alt alta toplayınca 2000 yılında ASAM'a bağlı olarak çalışan Ermeni Araştırmaları Enstitüsü'nü kuran Türkiye Azerbaycan Dostluk Derneği Genel Başkanı olan Ümit Özdağ'ın, "Bu bölgede 20 yıldır çalışıyoruz. </p>
<p class="calibre2">Bu bölge devletin güvenlik algılaması içine girmiştir," </p>
<p class="calibre2">sözlerini iyi değerlendirmek lâzım. Bu nasıl bir çalışma ise Trabzon zamanla halkının provoke edildiği, 'öteki' </p>
<p class="calibre2">nin yargılandığı, emniyet müdürlerinin tekme tokat savurduğu, valilerin 'ders' verdiği, yargının 'serbest' bı-</p>
<p class="calibre2"/>
<p class="calibre2">raktığı, bölgeye gelen yabancıların izlendiği, polisin arananı bulamadığı bir şehre dönüşmüş." </p>
<p class="calibre2">Kuşkusuz örgütün etkin bir biçimde harekete geçtiğinin anlaşıldığı 2005 yılının zamanlamasının da tesadüf olduğunu düşünmemek gerekiyor. Söz konusu yılın hemen başında yapılan Irak seçimlerinde çıkan sonucun bağımsız veya federal bir Kürt devletinin yolunu açmasının Ergenekon'u harekete geçmek konusunda te¬ </p>
<p class="calibre2">tiklediği anlaşılıyor. </p>
<p class="calibre2">Bu örgütlenmenin daha çok ideolojik platformdaki sözcüsü olduğu izlenimini yaratan Ümit Özdağ'ın Neşe Düzel'e 7 Şubat 2005'te Radikal gazetesi için verdiği mülakatta dile getirdiği şu görüşler yukarıdaki savı güçlendirir nitelikte: </p>
<p class="calibre2">"Irak'taki gelişmeler uluslararası hukuku ihlâl ederek, Türkiye'nin ve bölgenin menfaatlerini tehdit ediyor. Türkiye yaşamsal menfaatlerini savunmak için ABD'den izin almak ve onun koyduğu şartlarda menfaatlerini savunmak durumunda değil. Menfaatini nasıl yaşama geçireceğini Türkiye kendisi belirler. Biz özgür, egemen bir ülkeyiz. (...) Hep kafamızda, 'ABD ile çarpı</p>
<p class="calibre2">şanlayız' düşüncesi var. Önemli olan, Türkiye'nin bir parya ülke olmadığını, menfaatlerini savunma konusunda kararlılığını göstereceğini ortaya koymasıdır. </p>
<p class="calibre2">Türkiye'nin Kerkük'e girmesinin şartları var. Eğer Kerkük'te Türkmen katliamı başlar ve Amerikan ordusu bunu seyrederse, Türkiye 1963, 64'te Kıbrıs'ta yaptığını yapmak zorundadır. Ama Iraklılar, 15 Ağustos'a kadar yapılacak yeni anayasada 'Kerkük Kürtlerindir' derse, Türkiye hiçbir şey yapamaz. Ama Araplar Kerkük'ü vermez ve Kürtler de alırsa zaten iç savaş çıkar. (...) Türkiye'nin müdahale zemini, Kerkük'ü de içine alan bir bölgede bağımsız Kürdistan'ın kurulmasıyla başlayan iç savaştır. İşte o zaman Türkiye 1926 Ankara Anlaşması' </p>
<p class="calibre2">na dayanabilir. (...) Çıkacak bir iç savaş Kuzey Irak merkezli kalmaz. Kürtlerin Türkmenleri, Arapların Kürtleri katletmesi, Türkiye'de de tansiyonu yükseltir. Bir sene içinde Kerkük'ten başlayıp Diyarbakır'a kadar olan alanı da kapsayacak şekilde genişler. Türkiye çok basit bir şey istiyor. Irak toprak bütünlüğünü korusun. Kürtler bağımsız devlet kurmasın." </p>
<p class="calibre2">Anlaşıldığı üzere bir yandan provokasyonlarla, linç eylemleriyle sokak hareketi ve toplumsal etki yaratmaya çalışan örgütün, diğer yandan da oluşan atmosferi birçoğu emekli askerlerce kurulan "kuvvacı" STK'lar üzerinden toplamaya çalıştığı görüldü. </p>
<p class="calibre2">Başka yazılarda da referans verilmiş olan Otto Bauer'in Hitler Almanyası'nda hücum kıtalarını teşkilâtlandıran eski subayların psikolojisiyle Türkiye'de </p>
<p class="calibre2">"kuvvacı" STK kuran emekli subayların psikolojisi arasında önemli bir paralelliğin olduğu düşünülebilir. </p>
<p class="calibre2">Bauer bu kişileri şöyle tasvir eder: </p>
<p class="calibre2">"Bunlar uzun yıllar komut vermiş, şimdiyse burjuva hayatında manevî tatminsizliğe, hiçliğe düşmüş </p>
<p class="calibre2">kişilerdi. (...) Bunlar savaş madalyaları ve savaş yaralan ile koltuk kabartmakta, gel gelelim uğrunda kan döktükleri ana vatanda kendilerine gururlarını okşayacak bir mevkii sağlayamamanın kızgınlığını taşımakta idiler. Yine eskisi gibi komut vermek, komut almak, üniforma giymek ve uygun adım yürümek biricik emelleri olmuştu artık. Bu emellerini gerçekleştirmek üzere hemen bir özel ordu kurmaya koyuldular (...) Faşizm ideolojisinin ilk temsilcileri olan askeri hücum kıtalarının gerçek bir güç ve etkinlik kazanmaları, daha geniş </p>
<p class="calibre2"/>
<p class="calibre2">kitleleri kendi saflarına katabilmelerine bağlıydı. Savaştan kaynaklanan faşist ideolojiyi benimseyerek askeri hücum kıtalarının eylemine güç katan sosyal kesim ise aydınlar tabakası olmuştur." </p>
<p class="calibre2">Benzeri bir strateji yürüttüğü anlaşılan Ergenekon'un, STK'lar üzerinden kitleselleşmenin zaman alacağını anlamasından sonra ikinci hamlesinin MHP'yi ele geçirme stratejisi olduğu çok geçmeden görüldü. 19 </p>
<p class="calibre2">Kasım 2006'da gerçekleşen MHP kongresine adaylığını koyan Ümit Özdağ'a Veli Küçük tarafından açık destek sunulması bu strateji kapsamında değerlendirilebilir. 15 </p>
<p class="calibre2">Kasım'da Ümraniye Princess Salon'da Özdağ'la dayanışma için verilen yemekte, MHP Genel Başkan adayının, kendisiyle aynı masada oturan Küçük'le hayli samimi görüntüler verdiği biçimindeki haberler medyaya yansıdı. Ne var ki, Alparslan Türkeş'in MİT ajanı olarak nitelediğini, yazdığı mektubun Tuğrul Türkeş'in kamuoyuna ifşa etmesiyle öğrendiğimiz Devlet Bahçeli'nin bu girişimi savuşturduğunu ve Ergenekon'un kısa yoldan parti ele geçirme stratejisinin çöktüğünü biliyoruz. </p>
<p class="calibre2">Daha önce görüşlerine referansta bulunulan Emniyet görevlisinin ifadesinden yola çıkılacak olunursa, Ergenekon'un BBP ile haşır neşir olduğu ve bu partinin gençlik kadroları içinden kadro devşirdiği anlaşılıyor. </p>
<p class="calibre2">Ancak Ergenekon kurmayları BBP'nin üzerinden siyasal bir başarı elde edilemeyeceğini de düşünmüş olmalı. Zira ülkede yükselen milliyetçilik dalgasının Cumhuriyet mitinglerinde de somutlaşan kitle tabanının ağırlıklı olarak seçkinci orta sınıflardan oluştuğu ve laikçi bir karaktere bu sosyal tabakanın Türk-İslam sentezi ideolojisinin taşıyıcısı bir politik partiye destek sunmayacağı aşikârdır. Gerçekten de Ümit Özdağ'ın başında olacağı, Hulki Cevizoğlu, ADK başkanı Şener Eruygur gibi isimlerin etrafında saf tutacağı bir MHP'nin seçkinci orta sınıfların desteğini kazanmak konusunda bir şansı ola¬ </p>
<p class="calibre2">caktıysa da benzeri bir stratejinin BBP üzerinden yürü¬ </p>
<p class="calibre2">tülemeyeceğinin Ergenekon örgütü tarafından saptanmış olduğu ortadadır. </p>
<p class="calibre2">Siyasal parti zemininde başarı elde edemeyen Ergenekon'un bunun üzerine Hrant Dink Cinayeti, Cumhuriyet Mitingleri ve 27 Nisan Muhtırası süreciyle strateji değişikliğine gittiği anlaşılıyor. Burada hedeflenenin ise toplumsal kutuplaşmayı derinleştirmek suretiyle bir "Genç Subaylar" darbesini örgütlemeye çalışmak olduğu Ergenekon soruşturması kapsamında basına sızdırılan bilgiler arasında. </p>
<p class="calibre2">Tüm bu süreç boyunca Genelkurmayın takındı</p>
<p class="calibre2">ğı tutumu da değerlendirmekte yarar bulunuyor. Genelkurmay'ın ABD ekseninde olmayan bir darbe hareketine girişmeyeceğini tahmin etmek zor değil. Ancak aynı Genelkurmay'ın "laiklik" meselesinden dolayı pek de haz etmediği AKP'yi zayıflatmaya hizmet edeceğini düşündüğü 27 Nisan Muhtırası'nın yazılmasına veya yayınlanmasına onay vermiş olduğu anlaşılıyor. Ne var ki, herkesin malumu olduğu üzere muhtıra AKP'yi zayıflatmak bir yana güçlendirmiş, Cumhuriyet mitinglerinin kitlesi seçim sandıklarında azınlıkta kalmış, Türkiye'nin AKP'yle yoluna devam edeceği anlaşılmıştır. </p>
<p class="calibre2">Ergenekon örgütünün ise umduğu siyasal başarıyı elde edememekle beraber, radikalleşmiş bir aşırı ulus-devletçilik, irredentizm ve ırkçılık zemininde bir toplumsal tepkinin örgütlenmesi hedefi doğrultusunda mesafe kat etmiş olduğu ortadadır. </p>
<p class="calibre2"/>
<p class="calibre2">Tüm bu veriler ışığında Ergenekon'la Susurluk örgütünün benzerliklerinden çok farklılıklarının üzerinde durulması gerektiğine niye vurgu yaptığımız anlaşılmış olmalıdır. </p>
<p class="calibre2"><b class="calibre4">22 TEMMUZ: YENİDEN DAĞITILAN KARTLAR VE </b></p>
<p class="calibre2"><b class="calibre4">ABD-AKP-TSK MUTABAKATI </b></p>
<p class="calibre2">AKP'nin ezici bir seçim zaferiyle çıktığı 22 Temmuz sonrasında özelde Ergenekon'un, genelde ise yükselen faşistleşme sürecinin bir sessizliğe gömüldü</p>
<p class="calibre2">ğü görüldü. AKP ile Genelkurmay arasındaki çekişmenin ise bir biçimde devam ettiğine şahit olundu. </p>
<p class="calibre2">Abdullah Gül'ün Cumhurbaşkanı olmasının ardından resepsiyon krizleri vb. üzerinden yaşanmaya devam eden gerilimin yumuşamaya başlaması ise AKP Hü¬ </p>
<p class="calibre2">kümeti'nin, PKK'nın Kandil'deki varlığı gerekçesiyle ABD'ye rest çekmesiyle mümkün oldu. Genelkurmay ve AKP, sınır ötesi operasyon tehdidi üzerinden geliştirilen bu politikanın arkasında dizildiler. Gerek ABD' </p>
<p class="calibre2">de gerekse Türkiye'de ABD'lilerle yapılan görüşme trafiği neticesinde, Hükümetle Genelkurmay arasındaki yakınlaşmanın bir işbirliğine dönüştüğü görüldü. </p>
<p class="calibre2">ABD ve AKP ile PKK'ya karşı yapılan işbirliğinin, ordu içindeki Ergenekon çizgisinde olan "rahatsız genç subayları" bir miktar teskin etmeyi veya bunların diğer subaylar üzerindeki etkisini kırmayı başardığı anlaşılıyor. Ayrıca AKP'nin seçimlerde Kürt illerinden aldığı oylardaki artışın da ordu içinde Genelkurmay-AKP işbirliğinden medet uman eğilimleri güçlendirmiş olduğu söylenebilir. Diğer yandan, Türkiye'nin AB üyeliği sürecinin hemen hemen sekteye uğramış </p>
<p class="calibre2">olması da olası bir AB üyeliğiyle askeri vesayet rejiminin tasfiye olacağı korkusunu taşıyan subayları rahatlatmış olmalı. Ancak söz konusu mutabakatın oluşmasında bundan daha da önemli olan, ABD'nin PKK'nın dâhil olmadığı ve Irak Kürdistanı'ndan müteşekkil bir Kürt sorunu çözümü formülüne yöneldiğini açıkça beyan etmesidir. </p>
<p class="calibre2">Görünen o ki; ABD, PKK'nın tasfiyesine, AKP </p>
<p class="calibre2">askerî vesayet rejiminin devamına, Genelkurmay da eşi başörtülü Cumhurbaşkanına ve türban sorununun bir şekilde çözümüne izin vereceğini beyan ederek bir mutabakat zeminine ulaşmışlardır. Sıra, tüm tarafların kazançlı çıktıklarını düşündükleri bu mutabakat zemininin bozulmasına yol açabilecek kısmın ortadan kaldırılmasına geldiğinde ise Ergenekon operasyonuna start verilmiştir. Hem de, operasyon sonrasında medyaya sızan bilgilerden anlaşıldığı kadarıyla, gelişmelerin lehine olmadığının farkında olan Ergenekon'un harekete geçmesine ramak kala... </p>
<p class="calibre2">Susurluk örgütü, JİTEM imzalı olması kuvvetle muhtemel ve kontrgerilla taktiğine fevkalade uygun bir trafik kazasıyla çökertilirken, Ergenekon'a yönelik operasyon için legal platform tercih edilmiştir. Bu tercihin önemli olduğu görülmelidir. Zira ABD-AKP-Ge¬ </p>
<p class="calibre2">nelkurmay ittifakının Ergenekon'u yalnızca örgütsel olarak değil savunduğu siyasal fikirleri de tasfiye etmeyi veya en azından zayıflatmayı muradettiği anla</p>
<p class="calibre2">şılmaktadır. Aynı zamanda, ABD'nin hali hazırda içine yuvarlanmakta olduğu iktisadi krizin kısa zamanda global ölçekte bir krize dönüşmesinden ve Türkiye' </p>
<p class="calibre2">yi etkisi altına alacak olası bir ekonomik krizin kitle-lerde yaratacağı hoşnutsuzluğun Ergenekon tarafından devleti ele geçirmek için kullanılabileceğinden duydukları endişenin de bu operasyonun yasal platformda yürütülmesi eğilimini güçlendirmiş olabilece</p>
<p class="calibre2">ğini düşünebiliriz. </p>
<p class="calibre2">Şimdi ne olur? </p>
<p class="calibre2">Öncelikle adını koyalım. Bu kimi liberal gazetecilerin dile getirdiği gibi bir temiz eller operasyonu veya derin devletin tasfiyesi falan değildir. Bu daha çok derin devletin bir kolu olarak yola çıkmasına rağmen zamanla devletin denetimi ve bilgisi dışında bir örgütlenme yapısına kavuşan, bu anlamda derin devlet olmaktan giderek uzaklaşan, devletin ABD ve AB eksenli dış politika çizgisini değiştirmek isteyen, başta Musul ve Kerkük gibi kentleri Türkiye sınırları içine katmak isteyen, kitle desteği de giderek artan ırkçı fa</p>
<p class="calibre2">şist ideo-politik çizgideki bir örgütün yok edilmesine yönelik bir operasyondur. Bu örgüt kimilerinin dediği gibi işlevini tamamlamış bir safra falan da değildir. </p>
<p class="calibre2">Tam tersine, olası bir ekonomik kriz koşullarında darbe ya da ayaklanma yoluyla iktidara gelme ihtimalini taşıdığı için bu örgüt çökertilmeye çalışılmaktadır. </p>
<p class="calibre2">Diğer yandan, bu operasyon Türkiye'nin demokratikleşmesi yolunda bir adım veya bir fırsat da değildir. Kürt halkının geleceği üzerine yürütülen bir pazarlığın sonucunda varılan -ve Ergenekon operasyonuna yol açan- bu mutabakatın, Türkiye'de yürürlükte olan rejimin statükolarının tamamını güvence altına aldığı anlaşılmaktadır. Bu mutabakatın, Kürt sorununda izlenen militarist politikaların, askeri vesayet rejiminin ve ABD'nin Ortadoğu politikalarına sunulan desteğin devamı üzerinden tesis edildiği açıktır. </p>
<p class="calibre2"/>
<p class="calibre2"><b class="calibre4">BU KAVGANIN OLASI AKIBETİ YA DA </b></p>
<p class="calibre2"><b class="calibre4">SONUÇ OLARAK </b></p>
<p class="calibre2">Bir tarafta anti-Amerikancı, anti-AB'ci, anti-İMF' </p>
<p class="calibre2">ci olmanın yanı sıra ırkçılığı ve irredentizmi temel alan faşist bir örgüt, diğer tarafta Amerikancı, neo-liberalizm taraftarı ve askeri vesayet rejiminin devamından yana olan iktidar bloğu... Her iki taraf da Kürt halkına özgürlük hakkı tanımamak konusunda anlaşıyorlar. </p>
<p class="calibre2">Birincisi, bunu Kürtleri ya Türkleştirerek ya da topyekün imha ederek yapmayı öngörüyor, ikincisi ise Kürt kimliğini İslam kimliği içinde asimile ederek. Şimdilik ikinci eğilimin bir hayli güçlenmiş olduğu söylene¬ </p>
<p class="calibre2">bilirse de, birinci eğilimin varlık koşulları da tamamen tükenmiş değil. </p>
<p class="calibre2">Zira kitleleri Cumhuriyet mitinglerine koşturan iktisadi, siyasi ve sosyal korkuların hepsi yerli yerinde duruyor. İslami inançlarına göre yaşayanlar zenginleşmeye devam ediyor. Dahası artık üniversiteye başörtülü kadınlar de girebilecekmiş gibi görünüyor. DTP'liler ise artık TBMM'deler. Diğer yandan, Kanal Türk hâlâ yayın yapıyor, Tuncay Özkan kampanyalar düzenlemeye devam ediyor, Ümit Özdağ göz altına bile alınmadı. Ergenekon çizgisinde faaliyette bulunan STK'ların birkaçı dı</p>
<p class="calibre2">şındakiler çalışmalarını sürdürüyorlar. Dünyada faşizmin kitle tabanındaki genel yükseliş eğilimi göz önünde bulundurulursa, Türkiye gibi ulus-devletleşme sürecini büyük kıyımlarla ve büyük dramlara yol açarak gerçekleştirmiş ve bu dramların ortaya çıkardığı sorunlarla gerek ülke içinde gerekse uluslararası platformlarda halen boğuşan, eleştirilen bir ülkede söz konusu çizginin güç-</p>
<p class="calibre2"/>
<p class="calibre2">lenmemesi şaşırtıcı olurdu. Soruşturmanın ve yargılama süreçlerinin gidişatından bağımsız olarak Ergenekon'un temsil ettiği ideo-politik çizgi Türkiye'de var olmaya devam edecektir. </p>
<p class="calibre2">Atanmışlarla seçilmişler arasındaki tarihsel çelişkinin varlığını bünyesinde barındıran ikinci eğilimin ne kadar birlikte yol alabileceğini ise şimdiden kestire¬ </p>
<p class="calibre2">bilmek güç. Ancak PKK'yı yok etmeye dönük faaliyetleri işbirliği içinde yürüteceklerini söyleyebilmek mümkün. Dolayısıyla sınır ötesine bir kara harekatının kuvvetle muhtemel olduğu bahar aylarının sonlarına kadar bu mutabakat zemininin bozulmayacağı tahmin edilebilir. Bahar aylarında gerçekleştirilecek kara harekatının öncesinde sınırlı bir af çıkartılıp çıkartılmayacağını ise önümüzdeki günlerde göreceğiz. Ama açık olan şu ki, öncesinde af çıksın ya da çıkmasın, ABD-AKP-Genel¬ </p>
<p class="calibre2">kurmay ittifakı PKK'yı ve DTP'yi bitirmek niyetiyle adımlar atmayı deneyecektir. </p>
<p class="calibre2">Türkiye'nin sömürülen ve ezilen kesimleri için hiç de olumlu olmayan bu tablo içinde Marksist solun atabileceği en doğru adımın, Türkiye'deki yegane kitlesel demokrasi gücü olan Kürt hareketiyle Türkiye'nin diğer ezilenlerini ve demokrasi güçlerini birleştirebilecek bir cephenin inşası için çalışmak olduğu açıktır. Bunun dışında, doğru ya da yanlış politik karşılığı olan yegane adım; ya Doğu Perinçek'in yaptığı gibi Ergenekon' </p>
<p class="calibre2">un faşist cephesi içinde yer almak ya da Ertuğrul Günay gibi askerî vesayet rejimiyle mutabakata varan AKP'nin içinde çalışmaktır. Zira Türkiye bir kez daha taraf olmayanın bertaraf olacağı bir sürece doğru ilerliyor... </p>
<p class="calibre2"/>
<p class="calibre2">* İrredentizm, dil, gelenek, görenek ve çeşitli kültür değerleri bakımından bir birlik gösterdiği hâlde anayurt dışında kalmış </p>
<p class="calibre2">halkın yaşadığı toprakları ana yurt sınırları içine almak düşüncesidir. Gerek Alman gerekse de İtalyan faşizmlerinin temel düsturlarından birisi olmuştur. </p>
<p class="calibre2"><b class="calibre4">İLKER T. ŞAHİNOĞLU </b></p>
<p class="calibre2"/>
<p class="calibre2"> <i class="calibre3"><b class="calibre4">DOĞU PERİNÇEK'İN </b></i></p>
<p class="calibre2"> <i class="calibre3"><b class="calibre4">POLİS İFADESİ </b></i></p>
<p class="calibre2">Doğu Perinçek'in Emniyet Sorgusu Tertibin Vardığı Boyutu Gösteriyor İP Genel Başkan Yardımcısı Mehmet Bedri Gülte¬ </p>
<p class="calibre2">kin bugün (6 Nisan 2008) Genel Merkezde bir basın toplantısı düzenleyerek Doğu Perinçek'in poliste verdiği ifadeyi açıkladı. Açıklama şöyle; </p>
<p class="calibre2">• Ulusalcılığı tehdit görenler işbaşında iseler, Do</p>
<p class="calibre2">ğu Perinçekler elbette hapse atılmak istenecektir. </p>
<p class="calibre2">• Kapatılması istenen AKP ve DTP serbestçe faaliyet gösterirken, hakkında hiçbir inceleme bulunmayan İş</p>
<p class="calibre2">çi Partisi'nin faaliyetleri eylemli olarak engellenmeye çalı</p>
<p class="calibre2">şılmaktadır. </p>
<p class="calibre2">• Yargıtay C. Başsavcılığı'nın yetkilerine ve görev alanına açıkça tecavüz edilmiştir. Sayın Yargıtay Başsavcısı'nı yetkilerine sahip çıkmaya ve vaki tecavüzü önlemeye çağırıyoruz. </p>
<p class="calibre2">• Doğu Perinçek'in sorgusundan; </p>
<p class="calibre2"/>
<p class="calibre2">o "TSK'nın, PKK'ya silah götüren bir kurum olarak suçlanması ancak CIA ve MOSSAD türünden kuruluşlara yakışır. Burada TSK'yı sırtından hançerleme amacı sırıtmaktadır." </p>
<p class="calibre2">o "Ben Türkiye'de kontrgerillanın içini dışına çıkaran, kendi deyişleri ile o örgütü 'felç eden' partinin başkanıyım." </p>
<p class="calibre2">o "Susurluk'ta Türkiye'deki ABD güdümlü glad¬ </p>
<p class="calibre2">yonun bağırsakları patlamıştır. Bizim Susurluk denen mafya ve gladyo faaliyetini bütün yönleriyle açığa çıkartmamız, gladyo karşıtı faaliyetlerimizin son örneklerindendir." </p>
<p class="calibre2">o "Abdülhamit dönemine mi döndük? Aydınlar birbirine mektup yazamayacak duruma mı geldik?" </p>
<p class="calibre2">Yürürlükteki Anayasa'ya göre siyasi partiler anayasal güvence altında faaliyet yürütürler. Siyasi partilerin çalışmaları Yargıtay C. Başsavcılığınca denetlenir. Yasaya aykırı faaliyetlerinin saptanması halinde AKP ve DTP' </p>
<p class="calibre2">ye olduğu gibi kapatılmasının istenmesi dâhil yasal yaptırımların uygulanması istenir. </p>
<p class="calibre2">Dış destekli bölücü ve irticai faaliyetlerin odağı hâline gelmiş olan DTP ve AKP'nin kapatılması istenmiş </p>
<p class="calibre2">olmasına karşın bu partiler faaliyetlerini serbestçe sürdürürken, hakkında uyarıyı gerektirir en küçük bir soruşturma dahi bulunmayan İşçi Partisi'nin çalışmaları eylemli olarak engellenmeye çalışılmaktadır. </p>
<p class="calibre2">Yargıtay C. Başsavcılığının İddianamesinde de belirtildiği gibi ABD'nin Büyük Ortadoğu Projesi görevlisi Tayyip Erdoğan ve arkadaşları icraatlarını sürdürürken; Genelkurmay Başkanı'nın "PKK Meclis'te" diye ta-nımladığı DTP grubu çalışmalarını yürütürken, dış destekli irtica ve bölücülüğe karşı Türkiye'nin toprak bütünlüğünü milli egemenliğini savunan İşçi Partisi'nin Genel Başkanı, Genel Başkan Yardımcısı, Genel Sekreteri ve Merkez Karar Kurulu üyeleri tutuklanmış, Parti binalarına gece baskınları düzenlenmiş, telefonlar dinlenmiş, evraklarına ve bilgisayarlarına el konulmuştur. </p>
<p class="calibre2">Soruşturmanın "gizliliği"ne rağmen, soruşturma ile ilgili çarpıtılmış bilgi ve belgeler belli merkezler tarafından denetimlerindeki basın yayın organlarına servis yapılmakta, kamuoyu yanıltılmaya çalışılmaktadır. Örne</p>
<p class="calibre2">ğin, "soruşturmanın gizliliği" gerekçesiyle avukatlarına dahi verilmeyen Doğu Perinçek'in ifadeleri bazı gazetelerde ve hatta PKK'nın Fırat Haber Ajansı'nın internet sitesinde bölük pörçük yayınlanarak tahrif edilmektedir. </p>
<p class="calibre2"> <i class="calibre3"><b class="calibre4">PERİNÇEK'İN SORULARA YANITLARI </b></i></p>
<p class="calibre2">Yaratılmaya çalışılan bu kargaşa ortamında gerçe</p>
<p class="calibre2">ğe ışık tutmak için Sayın Doğu Perinçek'ten aldığımız bilgiler doğrultusunda kendisinin Emniyet ifadesini bilginize sunuyoruz. </p>
<p class="calibre2">Bu ifadeden ve özellikle sorulan sorulardan da açıkça anlaşılacağı gibi, soruşturma saptırılarak İşçi Parti¬ </p>
<p class="calibre2">si'ne yöneltilmiştir. Sayın Doğu Perinçek'in ifadesiyle; </p>
<p class="calibre2">"Ergenekon soruşturması bu boyutuyla İşçi Partisi ve Genel Başkanı'na karşı psikolojik savaş kampanyalarına hizmet etmekte ve bu açıdan suç işlenmektedir." </p>
<p class="calibre2">Emniyet'te, İşçi Partisi Genel Başkanı'na doğrudan İşçi Partisi ve yöneticileri hakkında sorular sorulmuş-</p>
<p class="calibre2"/>
<p class="calibre2">tur. İşçi Partisi'nin Türk Milleti'ne açıkladığı Milli Hükümet Programı ve hazırladığı Milli Anayasa Bildirgesi sorgulanmıştır. İşçi Partisi ve Genel Başkanı'nın çeşitli kurum ve kuruluşlarla yazışmaları ve görüşmeleri denetlenmeye çalışılmıştır. Hatta İşçi Partisi yöneticilerine </p>
<p class="calibre2">"NATO'ya neden karşı oldukları"nı sorma saygısızlığında bulunulmuştur. Türk Silahlı Kuvvetleri'ni hedef alan sorular sorulmuştur. </p>
<p class="calibre2">Sayın Doğu Perinçek bu sorulara şu yanıtları vermiştir: </p>
<p class="calibre2">"Ben Türkiye'de kontrgerillanın içini dışına çıkaran, kendi deyişleri ile o örgütü 'felç eden' partinin başkanıyım. Gladyonun Türkiye'deki bir numaralı hedeflerinden biriyim ve ben de gladyonun düşmanıyım." </p>
<p class="calibre2">"Susurluk kazası ile ilgili açıklamalarım arşivlerde bulunmaktadır. Susurluk'ta Türkiye'deki ABD güdümlü gladyonun bağırsakları patlamıştır. Bizim Susurluk denen mafya ve gladyo faaliyetini bütün yönleriyle açığa çıkartmamız, gladyo karşıtı faaliyetlerimizin son örneklerindendir." </p>
<p class="calibre2">"Diyarbakır'da Türk bayrağı ile miting yapan tek parti İşçi Partisi'dir. 29 Haziran 2007 günü gerçekleştirilen bu miting muhteşem olmuştur. Diyarbakır'dan Türkiye'ye göz dikenlere Türk bayrağı gösterilmiştir... Ergenekon soruşturmasını yürütenlerin Diyarbakır'da Türk bayraklı bir mitingi suç olarak kabul etmeleri, ABD ve AB ile Türkiye'yi bölmek isteyenlerle bazı ortak duygular içinde olduğunu gösterir." </p>
<p class="calibre2">"Ben İşçi Partisi'nin Genel Başkanıyım. İşçi Partisi'nin en temel ilkesi; devletin, ordunun, polisin içinde ör¬ </p>
<p class="calibre2">gütlenmemektir. İkinci ilke devlet, ordu, polis ve MİT'in İşçi Partisi içinde örgütlenmesine izin vermez. Sizin lobi diye bahsettiğiniz karanlık faaliyetlerin en uzağında olan kuruluş Türkiye'de İşçi Partisi'dir. Ne yazık ki Türk Devleti içinde yuvalanan Süpernato adı verilen bu örgüt, bu tür karanlık örgütlenmelerle işlerini yürütmüştür ve her zaman karşısında İşçi Partisi'ni bulmuştur. Bunu bütün Türkiye ve bütün dünya bilir." </p>
<p class="calibre2">"Burada TSK'nın, PKK'ya silah götüren bir kurum olarak suçlanması ancak CIA ve MOSSAD türünden kuruluşlara yakışır. Burada TSK'yı sırtından hançerleme amacı sırıtmaktadır." </p>
<p class="calibre2">İşçi Partisi Genel Başkanı Sayın Doğu Perinçek, dinlenen telefon konuşmalarından hareketle iş adamları ve değişik kesimlerden kişilerin bulunduğu bir yemeğe katılmış olmasının sorgulanmasına karşı şu yanıtı vermiştir. "Ayıptır. Milletin birbiriyle buluşmasını yemek yemesini suç göstermek, bu operasyonun kanun dişiliğinin vardığı boyutları sergilemektedir. O yemekte Türkiye'nin seçkin opera sanatçıları, keman ustası profesörler sanatçılar yer almış, şarkılar ve türküler söylenmiştir." </p>
<p class="calibre2">Sayın Doğu Perinçek'in, İşçi Partisi Genel Başkanı sıfatı ile çeşitli kişi ve kuruluşlarla yaptığı yazışmaların sorulması üzerine verdiği yanıt ise şöyledir: "Abdülhamit dönemine mi döndük? Aydınlar birbirine mektup yazamayacak duruma mı geldik?" </p>
<p class="calibre2">Siyasi parti faaliyetleri kapsamında ülke sorunlarıyla ilgilenmesinin sorgulanmak istenmesi karşısında Sayın Doğu Perinçek şu tepkiyi göstermek zorunda kalmıştır: "Bu konuları incelemek, araştırmak bir siyasi parti başkanı olarak görevimdir ve isterse Cumhurbaşkanı olsun, kimse bana bu konuda soru yöneltemez." </p>
<p class="calibre2"/>
<p class="calibre2">Emniyet bünyesinde böyle bir soruşturma yürütülmesi ve sorgulamaya teşebbüs edilmesi, siyasi partilerin Anayasal güvence altında çalışması ve siyasi faaliyetlerinin Yargıtay C. Başsavcılığı'nca denetleneceği ilkesine ters düşmektedir; Yargıtay C. Başsavcılığının yetkilerine ve görev alanına açıkça tecavüz edilmiştir. Sayın Yargıtay Başsavcısı'nı yetkilerine sahip çıkmaya ve vaki tecavüzü önlemeye çağırıyoruz. </p>
<p class="calibre2">Türkiye, tam bir haftadır Emniyet Genel Müdür¬ </p>
<p class="calibre2">lüğü'nün hazırladığı ve "ulusalcılığı" terör kapsamında ele alan Raporu'nu tartışıyor. Geçen Eylül ayında İçişleri Bakanlığı'na sunulan Raporda "ulusalcılık" (millicilik) Terörle Mücadele ve Harekât Dairesi Başkanlığı'nın faaliyetleri altında değerlendiriliyor. </p>
<p class="calibre2">Elbette bu değerlendirme, AKP Hükümeti'nin izlemekte olduğu politikadan bağımsız olarak düşünülemez. Bir yandan ABD'nin Büyük Ortadoğu Projesi içinde Eşbaşkanlık görevi üstlenenler, öte yandan Türkiye'nin AB kapısına bağlı tutulabilmesi için her şeyi yapanlar; elbette ki ulusalcılığı tehdit olarak göreceklerdir. </p>
<p class="calibre2">İşte bu tablo içinde İşçi Partisi Genel Başkanı Do</p>
<p class="calibre2">ğu Perinçek ve diğer arkadaşlarımızın tutuklanmaları anlam kazanmaktadır. </p>
<p class="calibre2">Büyük Ortadoğu Projesi çerçevesinde görev üstlenenler, Amerika ile gizli anlaşmalar imzaladıklarını itiraf edenler, tam bağımsızlığı ve milli egemenliği savunmayı terör suçu olarak ilan edenler işbaşında iseler, Doğu Pe¬ </p>
<p class="calibre2">rinçekler elbette hapse atılmak istenecektir. </p>
<p class="calibre2"/>
<p class="calibre2"><b class="calibre4">TÜRKİYE'NİN ÇÖZÜMÜ HAPSEDİLEMEZ </b></p>
<p class="calibre2">Ama ABD ve AB emperyalistleri ile işbirlikçileri umutsuz bir çaba içindedirler. </p>
<p class="calibre2">Doğu Perinçekleri hapsetmek, "Türkiye'nin Çözü-</p>
<p class="calibre2">mü"nü hapsetmektir. </p>
<p class="calibre2">Tayyip Erdoğanlar, olmayacak duaya amin demektedirler. </p>
<p class="calibre2">Halk hareketinin önderliği de, programı da vardır. "Türkiye'nin Çözümü" hapsedilemez. </p>
<p class="calibre2">Genel Başkanımız Sayın Doğu Perinçek'in de sorgusunda İşçi Partisi sorulduğunda belirttiği gibi; </p>
<p class="calibre2">"İşçi Partisi Türkiye'de ABD'nin en fazla korktuğu partidir. Türkiye'nin Atatürk Cumhuriyetiyle, millet ve vatan bütünlüğüyle savunulmasında, en ön cephedeki partidir. </p>
<p class="calibre2">Halka dayanır, hiç bir güç tarafından denetlenemez ve yönlendirilemez. Türkiye'nin sorunlarını çözecek Milli Hükümet Programı ve Türkiye'nin idare ve orduda görev almış en seçkin yöneticilerinden, emekçi önderlerinden oluşan kadrosuyla Türkiye'nin önümüzdeki vatan savunması döneminde, bu savunmanın başına geçerek iktidar olacaktır." </p>
<p class="calibre2"/>
<p class="calibre2"><b class="calibre4">EK: DOĞU PERİNÇEK'İN POLİS İFADESİ </b></p>
<p class="calibre2"><b class="calibre4">BELGELER, DİNLEME KAYITLARI, İLİŞKİLER... </b></p>
<p class="calibre2">Perinçek'in sorgusuna özgeçmişi kişisel yaşamıyla ilgili sorularla başlanmış. Ergenekon operasyonuyla ilgili tutuklanan onlarca kişiyi tanıyıp tanımadığı, varsa ilişkilerinin niteliği ile ilgili ayrıntılı sorulara muhatap olmuş. Perinçek böyle sorulara ise, son derece köşeli ve açık yanıtlar vermiş. </p>
<p class="calibre2">Doğu Perinçek'in polisteki ifadesiyle ilgili birçok basın yayın organında bölük pörçük, çarpıtılmış yayınlar yapıldı. Radikal gazetesi, manşet yaptı. Yaratılan kargaşa ortamında, kamuoyu yanıltılıyordu. Gerçeğe ışık tutmak, bir kez dana Aydınlık'a düştü. Perinçek'in sorgusu hakkında geniş bir bilgilendirme ihtiyacı doğdu. Sayın Doğu Perinçek'ten aldığımız bilgileri sunuyoruz: İşçi emeklisiyim ve kitaplarımdan elde ettiğim telif gelirleri ile geçimimi sağlarım. Ticari şirketim yoktur. </p>
<p class="calibre2">1972-74, 1980-85 yılları arasında toplam dokuz yıl, 1990' </p>
<p class="calibre2">da üç ay, 1998 yılında bir yıl cezaevinde bulundum. Tutuklanmalarımın hepsi siyasi içeriklidir. </p>
<p class="calibre2"><b class="calibre4">İP VE DİĞER ÖRGÜT İLİŞKİLERİ </b></p>
<p class="calibre2">Türk Hukuk Kurumu yöneticiliği yaptım, Türk Siyasi İlimler Derneği yöneticiliği yaptım. İşçi Partisi Türkiye'de ABD'nin en fazla korktuğu partidir. Türkiye'nin Atatürk Cumhuriyetiyle, millet ve vatan bütünlüğüyle savunulmasında, en ön cephedeki partidir. Halka dayanır, hiçbir güç tarafından denetlenemez ve yönlendiri¬ </p>
<p class="calibre2">lemez. </p>
<p class="calibre2">Türkiye'nin sorunlarını çözecek Milli Hükümet Programı ve Türkiye'nin idare ve orduda görev almış en seçkin yöneticilerinden, devrimcilerinden, emekçi önderlerinden oluşan kadrosuyla Türkiye'nin önümüzdeki vatan savunması döneminde bu savunmanın başına geçerek iktidar olacaktır. </p>
<p class="calibre2">Kuvva-i Milliye Derneği ile bir bağlantım yoktur. </p>
<p class="calibre2">Başıbozuk bir örgüt olması nedeniyle yazılarımda ve TV </p>
<p class="calibre2">konuşmalarımda eleştirdim. </p>
<p class="calibre2"><b class="calibre4">ERGENEKON BELGESİNİN İÇERİK VE ÜSLUBUNUN </b></p>
<p class="calibre2"><b class="calibre4">BENİMLE İLGİSİ YOK BUNLAR, MÜCADELE </b></p>
<p class="calibre2"><b class="calibre4">ETTİĞİM GÖRÜŞLER... </b></p>
<p class="calibre2">İki sene önce Sabah gazetesi Ankara bürosu şefi Yavuz Donat beni Sabah Gazetesi'nin yeni tesislerine davet etti ve gezdirdi. Bu arada Sabah Gazetesi yazarlarından Aslı Aydıntaşbaş Ergenekon belgesini gösterdi ve bu belgeyi sizin yazdığınız söyleniyor dedi. </p>
<p class="calibre2">Bunun üzerine belgeye şöyle bir baktım, ilk bir iki sayfasına göz gezdirdim. Bu belgenin içeriği ve üslubunun benimle ilgisinin olmadığını, benim İşçi Partisi Genel Başkanı olduğumu, böyle belgeler yazmamın mümkün olmadığını ve üslubundaki hamlık ve bazı çok yanlış fikirlerin her zaman mücadele ettiğim görüşler olduğunu kendisine belirttim. </p>
<p class="calibre2"/>
<p class="calibre2">Ama bu arada belgede bütün yurtseverlerin savunduğu Atatürk devrimini koruma, ülke ve millet bütünlüğü gibi fikirlerin bulunduğunu da kendisine söyledim. Aydmtaşbaş bunları Sabah gazetesinde bir yazı konusu yaptı ve ricam üzerine bana bir adet fotokopisini de verdi. Ayrıca CD'sini de vermiş olabilir. Yavuz Donat ve şimdi hatırlayamadığım bir başka seçkin şahsiyet de bu görüşmemiz sırasında Sabah gazetesi yönetiminin büro¬ </p>
<p class="calibre2">sundaydı. Oradan da anladım ki 2001 yılında CIA işbirli</p>
<p class="calibre2">ğiyle kurulan tezgâh ısıtılarak Türkiye'nin gündemine getiriliyordu. Sanıyorum bu Danıştay suikastı sonrası idi. </p>
<p class="calibre2"><b class="calibre4">ERGENEKON BELGESİNDEKİ POLİTİKALAR </b></p>
<p class="calibre2"><b class="calibre4">AMERİKAN İCADIDIR SÜPER NATO İŞİDİR </b></p>
<p class="calibre2">Öncelikle şunu belirteyim; ben o tür örgütlerle ilişkili olsaydım beni buraya getiremezdiniz. Süpernato veya İtalya'daki adıyla gladyo denen örgütler, ABD tarafından NATO devletleri içinde örgütlenmiştir. Bu örgütlerin yöneticileri ve hele programını yazanlar gözaltına alınamazlar, tutuklanamazlar, vurulamazlar, kınlamazlar, o gladyo 40 yıldan beri Türkiye'nin içinde istikrarsız¬ </p>
<p class="calibre2">laştırma operasyonları tezgâhlamış, on binlerce insanımızın ve en değerli aydınlarımızın kanına girmiş, bana defalarca işkence yapmış ve hapislere koymuştur. </p>
<p class="calibre2">Bana karşı tezgâhlanan suikastları da o gladyo örgütlemiştir. Ben Türkiye'de kontrgerillanın içini dışını çıkaran, kendi deyişleri ile o örgütü "felç eden" partinin başkanıyım. Gladyonun Türkiye'deki bir numaralı hedeflerinden biriyim ve ben de gladyonun düşmanıyım. </p>
<p class="calibre2"/>
<p class="calibre2">Gelelim özetlediğiniz Ergenekon programına. </p>
<p class="calibre2">Naylon terör örgütleri kurmak bizim bazı istihbarat örgütlerimizin ABD ve CIA ve Mossad'dan öğrendiği vahim uygulamalardır. PKK'yı 1975 yılında acıdır ki MİT </p>
<p class="calibre2">kurmuştur. Ve yine acıdır ki Hizbullah denen örgütü kullandıklarını MİT Müsteşarı kamuoyu önünde açıklamıştır ve basında yer almıştır. Peki, nerede kullanmışlardır? Bu örgütlere binlerce insanımızı öldürtmüşlerdir. PKK 1975-1980 arasında benim Güneydoğu bölgesindeki en değerli il başkanlarımı ve yöneticilerimi şehit etmiştir. Yine Hizbullah benim en değerli arkadaşlarımı şehit etmiştir. Bu Amerikan icatlarını onaylamak ihanet anlamına gelir. </p>
<p class="calibre2">Belgenin kimler tarafından yazıldığını bilmiyorum. </p>
<p class="calibre2"><b class="calibre4">SUSURLUK'TA, ABD GÜDÜMLÜ GLADYO'NUN </b></p>
<p class="calibre2"><b class="calibre4">BAĞIRSAKLARI PATLAMIŞTIR </b></p>
<p class="calibre2">Susurluk kazasında ölen Hüseyin Kocadağ, Abdullah Çatlı ve kazada yaralanan Sedat Bucak'ı tanımam. </p>
<p class="calibre2">Susurluk kazası ile ilgili açıklamalarım arşivlerde bulunmaktadır. Susurluk'ta Türkiye'deki ABD güdümlü glad¬ </p>
<p class="calibre2">yonun bağırsakları patlamıştır. Bizim Susurluk denen mafya ve gladyo faaliyetini bütün yönleriyle açığa çıkartmamız, gladyo karşıtı faaliyetlerimizin son örneklerindendir. </p>
<p class="calibre2"/>
<p class="calibre2"><b class="calibre4">IŞÇI PARTISI, POLIS VE ORDU IÇINDE </b></p>
<p class="calibre2"><b class="calibre4">ÖRGÜTLENMEZ, ORDU, POLIS VE MIT'IN </b></p>
<p class="calibre2"><b class="calibre4">PARTIMIZ IÇINDE ÖRGÜTLENMESINE IZIN </b></p>
</body></html>
