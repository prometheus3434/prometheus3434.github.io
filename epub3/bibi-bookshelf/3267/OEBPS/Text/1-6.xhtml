<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-6</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-4">Ve Zarafet  </p>
			<p class="paragraf">Kitap bitmek üzereydi ve artık ismi ne olsun diye konuşmaya başladığımız günlerdi. Sevgili dostum ve iş ortağım Mikail Coşar aradı ve kitabın ismi için yaptığımız toplantının ışığında bulduğu ismi açıkladı. “Kitabın adı <span class="CharOverride-8">Ve Zarafet</span> olmalı” dedi ve sonra da kafasında tasarladıklarını kitabın kapağı da dahil olmak üzere yetenekli elleriyle hemen bir kâğıda çizip anlatmaya başladı:  </p>
			<p class="paragraf">“<span class="CharOverride-8">Ve Zarafet</span>, çünkü Türkiye’de hem eğitim anlamında hem de yazılı ve görsel basında bu kavramın önemini anlatan ilk kişi olarak, ayrıca gerek eğitimlere katılan kişilerden gerekse izleyip okuyan takipçilerimizden kitap için aldığımız dönüşler bir beklenenin gerçekleşmesini ifade ettiği için kitabın ismi bu olmalı” dedi. Aslında “Ve” ile ilgili onlarca güzel şey daha söyledi. Her zaman fikirlerine çok değer verdiğim bir yol arkadaşımın bu betimlemeleri de beni ayrıca mutlu etmişti. Bundan sonraki kitaplarımda bu seri ile devam edecek ve “İş Etiketi” konulu ikinci kitabım da çok yakında bu isimle sizlerle buluşacak.  </p>
			<p class="paragraf">  </p>
			<p class="ort" xml:lang="en-GB">Zerafet Değil Zarafet!  </p>
			<p class="paragraf">Zarafeti anlatmaya başladığım ilk günlerde ki aslına bakarsanız aradan geçen üç yıla rağmen hâlâ daha da bunu düzeltmeye devam ediyorum –sevgili Perran Kutman’ın canlandırdığı Afet Hoca karakterinin “Hoca camide!” uyarısına döndüğünü bile düşündüğüm zamanlar oldu☺ – ancak dili doğru kullanmak da bir zarafet göstergesidir. Bu sebeple ben gerek eğitimlerimde gerekse katıldığım televizyon programlarında bu düzeltmeyi yapmaya devam edeceğim...  </p>
			<p class="paragraf">  </p>
			<p class="ort" xml:lang="en-GB">Zarafet Nedir?  </p>
			<p class="paragraf">Zarafete kavram olarak baktığımızda Arapça bir kelime ve zarftan geliyor. Ama bu bildiğimiz zarf değil elbette, buradaki anlamı “bir şeyin dış görüntüsü, kabı” anlamına gelen bir zarf. Aslında sahip olduğu anlam ile o kadar doğru orantılı ki yani hem içsel duygu ve düşünceler hem de dışarıya yansıttığınız davranışlarınızı kapsıyor. Ben de kişiyi diğer herkesten ayıran özellikler diyorum.  </p>
			<p class="paragraf">Hani bazı insanlar vardır, girdikleri her ortamda gözler onların üzerine çevrilir. Güzel bir enerjileri, söz, tavır ve davranışlarında bir sihir vardır. İşte bu özeliklerin hepsinde zarafet kavramı gizlidir.  </p>
			<p class="paragraf">Her tavrın bir zarafeti vardır. Oturmanın, kalkmanın, söz söylemenin, eşyaya bakmanın, sosyal ilişkilerin, çalışmanın, dinlemenin... Sosyal yaşam içerisinde kadının feminenliğini koruması, erkeğin de centilmenliğini, asaletini göstermesidir. Nerede, nasıl davranılması gerektiğini bilmektir. Sade ve ölçülü olmaktır. Teşekkür etmeyi, özür dilemeyi eksik etmemektir. Sahici, sevgi ve barış dolu olmaktır.  </p>
			<p class="paragraf">  </p>
			<p class="paragraf">İş hayatında ise konumuna uygun hareket etmektir. Kurumsal duruşu, ast-üst ilişkisini, makam odası adabını bilmektir. Bazen de bir davette nasıl davranmanız gerektiğidir. Kısacası hayatın her alanında olmazsa olmaz önemli bir parçadır.  </p>
			<p class="paragraf">Siz kendinize nasıl davranırsanız, başkaları ile de öyle iletişim kurarsınız. Başkaları ile kurduğunuz iletişim şekli de onların size nasıl davranacağını gösterir. Çünkü, insanlar onlara ne söylediğinizi unutabilir ama nasıl hissettirdiğinizi asla unutmazlar...  </p>
		</div>
</body>
</html>