<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-9</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">İletişim Nedir?  </p>
			<p class="paragraf">İletişim kavramsal olarak, iki birim arasındaki karşılıklı bilgi, duygu ve düşünce alışverişidir. Karşılıklı etkileşim sürecidir. Bir başkasını niyetli ya da niyetsiz olarak etkilemeyi amaçlayarak mesajlarını iletmesi ve onların mesajlarını almasıdır. Ancak kişinin kendisi ile olan iletişim sürecini tamamlamadan çevresiyle sağlıklı bir iletişim kurması mümkün değildir. Zaman zaman ilişkiler üzerine ya da yöneticilerle yaptığım yönetim ve liderlik/koçluk çalışmalarımda da bu duruma örnek oluşturacak birçok hikâye ile karşılaşıyorum.  </p>
			<p class="paragraf">İlişkilerde: Eşimle anlaşamıyorum, en yakın arkadaşımdan hiç beklemediğim bir davranışla karşı karşıya kaldım. Ben herkese çok iyi niyetle yaklaşıyorum ama kimse beni sevmiyor. Sevgi doluyum ama insanlar bunu görmüyor. Her şeyimi paylaşıyorum ama bana kimse bir şey anlatmıyor.  </p>
			<p class="paragraf">Yönetici ya da yönetici adaylarında: Ekibimle bir türlü ortak bir noktada buluşamıyoruz. Söylediklerimin dinlenmediğini düşünüyorum. Yeni alternatifler bulmakta sıkıntı çekiyorum. İstediğim sonuç bir türlü ortaya çıkmıyor. Yönetici vasıflarımdan şüphe ediyorum. İşyerinde fark edilmiyorum. Patronum benim dışımda herkesin yaptığını takdir ediyor...  </p>
			<p class="paragraf">Bu ve buna benzer sözlerle çok sık karşılaşıyorum. Oturup konuştuğumuzda ise sorun yaşadığı kişiler ve olaylarla ilgili attıkları ilk adımın o sorunun kendisiyle ilgilenmek olduğunu söylüyorlar. Ve çoğu zaman kusur hep karşı tarafta aranıyor. O zaman hemen şunu söylüyorum: Birini suçlarken bir parmak karşı tarafı gösterirken üç parmağın da sizi gösterdiğini unutmayın. Yani siz gerçekten kendinizin en iyi halinde misiniz? Kendinizden gerçekten memnun musunuz? Yaratmak istediğiniz kişi şu an yaşattığınız siz mi? Daha güçlü olabilir misiniz? Daha cesur, daha kararlı, daha şefkatli, daha...  </p>
			<p class="paragraf">Konu her ne ise elinizden gelen her şeyi yaptınız mı sahi? Bu soruları istediğimiz kadar uzatabiliriz. Yani eğer iletişim problemleri yaşıyorsak önce bir aynayı kendimize çevirip birtakım soruların yanıtlarını objektif bir şekilde kendimize vermemiz gerekiyor. Ve ardından sağlıklı bir iletişim için, önce kendimizi çok iyi tanımak ve sevmek, ardından insanları oldukları gibi kabul etmek ve ona göre davranmak ve en önemlisi onlara hoşgörü ve empati ile yaklaşmak olduğunu da unutmamamız gerekiyor.  </p>
			<p class="paragraf">Bütün bunların yanında bu işin aynı zamanda bir matematiği olduğunu da unutmamalıyız.  </p>
			<p class="paragraf">Yani gerçekten karşınızdaki kişinin anladığı dilden mi konuştunuz?  </p>
			<p class="paragraf">Örnek vermek gerekirse, bir doktorun meslektaşı ile konuşurken kullandığı sözcük ve terimleri bir hastası ile konuştuğunu düşünün. Bu şekilde kurulan bir iletişim ikisi arasında anlaşılması zor bir durum oluşturacak ve bu süreç her iki taraf için de verimsiz olacaktır. Ayrıca bu durum hem zaman hem de enerji kaybına yol açacaktır. Önemli olanın mesajı aktarmak değil, karşı tarafın kabul ve anlayışını sağlamak olduğunu unutmamalıyız.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">İletişimin Matematiği!  </p>
			<p class="paragraf">Yıllardır iletişim söz konusu olduğunda sosyal psikolog Albert Mehrabian’ın yaptığı araştırmadan yola çıkarak bu işin matematiği olduğunu ve iletişim denilen denklemi çözmek ve iyi bir iletişimci olmak için bu tabloyu baz almalarını söylüyorum.  </p>
			<p class="paragraf">Başarılı insanların iletişimde dikkat ettikleri başlıkların sıralaması şu şekilde: %55 beden dili, %38 ses tonu, %7 kullanılan kelimeler.  </p>
			<p class="paragraf">Yani söz konusu iletişim olunca, beden dilini doğru kullanmak büyük önem taşıyor. İletişim denilen şey artık sadece konuşmaktan ibaret değil. Kendini en etkili şekilde ortaya koyan kişiler iletişimin bu sihirli gücünü kullanıyorlar. Sağlıklı ve etkili bir iletişim için söyledikleriniz ile hareketlerinizin uyum içerisinde olması gerekiyor. Bu ikisi arasında bir tutarsızlık olduğunda karşımızdaki kişiler bizi samimiyetsiz ve güvensiz biri gibi algılıyor. Kısacası dilimiz ne söylerse söylesin bedenimiz onu desteklemiyorsa istediğimiz etkiyi yaratmakta yetersiz kalıyoruz.  </p>
			<p class="paragraf"><span class="CharOverride-8">Beden dili</span> de başlı başına eğitim verdiğim konulardan biri. Zarafet eğitimlerimde ve bu kitapta da beden dilinin genel doğruları yanında içinde taşıdığı incelikler ise bizim konumuzun içeriğini oluşturuyor. Elbette vurgusu, tonlaması, nüansı ile kendini gösteren bir <span class="CharOverride-8">ses tonu</span> da olmazsa olmazımız oluyor ve sonra da kullandığımız <span class="CharOverride-8">kelimeler</span><span class="CharOverride-7"> </span>bizimle ilgili karşı tarafta bir imaj oluşmasını sağlıyor. Eğer bunların nasıl kullanılacağıyla ilgili bilgiye sahip değilse kişi, mükemmel olduğu konularda bile başarısız olabiliyor.  </p>
			<p class="paragraf">  </p>
			<p class="sol" xml:lang="en-GB">Beden Dili ve Kullanımı  </p>
			<p class="paragraf">Dilimiz yalan söylese de bedenimiz her zaman doğruyu söyler...  </p>
			<p class="paragraf">Dikkat ederseniz bizi etkileyen de zaten karşımızdaki kişinin söylediklerinden çok nasıl söylediği, enerjisi, duruşu, bedenini kullanma şekli...  </p>
			<p class="paragraf">Düşündüklerimiz bedenimize, bedenimize yaptıklarımız da düşüncelerimize dönüşür...  </p>
			<p class="paragraf">İnsanlar, büyük çoğunlukla içlerinden geldiği gibi davrandıklarını düşünürler. Oysa aslında, hissettiğimiz gibi davranmaktan çok, davrandığımız gibi hissederiz. Buna da o durum ya da kişi karşısında düşündüklerimiz sebep olur. Yani bir anlamda beden dilimiz zihnimizden geçen düşüncelerimizdir. Bir kişi ya da olay karşısında olumsuz bir fikre sahipken olumlu duygular içinde olamayız. Bu da davranışlarımıza yansır. Yani, gerçekte beden dilimizin doğru yorumu duruma, nerede olduğumuza, kiminle olduğumuza ve hangi ruh halinde olduğumuza göre anlam değiştirir.  </p>
			<p class="paragraf">Bu sebeple beden dilinde tek bir hareketten yola çıkarak karşı taraf şunu söylemeye çalışıyor ya da bunu söylemek istiyor gibi bir sonuca ulaşmak büyük yanlış olur. Aynı mesajı veren ikinci ve üçüncü unsurlara da bakmak gerekir.  </p>
			<p class="paragraf">Öncelikle bedenin merkezi göğüskafesinin olduğu noktadır. Genelde karşımızdaki kişinin niyetiyle ilgili ilk sinyali oradan alırız. Örneğin karşılıklı konuşma sırasında karşınızdaki kişinin göğüskafesi başka bir yere çevrili ise, ilgisi sizde değil, o yönde demektir. Tabii bu noktada ikinci bir merkez noktaya da bakmak gerekiyor. O da ayak uçları. Eğer kişinin ayak uçları da o yönü destekliyorsa çok büyük ihtimalle ilgisinin sizde olmadığını düşünebilirsiniz. Tabii bütün bunlarla beraber iletişim sürecindeki genel atmosfer, yüz ifadeleri, göz teması, aldığınız geribildirim, hepsi bir bütün olarak değerlendirilmeli ve bir çıkarım yapılmalıdır.  </p>
			<p class="paragraf">Beden diliyle ilgili bütün konuşmalarımda ilk sorulan sorulardan yola çıkarak vereceğim bir başka örnek de, kol kavuşturma örneği.  </p>
			<p class="paragraf">Kollarımızı kavuşturduğumuzda iletişime kapalıyım sinyali mi vermiş oluruz?  </p>
			<p class="paragraf">Hayır. Kişi tek başına kollarını kavuşturdu diye iletişime kapalı diyemeyiz. Yukarıda da söylediğim gibi bu hareketin verdiği mesajı veren bir ikinci ve üçüncü hareketi okumalıyız. Yine genel atmosferi de göz önünde tutmalıyız. Kişinin kolları kapalı ama bedeni size dönükse, dinlerken hafif öne eğilmiş, kafası yine hafif yana düşmüşse ve iletişim sırasında aldığınız geribildirimler sizi tatmin ediyorsa karşınızdaki kişi sizi etkili dinlemek için kollarını kapatmış diyebiliriz.  </p>
			<p class="paragraf">Özellikle dinleme ve düşünme eylemlerimiz sırasında hayati fonksiyonlarımızın olduğu bölgeyi kapatma ihtiyacı hissederiz. Çünkü vücut o an savunmasız durumdadır ve bilinçaltı bunu bildiğinden koruma ihtiyacı hisseder.  </p>
			<p class="paragraf">İkiden fazla insanla bir grup oluşturuyorsanız, sizin için önemli olanların dışındakilere merkezinizi kapatmayın. Çünkü bu en çok yapılan hatalardan biri. Her zaman merkeziniz herkesi karşılayacak şekilde açık olsun. Diğeri büyük bir nezaketsizlik olur.  </p>
			<p class="paragraf">Jestlerinizi kullanın. Elleriniz hep görünür olsun. Her zaman kemer üstünde ve karşı tarafın avuç içlerinizi göreceği şekilde kullanın. Bir masada oturduğunuzda ister ikili bir görüşme için ister yemek için olsun mutlaka elleriniz masanın üstünde olsun. Bu gücünüze güç katacaktır.  </p>
			<p class="paragraf">Ellerimiz en çok kullandığımız bölgemizdir. Ve içinde bulunduğumuz ruh haliyle ilgili karşımızdaki kişilere çok net bilgiler verir.  </p>
			<p class="paragraf">Ellerin birbirine sürtülmesi, keyif alınması, olumlu duygular içerisinde olmak olarak algılanır.  </p>
			<p class="paragraf">Ellerin çenede durarak başı desteklemesi, sıkıntı ve bezginlik ifadesi olarak yorumlanır.  </p>
			<p class="paragraf">Elle çenenin kaşınması, düşünme ve karar vermeye çalışma olarak hissedilir.  </p>
			<p class="paragraf">Ellerin saçta dolaşması, sıkıntı, düşünme, flört etme isteği olarak algılanabilir.  </p>
			<p class="paragraf">Ellerin başın arkasında kenetlenmesi, bacakların çapraz tutulması veya öne doğru uzatılması, kendine güven, üstünlük, otorite olarak algılanır.  </p>
			<p class="paragraf">Ellerin cepte ya da kemer üzerinde tutulması, bu pozisyonda olan erkeklerin güçlü ve korkusuz oldukları; kadınların da feminen bir güce sahip oldukları ve sizi yönetebilecekleri mesajını verir.  </p>
			<p class="paragraf">Bir el cepte, dik bir beden duruşu ile konuşma, kendine güven ve üstünlük olarak algılanır.  </p>
			<p class="paragraf">Elin açık olması ve avuç içinin karşıdaki kişi tarafından rahatlıkla görülmesi –ki bunu hemen her yerde söylüyorum çünkü kişi ne anlatıyor olursa olsun bu kullanım şekli her zaman daha etkili olmasını sağlayacaktır– kişinin karşı taraftan gelebilecek her türlü soru, görüş ve öneriye açık olduğunu gösterir. Açık, samimi, uzlaşmacı bir yaklaşım olarak algılanır. Anlattıklarına güvendiğini de gösterir.  </p>
			<p class="paragraf">Avuç içinin aşağı bakması, dış dünyaya kapalı, kendine güveni olmayan biri olarak algılanmanıza sebep olur.  </p>
			<p class="paragraf">Ellerin yumulmuş olması, kişinin sinirli ve kavga etmeye hazır olduğunu gösterir.  </p>
			<p class="paragraf">İki elin avuç içlerinin karşıdaki kişiye dönük olması, karşıdan gelen eleştiriyi durdurma isteği olarak algılanır.  </p>
			<p class="paragraf">Ellerin açık olarak kişinin kendinden dışarı doğru hareketi ise, kişinin ya kendinden bazı şeyleri uzaklaştırmaya çalışması ya da reddetme refleksi olarak algılanır.  </p>
			<p class="paragraf">Kafayı kaşımak, düşünme, tereddüt, zor durumda olma, karar verememe olarak algılanabilir.  </p>
			<p class="paragraf">Kollar yanda ellerin belde tutulması, saldırı, meydan okuma, hesap sorma, üstünlük taslama olarak algılanabilir. Olumsuz bir harekettir.  </p>
			<p class="paragraf">Avucun ve parmakların aşağı doğru bakması ve avuç içini aşağıya doğru bastırma, üstünlük sağlama, bastırma, kontrol etme, “otoriteyi konuşturma” olarak algılanır. Türk Milli Takımı teknik direktörü Fatih Terim bu beden dilini çok sık kullanır ve ekip çalışması içerisinde olan takım liderleri de bu gücü kullanabilirler. Elbette her zaman altını çizdiğim gibi her şey bir bütün olarak sergilenirse karşı tarafta o etkiyi bırakır, aksi halde mesela bu hareket muhatabında direnç yaratan olumsuz bir hareket olarak da hissedilebilir.  </p>
			<p class="paragraf">Ellerin önde birleşik tutulması, hep eleştirdiğim ve asla kullanmayın dediğim duruşlardan bir tanesi. Ne yazık ki “saygı” ifadesi olarak yerleşmiş yanlış bir beden dili işareti. Daha çok suçluluk, mahcup olma, kendine güvenmeme olarak algılanır.  </p>
			<p class="paragraf">Ellerin arkada birleşik tutulması, insanı rahatlatan bir harekettir. Kendine güvenme, meydan okuma olarak da algılanabilir. Eğer ellerden biri arkada kolu tutuyorsa bu iç gerginliği bastırma olarak da yorumlanabilir.  </p>
			<p class="paragraf">Elin yüzde olması, el eğer yüzü kapatıyorsa endişe, şüphe ya da yalan söyleme olarak algılanabilir. Yalan ile ilgili beden dili de çok sorulan soruların başında geliyor. Hep şunu söylüyorum, bir kere yalan söyleyen kişiyi tanıyorsanız zaten anlamanız kolay. Çünkü yalan söyleyen kişi her zamankinden farklı davranışlar sergiler. Onun dışında konuyu değiştirme, sesin çatallanması, ellerle burna dokunma ya da kaşıma, gözün ovuşturulması da bütünsel olarak değerlendirildiğinde yalan söyleme olarak algılanabilir.  </p>
			<p class="paragraf">Elin yüzde, işaretparmağının şakakta olması, ilgi, odaklanma ve dinleme pozisyonu olarak algılanır.  </p>
			<p class="paragraf">Elin yanakta, başparmağın çene altında duruşu, karşınızdaki kişinin sizinle aynı görüşleri paylaşmaması, eleştiri anlamında algılanır.  </p>
			<p class="paragraf">Parmakların ağzın içinde olması, heyecan, panik, korku, çaresiz kalmak olarak algılanabilir.  </p>
			<p class="paragraf">  </p>
			<p class="sol" xml:lang="en-GB">Baş ve Yüzün Kullanımı  </p>
			<p class="paragraf">Baş sallamak: Aşağı doğru salladığınızda karşınızdaki kişi onu dinlediğinizi ve onayladığınızı düşünür. Baş yukarı doğru sallanır, kaşlar da yukarı doğru kaldırılırsa, bu anlaşmazlığı, uyumsuzluğu, karşıdaki kişiyle aynı fikrin paylaşılmadığını gösterir.  </p>
			<p class="paragraf">Başın aşağı doğru eğik durması: Göz teması yoksa ve baş da aşağı eğikse, bu birkaç şekilde yorumlanabilir. Karşınızdaki kişi utangaç olabilir ya da hatalı olduğundan, suçluluk duygusu ile başını önüne eğmiş olabilir. Başın öne eğik durma hali, bazı kişilerin “düşünme hali” de olabilir.  </p>
			<p class="paragraf">Başın yukarı doğru dik durması ve burnun havaya kalkık durumda olması: Yürürken de otururken de başın dik olma durumu kişinin kendine güvendiğini, kendini üstün gördüğünü ve olan bitenden haberdar olmak istediğini gösterir. Kişi bu duruşla, karşıdaki kişiye “Senden gizlediğim bir şey yok!” demeye çalışıyor da olabilir. Sürekli altını çizdiğim noktalardan biridir başın dik durması. Dışarıda yürüyen ya da herhangi bir yerde oturan insanlara bakın, büyük bir çoğunluğun hep yere baktığını göreceksiniz. Hayır, başınız her zaman dik olsun. Bu her anlamda önemli bir güçtür.  </p>
			<p class="paragraf">Başın yukarı aşağı, sağa sola dönmesi: Bu durum, genelde dinleyen kişinin konsantrasyonunun dağıldığı, ilgisinin azaldığı şeklinde yorumlanır. Kişi bu davranışıyla, aynı zamanda karşısındaki kişiye değer vermediğini, onu ciddiye almadığını da gösterebilir.  </p>
			<p class="paragraf">Kaşların yukarı kalkması: Bu, şaşkınlık ya da karşıdaki kişiyi ve söylediklerini onaylamama olarak da algılanabilir.  </p>
			<p class="paragraf">Kaşların çatılması: Kişi sinirli ve kızgın olabilir. İletişime kapalıdır. Üzgün olabilir. Ya da düşünceli ve kafası karışıktır. Özellikle dikkat ettiğim bir şey var ki, o da özellikle eğitim, sunum, seminer gibi dinlemeye yönelik alanlarda kişilerin dinleme pozisyonlarında çoğu zaman yüzlerini fazla kasmaları. Buna dikkat etmekte fayda var. Farkında olmadan istemediğiniz bir intiba bırakabilirsiniz.  </p>
			<p class="paragraf">Dudakların serbest durumda hafif aralık olması: Flört isteği, çekici olma arzusu olarak algılanabileceği gibi belli durumlarda şaşırma olarak da algılanabilir. Sert mizaçlı kadın ve erkeklerin bunu yumuşatmaları adına da kullanabilecekleri bir harekettir.  </p>
			<p class="paragraf">  </p>
			<p class="sol" xml:lang="en-GB">Bedenin ve Bacakların Kullanımı  </p>
			<p class="paragraf">Bacak bacak üstüne atma: Bu, iletişime kapalılık ve savunma olarak algılanabilir. Bununla birlikte, oturmanın getirdiği monotonluktan kurtulma ve fiziksel değişiklik isteği olarak da algılanmalıdır. Hem kollar hem bacaklar kapalıysa, bu kişi tamamen iletişimden uzaklaşmıştır diyebiliriz.  </p>
			<p class="paragraf">Bacakların ve kolların serbestçe açık pozisyonu: İletişime açıklık, samimiyet, rahatlık olarak algılanabilir. Tüm bu hareketlerin estetik duruşlarını ilerleyen sayfalarda anlatacağım.  </p>
			<p class="paragraf">Ayak bileklerini çapraz konumda tutma: Bu olumsuz bir harekettir. Memnuniyetsizliği artırır.  </p>
			<p class="paragraf">Bir bacak diğerinin üzerinde dizde kilitleme: Rekabete ve tartışmaya hazır olma olarak algılanır.  </p>
			<p class="paragraf">Beden duruşunun dik olmaması, genelde “kambur olma”, başın öne eğik durumda olması: Bu, kişinin kendisine güveninin olmadığı ya da utangaç, çekingen bir mizacı olduğu şeklinde algılanır.  </p>
			<p class="paragraf">Beden ve hareketlerle geniş bir alan kullanma: Bu, kişinin kendine güveni olduğu, rahat bir kişi olduğu ve konuşurken geniş bir alan kaplamaktan korkmadığı olarak algılanır.  </p>
			<p class="paragraf">Bedenle ve hareketlerle küçük alan kullanma: Genelde böyle hareket eden kişilerin hareketleri kesik kesiktir. Kendine güveni olmayan, çekingen ve ürkek kişiler, konuşurken alan kaplamaktan ve büyük hareket yapmaktan çekinirler.  </p>
			<p class="paragraf">Bir de bir bacağı diğerinin altına alıp ev oturması şeklinde oturma pozisyonu vardır ki, bunu da hemen sevgili arkadaşım Gül’ün hikâyesi ile anlatayım.  </p>
			<p class="paragraf">Gül, işe yeni başlayan kız arkadaşı ile hafta sonu dışarı çıkıyor ve akşam vakit geç olduğu için birlikte eve dönüyorlar. Sabah kahvaltıda Gül’ün annesi ve anneannesi de bulunuyor.  </p>
			<p class="paragraf">Kahvaltı bitip koltuklara geçtiklerinde Gül’ün arkadaşı ayağını altına toplayıp başlıyor evdekilerle sohbet etmeye. Öğlen oluyor ve Gül, kız arkadaşını uğurladıktan sonra, anneannesi yanına çağırıyor. Kızım, bu arkadaşın kim, ne zaman tanıştınız, ne iş yapıyor gibi sorular sormaya başlıyor. Gül ne olduğunu anlamadım diyor. Çünkü bana göre her şey gayet normaldi. Dikkat ettiğim bir şey olmamıştı diyor. Oysa anneannesi ve annesi eve yeni gelen kız arkadaşı karşılarında bacaklarını toplayarak oturduğu an göz göze gelmiş ve bu durumdan hoşnut olmamışlardır. Gül, hakikaten ben hiç dikkat etmemiştim ama ben olsam yapmazdım dedi. Anneannesi haklı. Her şeyin bir adabı var. Baktığınızda bu oturuşta bir şey yok ancak bu aşırı rahatlık göstergesidir. Herkes evinde istediği gibi oturabilir ancak yeni geldiği bir evde yeni tanıştığı insanların yanında bu şekilde oturamaz, dahası oturmamalıdır.  </p>
			<p class="paragraf">  </p>
			<p class="sol" xml:lang="en-GB">Gözlük Hareketleri  </p>
			<p class="paragraf">Ah bu gözlükler! Tam altı yaşından beri gözümdeler. Ne zordur gözlüklü çocuk olmak. Yaşıtlarınızla her kavgada ilk duyduğunuz sözün dört göz olması.☺ Şimdi düşününce ne kadar gülüyorum. Beni bu sıkıntıdan kurtaran gözlüklü şirin oldu. Ne zaman ki onunla tanıştım ve kendi karakterimle de bir bağ kurdum ondan sonra gözlüklerimi sever oldum.  </p>
			<p class="paragraf">Yıllar geçtikçe de gözlüklerim imajımın bir parçası oldu ve elbette gözlüklü insanların gözlükleri ile verdikleri mesajları öğrenince de iletişim araçlarımdan biri haline geldi.  </p>
			<p class="paragraf">Bakın gözlüklerle insanlar hangi mesajları veriyorlar:  </p>
			<p class="paragraf">Gözlüğün ağza götürülmesi, karşınızdaki kişinin karar vermeye çalıştığını gösterir.  </p>
			<p class="paragraf">Gözlüğü çıkarıp camlarını temizlemek, karar verirken zaman kazanma hareketidir ve bu hareketten sonra gözlüğü tekrar takarsa bu da duruma bir daha “bakmak” istediğini gösterir ki benim de çok sık yaptığım bir harekettir.  </p>
			<p class="paragraf">Gözlükleri katlar ve kaldırırsa bu da görüşmeyi bitirmek istediğini gösterir.  </p>
			<p class="paragraf">Gözlüklerin üstünden bakma, karşınızdakini aşağılama, büyüklük taslama, ona tepeden bakma olarak algılanabileceği gibi, şaşırma olarak da algılanabilir.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Göz Temasının Önemi  </p>
			<p class="paragraf">Madem konu gözlerden açıldı o zaman gelelim göz temasının önemine. Gözler yalan söylemez. Gözler yalan söyleyemez. Vücudun odak noktası olduklarından ve gözbebekleri de bağımsız hareket ettiğinden, gözler tüm insan iletişim işaretleri arasında en açıklayıcı ve doğru bilgileri verir.  </p>
			<p class="paragraf">Karşınızdaki kişi gözünüzün içine bakmıyorsa, onun hakkında şu sorular aklınıza gelebilir:  </p>
			<p class="paragraf">“Acaba ne saklıyor?”  </p>
			<p class="paragraf">“Bir şeyden mi korkuyor?”  </p>
			<p class="paragraf">“Söylemek istediği bir şey mi var?”  </p>
			<p class="paragraf">Göz teması kurmak kendine güvenin göstergesidir. Az göz teması güvensiz bir imaj ortaya çıkarırken, aşırı göz teması kurmak saldırganlık izlenimi bırakır. Normal bir konuşmanın yüzde 70-80’inde göz teması kurmak ideal olanıdır.  </p>
			<p class="paragraf">Yalan söylediğimizde göz temasından kaçınırız ve göz kırpma sayımızda belirgin bir artış olur. Konuştuğunuz kişi bu durumu biliyorsa bu sefer de, yalan söylerken gözlerini sizin gözlerinize diker. Doğal olmayan her davranış kişinin yalan söylediğinin bir belirtisidir.  </p>
			<p class="paragraf">Gözbebekleri, olumlu bir duygu ve mutluluk halinde kat kat büyür. Olumsuzluk ve mutsuzluk halinde ise küçülür. Gözlerin ve gözbebeklerinin kontrol edilmesi çok zor hatta imkânsızdır. En usta poker oyuncuları bile gözlerini ve gözbebeklerini kontrol edemezler.  </p>
			<p class="paragraf">Gözler kapandıkça anlatılan bilgiye olan ilgi azalıyor diyebiliriz. Aynı şekilde gözler açıldıkça da konuya olan ilginin arttığını söyleyebiliriz.  </p>
			<p class="paragraf">Gözlerin birdenbire yani aniden açılması hayret etmek anlamına gelir.  </p>
			<p class="paragraf">Gözlerin hafif kısılması, anlatılanı anlamak için zamana ihtiyaç duyulduğu anlamını taşır. Gözlerini hafif kısan bir kişi anlatılan şeyi anlamak için karşısındaki kişiden kendisine zaman tanımasını istiyordur.  </p>
			<p class="paragraf">Gözün birisinin kapatılması, verilen bilgilerin eksik bulunulduğunun bir göstergesidir. “Bana daha fazla bilgi vermelisin” demek istiyordur.  </p>
			<p class="paragraf">Yandan bakış yani gözlerin sağa veya sola doğru kayarak bakması, karşı tarafı etkilemek, karşıyı kendine çekmek, bir aktris veya aktör edası oluşturmak için yapılan hareketlerden biridir ve bu davranış karşı tarafa kur yapma anlamı da taşıyabilir. Tabii flört de başlı başına bir beden dili konusu. Eğitimlerimde konu ilişkilere ve flörte geldiğinde hem gülüyoruz hem de aslında herkesin kendine ayna tuttuğu bir an yaşıyoruz. Çünkü hepimiz her şart ve durumda buradaki beden dili hareketlerini sergiliyoruz. O zaman biraz daha tüyo verelim.  </p>
			<p class="paragraf">Bir erkek, karşısında hoşlandığı bir kadın varsa mutlaka göz teması kurmaya çalışır. Bedenin merkezini o kişiye doğru döner. Saçının arkasını düzeltme ihtiyacı hisseder, manşetleri ile ve varsa kravatı ile oynar. Kadınlar da böyle durumlarda omuz üzerinden bakış atma, saçları düzeltme, kolye, fular gibi aksesuvarlarla oynama eğilimi gösterir.  </p>
			<p class="paragraf">Biliyorum devam edelim istiyorsunuz ama o artık başka bir kitap konusu.☺  </p>
			<p class="paragraf">Biz gözlerin anlamına devam edelim:  </p>
			<p class="paragraf">Gözleri dikerek bakmak yani karşı tarafa dik dik bakmak ise karşı tarafın alanına tecavüz olarak algılanabilir ve böyle bir bakışın sonucunda kişi karşı taraftan tepkiyle karşılaşabilir.  </p>
			<p class="paragraf">Dik dik bakmak sinirlenildiğinin de bir işaretidir.  </p>
			<p class="paragraf">Konuşma esnasında başka bir yere ise bakmak konuşmanın önemini azaltır. Böyle bir durum karşısında konuşan kişi de bir süre sonra konuşmak istemeyecek ve yanınızdan ayrılmak isteği duyacaktır.  </p>
			<p class="paragraf">Birisine bakmamak o kişiyi yok saymak anlamına gelir. Eğer birisiyle konuşurken karşımızdaki kişiye hiç bakmıyorsak bu o kişiyi yok saydığımız anlamına gelir. Dikkat edin, kendilerine bakılmayan çocuklar bile daha çok hırçınlaşır ve daha çok yaramazlık yapma isteği duyar. Çünkü çocuklar kendilerine bakılsın isterler, kendilerine bakılması için de ellerinden geleni yaparlar.  </p>
			<p class="paragraf">Kişiler genelde kendilerine bilmedikleri bir soru sorulduğunda hemen karşısındaki kişiyle göz temasını keserek kontrolsüz bakışlar atarlar. Cevabı bilmeyen kişiler sağa, sola, yere, tavana bakmaktadırlar ki bu davranışlarıyla da cevabı bilmedikleri konusunda kendilerini elevermektedirler. Ve bu özellikle iş görüşmelerinde daha fazla karşılaşılan bir durumdur.  </p>
			<p class="paragraf">  </p>
			<p class="sol" xml:lang="en-GB">İş Görüşmelerinde Göz Teması  </p>
			<p class="paragraf">Göz temasının en çok önem taşıdığı alanlardan biri de iş görüşmeleri.  </p>
			<p class="paragraf">Özgeçmişiniz ne kadar güçlü olursa olsun eğer görüşme sırasında beden dilinizi iyi kullanamıyor ve göz teması kurmakta zorlanıyorsanız o işi kaybettiniz demektir. Ya da bir müşteri ziyaretinde bu gücün etkisinden yoksun iseniz oldukça başarısız ve verimsiz bir görüşme olacaktır. Özellikle böyle anlarda ve uzun süren görüşmelerde göz teması kurmakta zorlanıyorsanız karşınızdaki kişinin alnında bir üçgen olduğunu hayal edin. Yani T bölgesi dediğimiz alan. Uzun soluklu ikili görüşmelerde direkt göz teması her iki taraf için de yorucu olacağından bu nokta sizi rahatlatacaktır.  </p>
			<p class="paragraf">  </p>
			<p class="sol" xml:lang="en-GB">Yüz İfadesi  </p>
			<p class="paragraf">Ne güzel söylemiş Mark Twain, “Gülümseme iki kişi arasındaki en kısa mesafedir” diye...  </p>
			<p class="paragraf">Hem sosyal hayatta hem de iş yaşamınızda bu sihirli gücün etkisinden faydalanın. Gülümsediğiniz an karşınızdaki kişi nasıl biri olursa olsun bundan etkilenecek ve aynı etkiyle sizinle iletişim kuracaktır.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Etkin Dinleme  </p>
			<p class="paragraf">Dinlemenin önemi üzerine onlarca özlü söz söylenmiştir. Daha ilkokula başladığımız an itibariyle öğretilmeye çalışılan dinleme özelliği, sağlıklı bir iletişim kurmanın en temel adımlarından biri kabul edilir. Son yıllarda “gerçekten dinleyen insan” sayısı ne yazık ki çok azaldı. Herkes birisi ile konuşurken kendi söyleyeceğini düşündüğünden iki tarafı da tatmin etmeyen buluşmalar yaşanıyor.  </p>
			<p class="paragraf">Hem sosyal hayatta hem de iş hayatında durum böyle. Özellikle teknolojinin de bu kadar hayatımıza girmesi ve onu yanlış kullanmamızın etkisi ile durum ciddi anlamda kişiler arası iletişimsizliğe doğru gitmeye başladı. Baktığınızda uzlaşma sağlanamayan birçok diyaloğun temelinde de yine dinlememe sıkıntısı olduğunu görürsünüz. Dinledikçe bilgilenir insan ve iyi bir dinleyici aynı zamanda iyi bir konuşmacıdır da...  </p>
			<p class="paragraf">Peki tamam, dinleyeceğiz ama, bunu karşı tarafa hissettirmezsek de bir anlamı olmaz. Dinlediğimizi göstermek çok önemli. Dinlerken bedenle hafifçe öne doğru eğilmek, baş sallamak, göz temasında bulunmak, sözel olarak da “Evet...” “Hımmm...” “Anlıyorum...” “Tabii...” gibi sözcüklerle, dinlediğimizi gösterebiliriz. Bu sözel teyitler, özellikle birbirimizi görmediğimiz, sadece dinleyebildiğimiz telefonla iletişim halinde daha da dikkat edilmesi gereken bir konudur.  </p>
			<p class="paragraf">Söylenenleri kabul edip etmemeniz önemli değil, önemli olan sizinle konuşana anlaşıldığı duygusunu yaşatmanız.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Kişisel Alan Sınırı  </p>
			<p class="paragraf">İletişim temelli bütün eğitimlerimde önemle altını çizdiğim bir diğer konu da kişisel alan sınırı konusu.  </p>
			<p class="paragraf">İnsanlarla aramızdaki mesafe iletişim yönetiminin en önemli noktasıdır. Öyle ki doğru kullanıldığında ikili ilişkilerimizde büyük bir ivme kazanabilecekken yanlış kullanımında daha iletişim kurmaya başlamadan bile karşımızdakini kaybedebiliriz. İnsanlarla aramızdaki mesafe her zaman bir kol mesafesi kadar olmalıdır. Yani kolunuzu uzatın, evet, işte o uzaklık birbirini çok iyi tanımayan insanlar arasındaki en ideal mesafedir. Çocuklarla yaptığımız çalışmalarda da hem onlara hem de ailelerine bunu bilmeleri gerektiğini ve bir yabancı onlarla iletişime geçtiğinde, eğer yanlarında bir tanıdıkları, aile üyesi, öğretmenleri gibi bir büyükleri yoksa mutlaka oradan uzaklaşmaları gerektiğini söylüyorum.  </p>
			<p class="paragraf">Biz yetişkinlerde de durum çok farklı değil aslında. Bu kol mesafesini aşan bir yabancı ile karşılaştığımızda kendimizi taciz edilmiş hissederiz ve oradan uzaklaşma isteği duyarız.  </p>
			<p class="paragraf">Ben de çok yakın bir zamanda Zarafet Akademi’ye bir televizyon programı adına haber yapmak için gelen bir muhabirle tam olarak aynı şeyi yaşadım. Çekim başladı ve muhabir arkadaş işinin de gereği olarak bir anda mikrofonla birlikte özel alanıma girerek sorular sormaya başladı. Bir iletişimci olarak bile o anı yönetmekte ne kadar zorlandığımı anlatamam. Yani işin uzmanı dahi olsanız bu kurallar söz konusu şey iletişim olduğunda herkeste aynı etkiyi yaratıyor ve başarılı ilişkiler kurmak bunları doğru uygulamaktan geçiyor.  </p>
			<p class="paragraf">Sosyal eğitim bilimcisi Edward Hall, kişilerin birbirlerine yaklaşabilecekleri mesafeler hakkında bir araştırma yapmış ve bu araştırma sonuçlarına göre 4 temel mesafe alanı tespit etmiştir. Ve yukarıda da dediğim gibi doğru kullanılması büyük önem taşıyor.<span class="CharOverride-9">  </span></p>
			<p class="paragraf">Tüm bu alanlar ülkeden ülkeye ve ülke içindeki yörelere göre değişir. Kırsal alanlarda yetişmiş insanların bu özel bölgeleri, şehirde büyüyenlere göre çok daha geniştir. Bu nedenle el sıkışırken, sarılırken, şehirde yetişmiş biri yanınıza girerken, köy kökenli bir insan mümkün olduğunca uzağınızda kalır.  </p>
			<p class="paragraf">  </p>
			<p class="ort" xml:lang="en-GB">Mahrem Alan (0<span class="CharOverride-7">-</span>30 cm)  </p>
			<p class="paragraf">Burası tamamen kişinin kendisine aittir. Bu bölge özen ve dikkatle korunur. Bu alana sadece anne, baba, kardeş, eş, sevgili, çocuk gibi duygusal olarak çok yakın bulunan kişilerin girmesine izin verilir. Onun dışındaki kişilerin bu alanı işgal etmesi huzursuzluk yaratır. Bakın büyükşehirlerde kalabalık sebebiyle toplu taşıma araçlarının kapasitesinin üstünde insan taşımasından dolayı herkes birbirinin özel alanını ihlal etmiş bir şekilde yolculuk ediyor. Bu da haliyle sabahları bu kişilerin gergin ve mutsuz olmasına yol açıyor. Yani yabancıların mahrem bölgemize girmesi dayanılabilir bir şey olsa da fizyolojik olarak bazı değişikliklere sebep oluyor.  </p>
			<p class="paragraf">Kalp kanı daha hızlı pompalıyor, kanımıza adrenalin akıyor ve olası bir “kaç veya saldır” durumuna hazırlık yapılırken beyin ve kaslara daha fazla kan hücum ediyor. Bu da yeni tanıştığınız birinin omzuna elinizi koymanızın veya ona sarılmanızın, karşınızdaki kişi sizi gücendirmemek için gülümsese bile onun size karşı olumsuz duygular beslemesine yol açacağı anlamına gelir. Sohbete odaklanmamız da bu durumda çok zor olur. İnsanların yanınızda rahat olmasını istiyorsanız altın kural “mesafeli davran” kuralıdır. Mahrem alanın işgaline ilk tepki geriye doğru bir adım atıp, uzaklaşmaya çalışmaktır. Amaç mahrem alanı tekrar yaratmaktır.<span class="CharOverride-7">  </span></p>
			<p class="paragraf">Sevgili Erkan Yolaç’ın “Evet-Hayır” programını hatırlayanlar o anları gözünde canlandırsın. Erkan Yolaç, beden dilini çok iyi kullanan ve çok iyi gözlem yapan bir sunucuydu. Yarışmacı olarak çağırdığı kişilere “evet” ya da “hayır” dedirtmekte zorlandığı an onlara bir adım daha yaklaşarak özel alanlarına girerdi ve yarışmacı anında zorlanmaya başlardı. Bir de üzerine onlara dokunurdu ve işte o anda istediği “evet” ya da “hayır” cevabını elde ederdi.  </p>
			<p class="paragraf"><span class="CharOverride-7">  </span></p>
			<p class="ort" xml:lang="en-GB">Kişisel Alan (30<span class="CharOverride-7">-</span>100 cm)  </p>
			<p class="paragraf">Arkadaş ve dostlarımızın kullandığı alandır. Birbirlerini tanıyan ve rahat konuşabilen iki kişi için uygun bir mesafedir. Bu mesafede insanlar kendilerini daha rahat hissettikleri için daha iyi iletişim kurarlar. Kokteyllerde, sosyal etkinliklerde, arkadaş toplantılarında başkalarıyla aramızdaki mesafedir.  </p>
			<p class="paragraf">Kişisel alanın ihlali de huzursuzluk ve stres yaratır. Şöyle ki Amerika Birleşik Devletleri’nde Chesapeake Körfezi’nde Maryland kıyılarından iki kilometre uzakta yer alan James Adası’ndaki geyik nüfusu üzerinde bir araştırma yapılmış. Bu araştırmaya göre James Adası’nda yaşayan geyikler, adada bol miktarda yiyecek olmasına, hiç avcı bulunmamasına ve enfeksiyon olmamasına rağmen topluca ölmüşler. Sonuçta araştırmalar geyiklerin, nüfus arttıkça her bir geyiğin kişisel bölgesinin yok olmasından kaynaklanan stresin yol açtığı adrenalin bezlerinin aşırı çalışmasından dolayı öldüğünü ortaya çıkarmış. Adrenalin bezleri büyüme ve üremenin düzenlenmesi ve vücut savunma seviyelerinin belirlenmesinde önemli rol oynarlar. Böylece ölümlere yol açanın açlık, enfeksiyon veya saldırı değil aşırı nüfusun yol açtığı strese karşı fizyolojik bir tepki olduğu anlaşılmıştır. Bunun ışığında en yüksek insan nüfusu yoğunluğuna sahip bölgelerin neden en yüksek suç ve şiddet oranına da sahip olduğunu görmek mümkün.  </p>
			<p class="paragraf">  </p>
			<p class="ort" xml:lang="en-GB">Sosyal Alan (120-350 cm)  </p>
			<p class="paragraf">Yabancılar, örneğin evimizde tamirat yapan tesisatçı veya doğramacı, postacı, bakkal, işyerindeki yeni eleman ve çok iyi tanımadığımız kimselerle aramızdaki mesafe budur. Ayrıca resmi görüşmelerimizin de yapıldığı alandır. Mesela iş görüşmeleri için uygun bir mesafedir.  </p>
			<p class="paragraf">  </p>
			<p class="ort" xml:lang="en-GB">Kamusal Alan (350 cm ve üstü)  </p>
			<p class="paragraf">Topluma açık, tanımadığımız kişilerle birlikte kullandığımız alandır. Baktığımızda yine büyük şehirlerde bu alanında tıpkı toplu taşımalar gibi kalabalıkla doğru orantılı olarak ihlal edildiğini görüyoruz. Bir öğle ya da akşam iş çıkışı saati Nişantaşı’nda iseniz kaldırımda yürümek için bile yaya trafiğini aşmanız gerekiyor. Ancak bu bilinçle hareket ettiğimizde bu stres daha asgari düzeyde yaşanacaktır. Bu mesafe aynı zamanda kalabalık bir gruba hitap ettiğimizde de durmayı tercih ettiğimiz rahat bir mesafedir.  </p>
			<p class="sol" xml:lang="en-GB">  </p>
			<p class="sol" xml:lang="en-GB">İyi Bir İletişimcinin Özellikleri  </p>
			<p class="paragraf">Beden dilini, mekânı ve zamanı iyi kullanır.  </p>
			<p class="paragraf">Genel görüntüsünün, giysilerinin, aksesuvarlarının beden dilinin bir parçası olduğunu bilir.  </p>
			<p class="paragraf">Renkleri tanır ve etkin kullanır.  </p>
			<p class="paragraf">Çevresini iyi yönetir. Bağlantıları ile iletişim halindedir. Network’ün önemini bilir.  </p>
			<p class="paragraf">İyi bir konuşmacıdır. Ses tonunu iyi ayarlar ve kullandığı kelimeler özenlidir.  </p>
			<p class="paragraf">Sunumu, hitabeti güçlüdür. Yazı dilinde de bu güç kendini gösterir.  </p>
			<p class="paragraf">İyi bir dinleyicidir.  </p>
			<p class="paragraf">Özgüvenli, karizmatik ve saygıyı kendiliğinden kazanan bir tavrı vardır.  </p>
			<p class="paragraf">Yeterliliklere önem verir. İşiyle ilgili çalışmaları takip eder. Birikimli ilerler.  </p>
			<p class="paragraf">Kişisel gelişimi ve sosyal hayatı için zaman harcar. Deneyim kazanmaya önem verir.  </p>
			<p class="paragraf">Davranış ve tavırları bellidir. Her zaman göze çarpar.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Özgüvenin Gücü  </p>
			<p class="paragraf">Bu hayatta bizi olmak istediğimiz kişiye ve varmak istediğimiz noktaya taşıyan temelde tek bir gerçek var ki, o da özgüven duygusunun varlığı. Çocukluk döneminde temeli atılan, ergenlikte şekillenen ve her anlamda yetişkinlikte kendini gösteren bu olgu ne kadar sağlam olursa, üzerine koyduğumuz her bilgi, duygu ve düşünce de aynı sağlamlıkta kendini gösterir ve karakterimizi, davranışlarımızı, iş yapış şeklimizi ve ilişkilerimizi yürütme biçimimizi etkiler. Ve biz bütün hayatımızı onun varlığı üzerine kurarız.  </p>
			<p class="paragraf">Hayatta sahip olmak istediğimiz her ne var ise onun gücünden faydalanırız.  </p>
			<p class="paragraf">Amacımıza giden yolda güçlü adımlar atmamız için onun varlığına ihtiyaç duyarız.  </p>
			<p class="paragraf">Öyle ki bazen çok iyi olduğumuzu düşündüğümüz konularda bile onun eksikliği bizim başarısız olmamıza sebep olur. Birileri ile tanışırken çok güzel ya da yakışıklı olsanız bile kendinizi beğenmez, iki lafı bir araya getirerek anlamlı bir cümle kurmakta zorlanırsınız. Arkadaşlık ilişkilerinizde hep daha fazlasını veren ve bu sebeple de ilk fırsatta gözden çıkarılan kişi siz olursunuz. Çok iyi okullardan mezun olsanız dahi iş görüşmelerinde onun eksikliği sizi tercih edilmeyen bir aday yapar. Liderlik pozisyonlarına seçilseniz bile ekibinizi yönetemez, gücü elinizde tutamazsınız.  </p>
			<p class="paragraf">Özgüven eksikliğine birçok şey sebep olmuş olabilir. Özellikle çocukluk döneminde yaşanılanlar bu eksikliğe en büyük sebep olarak gösterilir. Aile bireylerinin yolda, okulda, alışverişte hatalarımızı düzeltmek adına seslerini yükselterek konuşmaları, evde veya okulda aşırı baskı altında tutulmak, sürekli birtakım kurallara uymak zorunda bırakılmak ve özellikle yaşanmış büyük travmalar, bizde çocukluk yaşlarımızda oluşmaya başlayan ve gelişen özgüvenimizin sarsılmasına sebep olur.  </p>
			<p class="paragraf">Bu eksiklik, başkalarının bizden daha iyi veya daha başarılı olduğunu düşündürtür. Bizi çevreye, insanlara ve olaylara karşı güvensiz kılar.  </p>
			<p class="paragraf">Eğitim ve söyleşilerimde de anlatacağım konu ne olursa olsun her zaman ilkönce özgüvenden bahseder ve onun öneminin altını çizerek başlarım konuşmama. Çünkü özgüven, insanın kendine yani sahip olduğu değerlere, yetilere, duygu ve davranışlara güvenmesi demektir. Yapabilme, başarabilme, üstesinden gelebilmesine inanmasıdır.  </p>
			<p class="paragraf">Kişi bu duyguya sahipse korkmaz, ürkmez, vazgeçmez ve umutsuzluğa kapılmaz. Başarıyı tatmış, zorlukları aşmıştır ve aşmasında da özgüveni yardımcı olmuştur. Her zaman desteklenmiş, değer verilmiştir. Hata yaptığında kızılmamış, aksine hatasının telafisi için fırsat tanınmıştır. Başarılı olmak tek amaç olarak gösterilmemiştir ona. Her hatanın, her yanlışın onu daha güçlü yapacağı anlatılmıştır. Mükemmeliyetçilik aşılanmamıştır. İşte böyle olunca da özgüven yavaş yavaş oluşmaya başlamıştır.  </p>
			<p class="paragraf">  </p>
			<p class="sol" xml:lang="en-GB">Özgüven Kazanmak İçin  </p>
			<p class="sol" xml:lang="en-GB">Yapılması Gerekenler  </p>
			<p class="paragraf">Herkes hata yapabilir. Hiç kimsenin mükemmel olamayacağını unutmayın.  </p>
			<p class="paragraf">Yapabilecekleriniz üzerine yoğunlaşmaya çalışın, yapamayacaklarınız için yapamayacağım endişesi taşımayın.  </p>
			<p class="paragraf">Kendi yeteneklerinizin farkına varın, eksi yanlarınızı bu yeteneklerinizle destekleyin.  </p>
			<p class="paragraf">Kişisel gelişim çalışmalarına katılın.  </p>
			<p class="paragraf">Kendinizle konuşun. Bunun için vakit ayırın.  </p>
			<p class="paragraf">Kim olmak istediğinize, nasıl bir hayat sürmek istediğinize karar verin ve bunları yazarak kendinizi motive edin.  </p>
			<p class="paragraf">Her zaman kendine güvenen, cesaretli ve pozitif insanlarla birlikte olmaya çalışın.  </p>
			<p class="paragraf">Sosyalleşin ve farklı insanlar, çevreler, kültürler tanıyın.  </p>
			<p class="paragraf">Kendinizi geliştirmek için işte, okulda, sosyal yaşamınız içerisinde bol bol sorumluluk alın ve sorumluluk almaktan asla çekinmeyin.  </p>
			<p class="paragraf">Her başarınızdan sonra kendinizi ödüllendirin.  </p>
			<p class="paragraf">Başarılarınızı düşünün ve daha neler yapabileceğinizi programlayın.  </p>
			<p class="paragraf">Özgüven konusunu özellikle paylaşmak istedim. Kişilerin bu konuda kendileri ile ilgili farkındalığı benim için çok önemli. Yukarıda da söylediğim gibi her şeyi özgüvenin üzerine inşa ediyoruz ve eğer bu konuda bir problem yaşıyorsa kişi ivedilikle bunu çözmek için adımlar atmalı. İlk adım da bu konuyla ilgili kendisini nerede gördüğüdür. Düşünüp bir karara bağladığınıza ve bunun için çalışmalar yapacağınızın notunu aldığınıza göre ikinci bölüme geçebilirsiniz.  </p>
		</div>
</body>
</html>