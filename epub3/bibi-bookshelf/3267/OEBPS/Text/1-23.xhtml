<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-23</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">Diksiyon  </p>
			<p class="paragraf">Söz konusu konuşmak olduğunda ilk akla gelen başlık elbette ki diksiyon.  </p>
			<p class="paragraf">Diksiyonda, uzun soluklu ve ciddi çalışma gerektiren bir eğitim konusu.  </p>
			<p class="paragraf">Vurgu, tonlama, nüans, artikülasyon, fonetik, diyafram, nefes, ses tonu, hız, telaffuz gibi kavramları bilmeyi, hâkim olmayı ve hepsini doğru kullanmayı gerektiren geniş bir alana sahip. Ve elbette tüm bu genel bilgilerle birlikte kişiye özel de analiz yapılıp, ihtiyaçları doğrultusunda bir program sunmak her zaman en doğru sonucu verir.  </p>
			<p class="paragraf">Zarafet eğitimi içerisinde katılımcılarıma farklı metinler okutup, vurgu ve tonlamalarına bakarken okudukları metni de duygu olarak yansıtıp yansıtmadıklarına ve nüans dediğimiz kendilerinden bir şey katıp katmadıkları duygusuna bakıyorum. Ve eğitimde yaptığım tespitlerle ihtiyacı olanları yine akademimizin diksiyon eğitiminden geniş kapsamlı olarak almalarına yönelik bir rapor sunuyorum.  </p>
			<p class="paragraf">  </p>
			<p class="sol" xml:lang="en-GB">Ses Tonu ve İçerik  </p>
			<p class="paragraf">Kitabın başında iletişimden bahsederken söylediğim gibi ses tonu iletişimde başarı için çok önemli bir paya sahip ve hemen arkasından da elbette konuşurken kullandığınız kelimeler ve anlattıklarımızın içeriği geliyor.  </p>
			<p class="paragraf">Şimdi eğitimlerimde yaptığım küçük bir uygulamayı evde kendi kendinize yapmanızı isteyeceğim. Böylelikle siz de kendinizi değerlendirebilir ve eksik bulduğunuz taraflarınızı geliştirebilirsiniz.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Etkili Konuşmak İçin Uygulama  </p>
			<p class="paragraf">Şimdi sizden öncelikle farklı konulardaki metinleri yanınıza almanızı istiyorum. Bunlar, akademik bir yazı –herhangi bir bilimsel konu– bir gazete haberi ve bir de romantik hikâyesi olan bir metin olsun.  </p>
			<p class="paragraf">Şimdi akıllı telefonlarınızı sizleri görecek şekilde bir yere konumlandırmanızı ve bu metinleri okurken kendinizi bir videoya çekmenizi istiyorum. Yine bu anlamda birinden yardım almak hem çekim hem de değerlendirme anlamında daha faydalı olacaktır. Her bir metni 2-3 dakikalık bir performansla okuyup kaydetmenizi ve sonra kendinizi izlemenizi istiyorum. Bazı sesler kayıt cihazlarında farklı gelir, bu sizi rahatsız etmesin. Bu uygulamada kendinizi değerlendirmenizi istediğim noktalar şunlar:  </p>
			<p class="paragraf"><span class="CharOverride-7">1. Ses Tonunuzun Yüksekliği:</span> Genelde insanlar sizi duymakta zorluk çekiyorsa sesiniz yeterince çıkmıyor demektir. Ses tonunuz sizi ifade ediyor mu? Kalabalık bir gruba konuşma yaptığınızda en arkadaki kişiyi bile etkiniz altına alabilir misiniz?  </p>
			<p class="paragraf"><span class="CharOverride-7">2. Konuşma Hızınız ve Vurgunuz:</span> Konuşurken belli ölçüde bir hızınız olmalı ancak burada önemli olan kural elbette anlaşılır olmak. Hızınız ile birlikte okuduğunuz metnin önemli yerlerinde vurgu yapabiliyor musunuz?  </p>
			<p class="paragraf"><span class="CharOverride-7">3. Dudaklarınızın Hareketliliği:</span> Dudaklarınız yeteri kadar hareket etmiyorsa altçene ya da üstçene tembelliğiniz var demektir. Her ikisinin de olması mümkün tabii. Bu tembellik aynı zamanda sesin çıkması gerektiği yükseklikte çıkmamasına ve yüzde oluşabilecek etkili ifadenin oluşmamasına da sebep olacaktır.  </p>
			<p class="paragraf"><span class="CharOverride-7">4. Enerjiniz ve Metne Hâkimiyetiniz:</span> Enerjiniz de insanlara geçiyor mu? Metne hâkim olmanın verdiği özgüven duygusunu karşı tarafa geçirebiliyor musunuz?  </p>
			<p class="paragraf"><span class="CharOverride-7">5. Duygunuz ve Karakterinizden Ne Kattığınız:</span> Size has bir tavır yükleyebiliyor musunuz? Gerek yüz ifadenizle, gerek beden dilinizle, gerekse de duruşunuzla...  </p>
			<p class="paragraf">  </p>
			<p class="ort" xml:lang="en-GB">Değerlendirme:  </p>
			<p class="paragraf">Şimdi bu beş maddeyi dikkate alarak elinizdeki notları okuyun. Konsantre olmanız ve yüksek farkındalıkla bu egzersizleri yapmanız çok önemli ve elbette objektif olmanız.☺  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Konuşmada Genel Zarafet Kuralları  </p>
			<p class="paragraf">Bu etkili konuşma çalışmasının sonrasında konuşmada genel zarafet kurallarına geçebilirsiniz. Gün içinde en sık yaptığımız şey konuşmak! Ancak farkındalıkla yapılmayan konuşmalar, birçok yanlış anlaşılmaya sebebiyet verebileceği gibi bizim hakkımızda başkalarının da yanlış düşünmesine yol açabilir. Bu sebeple dikkat edilmesi gereken belli başlıkları her daim kendinize hatırlatmak bu tarz iletişim kazalarının önüne geçecek ve insanlar üzerinde bıraktığınız etki kalıcı olacaktır.<span class="CharOverride-7">  </span></p>
			<p class="paragraf">Öncelikle karşınızdaki kişi konuşurken başka şeylerle ilgilenmemek ve dinlediğinizi hissettirmek çok önemli. Bununla beraber ne konuştuğunuz ve anlattıklarınız da bu hissiyatın içinde önemli bir yer tutar. Bu sebeple iyi tanımadığımız ortamlarda din, dil, ırk, politika gibi konuları konuşmak bizi zor durumda bırakacak sonuçlara sebep olabilir. Bu tarz ortamlarda bu konuları konuşmamayı tercih etmeliyiz.  </p>
			<p class="paragraf">Yaş, kilo gibi konular da insanların hassasiyetinin yüksek olduğu konular. Üstelik artık sadece kadınların değil, erkeklerin de bu konuda kendilerine soru sorulmasından rahatsız olduklarını unutmamamız gerekir. Bu konuları konuşmaktan kaçınmak en güzelidir.  </p>
			<p class="paragraf">İnsanlara sahip olduğunuz imkânlardan bahsetmek sizi ancak kendini beğenmiş ya da halk dilinde “sonradan görme” olarak algılanan bir durumda bırakır. En iyisi bu konuları hiç konuşmamaktır.  </p>
			<p class="paragraf">Kalabalık bir grubun içerisinde ne çok suskun ne de çok konuşan olmamak gerekir. Aynı zamanda konuşmayı tekeline alan ve sürekli kendinden bahseden insanlardan da olmayın. Her durumda insanlar üzerinde negatif bir etki bırakmış olursunuz.  </p>
			<p class="paragraf">Egonuzu ön plana çıkarmayın. Egosu yüksek kişiler, kendilerini konuşan kişiden daha üstün görüp, onun söylediklerini dinlemeyebilirler.  </p>
			<p class="paragraf">“Anladın mı?” “Anladınız mı?” demeyin, “Anlatabildim mi?” deyin.  </p>
			<p class="paragraf">Karşı taraf konuşurken, onun söylediklerine vereceğiniz cevapları değil, onun ifade etmek istediklerini düşünün. Karşılıklı anlaşılır bir iletişim kurmanın en önemli yolu budur.  </p>
			<p class="paragraf">Yeni tanıştığınız insanlara her zaman siz diye hitap edin ve mutlaka isimleriyle hitap edin.  </p>
			<p class="paragraf">İmkân dahilinde sıkıcı ve tartışmaya dönük konuşmaları değiştirmeye çalışın.  </p>
			<p class="paragraf">Katılacağınız bir etkinlikte orada bulunanlar ve onların ilgi duyduğu konular hakkında önceden bilgi sahibi olmak size artı puan kazandırır. Her zaman hazırlıklı olun.  </p>
			<p class="paragraf">Gülümsemeyi unutmayın. Gözleriniz ışıldasın ve enerjiniz akıp gitsin.  </p>
			<p class="paragraf">Argo, kaba ve çet dili dediğimiz kelimeleri kelime sandığınızdan çıkarın.  </p>
			<p class="paragraf">Güzelliklere odaklanın. İnsanlarda güzel gördüğünüz şeyleri samimiyetle dile getirin.  </p>
			<p class="paragraf">Davranışlarınızın, tavır ve hareketlerinizin daima alçakgönüllü, hoş ve zarif olması gerektiğini aklınızdan çıkarmayın.  </p>
			<p class="paragraf">Tüm bu anlatılanlar ışığında, hem kendimizle ilgili karşı tarafta olumlu hisler yaratmaya çalışırken hem de söz, tavır ve davranışlarımızla karşı tarafın kendisini özel ve önemli hissetmesini sağlıyoruz.  </p>
			<p class="paragraf">  </p>
			<p class="sol" xml:lang="en-GB">İyi Bir Konuşmacı Olmak İçin İpuçları  </p>
			<p class="paragraf">√ Kısa ve etkili konuşun.  </p>
			<p class="paragraf">√ Beden dilinizi oturuyor olsanız bile mutlaka kullanın.  </p>
			<p class="paragraf">√ Her zaman olumlu bir dil kullanın.  </p>
			<p class="paragraf">√ Anlaşılır ve takip edilir bir hızınız olsun.  </p>
			<p class="paragraf">√ Ses tonunuz güçlü ve ulaşılabilir olsun.  </p>
			<p class="paragraf">√ Vurgu ve tonlamalarınız yerinde ve hissedilir olsun.  </p>
			<p class="paragraf">√ Konuşurken sesinizde bir renk ve ahenk olsun.  </p>
			<p class="paragraf">√ Uzun cümleler arasında nefes almayı unutmayın.  </p>
			<p class="paragraf">√ Sadece sizin bildiğiniz kısaltmaları kalabalık gruplara yaptığınız konuşmalarda kullanmaktan kaçının.  </p>
			<p class="paragraf">√ Eee, ııı gibi ifadeler konuştuğunuz konu hakkında eksik bilgi sahibi olduğunuz etkisi yaratır. Bunların yerine sessiz kalmak, ani kısa bir duraklama yapmak ise sadece düşündüğünüzü gösterir.  </p>
			<p class="paragraf">  </p>
			<p class="paragraf">√ Konuşmalarınızı hayatın içinden hikâyelerle zenginleştirin. İnsanlara söylediklerinizi hissettirmenin en etkili yolu budur.  </p>
			<p class="paragraf">√ Konuşmalarınızda farklı anlamlara gelen bir kelime olduğunda gerekirse ne demek istediğinizi açıklayın.  </p>
			<p class="paragraf">√ Mesleki terim kullanıldığında karşınızdakinin bilip bilmediğinden emin olun.  </p>
			<p class="paragraf">√ Genellemelerden kaçının.  </p>
			<p class="paragraf">√ Konuşmalarınız etkili olsun. Bunun için de her gün düzenli gazete okuyun, kültür sanat faaliyetlerine katılın, fuar, açılış, sergi vb. yerleri ziyaret edin.  </p>
			<p class="paragraf">√ Ayrıca sosyal olmak, sürekli aynı yerlere gitmemek, farklılık arayışında olmak da sizi etki sahibi bir insan olmanıza büyük katkı sağlayacaktır.  </p>
			<p class="paragraf">√ “İyi bir dinleyici iyi bir konuşmacıdır” sözünü aklınızdan çıkarmayın.  </p>
		</div>
</body>
</html>