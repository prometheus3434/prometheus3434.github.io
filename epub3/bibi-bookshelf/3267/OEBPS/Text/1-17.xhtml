<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-17</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">Standart Bir Davet Masa Düzeni  </p>
			<p class="sol ParaOverride-5" xml:lang="en-GB"><span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span>  </p>
			<p class="resim" xml:lang="en-GB"><span><img alt="1.jpg" class="_idGenPageitem-4" src="../Images/1_fmt.jpeg"/></span>  </p>
			<p class="sol" xml:lang="en-GB">Davet ve Masa Kuralları  </p>
			<p class="paragraf">Bakıyorum insanlar özenli ve şık bir şekilde hazırlanıp bir restorana ya da herhangi bir davetin verildiği yere geliyorlar ancak bir telaş bir karmaşa içinde hemen oturacakları masaya doğru bir koşuşturma içerisine giriyorlar.  </p>
			<p class="paragraf">Hayır, o kadar özendiniz, emek verdiniz. Şöyle bir sakince içeri girin. Etrafa bir bakının. Hemen ilk gördüğünüz boş masayı değil, geldiğiniz mekânın tadını çıkarabileceğiniz şık bir yer seçin. Bırakın insanlar size baksın. Herkes bakımlı ve şık insanlara bakmayı sever. Önceden sadece kadınlar hemcinsleriyle karşılaştıklarında gözleriyle süzerken şimdi erkekler de aynı şeyi birbirlerine yapıyorlar. Çünkü artık güzellik ve şıklık sadece kadınların değil erkeklerin de en keyif aldıkları ve rekabet dünyasında kendilerini göstermek için kullandıkları bir alan oldu.  </p>
			<p class="paragraf">Son yıllarda artık neredeyse her üç erkekten biri spor salonuna gidiyor, tarz giyinmeye dikkat ediyor ve kişisel bakım yaptırıyor. Bu noktada hanımların “Erkek için bakımın fazlası zarar” dediklerini duyar gibiyim. Haklısınız, sloganımız hem hanımlar hem beyler için geçerli: “Az olan, çoktur.”  </p>
			<p class="paragraf">Peki, şık bir davete katıldınız ve yukarıdaki resimde görüldüğü üzere bir masa düzeniyle karşılaştınız. Birden fazla tabak, çatal ve bardak size bakıyor. Nasıl başlayacaksınız?  </p>
			<p class="paragraf">Hiç strese gerek yok, hepsinin çok akılda kalıcı, mantık çerçevesinde bir sıralaması var.  </p>
			<p class="paragraf">Masaya oturur oturmaz yapmanız gereken ilk iş bez peçeteyi kucağınıza sermektir. Peçete kesinlikle yemek tabağının altına sıkıştırılmamalı ya da önlük gibi boyna takılmamalıdır. Standart bir davet düzeni servisinde çatal bıçak düzeni her zaman dıştan içe doğru kullanılmalıdır. En sağda yer alan kaşık size çorba ikram edileceğini gösterir. İkinci sırada yer alan çatal ve bıçak ara sıcak çatalı ve bıçağıdır ve ana yemek çatal ve bıçağına göre daha küçüktür. Son sırada yer alan çatal ve bıçak ise ana yemek için kullanılır. Tabağın hemen üstünde yer alan kaşık ve çatal ise tatlı içindir. Bu şekilde ikisi birlikte sunulduğunda seçim size bırakılmıştır. Bu gelen tatlının hem çatal hem de kaşıkla yenilebileceğini gösterir. Bazen de yine tatlı çatalı ve bıçağı olarak servis edilir.  </p>
			<p class="paragraf">Tabak sıralaması da çatal bıçak düzeniyle aynıdır. Çorba kâsesi size öncelikle çorba ikram edileceğini gösterir. İkinci tabak daha küçüktür ve ara sıcak tabağıdır. Üçüncü ve büyük olan ise ana yemek tabağıdır. Bazen ana yemek tabaklarının altında da farklı renkte bir parça görürsünüz. Onun adı supladır ve tamamen dekor için kullanılır. Özellikle yılbaşı masalarının vazgeçilmez bir parçasıdır. Ana yemek tabağının sol üst köşesinde yer alan tabak ve bıçak da yemek öncesi sunulan aperitifler içindir. Yemek sırasında yemeğe ara verildiğinde çatal ve bıçak çarpı şeklinde konulmalıdır. Yemek bittiğinde ise çatal ve bıçak birbirine paralel, yan yana dördü yirmi geçe pozisyonu dediğimiz bir şekilde bırakılmalıdır. Herhangi bir sebeple masadan kalkılacaksa bez peçete sandalyenin üstüne konmalıdır. Bu tekrar geleceğinizi gösterir. Yemek bittiğinde ise tabağın soluna bırakabilirsiniz. Masadaki çatal ve bıçaklar bir şeyleri işaret etmek için kullanılmamalı, konuşurken de elde tutulmamalıdır.  </p>
			<p class="paragraf">Kadehleri ise aşağıda biraz daha detaylı olarak ele alacağız.  </p>
			<p class="paragraf">Peki standart bir davet düzeninde neler olması gerektiğini öğrendik. Bir de bunları ve detaylarını dışarıda eşimizle, partnerimizle güzel bir akşam yemeği organizasyonunda nasıl kullanacağız onu görelim.  </p>
			<p class="paragraf">Eşinizle güzel bir akşam yemeği için lüks bir restorana geldiniz, erkek öne geçerek kapıyı açtı ve partnerini içeriye aldı. Şık restoranlarda sizi her zaman bir yer gösterici “Hoş geldiniz...” diyerek karşılar ve kaç kişi olacağınızı, rezervasyonunuz olup olmadığını sorar. Bu noktada önemli yemekleriniz için her zaman rezervasyon yaptırmanız gerektiğini de vurgulayalım. Bu kısa diyalog sona erdikten sonra yer gösterici önden, hemen arkasından kadın ve en arkada erkek olacak şekilde masaya doğru yürünür. Yer gösterici masayı gösterir, erkek hemen partnerinin sandalyesini çeker ve kadın, sandalyenin sağ tarafından doğru zarifçe oturur. Yer gösterici de erkeğin sandalyesini çeker ve oturmasını sağlar. Bir kadının yanında bir erkek varsa yer gösterici hiçbir zaman kadının sandalyesini tutmaz.  </p>
			<p class="paragraf">Masaya oturduktan sonra ilk yapmamız gereken şeyin bez peçeteyi kucağa yerleştirmek olduğunu öğrendik. Peçeteyi hemen dizlerimizin üstüne yerleştirmeliyiz. Önceden bez peçete olan yerde kâğıt peçete olmazdı. Şimdi bu kuralın değiştiğini görüyoruz. Ancak kâğıt peçetenin olmadığı yerde bez peçeteyle ağzınızı silmeniz gerektiğini de söyleyelim. Yine çok merak edilen bir konu: Kucağınızdaki bez peçeteyi ağzınızı silmek için kullanabilirsiniz. Tabii bu silme işlemi küçük dokunuşlar şeklinde olacak ve tekrar kucağınıza yerleştireceksiniz.  </p>
			<p class="paragraf">Ardından tarafınıza gelen mönüleri alıp, yemek seçimine başlayabilirsiniz.  </p>
			<p class="paragraf">Mönüye baktığınız sürece servis personeli sipariş için yanınıza gelmeyecektir.  </p>
			<p class="paragraf">Eğer siparişinize karar verdiyseniz ilk yapmanız gereken mönüyü masaya bırakmak.  </p>
			<p class="paragraf">Bir kadın ve erkek birlikte yemeğe çıktıklarında erkek kadına ne istediğini sorar ve göz temasıyla iletişim kurduğu servis personelini masaya çağırır.  </p>
			<p class="paragraf">Burası önemli. El sallamak, garson diye seslenmek, parmak şakırdatmak, pardon diye bağırmak doğru bilinen en büyük masa adabı yanlışlarıdır. Her zaman servis personeli ile göz teması kurularak iletişim kurulmalıdır. Gelen servis personelinin yaka kartındaki ismine bakılmalı, eğer yok ise mutlaka sorularak ve kendisine ismi ile hitap edilerek konuşulmaya başlanmalıdır. Unutmayın, karakterinizin kendini en çok belli ettiği yerlerden biri de restoranlarda servis personeline hitap şeklinizdir. Kötü karakterlerin ve egoların birçoğu, hizmet görülen yerlerde ortaya çıkar.  </p>
			<p class="paragraf">Yemekten önce servis edilen aperitiflere çok rağbet etmemek gerekir. Eğer gerçekten çok acıktıysanız küçük bir parça ekmekle tadına bakmanız yeterli olacaktır. Özellikle zeytinyağlı küçük kâselerde ikram edilen sosları sos kaşığıyla ekmeğe sürmek doğru olandır. Bazen ekmek tabağı ile birlikte gelen tereyağı bıçağı da bu amaçla kullanılabilir ancak doğrusu sos kaşığıdır.  </p>
			<p class="paragraf">Siparişler verildi ve yemekler geldi. Sevgili Derya Baykal’ın programında Derya Baykal’la yaptığımız keyifli uygulama sırasında sipariş olarak portakallı ördek söylesem ne olur demişti, ben de bu ilişki başlamadan biter diye yanıtlamıştım.☺ Yemek seçiminde de ne mönüdeki en pahalı yemeği söyleyelim ne de en düşük olanını, ikisi de farklı algılanabilir. Standartlara ve karşı tarafın da siparişine bakarak bir seçim yapabilirsiniz. Daha önce hiç yemediğiniz ama popüler olmuş yemek seçimleri de (portakallı ördek gibi) sizi olduğunuz kişiden farklı gösterebilir.  </p>
			<p class="paragraf">Yemek yerken çatal bıçak düzeni her zaman dıştan içe doğru olmalıdır kuralımızı hatırlıyoruz. Kollar yana doğru açılmamalı, sadece bilekler masaya temas ederek yemek yenilmelidir. Dik oturulmalı ve sadece baş hafif ileri doğru küçük bir hareketle öne getirilerek yemek ağza götürülmelidir. Asla başımızı tabağa doğru eğmemeliyiz. Yani biz yemeğe gitmemeliyiz, yemek bize gelmeli. Yemek sırasında ekmek sepetinden dokunarak aldığınız ekmeği koparıp tekrar sepete geri koyamazsınız. Dokunduğunuz an itibariyle o ekmek artık size aittir ve yeri varsa ana yemek tabağının sol yanında yer alan ekmek tabağıdır, yoksa ana yemek tabağınızın içine sol üst köşeye koyabilirsiniz. Yemek sırasında ekmeği fazla tüketmek de çok hoş karşılanmaz. Ekmek el ile koparılarak yenir. Bu işlem için çatal ve bıçak kullanılmaz. Ekmek yemeğin suyuna ve salçasına batırılıp yenmez. Ekmekle yemek tabağı sıyrılmaz. Özellikle koparılan küçük bir parça ekmeğin, çatala batırılarak yemeğin suyuna, sosuna batırılması büyük yanlıştır – ki bu da yaygın yanlışlardan biridir!  </p>
			<p class="paragraf">Yemek siparişi verirken hiçbir zaman sizi yerken zorlayacak bir seçim yapılmamalıdır.  </p>
			<p class="paragraf">Çatal bıçakla rahatça kesip tüketeceğiniz bir yiyecek seçimi en ideali olacaktır. Ve lüks restoranlarda yemeğe hiçbir zaman ketçap mayonez gibi soslar istenmemelidir.  </p>
			<p class="paragraf">Spagetti, hamburger, pizza ve bütün balık hem yemesi zor, hem riskli, hem de özel yemeklerde çok da özenli olmayan seçimler olacaktır.  </p>
			<p class="paragraf">Özellikle balık yemek isterseniz artık fileto şeklinde sipariş ederek kılçık temizlemesi gibi zahmetli işlerle uğraşmadan sanki kızarmış bir et parçası tüketir gibi normal çatal ve bıçakla tüketebilirsiniz. Ancak eğer balığı bütün halde tüketecekseniz bunu da kuralına uygun olarak yapmanız gerekir. Bütün balık, balık çatalı ve balık bıçağıyla yenir. Bıçak sağ elde, çatal sol elde tutulur. Balık yenecek masalara mutlaka balık çatalı ve balık bıçağı konulmalıdır. Balık yenmeden önce, başından kuyruğuna kadar iskeletten ayrılır. Bu ayırma işi balık bıçağıyla yapılır. Çatal, bıçağa yardımcı olarak kullanılır. Balık bıçağı balığı kesmek için değil, kılçıklardan ayırmak için kullanılır. Balık, bıçak yardımıyla kılçığından ayrıldıkça çatalla yenir. Zaten balık bıçağı şekil olarak bıçaktır – keskin değildir. Balık bıçağının olmadığı yerlerde eti kılçıktan ayırma işi bir parça ekmek yardımıyla yapılır. Bu ekmek parçası ayrılan o balık parçasıyla yenir. Balık yenirken kılçıklar tabağın bir kenarına biriktirilir.  </p>
			<p class="paragraf">Olası bir durumda ağzınızdan kılçık ya da kemik parçası almanız gerektiğinde bunu elinizle yapabilirsiniz.  </p>
			<p class="paragraf">Servis önceliği olarak balık, her zaman et ve tavuktan önce servis edilir ve yenir.  </p>
			<p class="paragraf">  </p>
			<p class="ort" xml:lang="en-GB">Balık Demişken...  </p>
			<p class="paragraf">Yine katılımcılarımın anlattığı bir hikâyeyi daha paylaşmak istiyorum.  </p>
			<p class="paragraf">Sevgili Sultan, yeni tanıştığı erkek arkadaşıyla ikinci buluşmasında Çengelköy taraflarında bir balık restoranına yemeğe gidiyor. Balık restoranlarında her zaman olmasa da özellikle o bölgedekilerde bulunan bir şey vardır ki, o da içinde gül yaprakları olan su dolu kâseler...  </p>
			<p class="paragraf">Masada oturup siparişlerini beklerken beyefendi gül yaprağının faydasından bahsedip ardından ne güzel düşünmüşler diyerek kâse ile suyu kafasına dikip o suyu içmiş. Sultan anlatırken o anı tekrar yaşıyormuşçasına yüzündeki şaşkın ifadeyle “Ne diyeceğimi bilemedim. Uyarsam çok utanacaktı o yüzden hiç bozuntuya vermedim ama Gökhan Bey, ne yazık ki o hareketinden sonra kendisine bir daha odaklanma şansım olmadı” dedi.  </p>
			<p class="paragraf">Hepimiz tebessümle dinledik Sultan’ı. Elbette herkesin her şeyi bilme lüksü yok. O suyun elle yenen balıklarda eldeki yağın giderilmesi için parmak uçlarını ıslatmak maksatlı konulduğunu ancak balık kültürü olan biri bilir. Ama işte bazen de dikkat etmek gerekiyor.☺  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Hamburger, Spagetti ve Pizza!  </p>
			<p class="paragraf">Muhteşem üçlü değil mi?☺ Hepimizin çok severek tükettiği bu üçlü hakikaten yenilmesi sıkıntılı durumlara sebep olan yiyecekler. Bu konuda da çok fazla soru aldığım için kitapta özellikle sizlerle paylaşmak istedim. Öncelikle şunun altını çizelim ki bu tarz yiyecekleri dışarıda pek tercih etmemek gerekiyor. Çünkü ne kadar dikkat ederseniz edin, tüketirken çok şık durmayacaktır. Özellikle de spagetti!  </p>
			<p class="paragraf">Spagetti büyükçe bir tabakla servis edilir. Ve genelde lezzetli olan yağlı soslular tercih edilir ancak sorun tam da burada başlıyor. İlk olarak yemek için sağ elinize çatalı sol elinize de yemek kaşığınızı almalısınız. Tabağın çukurundan çatalınıza dolanacak kadar aldığınız makarnaları kaşığın içinde çevirerek makarnanın kısacık kalacağı bir şekil alana kadar çevirmelisiniz. Her zaman küçük de olsa bir parça sarkacaktır. Bunun çok önüne geçemezsiniz ve bu sebeple de her lokmadan sonra peçete ile ağzınızı silmeniz gerekecek. Bazen kaşık olmayabilir ve tabağın derin kısmında bu çevirme işlemini gerçekleştirebilirsiniz.  </p>
			<p class="paragraf">Gelelim hamburgere. Eğer bir fast food zincirindeyseniz işiniz kolay! Patatesinizi de, hamburgerinizi de elinizle yiyebiliyorsunuz. Ancak şık bir restoranda böyle bir tercih yaptığınızda bu şekilde yiyemezsiniz. Hamburger size tabağın içinde iki parça şeklinde sunulur. Birinci parça, ekmeğin üzerinde köftenin olduğu parçadır. Kapak olarak sunulan ancak kapak yapıp yememeniz gereken ekmeğin üst kısmı ise ikinci parçadır. Ve hamburgerin garnitürü de tabağın kenarında yer alır. En büyük hata bu şekilde servis edilen bir hamburgeri ellerinize alıp yemek olacaktır. Yani tabağın kenarındaki diğer ekmek parçasını köfteli ekmekle birleştirip yememelisiniz. Çatal ve bıçak yardımıyla önce ekmek üstü köfte olan parçayı keserek tüketeceksiniz. Arzu ederseniz kalan ekmeği de yine keserek garnitürle birlikte tüketebilirsiniz. Ve böyle bir restoranda patatesi de elle değil, çatal yardımıyla tüketmelisiniz.  </p>
			<p class="paragraf">Ve pizza! Yine fast food zincirlerini bir kenara bırakırsak hoş bir akşam yemeği olarak özellikle de şarap eşliğinde yediğiniz pizzayı elinize alıp yememelisiniz. Pizza ister kalın ister ince dilimli olsun, çatal ve bıçakla rahatlıkla yenilebilecek bir yemektir. Eğer zorlanıyorsanız çatal ve bıçak ikilisinin kullanımını günün her öğününe katın. Bol pratik her yemeği kolayca kesip tüketmeniz açısından faydalı olacaktır. Ancak yazının başında da söylediğim gibi özel davetlerde, şık restoranlarda ve resmi yemeklerde bu tarz yiyecekleri tüketmekten kaçının. Bu seçimler böyle ortamlarda aynı zamanda resmiyetsiz görünmenize sebep olacaktır.  </p>
			<p class="paragraf">Kurallara devam edelim şimdi...  </p>
			<p class="paragraf">Yemek esnasında size uzakta olan bir baharatlığa asla kolunuzu uzatmıyorsunuz ve size yakın kişiden uzatmasını istiyorsunuz ve baharatlık size geldiğinde önce karşınızdakine sorup sonra kendiniz kullanıyorsunuz. Bu da karşınızdaki kişinin çok hoşuna giden ve çok az kişinin bildiği bir zarafet kuralıdır.  </p>
			<p class="paragraf">Katıldığınız bir davette yemeğin tadına bakmadan tuz konulması da bir nezaketsizlik göstergesidir.  </p>
			<p class="paragraf">Daha önce de söylediğimiz gibi, herhangi bir nedenle yemek bitmeden masadan kalkılacaksa, peçete mutlaka sandalyeye bırakılmalı, yemek tamamen bittiğinde ise peçete gelişigüzel katlanmalı ve tabağın soluna konulmalıdır. Restorandan çıkarken erkek kapıyı açarak önceliği partnerine vermelidir. Erkek kadının mantosunu tutarak giymesine ve çıkarmasına yardımcı olmalıdır.  </p>
			<p class="paragraf">  </p>
			<p class="sol" xml:lang="en-GB">Tuvalet mi Lavabo mu?  </p>
			<p class="paragraf">Cevap veriyorum. Hiçbiri! Yemek sırasında tuvalete gitmeniz gerektiğinde ya da herhangi bir sebeple masadan kalkmanız gerektiğinde nereye gittiğinizi belirtmek zorunda değilsiniz. Kimse de zaten sormamalı. Önemli olan, masadan herhangi bir sebeple kalkacaksanız bunu “İzninizle...” diyerek yapmanız. Ve tekrar masaya döndüğünüzde de “Kusura bakmayın...” diyerek oturmanızdır. Dolayısıyla tuvalet mi demeliyim yoksa lavabo mu gibi bir ikileme düşmenize hiç gerek yok.  </p>
			<p class="paragraf">  </p>
			<p class="sol" xml:lang="en-GB">Çorba İçmenin Kuralları  </p>
			<p class="paragraf">Çorba tüketimi de yine çok sorulan soruların başında geliyor. Katıldığım birçok televizyon programında da anlattığım bu konuyu burada da detaylı şekilde ele alalım istedim.  </p>
			<p class="paragraf">Çorba içerken mutlaka kaşığın yan tarafı kullanılmalıdır. Anadolu’da aynı tabaktan yemek yeme kültürü yaygınken herkes kaşığının ağza değen kısmını çorbanın içine değdirmeden, diğer kenar ile kaşığını doldururmuş. Günümüzde ise kaşığa çorbayı içten dışa doğru yaptığımız bir hareketle ve sadece içindeki oyuk yeri dolacak şekilde alıyoruz. Bu aynı zamanda altından damla akmamasını da kolaylaştırır. Böyle bir durumu kamufle etmek için yapılan kaşığın kâsenin kenarına sürülmesi hareketi de büyük yanlıştır. Ve çorba kaşığına soğuması için asla üflenmemelidir. Aslına bakarsanız herhangi bir yiyeceğe soğuması için üflemek sofra adabına yanlıştır. Çorbanın içine ekmek doğranmamalıdır. Ancak çorbanın yanında size ikram edilmiş küçük kızarmış ekmek parçaları var ise onları kullanabilirsiniz. Çorba bittiğinde ise kaşık varsa kâse altlığında, yoksa mutlaka kâsenin içinde kalmalıdır.  </p>
			<p class="paragraf">  </p>
			<p class="sol" xml:lang="en-GB">Kadehlerin Kullanımı  </p>
			<p class="paragraf">Davetlerde kadehler her zaman ana yemek tabağının sağına ve küçükten büyüğe doğru olacak şekilde konulmalıdır.  </p>
			<p class="paragraf">Masada üç adet kadeh bulunur. Kırmızı şarap, beyaz şarap ve su kadehi.  </p>
			<p class="paragraf">Şampanya ikram edileceği zaman kadehler gelir ve şampanya açılıp kadehler kaldırıldıktan sonra bu kadehler masadan kaldırılır.  </p>
			<p class="paragraf">Şarap kısmında ise seçiminizi yaptıktan –kırmızı ya da beyaz– sonra kullanmadığınız diğer kadeh masadan kaldırılır. Kırmızı şarap kadehi haznesi daha geniş olandır. Bu aroması ve kokusunun dağılması içindir. Ve oda sıcaklığında içilir. Beyaz şarap kadehi ise daha dar ve uzundur. Bunun sebebi de beyaz şarabın soğuk içilmesi ve kadehin soğukluğunu muhafaza etmesindendir. Kırmızı et tüketirken kırmızı şarap, beyaz et tüketiminde ise beyaz şarap seçimi en doğru tercihler olacaktır.  </p>
			<p class="paragraf">Kadehleri asla gövdesinden tutmuyoruz. İnsan vücut ısısı yaklaşık olarak 36,5 derece ve şarap sıcaklıktan etkilenen bir alkollü içecek olduğu için gövdesinden tuttuğumuz zaman tadı bozulacağından dolayı mutlaka ayak kısmından tutuyoruz.  </p>
			<p class="paragraf">Kadeh tokuşturmanız gerektiğinde mutlaka göz teması kuruyorsunuz ve kadehleri ağız kısımları eşit boyda olacak şekilde birbirine değdiriyorsunuz. Erkekler kadınlarla kadeh tokuşturduğunda kadının kadehinin ağız kısmının biraz altında tutarak verdiği önemi gösterir. Aynı durum önemli bir misafiriniz var ise onun için de geçerlidir.  </p>
			<p class="paragraf">  </p>
			<p class="sol" xml:lang="en-GB">Şarabın Tadına Kim Bakmalı?  </p>
			<p class="paragraf">Gelelim tartışılan bir diğer konuya...  </p>
			<p class="paragraf">Hanımlar diyor ki: “Neden şarabın tadına erkek bakıyor, ben daha iyi anlıyorsam benim bakmayı teklif etmem yanlış mı?” Öncelikle şarabın tadına her zaman erkek bakmalıdır. Zaten servis personeli de ilkönce açtığı şarabı erkeğin kadehine doldurarak onun denemesini sağlar. Buradaki ince detay, eğer şarabın tadı kötü ise bunu kadının tatmaması. Yani tamamen kadınlar düşünülerek ortaya çıkmış bir zarafet kuralı. Gelelim diğer soruya. Elbette kadın da denemek isteyebilir ancak eğer bu bir ilk buluşma ise asla böyle bir teklifte bulunmamalıdır. Eğer tanıdığı biri ise ve ortam müsaitse neden olmasın?  </p>
			<p class="paragraf">Peki tadımı nasıl yapacağız? Öncelikle servis personeli tarafından kadehe az miktarda doldurulan şarap, kadehin ayak kısmından tutularak hafifçe bir çalkalanır. Akabinde burna yaklaştırılarak kokusuna bakılır ve son olarak da bir yudum alınarak tadına ve aromasına bakılır. Uygun ise servis yapılmasını isteyebilirsiniz.  </p>
			<p class="paragraf">  </p>
			<p class="sol" xml:lang="en-GB">Bahşiş Kültürü  </p>
			<p class="paragraf">Bütün dünyada her zaman konuşulan ve hassasiyeti yüksek olan konulardan biri de kime, ne zaman, ne kadar bahşiş verilmesi gerektiğidir.  </p>
			<p class="paragraf">Bahşiş vermek gerçekten bir kültür ve her ülkenin bir oranı söz konusu.  </p>
			<p class="paragraf">ABD’de yüzde 15-20, Avrupa’da yüzde 10-15, Güney Amerika’da yüzde 10, Uzakdoğu’da zincir oteller ve restoranlar dışında neredeyse böyle bir kültür yok.  </p>
			<p class="paragraf">Türkiye’de ise yüzde 10 şu an en geçerli bahşiş oranıdır. Elbette daha üstünde de verebilirsiniz ancak altına düşmemek gerekir. Bahşiş verirken de çok göstermeden en son hesap ödendikten sonra kalan hesap defteri arasına ya da gelen hesap pusulası ise onun altına koyarak vermek en zarif hareket olacaktır. Ayrıca masada hesap ödeme işleminin de görünmeyecek şekilde yapılması bir başka zarafet kuralıdır.  </p>
			<p class="paragraf">  </p>
			<p class="sol" xml:lang="en-GB">Kürdan  </p>
			<p class="paragraf">Dünyada bir kişiyi kötü gösteren birkaç hareket say deseler benim ilk beşimde mutlaka kürdan kullanan insan görüntüsü de yer alır.  </p>
			<p class="paragraf">Kürdan bildiğiniz üzere sadece Türklere has bir diş temizleme aracı ki aslında kullanımındaki kötülük kadar dişe verdiği zarar da cabası.  </p>
			<p class="paragraf">Dünyada kürdanın yerini almış temizleme aracı diş ipidir. Ve diş ipi kullanmak diş için çok faydalıdır. Herkesin çantasında mutlaka bir tane diş ipi olmalıdır. Ama mutlaka kürdan kullanmanız gerektiğini düşünüyorsanız da doğrusu onu alıp tuvalete gitmek ve diş temizleme işlemini orada yapmaktır. Masada bir eliniz ağzınızı kapatma görevi görürken diğer elinizle dişlerinizin arasında hazine ararcasına yaptığınız kurcalama sizi zarif değil aksine masa adabını bilmeyen biri olarak gösterir.  </p>
			<p class="paragraf">  </p>
			<p class="sol" xml:lang="en-GB">Meyve Nasıl Yenir?  </p>
			<p class="paragraf">Uzun süreli yemekli davetlerin son sırasında yer alan ikramlıklar ise meyvelerdir. Bu tarz davetlerde meyve bir bütün halinde soyulmadan masaya gelir ve meyvelerin nasıl yenileceğiyle ilgili bilginizin olması çok önemlidir.  </p>
			<p class="paragraf">  </p>
			<p class="ort" xml:lang="en-GB">Elma ve Armut  </p>
			<p class="paragraf">Meyve bıçağı ve çatalıyla yenir. Önce ikiye bölünür, yarım parça yine çatalla sabitlenip bıçakla ikiye bölünür. Dörtte birlik parçanın ortası bıçakla alınır, çatalla sabitlenir, bıçak yardımıyla soyulur ve çatal bıçakla yenir.  </p>
			<p class="paragraf">  </p>
			<p class="ort" xml:lang="en-GB">Portakal  </p>
			<p class="paragraf">Bıçak ve çatalla yenir. Çatal sol tarafa batırılır. Portakalın tepesinden yanlamasına yuvarlak olarak bıçakla kesilerek kapı açılır. Sonra kabuk bıçakla altı dilime ayrılır ve kabuk aşağı doğru bıçakla yüzülerek soyulur. Kabuğu soyulmuş olan portakal bıçakla kesilir ve çatalla yenir.  </p>
			<p class="paragraf">  </p>
			<p class="ort" xml:lang="en-GB">Kayısı ve Erik  </p>
			<p class="paragraf">Bıçakla ikiye ve dörde bölünerek çatalla yenir. Küçük meyve grubu da olsalar, ele alıp yenmez ve çekirdekleri ağza sokulmaz.  </p>
			<p class="paragraf">  </p>
			<p class="ort" xml:lang="en-GB">Muz  </p>
			<p class="paragraf">Meyve bıçağı ve çatalı ile yenir. Bıçakla her iki ucu kesilir. Çatal batırılır ve uzunlamasına bıçakla ikiye kesilir. Çatal ve bıçak yardımıyla muz kabuğundan ayrılır. Ve bıçakla kesilerek çatalla yenir.  </p>
			<p class="paragraf">  </p>
			<p class="ort" xml:lang="en-GB">Kavun ve Karpuz  </p>
			<p class="paragraf">Çatal ve bıçak yardımıyla küçük parçalar halinde kesilerek yenir. Çekirdekler önceden temizlenmez. Ağza gelen çekirdekler çatala alınır.  </p>
			<p class="paragraf">  </p>
			<p class="ort" xml:lang="en-GB">Üzüm  </p>
			<p class="paragraf">Salkım halinde yenen üzüm sol ele alınır ve alt kısmından başlayarak yenir. Meyve tabağında gelen salkım üzüm, makas ya da bıçak yardımıyla kesilir ve tabağa alınır. Kabuklar ve çekirdekler ağızdan çıkarılıp tabağa konmaz.  </p>
			<p class="ort" xml:lang="en-GB">Şeftali  </p>
			<p class="paragraf">Meyve bıçağı ve çatalıyla yenir. Önce bıçakla ikiye bölünür. Çekirdeği kolaylıkla çıkartılır. Sonra bu parçalar da kesilerek çatalla yenir.  </p>
			<p class="paragraf">  </p>
			<p class="ort" xml:lang="en-GB">Kiraz ve Vişne  </p>
			<p class="paragraf">Sol elle sapından tutulur ve sağ elle yenir. Çekirdek kaşığa çıkarılır ve tabağa konur.  </p>
			<p class="paragraf">  </p>
			<p class="ort" xml:lang="en-GB">Çilek  </p>
			<p class="paragraf">Sapları daha önce çıkarılmış küçük çilekler meyve kaşığıyla yenir. Saplarıyla masaya gelmiş çilek ise sapından tutularak varsa pudraşekere batırılarak yenir ve sapları tabağın kenarına bırakılır.  </p>
			<p class="paragraf">  </p>
			<p class="sol" xml:lang="en-GB">Davetler Hakkında Genel Bilgiler  </p>
			<p class="paragraf">O zaman şimdi gelelim davetlerle ilgili genel bilgilere. Bu bölüm zaman zaman başvuracağınız bir kaynak olacak. Özellikle davet verirken bu listeyi kontrol listesi ya da İngilizce söylemiyle “check list” olarak kullanabilirsiniz.  </p>
			<p class="paragraf">Masaların çeşidi çoktur, en ideali yuvarlak ve ortada tek ayak olandır.  </p>
			<p class="paragraf">Özel davetlerde eşler karşılıklı, resmi ve protokol davetlerinde ise yan yana oturmalıdır.  </p>
			<p class="paragraf">  </p>
			<p class="paragraf">Masa düzeni ve servisi önceden hazırlanmalı, misafirler geldiğinde bir koşturma hali olmamalıdır.  </p>
			<p class="paragraf">Herkesle eşit şekilde ilgilenilmeli ve tebessüm elden bırakılmamalıdır.  </p>
			<p class="paragraf">Misafirlere yeterince vakit ayrılmalı, masada konuşulacak konular konusunda özen gösterilmelidir.  </p>
			<p class="paragraf">Masada birbirini tanımayan kişilerin yan yana değil, diğer kişilerle karışık bir şekilde oturmaları sağlanmalı ve herkesin birbiriyle iletişim kurabileceği bir düzen oluşturulmalıdır.  </p>
			<p class="paragraf">Masa üstüne seçilecek çiçek, mum vb. süsler gelecek kişilere göre seçilmeli ve görüş mesafesini engellemeyecek şekilde ayarlanmalıdır.  </p>
			<p class="paragraf">Resmi davetlerde masada kürdan bulundurulmamalıdır.  </p>
			<p class="paragraf">Masada hiç kimse sigara içmiyorsa siz de içmemelisiniz. İçenler varsa, yemek arası ya da yemek sonlarında izin alınarak içilmelidir.  </p>
			<p class="paragraf">Masa üstüne kollar ve dirsekler konulmaz ve yemek sırasında çok açılmaz.  </p>
			<p class="paragraf">Sıcak yemek ve içkiler sağ taraftan diğerleri sol taraftan yapılmalıdır.  </p>
			<p class="paragraf">En fazla üç set çatal bıçak bulunabilir.  </p>
			<p class="paragraf">Masaya yerleştirilen bıçağın keskin tarafı tabağa dönük olmalıdır.  </p>
			<p class="paragraf">Bardaklar içten, büyükten küçüğe doğru yerleştirilmelidir.  </p>
			<p class="paragraf">Peçeteler masada çatalların soluna ya da servis tabağının üzerine yerleştirilir.  </p>
			<p class="paragraf">Şarap, bira gibi alkol şişeleri masada tutulmaz. Şarabın bir karafa içinde sunulması büyük bir şıklıktır.  </p>
			<p class="paragraf">Kokteyllerde, toplu yerlerde eşya, çanta gibi aksesuvarlar sol tarafta taşınmalı. Sağ el yemek, içmek, tokalaşmak gibi aktiviteler için serbest kalmalı.  </p>
			<p class="paragraf">Hanımlar kesinlikle makyajlarını masada tazelememelidir.  </p>
			<p class="paragraf">Büyük çantalar ve evrak, yemek masasının üzerine konulmamalıdır. Masa üzerinde sadece hanımlara ait küçük çantalar bulunabilir.  </p>
			<p class="paragraf">  </p>
			<p class="ort" xml:lang="en-GB">Kültürel Farklılıklar  </p>
			<p class="paragraf">İletişimin her alanında farklı ülkeler ve milletlerde farklılıklar olmakla birlikte bu kitapta özellikle evrensel olan kuralları ve iletişim kurma şekillerini yazmaya büyük özen gösterdim. Mesela beden diline baktığımızda, bizde parmak uçlarının bir araya getirilmesiyle oluşan ve bir şeyin ne kadar güzel olduğunu ifade eden hareket, İtalya’da büyük bir çoğunluk için “Ne saçmalıyorsun?” anlamı taşır. Özellikle “yemeğin nasıl olduğu” sorusuna verdiğimiz cevapta kullandığımız bu hareket, İtalya’da sizi zor durumda bırakabilir.  </p>
			<p class="paragraf">Almanlarla ilgili etrafımdan birçok şey duymuştum. En çok da her yerde ve ortamda burun silmeleri ve gaz çıkarmaları gibi söylemlerle çok sık karşılaşmıştım ve ne derece doğruydu merak ediyordum. Bir dönem Almanya’daki birçok şehri gezme fırsatım oldu ve bir süre de onlarla yaşadım. Burun silmek dışında diğer söylemlerin birer asparagas olduğunu da orada öğrendim. Evet, Almanlar her yerde her şekilde sesli bir şekilde burunlarını siliyorlar. Bu onlar için çok normal. Bu konu açıldığında da onlardan şöyle bir tepkiyle karşılaşıyorsunuz: “Türkler de yere tükürüyor!” Orada yaşayan soydaşlarımız ve ülkemize yaptıkları ziyaretlerden elde ettikleri gözlemle böyle bir sonuca varmışlar. Haksız da sayılmazlar. Ne yazık ki ülkemizde yere tüküren insan sayısı hiç de azımsanacak gibi değil.  </p>
			<p class="paragraf">Uzun yıllar Tayland’da kalmış, orada muhabirlik yapmış ve Türkiye ilişkileri yetkilisi olarak çalışmış arkadaşım sevgili Enis de konu kültürel farklılıklardan açıldığında oradaki gözlemlerini bakın nasıl anlattı:  </p>
			<p class="paragraf">İş görüşmesi: Taylandlı kadın ve Amerikalı erkek...  </p>
			<p class="paragraf">Erkek gelir ve kadın havalimanında erkeği karşılar. Erkek elini uzatır ama kadın sadece ellerini birleştirir ve Tay kültürüne göre saygısını gösterir. Erkeğin eli havada kalır.  </p>
			<p class="paragraf">Daha sonra otele yerleşince akşam işleri görüşmek için erkek, Taylandlı kadına akşam yemek yiyelim der. Ama Taylandlı kadın bunu çıkma teklifi gibi algılar ve ben evliyim ya da sevgilim var der. İsterseniz güzel bir arkadaşım var onunla yemek yiyebilirsiniz diye de ekleme yapar.☺  </p>
			<p class="paragraf">Fas’tan bir örnek: Faslı işadamıyla görüşmede sürekli göz teması kuran Avrupalı işadamı kesinlikle bir zaferle görüşmeyi tamamlayacağını düşünse de Faslı işadamı soğuk durur ve görüşme başarısızlıkla sona erer. Çünkü Fas kültüründe karşıdakinin gözünün içine bakmak saygısızlık olduğu için genelde biriyle konuşurken başka yöne bakarlar!  </p>
			<p class="paragraf">Bir Türk’ün yaş almış annesi Tayland’a gider. Türkçeden başka dil bilmeyen bu kadın ayrıca memleketinden bile dışarı çıkmamıştır. Oğlu bir gün “Anne bu akşam seni yemeğe götüreceğim” dediğinde annesi ona “Oğlum bu akşam arkadaşlarla görüşeceğiz, yarın gidelim, olur mu?” der. Sonra oğlu bakar ki akşam, Türkçeden başka dil bilmeyen annesi, Taylandlı diğer ev hanımlarıyla bir araya gelmiş ve tek kelime etmeden (malum sizin de hep söylediğiniz gibi “söz” sadece iletişimin %7’si) birbirlerine gülerek veya gülümseyerek oturup çay içiyorlar. Ve bu kadın oradan ayrılırken de gittiği için tüm komşuları üzülmüş.  </p>
			<p class="paragraf">Biz kültürel farklılıkları böyle konuşup konuyu tam kapatacakken sevgili Enis, “Gökhan Bey bir hikâye daha var bunu da aktarmak istiyorum” dedi ve hem şaşkın hem istekli anlatmaya devam etti. “Çalıştığım kurumlardan birinde duyma ve konuşma engelli bir çalışanımız var. Bu arkadaşımız eşinden çok konuştuğu için ayrıldı.”  </p>
			<p class="paragraf">“Nasıl yani?” dedim. “Adam teknik olarak duyamaz ki zaten!”  </p>
			<p class="paragraf">“Evet ama eşi beden diliyle bu açığı hep kapatmış ve adamı beden dili dırdırıyla bıktırmış” diyerek kendine has üslubuyla kültürel farklılıklar konusunda bizi bambaşka bir dünyayla tanıştırmış oldu.☺  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a> Yukarıdaki keyifli çizimi için Sevgili Cansu Sarıdoğan’a teşekkür ederim.</p>
				</div>
			</div>
		</div>
</body>
</html>