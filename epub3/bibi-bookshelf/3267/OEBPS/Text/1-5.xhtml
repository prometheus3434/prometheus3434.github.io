<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-5</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-3">Giriş  </p>
			<p class="paragraf">Herkese merhaba...  </p>
			<p class="paragraf">Yaklaşık üç yılı aşkın bir süredir Türkiye’nin ilk ve tek zarafet akademisinin kurucu ve eğitmenlerinden biri olarak uzun zamandır üzerinde çalıştığım kitabımla sizlerleyim...  </p>
			<p class="paragraf">Zarafet, sosyal yaşamda nezaketli olmayı, iş yaşamında iş etiketini ve kamusal yaşamda da protokol kurallarını ifade eder. Tarihsel sürecine baktığımızda ise hem toplumsal yaşamda hem de bireysel ve kurumsal alanda daha güçlü, daha saygın, daha başarılı ve daha profesyonel olmak için bu kuralların bütünlüğüne başvurulmuş olduğunu görüyoruz.  </p>
			<p class="paragraf">İlk kez 1330’lu yıllarda Fransa’da ortaya çıkan bu kurallar Fransızcada “protocole” kelimesi ile karşılığını bulurken, Türkçeye de bu kelimeden yola çıkarak “protokol” olarak girmiştir.  </p>
			<p class="paragraf">Protokol kuralları Türkiye’de ilk kez Osmanlı’da Tanzimat ile birlikte kullanılmaya başlanmış. Tören ve biçimsel kuralların bütününü birden kapsayan bu kelime, Osmanlı döneminde “teşrifat” kelimesiyle formüle edilmiş ve Osmanlı’da resmi alanda “teşrifat” kelimesi kullanılırken, sosyal alanda da adabımuaşeret kelimesi kullanılmaya başlanmış. Kanuni Sultan Süleyman tarafından da devlet büyüklerinin unvanları, resmi kıyafetleri, devlet büyüklerine gösterilecek saygı kuralları, padişahın huzuruna kabul esasları ve haremdeki hiyerarşik unvanlar ile törensel kurallar “Teşrifat Nizamnamesi/Protokol Tüzüğü” olarak düzenlenmiş ve ilk defa sarayda Teşrifat-ı Divan-ı Hümayun/Protokol Dairesi kurulmuş. Öyle ki tarihin sayfalarını karıştırıp araştırdığımızda da şu anda İngiltere ve Fransa gibi protokol kurallarını en iyi uygulayan ülkeler olarak bilinen bu iki ülkenin aslında o süreçte, bu eğitimleri bizim atalarımız olan ve o döneme damgasını vuran Osmanlı’dan aldıklarını kolaylıkla görebiliriz.  </p>
			<p class="paragraf">Gelişerek ve değişerek günümüze doğru gelen süreçte özellikle Avrupa’da zarafet okulları bir dönem çok büyük ilgi görmeye başlıyor. Özellikle aristokrat aileler, çocuklarını eğitmek ve toplumsal kurallarla daha saygın yetiştirmek amacı ile bu okullara rağbet ediyor. Hem sosyal yaşamda hem de iş yaşamında bu kuralların ne kadar önemli olduğu, seçkin ve profesyonel görünmenin bu kuralları bilmek ve uygulamaktan geçtiği daha o dönemde fark ediliyor.  </p>
			<p class="paragraf">Ve bugün baktığımızda 21. yüzyıl, hem kişisel gelişimde, hem yönetimde ve liderlikte, hem de kurum kültüründe farklı dinamikleri kabullenme ve kendi değerlerimiz ile birlikte uygulama ve geliştirme gibi denge değişimlerinin yaşanmasına vesile oldu. Yani artık bilgiye sahip olmaktan daha çok sahip olduğumuz bilgiyi nasıl sunduğumuz önem kazandı. Ve yapılan araştırmalar gösteriyor ki kişilerin, bu kuralların farkındalığında olmadıklarında mükemmel oldukları konularda bile başarısız olmaları mümkün olabiliyor. Son araştırmalara göre, IQ ile ifade edilen zekânın, kişilerin iş yaşamında başarılı olmasındaki payı yüzde 4-10 arasında görülürken, sosyal beceriler ise, profesyonel başarı söz konusu olduğunda eğitim ve deneyimin de önüne geçerek yüzde 90 oranında önemli bir etken halini alıyor. Aynı şekilde ikili ilişkilerimizde de bu kuralların gücüne sahip olmak bizi daha başarılı bir iletişimci yapıyor ve birlikte yaşamanın, ilişki sürdürmenin, iletişimi anlamanın ve yorumlamanın erdemini bilen herkese istediği kapıyı açma anahtarı veren sihirli bir değnek görevi görüyor.  </p>
			<p class="paragraf">Teknoloji, yeni dünya düzeni ve değişen ilişki dengeleri ile birlikte unutmaya yüz tuttuğumuz ya da üzerinde hiç düşünmediğimiz eskilerin söylemiyle adabımuaşeret kuralları sizi kalabalıklar içerisinde fark edilir kılacak tek özelliktir.  </p>
			<p class="paragraf">Asil ve zarif olun. Görgü, herkesi pozitif olarak etkiler...  </p>
			<p class="paragraf">Sevgi, ışık ve zarafetle...  </p>
			<p class="paragraf">  </p>
			<p class="paragraf ParaOverride-5"><span class="CharOverride-7">Gökhan Dumanlı  </span></p>
			<p class="paragraf ParaOverride-5"><span class="CharOverride-7">İletişim ve Zarafet Uzmanı</span><span class="CharOverride-7">  </span></p>
		</div>
</body>
</html>