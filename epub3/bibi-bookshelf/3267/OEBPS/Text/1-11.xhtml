<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-11</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">Zarafet Eğitimi  </p>
			<p class="paragraf">Zarafet Akademi’de genel katılıma açık zarafet eğitimini yetişkinler için yaklaşık 20 saati bulan bir programla ve tamamen uygulamalı olarak sunuyorum. Ve eğitimimde olduğu gibi hem kadınlar hem de erkekler için geçerli olan evrensel kuralları ve konuları uygulamalı olarak anlatıyorum. Bu kitapta da bu eğitim programının içerisinde yer alan konularla ilgili ciddi farkındalıklar yaşayacak, işlenen konu başlıklarını en temel halleri ile bulacak ve kendi kendinize de uygulama yapabileceksiniz. Eğitimlerimde ilk konu her zaman yürüyüştür. Burada da sıralamayı koruyorum ve yürüyüş konusu ile zarafet eğitimine başlıyoruz.  </p>
			<p class="paragraf">  </p>
			<p class="sol" xml:lang="en-GB">Etkili Yürüyüş Dersi  </p>
			<p class="paragraf">“Doğru yürümek nasıl olur?”  </p>
			<p class="paragraf">“Herkes için geçerli doğru bir yürüyüş şekli var mıdır?”  </p>
			<p class="paragraf">“Yürürken elimi kollumu sallamalı mıyım yoksa hareketsiz mi kalmalılar?”  </p>
			<p class="paragraf">“Yürürken nereye bakmalıyım?”  </p>
			<p class="paragraf">“İfadem nasıl olmalı?”  </p>
			<p class="paragraf">“Dikliğin derecesi nedir?”  </p>
			<p class="paragraf">“Ayakkabı seçimim nasıl olmalı?”  </p>
			<p class="paragraf">“Topuklu ayakkabıyla nasıl güzel yürüyebilirim?”  </p>
			<p class="paragraf">Bunlar eğitimlerime katılan hanımlardan ve beylerden en çok duyduğum soruların başında geliyor...  </p>
			<p class="paragraf">Öncelikle herkes için geçerli diyebileceğimiz doğru bir yürüyüş şekli yoktur. Ancak doğru yürümek denilince mutlaka yapılması gereken birtakım fiziksel kurallar ve bunlarla birlikte her kişi için en uygun ve en estetik yürüme şekli vardır. Bunun için de önce postür ve proporsiyon dediğimiz vücut analizini yaparak başlıyorum yürüyüş çalışmalarına.  </p>
			<p class="paragraf">Yapılan analizde hemen hemen herkeste benzer sıkıntıların olduğunu görüyorum.  </p>
			<p class="paragraf">Bedenin kaldırabileceğinden daha fazla kiloya sahip olmak, ayakları içe basma ya da tam tersi dışa doğru basma, ayağın yere sürtmesi, kolların çok sabit durması ya da aşırı hareketi, omuz düşüklüğü, öne doğru eğilme (kambur), ciddi derecede bel boşluğu, üst bedenin alt bedenden daha önde gidiyor gibi görünmesi, ya da tam tersi, aşırı diklik, el, kol ve bacakların tam uyumsuzluğu, başın eğik duruşu vb.  </p>
			<p class="paragraf">Sağlıklı bir vücut anatomisinde bunların hiçbiri olmaz. Elbette bunlara birçok şey sebep olmuş olabilir. Doğuştan süregelen fiziksel sıkıntıların dışında, bugüne kadar süregelen yanlış yürüyüş, bilinçsizce yapılan spor ve fiziksel aktiviteler ve elbette bazı psikolojik sorunlar.  </p>
			<p class="paragraf">Çözüm doğru egzersiz ve yüksek farkındalık. Ancak bazen tıbbi müdahalenin de gerekebileceği aşırı ciddi bozuklukların da olabileceğini unutmamak gerekiyor. Böyle durumlar için mutlaka ortopedistlerle birlikte hareket edilmelidir.  </p>
			<p class="paragraf">  </p>
			<p class="ort" xml:lang="en-GB">Peki Ne Yapmalıyız?  </p>
			<p class="paragraf">Her şeyden önce vücut kitle endeksi ölçümüyle (internet ortamında rahatlıkla bulabilirsiniz) ideal kilonuzu bulmalı ve şu an eğer o kilodan çok uzakta iseniz ona ulaşmak için bir beslenme düzeni ve spor programı oluşturmalısınız.  </p>
			<p class="paragraf">Diyet kelimesini özellikle kullanmıyorum çünkü diyet yapmak diye bir şey yok. Sağlıklı beslenmektir onun doğrusu. Ve şu herkese aynı yemek listesini veren diyetisyenlere ve doktorlara da güvenmeyin. Her bünye farklıdır ve her kişinin yaşam içindeki hareketliliği, düzeni aynı değildir. Daha da mühim olanı bu kişilerin hiçbir sağlık analizi yaptırmadan bu listeleri insanlara veriyor olmaları. Eğitimlerimde kilo ile ilgili problemi olan katılımcılarımla yaptığım sohbetlerde çok fazla tanık olduğum bir şeydi bu ve birçok katılımcıma ben bazı testleri yaptırıp uzman doktorlara göstermelerini söyleyerek neden kilo veremediklerini ya da alamadıklarını bulmalarını sağlamış oldum.  </p>
			<p class="paragraf">Kilolu insan zarif olamaz mı? Olur, hem de çok güzel olur ancak kişi taşıması gereken ağırlığın çok üzerinde ya da altında ise fiziksel sorunlar oluşacaktır ve bu da göze hoş gelmeyecektir.  </p>
			<p class="paragraf">  </p>
			<p class="sol" xml:lang="en-GB">Yürüyüş Düzeltme Egzersizleri  </p>
			<p class="paragraf">İlk uygulamamız kendi yürüyüşünüzü kameraya almak olacak. Bu çalışmanın kendi analizinizi yapmanıza büyük yardımı olacak. Ayrıca kendinizi yürürken görmek birazdan sayacağım beden kusurlarını ve yürüyüş hatalarını da görmenizi sağlayacak. Ailenizden ya da arkadaşlarınızdan yürürken videonuzu çekmelerini isteyin. Bu kendi analizinizi yapmanız, kendinizi değerlendirmeniz ve vereceğim egzersizleri doğru bilinçle yapabilmeniz açısından çok önemli. Videoyu çekme işlemi bittikten sonra aşağıdaki adımları takip ederek daha etkin ve estetik bir yürüyüş için egzersizlere başlayabilirsiniz. Yürüyüş konusundaki bütün uygulamalar ve anlatılanlar hem kadınları de hem erkekleri kapsamaktadır.  </p>
			<p class="paragraf">  </p>
			<p class="paragraf"><span class="CharOverride-7">1. Adım:</span> Karnımızı içeri çekmeli ve omuzlarımızı dikleştirmeliyiz.  </p>
			<p class="paragraf">Karnınızı içeri çekmekte ilk etapta zorlanabilirsiniz ama bu alışkanlığı kazandığınızda artık fark etmeden karnınızın çekildiğini göreceksiniz. Spor yapanların işi bu konuda daha kolay olacaktır. Ancak kişi kendi için doğru sporu yaptığında bu gerçekleşecektir.  </p>
			<p class="paragraf">Eğer spora yeni başlanıyorsa da şu uyarıyı mutlaka yapmalıyım: Herkesin ilk spora başladığında mutlaka yanında bir spor hocası olmalı ve her kişi için yine ayrı olarak bir spor programı oluşturulmalıdır. Beden çok doğru bir şekilde analiz edilmeli ve kişinin varsa kusurlarını da iyileştirebilecek egzersizlerin de içinde olduğu bir program hazırlanmalıdır.  </p>
			<p class="paragraf">Şimdi büyük bir boy aynasının karşısına geçiyorsunuz –ki olduğunu düşünmek istiyorum çünkü şu dakikadan sonra artık aynalar en yakın dostumuz olacak– ve karnınızı içeri çektikten sonra elinizle bel boşluğunuzu kontrol ediyorsunuz. Sağlıklı bir belde hissedilir derecede bir boşluk olmaması gerekir.  </p>
			<p class="paragraf">Kilo problemi yaşayan kişilerde göbeğin öne doğru çekmesi sebebiyle bu boşluk olabilir ancak kilo problemi olmayan pek çok kişide de bu bel boşluğunun oluşmuş olduğunu görüyoruz. Bunun sebebi yanlış yürüyüş ve duruş bozuklukları olacağı gibi yine spor yaparken bedenin doğru kullanılmaması da etken olmuş olabilir. Bu boşluğun giderilmesi için bel kaslarını kuvvetlendirici egzersizler yapabilir ve en önemlisi bu konudaki farkındalığınızı yükselterek bedeninizi onun istediği gibi değil, sizin istediğiniz şekilde tutmaya çalışarak bu problemi gidermeye çalışabilirsiniz.  </p>
			<p class="paragraf">Şimdi varsa o boşluğu da asgari ölçüde düzleştirmeye çalışıp –bu noktada kalçayı sıkmak yardımcı olacaktır– ayna karşısında omuzlarımızı dik konuma getirip yürümeye başlıyoruz.  </p>
			<p class="paragraf">Bu şekilde en az beş dakika yürüdükten sonra tekrar ayna karşısına geliyoruz ve ikinci adıma geçiyoruz.  </p>
			<p class="paragraf"><span class="CharOverride-7">2. Adım: </span>Ayak uçlarımız karşıyı gösterecek ve kollarımız salınacak.  </p>
			<p class="paragraf">Tıpkı bir dans koreografisi gibi her bir adımı birbirine ekleyerek yürüyüş çalışmasına devam ediyoruz. İlk adımda karnımı içeri çektim ve bel boşluğumu düzelttim. Omuzlarım dik –yani sağ ya da sol omuzda veya ikisinde birden düşüklük olmayacak– ve ikinci adımda ayak uçlarımı karşıyı gösterecek şekilde ayarlıyorum, kollarım da ne çok hızlı ne çok yavaş, belli bir oranda salınacak şekilde yürümeye başlıyorum. Bu şekilde beş dakika yürüyoruz.  </p>
			<p class="paragraf">Zaman zaman ayakların yana doğru açılma ya da içe doğru basma ihtiyacı hissettiğini görüyoruz ki erkeklerde dışa basma, kadınlarda içe basma çok daha yaygın görülüyor.  </p>
			<p class="paragraf">Buna da yine şimdiye kadarki yanlış yürüyüş, spor vb. fiziksel aktivitelerin sebep olduğunu söyleyebiliriz. Yine çözüm doğru egzersiz ve yüksek farkındalık.  </p>
			<p class="paragraf">Ve elbette kişiye özel analiz yapıldıktan sonra verilecek yürüyüş egzersizleri.  </p>
			<p class="paragraf">  </p>
			<p class="paragraf"><span class="CharOverride-7">3. Adım:</span> Yüz yere paralel ve boyun dik.  </p>
			<p class="paragraf">Üçüncü adımda diğer iki adımda gördüklerinize bir de yüzünüzü tam karşıya bakar pozisyondan bir tık yukarı kaldırıyorsunuz –ki buna yüzün yere paralel olması deniyor– ve başınızın üstünde bir kanca varmış da yukarıdan bir zincirle çekiliyormuşçasına boynumuzu dikleştiriyoruz. Sert mizaçlı kadın ve erkeklerin yürürken ifadelerini yumuşatmaları adına hafif bir dudak boşluğu yaratmaları da bu adımda kendinize farklı bakmanızı sağlayacaktır. Şimdi kendinden emin bir şekilde yürümeye başlıyorsunuz.  </p>
			<p class="paragraf">Bu adımı da beş dakika yaptıktan sonra yürüyüş alanınızı genişleterek kaslarınızda ufaktan ağrıma hissi başlayana kadar devam etmenizi istiyorum.  </p>
			<p class="paragraf">  </p>
			<p class="paragraf"><span class="CharOverride-7">4. Adım: </span>Doğru ayakkabı seçimi.  </p>
			<p class="paragraf">Bütün gün vücudun ağırlığını taşıyan ve yere doğru ve sağlam basmanıza kolaylık sağlayan en önemli faktör ayakkabıdır. Bu yüzden ayakkabı alırken her zaman kaliteli olmasına özen gösterilmelidir. Hatta kıyafet bütçesi içinde en fazla yer ayrılması gereken parçadır. Öncelikle ayak numaranıza uygun olması çok önemli. Ayağınızı biraz sıkınca giydikçe esner, büyük gelince de ayağım rahat eder gibi yaygın yanlışlardan mutlaka kaçının. Aynı şekilde düz plastik tabanlı ayakkabılardan, yere sıfır tabanlı son yıllarda her kadının ayağında gördüğüm babetlerden ve ergonomik yapıda olmayan her türlü ayakkabıdan mümkünse uzak durun! Ayağınıza her açıdan doğru ayakkabı giydiğinizde yürüyüşünüze ciddi katkısı olacaktır.  </p>
			<p class="paragraf">  </p>
			<p class="sol" xml:lang="en-GB">Topuklu Ayakkabılarla Yürüyüş  </p>
			<p class="paragraf">Topuklu ayakkabı ile yürüme konusunda da çok fazla sorular geliyor.  </p>
			<p class="paragraf">Öncelikle topuklu ayakkabının ayağınıza uygun, gerçekten üzerinde yürüyebildiğiniz bir ayakkabı olması önemli. Hiç topuklu ayakkabı kullanmamış birinin bir anda stiletto denemesi elbette hayal kırıklığı yaratacaktır. Burada da adım adım gitmek çok önemli. Önce ayağınıza uygun belki biraz kalın topuklu ve çok da yüksek olmayan bir ayakkabı ile başlayacaksınız yürümeye ve bol bol pratik yapacaksınız. Çünkü sadece özel günlerde giyiyorsanız, ayağınıza uygun bir yapıda bile olsa yine de zorlanacaksınızdır. Eğitimlerimde her katılımcımın eğitimden sonra yapması gereken egzersizler oluyor. Topuklu ayakkabıyla  yürüyemeyenler için verdiğim ilk ödev de evin içinde <span class="CharOverride-8">Aşkı Memnu</span>’nun Bihter Ziyagil karakteri gibi dolaşmaları oluyor. Madem her eğitimimde mutlaka bana Bihter karakterinin zarafetinden bahsediyorsunuz işte size fırsat diye de uğraşıyorum.☺  </p>
			<p class="paragraf">Bu arada sevgili Beren Saat’in muhteşem oyunculuğu ile hayat verdiği bu karaktere ve oyuncuya şapka çıkarmak gerekiyor ancak işin gerçeği şu ki, Beren Saat topuklu ayakkabılarla yürüme sınavından geçemedi. Bütün bu farkındalıklarla tekrar izlediğinizde ne kadar zorlandığını göreceksiniz. Biz yine kendimize dönelim.  </p>
			<p class="paragraf">Evet, artık kadın olmanın ve bunu hissetmenin temeli olan bu ayakkabılarla barışacaksınız ve eğer dediğim gibi sadece özel günlerde giyiyorsanız artık gündelik yaşamınıza da bu ayakkabıları katacaksınız.  </p>
			<p class="paragraf">  </p>
			<p class="sol" xml:lang="en-GB">Erkeklerde Ayakkabı Seçimi ve Yürüyüş  </p>
			<p class="paragraf">Erkeklerin şıklığını tamamlayan en önemli parçalardan biridir ayakkabılar. Özellikle son yıllarda çıkan kolej tipi ve Oxford tipi ayakkabılar (bu şekilde internette arama yaptığınızda her iki modelin de görsellerine çok net ulaşabilirsiniz) hem klasik takımların hem de spor, şık, gündelik kıyafetlerin tamamlayıcıları oldular. Farklı taban modelleri ile de renklenen bu ayakkabılarla daha güçlü ve kendinden emin bir duruş ve yürüyüş sergileyebilirsiniz. Spor ayakkabılarda da ergonomik ve kaliteli bir seçim yapmak hem gündelik giyimde hem de spor yaparken her açıdan sağlıklı bir form kazandıracaktır.  </p>
			<p class="paragraf">Yürüyüş çalışmalarımızla ilgili başta da dediğim gibi yapılan bire bir analizler sonucunda genelden özele doğru giden bir uygulama yapılması en doğru sonucu veriyor. Ancak yukarıdaki çalışmalar da yüksek bir farkındalık oluşturması ve kendinizi görebilmeniz açısından büyük fayda sağlayacaktır. Özellikle fiziksel bir sorununuz varsa ya da herhangi bir operasyon geçirdiyseniz doktorunuza danışmadan bu genel egzersizleri de tek başınıza yapmanız doğru olmayacaktır.  </p>
			<p class="paragraf">  </p>
			<p class="paragraf"><span class="CharOverride-7">5. Adım: </span>Yürüyüş konusundaki beşinci ve son adımımızda sıra. Şimdi çalışmanın başında yaptığımız video çalışmasını bir de çalışmanın sonunda yapmanızı istiyorum. Böylelikle bir öncesi ve sonrasının değerlendirmesini yapmış olacak ve farkındalığınızı daha da artıracaksınız. Ne kadar egzersiz yaparsak yapalım yüksek farkındalık olmadan hatalarımızı düzeltemez ve doğruları içselleştiremeyiz. Haydi bakalım, kayıt başlasın.☺  </p>
			<p class="paragraf">  </p>
			<p class="sol" xml:lang="en-GB">Dönüş Hareketleri  </p>
			<p class="paragraf">Yürüyüş çalışmalarımızın bir sonraki aşaması ise dönüşler. Dönüş hareketlerinin hem bedensel sağlığa uygun hareket edilmesi gereksiniminden, hem daha klas ve şık olmasından, hem de özellikle bu dönüşü sağladığımızda etkili bir imaj yaratabilmek için kuralına uygun yapılması büyük önem taşır. Bu noktada yine boy aynamızın karşısına geçiyoruz. Kendimizi bir toparlıyoruz. Daha sonra şöyle uzunca bir yürüyüş alanı yaratıyoruz. Tüm öğrendiğimiz yürüyüş kuralları eşliğinde yürümeye başlıyoruz. Belli bir noktaya geldiğinizde eğer sağ ayağınız önde ise solunuzdan, sol ayağınız önde ise sağınızdan dönüş yapıyorsunuz.  </p>
			<p class="paragraf">Bedeni sabit tutup, sadece kafayı çevirerek bakmak ya da bedenin alt kısmını sabit tutarak, üst kısmı döndürerek bakmak hem sağlık açısından sakıncalı hem de görsel açıdan hoş değildir. Dönüşlerde her zaman bedeni bir bütün olarak çevirmektir doğru olan.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Doğru ve Güçlü Duruş Sergileme  </p>
			<p class="paragraf">Yürüyüşümüz ve duruşumuz bütün düşünce yapımızı etkiliyor. Hep söylüyorum kendinizi kötü hissettiğinizde, enerjiniz düştüğünde, karamsar düşüncelere kapıldığınızda hemen duruşunuza bakın. Çünkü düşüncelerimizin duruşumuzu etkilediğinden daha çok duruşumuz düşüncelerimizi etkiliyor. Ve doğru kullanıldığında da hem bu olumsuz tablo değişiyor hem de güçlü ve etkin bir tavır sergilemiş oluyoruz. Doğru bir duruş dediğimizde ilk akla getirilmesi gereken elbette dik duruş. Yürürken, otururken, yemek yerken, bir şeyler okurken, telefonla uğraşırken her zaman dik durmalıyız.  </p>
			<p class="paragraf">Siz yemeğe gitmeyin, yemek size gelsin. Omuzları düşürüp, boynunuzu iki büklüm yapıp telefona doğru eğilmeyin. Dik durun ve başınızı kaldırın. Telefon size gelsin. Oturarak bir şey okuduğunuzda kitabı yukarı doğru kaldırın. Kitap size gelsin. Ayaktayken de dik durun ve okuduğunuz metni yüzünüzü kapamayacak şekilde yaklaştırın kendinize.  </p>
			<p class="paragraf">Bizim anahtar kelimemiz farkındalık!  </p>
			<p class="paragraf">Farkındalığınız arttığında sokakta, metroda, restoranda bu yanlışları yapan ne çok insan olduğunu göreceksiniz ve bu farkındalıkla kendinizi de yanlış durduğunuz her noktada düzelteceksiniz.  </p>
			<p class="paragraf">Peki daha zarif ve klas bir dik duruş için başka neler yapılmalı?  </p>
			<p class="paragraf">Erkeklerde ayak açıklığı bir omuz hizası kadar olacak ve ayak uçları tıpkı yürüyüşte de olduğu gibi karşıyı gösterecek. Kadınlar ayaklar bitişik, isterlerse sağ ya da sol bacaklarını hafif kırarak estetik bir duruş sergileyebilirler. Hem kadınlarda hem erkeklerde eller asla kemer altına düşmeyecek. Bir yerde sabit bekliyor olsanız da konuşuyor olsanız da elleriniz mutlaka kemer üstünde olacak. Sosyal bir ortamda erkeklerin ellerini ceplerine sokmasının hiçbir sakıncası yoktur. Kadınlar ellerini birleştirip sağa ya da sola alabilirler. Ya da hem kadınlar hem erkekler ellerini birleştirip yine kemer üstünde tutabilirler. Kişinin kendiyle teması rahatlatıcı bir etkiye sahip olduğundan birçok kişi özellikle kalabalık bir insan grubunun olduğu bir yere girdiğinde ellerini birleştirir ya da cebine sokmayı tercih eder.  </p>
			<p class="paragraf">Saygı ifadesi olarak öğretilen, ellerin kemer altında birleştiği, başın öne eğildiği duruş ise, saygıdan daha çok sizin pasif, etkisiz bir insan olarak görülmenize sebep olur. Bu duruşun saygı ile ilgisi yoktur.  </p>
			<p class="paragraf"><span class="CharOverride-7">  </span></p>
			<p class="ort" xml:lang="en-GB">Çok Merak Edilen Duruş  </p>
			<p class="paragraf">Hani kadınların sağ bacaklarını solun önüne aldıkları –ya da tam tersi– ve ayaklarını çarpı şeklinde yaparak aldıkları duruştan bahsediyorum. Daha çok sahne ya da podyum duruşu dediğimiz bu duruş da yanlış değildir. Ancak dikkat edilmesi gereken şey bacaklarımız bu konumdayken kollarımızı kavuşturmamamızdır. İkisi bir aradayken iletişime kapalı olduğunuz mesajını veriyorsunuzdur.  </p>
			<p class="paragraf">O duruşu destekleyen bir de ellerin birbirine dokunduğu Haldun Dormen duruşu vardır ki yıllardır televizyon ekranlarında sunuculuk yapan birçok kadın ve erkekte gördüğümüz ve yine anlamı çok sorulan hareketlerden biridir. O duruş da sahne duruşunun bir göstergesidir. Beden dilindeki anlamı kendime, anlattıklarıma güveniyorumdur.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Doğru ve Estetik Oturup Kalkma Pozisyonları  </p>
			<p class="paragraf">Zarafet eğitimlerini vermeye başladığım gün itibariyle hem katılımcılarımın hem de katıldığım televizyon programlarının en çok merak ettiği konuların başında kadın ve erkeğin doğru ve estetik nasıl oturması gerektiği oluyor.  </p>
			<p class="paragraf">Estetikten ve beden dilini doğru kullanarak ilk izlenimde etkili bir duruş sergilemenin öneminden doğmuş bu kuralları aynanın karşısında uygulamalı olarak yapmanızı istiyorum.  </p>
			<p class="paragraf">Bir kadın bacak bacak üstüne attığında ilkönce sağ bacağını solun üzerine atmalı ve hafif yan oturmalıdır. Bu kalça ve basen bölgesini olduğundan daha ince gösterecek ve daha zarif bir görüntü sergilemesini sağlayacaktır. Bacak bacak üstüne atmadığında ise bacakları bitişik olmalı ve yine yan açıyı koruyarak oturmalıdır. Bu anlamda Candan Erçetin çok güzel bir örnektir.  </p>
			<p class="paragraf">Erkekler ise bacak bacak üstüne atacakları zaman ilkönce sol bacaklarını sağın üzerine atmalılar ve ayak uçları her zaman karşıyı gösterecek şekilde oturmalılar. Normal oturuşlarında ise bacak açıklığı bir omuz hizası kadar olmalıdır. Elbette uzun süreli oturuşlarda bacaklar yer değiştirebilir, burada önemli olan ilk intibada en etkili duruşumuzu sergilemek.  </p>
			<p class="paragraf">Otururken de önemli konulardan biri ellerin duruşu. Burada da tıpkı duruşta üzerinde durduğumuz gibi özenle tekrar dikkat etmenizi istiyorum. Otururken de elleriniz kemer altına düşmeyecek. Bacaklarınızın oluşturduğu o boşluğa ellerinizi birleştirip yerleştirmeyin. Sağa ya da sola alabilirsiniz. Erkekler bacak bacak üstüne atmadıklarında ellerini dizlerinin üzerine rahat bir şekilde koyabilirler. Kadınlar sağa ya da sola alabilecekleri gibi bacak bacak üstüne attıklarında bileklerini hafif aşağı salınacak şekilde tutabilirler. Başta da dediğim gibi bunların yapılmaması bizi çekingen ve edilgen yapıda bir karakter olarak gösterebileceği gibi aynı zamanda klas da durmayacaktır.  </p>
			<p class="paragraf">Herhangi bir yerde otururken iş kalkma kısmına geldiğinde dikkat edilmesi gereken birkaç küçük nüansı da paylaşmadan geçmeyelim. Öncelikle uzun soluklu oturuşlarda kan dolaşımı azalacağı için bacaklarınızda uyuşma meydana gelecektir ve aniden kalkmak istediğinizde kalkamayacak ya da yanlış bir hareketle kaslarınızın kasılmasına sebep olacaksınız. Otururken zaman zaman pozisyonunuzda küçük değişiklikler yapmak bu riski azaltacaktır. Ve yine ani kalkışlarda kişinin etrafındaki herhangi bir nesneye çarpma, oturduğu sandalyenin düşmesine sebep olma gibi riskleri olduğundan önce ufak bir hareketle kıyafetimizi toparlıyoruz. Akabinde küçük hareketlerle oturduğumuz koltuk/sandalyeden destek alarak kalkıyoruz. Bacak bacak üstüne atarak yapmış olduğumuz oturuşlarda da bacağı aşağı alırken öne doğru uzatmadan, zarif bir şekilde bunu yapıyoruz. Bu noktada yine kıyafetimizin duruşuna da dikkat etmemiz gerekiyor.  </p>
			<p class="paragraf">  </p>
			<p class="sol" xml:lang="en-GB">Poz Verme  </p>
			<p class="paragraf">Madem kalktık. Ayaktayız ve en estetik duruşumuzu sergiliyoruz o zaman bunu güzel bir fotoğraf ile ölümsüzleştirelim. Yani sıra geldi poz vermeye...  </p>
			<p class="paragraf">Fotojenik değilim, fotoğraflarda istediğim gibi bir görüntü elde edemiyorum diyorsanız şimdi birkaç küçük nüans ile bu sorunu ortadan kaldıracağız.  </p>
			<p class="paragraf">Öncelikle ayaktaysanız hafif yan durabilirsiniz. Ellerinizi arkanızda birleştirebilir, kollarınızı kavuşturabilir ya da kemer üstünde birleştirerek düz durabilirsiniz. Kimi zaman başınızın hafif yan durması çok hoş dururken saçınızın şekline göre kimi zaman da tam karşıya bakacak şekilde dik durması doğru olacaktır.  </p>
			<p class="paragraf">Şimdi alın elinize akıllı telefonunuzu ve kendinizi farklı açılardan çekin ya da şu an en yakınınızda kim varsa verin ona telefonu ve tüm bu duruşlarla sizi çekmesini isteyin. Herkesin tam da görünmek istediği gibi bir açısı mutlaka vardır.  </p>
			<p class="sol" xml:lang="en-GB">Yere Düşen Eşyayı Alma  </p>
			<p class="paragraf">Her şey çok güzel. Ayaktasınız ve en güzel pozunuzu veriyorsunuz ve birden elinizde o an bulunan bir eşyanız yere düşüyor. Ve siz tüm şıklığınıza gölge düşürecek şekilde eğilip alıyorsunuz.  </p>
			<p class="paragraf">“Nasıl yani! Eşyayı almanın da mı bir kuralı var?” dediğinizi duyar gibiyim.☺  </p>
			<p class="paragraf">Evet, hem kadınlar hem de erkekler için yere düşen bir eşyayı en doğru şekilde almanın bir kuralı var.  </p>
			<p class="paragraf">Ama bu anlamda en önemli zarafet kuralı bir kadının yanında bir erkek var ise o düşen eşyayı almak o erkeğin görevidir.  </p>
			<p class="paragraf">Peki bir erkek yere düşen bir eşyayı en klas şekilde nasıl alacak?  </p>
			<p class="paragraf">Bir dizi yere yakın ama tam değmeyecek şekilde yerdeki nesneyi almalı.  </p>
			<p class="paragraf">Hanımlar da almaları gerektiği zaman bir bacaklarını hafif yan kırmalı ve çok eğilmeden ellerini uzatıp almalılar.  </p>
			<p class="paragraf">  </p>
			<p class="sol" xml:lang="en-GB">Araca Binmek  </p>
			<p class="paragraf">Yere düşen eşya arabanın anahtarıydı ve aldığınız gibi doğruca aracınıza yöneldiniz.  </p>
			<p class="paragraf">Peki ya yanınızdakiler?  </p>
			<p class="paragraf">Bir gün Maslak’ta eğitimdeyim. Çıkışta o civardaki yakın bir alışveriş merkezine gideceğim.  </p>
			<p class="paragraf">Hava çok yağmurlu olduğu için aracımı almak istemedim. Katılımcılarımdan biri “Ben de o tarafa gideceğim, sizi bırakayım” dedi ve ben de teşekkür ederek bu nazik teklifi kabul ettim. Bu esnada bir başka katılımcımız da o tarafa gideceğini söyledi ve olduk üç kişi.  </p>
			<p class="paragraf">İki öğrenci bir hoca.  </p>
			<p class="paragraf">Eğitim sonunda aşağıya indiğimde hanımların araca binmeyip beklediklerini gördüm.  </p>
			<p class="paragraf">Aracı kullanacak olan Zeynep Hanım, “Hocam, bilemedik siz nasıl oturmalısınız diye o yüzden bekledik” dedi büyük bir zarafetle. Ve ben de başladım anlatmaya.  </p>
			<p class="paragraf">Protokol araçlarında bir aracın en önemli yeri arka sağ koltuktur. İkinci önemli yeri arka sol koltuktur. Üçüncü önemli yer şoför yanı ve en önemsiz yer de, arka ortadır.  </p>
			<p class="paragraf">Bu şekilde anlatınca hanımlar bana hemen arka sağ tarafı bırakıyorlar ama diyorum ki eğer birisi sizi bırakmayı teklif etmiş ise yani siz onun misafiriyseniz özel araçlarda en önemli yer bu defa şoförün yanındaki koltuk oluyor ve ben de bunu söyleyerek Zeynep Hanım’ın yanına oturuyorum. Böylelikle diğer katılımcımızın da arka sağ koltuğa oturmasını sağlayarak ona da aynı önemi sağlamış oluyorum.  </p>
			<p class="paragraf">Bir de özel araçlarda dikkat edilmesi gereken bir konu daha var ki, o da eğer şoför koltuğunun yanındaki yer boşalırsa arka koltukta oturan kişinin hemen ön tarafa geçmesidir. Aksi halde aracı kullanan eşinize, dostunuza, misafirinize özel şoförünüz muamelesi yapmış olursunuz.  </p>
			<p class="paragraf">Ertesi gün konuyu sınıfta diğer katılımcılarla paylaştık, konu herkesin çok dikkatini çekince de sandalyelerden araç koltuğu yapıp farklı ikili üçlü kombinasyonlarla araç protokolü uygulaması yaptık.☺  </p>
			<p class="paragraf">  </p>
			<p class="ort" xml:lang="en-GB">Hep Beklenen Hiç Gelmeyen Aracın Kapısını Açan Erkek  </p>
			<p class="paragraf">Hanımların “Kaldı mı böyle centilmenler?” diyen seslerini duyar gibiyim. Ben de zaten başlığı sizden duyduklarımdan yola çıkarak böyle atmayı uygun gördüm. Ancak hanımlar, beklentiyi düşürdünüz tamam ama her erkeği de aynı kefeye koymamak lazım.  </p>
			<p class="paragraf">Ve biraz durmanız lazım artık.  </p>
			<p class="paragraf">Evet, erkeklerin yavaş yavaş centilmenliklerini kaybettikleri bir gerçek ama hanımlar da aynı doğrultuda feminenliklerini kaybetmeye başladılar. Bir gün eğitimlerimden birinde bir katılımcı hanım, “Beklentiyi o kadar düşürdük ki, onlardan önce kapıdan çıkıp gitme, kendi kapımızı açıp araca binme, hiç fırsat vermeden sandalyemizi çekip oturma gibi her şeyi hızlıca kendimiz hallediyoruz. Hayır, bir gün yanımızda kavgaya karışsalar, onlardan önce gidip, karşılarındaki adama ilk yumruğu biz çakacağız” demişti☺ ve hem çok gülmüştük hem de ben de dahil o an oradaki herkes çok hak vermişti kendisine...  </p>
			<p class="paragraf">Evet, kadınların yaptığı hatalardan biri çok hızlı davranmak ve erkeklerin, onlara kendilerini gösterme şansını vermemeleri... O yüzden bir kadın, yanında bir erkek varken belli anlarda durmalı ve erkeğin, onu önceliğine taşımasını beklemeli...  </p>
			<p class="paragraf">Bunlar aynı zamanda kadına kendini kadın gibi hissettiren davranışlar olduğu gibi erkeğin de uygularken özerkliğini okşayan tutum ve davranışlar olarak öne çıkıyor...  </p>
			<p class="paragraf">Yani önce hayatımızın her alanında sakinliği, soğukkanlılığı, naifliği söz, tavır ve davranışlarımıza yerleştireceğiz. Konuşurken, yürürken, yemek yerken, bir iş yaparken her zaman “kendimizin ve hareketlerimizin farkında” olacağız.  </p>
			<p class="paragraf">Konu nereden nereye geldi değil mi?  </p>
			<p class="paragraf">Tamam hemen toparlayalım ve şu aracın kapısını açma meselesini bir kurala bağlayalım.  </p>
			<p class="paragraf">Evet beyler, erkek kadının kapısını açmalı ve araca binmesini sağlamalı, ancak eğer kadının üzerinde araca binmesini zorlaştıran bir kıyafet var ise erkek önden gidip araca binmeli ve kadına aracın içerisinden elini uzatarak onu içeri almalıdır.  </p>
			<p class="paragraf">  </p>
			<p class="ort" xml:lang="en-GB">Peki ya Dekolte Varsa?  </p>
			<p class="paragraf">Tüm dünyada magazin programlarında ünlü hanımların araca binerken verdikleri dekolteler büyük haber konusu olmuştur.  </p>
			<p class="paragraf">Halbuki tek bir hareketle hem dekolte vermeden hem de estetik bir şekilde araca binebilirsiniz. Bunun tek kuralı araca önce yan oturacak daha sonra bacaklarınızı birbirine bitişik bir şekilde hafif kaldırarak içeri alacaksınız.  </p>
			<p class="paragraf">İşte bu kadar kolay...  </p>
		</div>
</body>
</html>