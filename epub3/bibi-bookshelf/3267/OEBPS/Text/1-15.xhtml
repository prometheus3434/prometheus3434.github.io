<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-15</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">Prezantabl Olmak  </p>
			<p class="paragraf">Yıllarca iş ilanlarında prezantabl kelimesini kullanan kaç işveren gerçekten anlamını bilerek kullandı ya da kaç iş arayan kişi anlamını bilerek “Evet aradığınız prezantabl benim” dedi bilinmez ama bilinen şu ki, bugün bile hâlâ daha prezantabl olmak ifadesi her iki tarafın da ezbere kullandığı bir kavram olmaktan ileriye gidemiyor. Özgeçmişi çok iyi olduğu için işe alınan bir personelin adabımuaşeretten yoksun olduğunu işbaşındayken fark eden uzman, adayın deneme süresinin bitmesini beklemeden işine son verebiliyor. Yine birçok iş arayan çok iyi bir özgeçmişe sahip olsa bile kendini ifade etme konusunda yaşadığı sıkıntıdan ötürü işsiz kalabiliyor.  </p>
			<p class="paragraf">İnsan kaynakları danışmanlığı da yaptığım bir dönemde çok iyi özgeçmişi olan kişilerle yaptığım görüşmelerin çoğunda göz teması kuramayan, elini ayağını nereye koyacağını bilemeyen, giyim kuşam konusunda arada kalmış kişilerle karşılaşınca bunu daha da iyi anlamış oldum. Yani kitabın girişinde de belirttiğim gibi bilgi sahibi olmak hiçbir konuda tek başına yeterli olmuyor. Önemli olan artık bilginin nasıl sunulduğu. İş hayatında ve sosyal yaşamda kendinizi göstermek, farkınızı ortaya koymak ve amaçlarınıza ulaşmak için zarafet ve etiket kurallarından sınıfı geçmeniz gerekiyor.  </p>
			<p class="paragraf">Prezantablın kelime anlamı, sunulabilir durumda olan, olumlu özellikleri bir arada bulunduran, derli toplu ve düzenli demek. Yani iş hayatı içerisinde ast-üst ilişkisini bilmek, makam odası kurallarını bilmek, misafiri, müşteriyi yerinde ve doğru ağırlamak, kısacası bu kitabın içindeki her şey aslında. Ama elbette bunlarla da sınırlı değil. Bir de iş etiketi dediğimiz kurallar var ki onlar da en az buradakiler kadar önem arz ediyor. E-posta adabı, yazı dili incelikleri, toplantı yönetimi, iş yemekleri, zaman yönetimi vb.  </p>
			<p class="paragraf">  </p>
			<p class="sol" xml:lang="en-GB">Kurumlarda Gözüme Takılanlar  </p>
			<p class="paragraf">Kurumlara eğitim ya da söyleşilere gittiğimde yaptığım gözlemler benim için başlı başına bir kitap konusu. Ama daha da önemlisi bu gözlemler, iş hayatında zarafet kuralları eğitiminin ne kadar gerekli olduğunun bir göstergesi oldu. Özellikle birkaç şeyin altını çizmek istediğim için burada da yer vermek istedim.  </p>
			<p class="paragraf">Danışmanlık yapacağım şirketle ilk toplantımda şirket binasına gelmiş ve girişteki resepsiyonda yetkili kişiyi bekliyorum. Bu arada bir kargocu geliyor ve bir poşet teslim ediyor. Şirket adına gelmiş olacak ki bankoda duran görevli genç hanım, kargo poşetini iki eliyle bir şeyi parçalarcasına açmaya çalışıyor. Tırnağını takıp delmeye uğraşıyor. İnanılır gibi değil. Üstelik sürekli gelip geçenlerin olduğu hareketli bir arenada bunu yapıyor. Hem kendisi hem de kurumla ilgili bir imaj çizdiğinin belli ki farkında değil. Büyük ihtimalle birçok işini de bu şekilde yapıyordur imajı vererek kendisine tanınabilecek başarı kredilerini de yok ediyor. Ve kurumun ilk göze çarpan kişisi olduğu için kurumun da algısına negatif bir etki yarattığını bilmiyor.  </p>
			<p class="paragraf">Zaman içerisinde kimi zaman iş yoğunluğundan kimi zaman hayat koşuşturmasından bazı şeyleri ne yazık ki özenle yapmayı unutuyoruz. Bazen de nasılsa “hiç fark edilmez” dediğiniz şeyler çok daha fazla fark ediliyor. Ve bu bir süre sonra yaşam tarzımız haline geliyor. Daha sonra bir bakıyorsunuz ki, eliniz, diliniz, sözünüz sizden bağımsız bir şekilde hareket ediyor ve karakteriniz haline geliyor. Aman dikkat!  </p>
			<p class="paragraf">Şehir dışında beş yıldızlı bir oteldeyim. Ertesi gün personeline vereceğim zarafet eğitimi için geldiğim otelde odama yerleştikten sonra gözlem yapmak için aşağıya iniyorum.  </p>
			<p class="paragraf">Resepsiyon bir otelin cam damarıdır. İlk ve en önemli noktasıdır. Kapıdaki görevli, birisi ile konuşuyor ve anladığım kadarıyla o kişiyi beklemesi için lobiye yönlendiriyor. O sırada da kapı noktasından resepsiyona doğru seslenip, “Ali Bey’e söyler misiniz, şuradaki beyefendi onu bekliyor!” diye sesleniyor. Birincisi, her yerde ama özellikle de otel gibi nezih bir ortamda bir noktadan başka bir noktaya ne kadar yoğun olsanız da, yerinizi bırakmamak zorunda olsanız bile seslenerek yönlendirme yapmak ve yine her nerede olursanız olun birisinden bahsederken işaret sıfatını kullanıp üstüne bir de bunu elle göstermeniz kadar büyük bir nezaketsizlik olamaz. Üstelik bu bize daha çocuk yaşlarda öğretilen bir görgü kuralıdır.  </p>
			<p class="paragraf">Aynı günün akşamı oteldeki odamda ertesi gün eğitimde yapacağım uygulamalar için hazırlık yapıyorum ve bazı kâğıtları kesmek için makasa ihtiyacım oluyor. Otelde kalan bir müşteri gibi misafir ilişkilerini arıyorum ve makas gönderip gönderemeyeceklerini soruyorum. Bunun önemli olduğunu da vurguluyorum. Hemen bakıp, size dönelim dediklerinde, kapımın çalmasını beklerken tekrar telefon çalıyor ve ne yazık ki makasımız yokmuş efendim deyip telefonun kapatılması ile karşı karşıya kalıyorum. Beş yıldızlı ultra lüks bir otelde bir makas her ne şekilde olursa olsun bulunur ve gönderilir. Ancak kişinin bunu sağlamayı istemesi önemli. Büyük ihtimalle kendilerini rezervasyon için aradıklarında standart oda isteyen bir müşteriye de, üzgünüz, standart odamız kalmadı deyip kapatırlar diye düşünmeden edemiyorum. Ve bunun kurum için ne kadar büyük bir kayıp olduğunu. Halbuki standart odamız yok ama size aile odamızı önerebilirim gibi bir yaklaşım hem kurum imajı ve kârı hem de müşteride bu defa değilse bile tekrar ihtiyacı olduğunda bu oteli araması için bir aidiyet oluşmasında vesile olacaktır. Bu şekilde düşünen çalışanlar için de şunu söylüyorum, bu yaklaşımlar sizi sadece iş hayatınızda değil, sosyal yaşantınızda da başarısızlığa götürür. Ve hayattan alacağınız tatmin duygusu gün geçtikçe azalır.  </p>
			<p class="paragraf">Bu anlattığım ve benzeri daha birçok hikâye yaşıyorum ve hem çalışanın hem de kurumun her anlamda fayda sağlayacağı bir yaklaşımın ancak onları başarıya götüreceğini bu hikâyelerle de vurgulamaya çalışıyorum.  </p>
			<p class="paragraf">  </p>
			<p class="sol" xml:lang="en-GB">Bir de Çağrı Merkezleri Var Tabii!  </p>
			<p class="paragraf">Telefon görüşmelerinde adabımuaşereti en çok aradığımız yerlerden biri de neredeyse her gün farklı bir sebepten görüşmek durumunda kaldığımız çağrı merkezleri oluyor. Baktığınızda personeline en çok eğitim aldıran sektörlerden biri olmasına rağmen hâlâ çok ciddi iletişim sıkıntıları olan çalışanlarla karşı karşıya kalıyoruz. Ve memnuniyetle kapattığımız telefon sayısı çok az olduğu gibi, bu negatif görüşmeyi yaptığımız hangi kurum ise o kuruma karşı da büyük bir negatif algı oluşturuyoruz.  </p>
			<p class="paragraf">Her şeyden önce çağrı merkezlerinde özellikle bir sorun için aradığımızda bizi dinleyen ve ardından bu farklı bir departmanın konusu deyip sizi kime ve nereye aktardığını söylemeden başka birine aktaran ve az önce anlattığınız sıkıntıyı tekrar anlattırarak daha çok öfke duymanızı sağlayan çalışanlar bu iletişim şekilleri ile gerçekten birçok markanın müşteri kaybetmesine sebep olmuşlardır. “Biraz zarafet lütfen!” diyerek bu konuyu da burada kapatalım.  </p>
			<p class="paragraf">  </p>
			<p class="ort" xml:lang="en-GB">Benden Bir Hikâye  </p>
			<p class="paragraf">Yirmili yaşlarımın başında özel bir fuar şirketinde halkla ilişkiler departmanında çalışıyorum. Bir yandan da akşamları üniversiteye gidiyorum. Çalıştığım fuar şirketinin genel müdür pozisyonundaki arayışına istinaden verilen ilana seçilmiş adaylar tek tek görüşmeye geliyor. Benim de çalışma masamın olduğu bölümde bekleyen adaylar fuar şirketinin yoğunluğunu bildiklerinden koşturmamı hem anlıyor hem de şaşkın gözlerle izliyorlar. Bir yandan da onlarla da ilgilenmeye çalışıyor ve şirketle ilgili algılarını da korumaya çalışıyorum. Bir elimde telefon bir elimde diğer ofisten gelen ve acilen kontrol edip göndermem gereken dokümanlar ve bir taraftan da kapıdan içeri gelenlere mimiklerimle hoş geldiniz ifademi korumaya çalışmam sanırım ilgilerini çekiyor diye düşünüyorum.  </p>
			<p class="paragraf">Aylar geçiyor ve ben fuar şirketinden ayrılıp bir başka şirkete benzer pozisyonda iş başvurusu yapıyorum. Aynı gün telefon geliyor ve görüşme için çağrılıyorum. İş görüşmesi için toplantı salonunda bekliyorum ve içeri gelen firma yetkilisi sıcak bir hoş geldiniz dedikten sonra, “Beni hatırladınız mı?” diye soruyor. Şaşkın bir ifadeyle ve özür de dileyerek hatırlayamadığımı söylediğimde kendisi anlatmaya başlıyor ve “Ben sizin daha önce çalıştığınız şirkete iş görüşmesi için gelen ve sizin çalışma alanınızda bekleyen adaylardan biriydim. Buradan iyi bir teklif alınca oradaki görüşmem de iyi geçmesine rağmen burayı kabul ettim ve başladım. Ama o şirketle ilgili en çok aklımda kalan sizin oradaki duruşunuz, tavrınız, konuşma şekliniz ve insanlara yaklaşımınızdı. Ben çok etkilenmiştim. Ve bugün gelen özgeçmişlere bakarken iş deneyiminizde şirketin adını görünce fotoğrafınıza bir daha baktım ve hemen aramalarını istedim. Bu görüşmenin sonucu sizin için nasıl sonuçlanır bilemiyorum ama ben imkânlar dahilinde bütün şartlarınızın kabul edilmesini sağlayacağım. Yani kısacası bizimle çalışırsanız çok mutlu oluruz” diyerek cümlesini tamamlıyor. Ben hem şaşkın, hem mutlu, hem de gururluyum...  </p>
			<p class="paragraf">İşte hayat böyle. Kiminle nerede karşılaşacağınızı hiç bilemiyorsunuz. O yüzden her zaman en iyi halinizle her şart ve koşulda kendinizi ortaya koymanız gerekiyor. Sonuç mu?  </p>
			<p class="paragraf">Tabii ki başladım ve çok güzel bir iki yıl geçirdim.  </p>
			<p class="paragraf">  </p>
			<p class="sol" xml:lang="en-GB">İşyerinde Adabımuaşeret  </p>
			<p class="paragraf">Ne mutlu ki zarafet eğitimlerine başladığımızda kurumların ilgisi çok yüksek oldu. Hem eğitimsel anlamda hem “İş’te Adabımuaşeret” başlığı altında verdiğim söyleşiler kapsamında onlarca kurumla buluştum ve buluşmaya da devam ediyorum...<span class="CharOverride-7">  </span></p>
			<p class="paragraf">Bir işletmenin en önemli kaynağı insan ve eğitimin bu anlamda hem motivasyon hem de verimliliğe çok ciddi etkisi oluyor. Kariyer, yönetim, liderlik, kurum ve kuruluşların temsili için bu konulardaki farkındalık büyük önem taşıyor. Çünkü kişilerin ve kurumların etiketleri kendilerini yansıttıkları sürece başarı adına etkili oluyor. Ve iyi belirlenmiş ve kişiyi tam yansıtan bir iş etiketi, kişisel karizma, kariyer ve başarıyı, bunun yansıması da kurumsal başarıyı tetikliyor.  </p>
			<p class="paragraf">Bu kurallar yeni mi önem kazanmaya başladı yoksa hep mi önemliydi?  </p>
			<p class="paragraf">Aslında her zaman önemliydi ancak 21. yüzyıl, hem kişisel gelişimde, hem yönetimde ve liderlikte, hem de kurum kültüründe farklı dinamikleri kabullenme ve kendi değerlerimizle birlikte uygulama ve geliştirme gibi denge değişimlerinin yaşanmasına vesile oldu.  </p>
			<p class="paragraf">Kurumlardaki eğitim ve söyleşilerimde hep şunu söylüyorum: Şu an güç sizin elinizdedir ve o güçle beraber etrafınızda onlarca insan olabilir ve siz, o güçle liderlik ettiğiniz onlarca insana sesleniyor olabilirsiniz. Ancak o güç elinizden gittiği anda kitleleri peşinizden getirebiliyorsanız, gönüllü takip edebilecekleri bir yolu bir vizyonu çizebiliyorsanız, işte siz o zaman lidersiniz ve hâlâ bir yaptırım gücünüz var demektir.  </p>
			<p class="paragraf">  </p>
			<p class="sol" xml:lang="en-GB">Alametifarika  </p>
			<p class="paragraf">Herkesin mutlaka bir “alametifarikası” vardır. Olmalıdır da. Yönetici asistanlarına yönelik yapılan bir zirvede konuşmacı olarak çıktığımda benden önceki uzmanların sunuma bağlı kalarak konuşma yapmalarından olsa gerek benim sunum kullanmadan tamamen uygulamaya dayalı konuşma yapacağımı duyduklarında hepsi keyifle eşlik etmek için<span class="CharOverride-7"> </span>el kaldırdılar. Ama özellikle biri direkt sahneye geldi ve “Bugün hepsini, her şeyi öğrenmek istiyorum” dedi. Ve eğitimin sonunda benim anlattığım her şeyin hep tam tersini yapmış olduğunu fark ettiğini dile getirdi. Ancak aşırı samimiyeti ve güler yüzünün açıklarını kapatmakta çok işine yaradığını ekledi.  </p>
			<p class="paragraf">Evet, onun alametifarikası bu samimiyetiydi. Bilmiyorsa söylüyordu ya da bildiği şekilde yapıyordu ama bu elbette her zaman sizin kurtarıcınız olamaz. Herkesin bir alametifarikası vardır ve olmalıdır da ancak onun da farkına vardığınızda nerede, nasıl kullanmanız gerektiğini bilmediğinizde hiçbir işe yaramayacaktır.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">İş Hayatında Tokalaşma/Tanışma ve Tanıştırılma  </p>
			<p class="paragraf">Sosyal yaşamda olduğu gibi iş yaşamında da tokalaşma çok büyük önem taşıyor. Basit gibi görünen ancak doğru kullanılmadığı için insanları olduğundan farklı gösteren, kendi içinde çok küçük nüanslara sahip bu eylemleri bilmeyen büyük bir çoğunluğun olduğunu görmek bu konunun ne kadar altının çizilmesi gerektiğini gösteriyor. Özellikle ilk izlenimde sizinle ilgili net bir fikrin oluşmasına etki eden bu eylemin sosyal yaşamdaki kuralların geçerliliğiyle birlikte iş yaşamı içerisinde ayrımı ise şöyle:  </p>
			<p class="paragraf">İş hayatında, bir ast ve üst karşılaştığında, üst elini uzatmaz ise ast asla elini uzatmamalıdır. Yani öncelikli el uzatma hakkı üste aittir.  </p>
			<p class="paragraf">Üstünüz kadın da olsa erkek de olsa her zaman onun elini uzatmasını beklemelisiniz. İş yaşamında cinsiyet kavramı kalkıyor ve tamamen unvan üzerinden kurallar işliyor.  </p>
			<p class="paragraf">Söz konusu merhaba, günaydın, iyi akşamlar gibi ifadeleri kullanmak ise bu her zaman öncelikle astın görevidir.  </p>
			<p class="paragraf">İş yaşamında tanışma ve tanıştırılmada ise kural her zaman, astın üste tanıştırılması şeklindedir. Ve bu işlem ast, üstün yanına götürülerek gerçekleşir.  </p>
			<p class="paragraf">Kurumsal bir ortamda kişiler mutlaka isim ve soy isim ile kendilerini takdim etmeliler, aynı zamanda firmalarını temsil ettikleri bir yerde iseler o zaman firma isimlerini de mutlaka belirtmeliler: “Ben Levent Uygun, Gökyüzü Reklam Ofisi’nden.  </p>
			<p class="paragraf">  </p>
			<p class="sol" xml:lang="en-GB">Unvan Kullanımı<span class="CharOverride-12">  </span></p>
			<p class="paragraf">Hem tanışma ve tanıştırılma işlemleri sırasında hem iş hayatının her noktasında kişilerin unvanlarının kullanımı da önemli kurallardan bir diğeri. İş yaşamında her zaman resmiyet korunmalı ve çalışanların hem birbirlerine hem de üstlerine karşı “siz” diye hitap etmeleri ve isimlerin sonuna bey/hanım unvanlarını eklemeleri önemli bir protokol kuralıdır: Sedat Bey, Arzu Hanım.  </p>
			<p class="paragraf">Makam ve mevki sahibi kişilerle konuşurken ve kendilerinden bahsederken ise isimlerinin yerine direkt unvanlarının kullanılması çok daha uygun olur. (Avukat Hanım, Doktor Bey, Öğretmen Hanım gibi.)  </p>
			<p class="paragraf">Ünlü veya mevki sahibi bir dostunuza da topluluk içinde hitap ederken isminin sonuna bey/hanım sözleri eklenmelidir. Çok samimi olduğunuzu göstermek istercesine o kişiye sadece ismiyle hitap etmek uygun bir davranış olmayacaktır.  </p>
			<p class="paragraf">Kamusal alanda devlet ya da hükümet adamları ile üst düzey yöneticilere “Sayın Başbakan, Sayın Bakan, Sayın İlköğretim Genel Müdürü” gibi bir hitap şekli kullanılırken, kurumsal ve sosyal yaşamda bire bir ilişkilerde üstlere unvanları özelleştirilerek “Sayın Valim, Sayın Başkanım, Sayın Genel Müdürüm, Sayın Genel Sekreterim” şeklinde hitap edilir. Üstler, astlara resmi ortamlarda “Müdür Bey, Müdire Hanım” derken sosyal ortamlarda “Ayşe Hanım/Ali Bey” diyebilir. Ancak üstün asta adıyla hitap etmesi de uygun değildir.  </p>
			<p class="paragraf">  </p>
			<p class="sol" xml:lang="en-GB">Kartvizit Kültürü  </p>
			<p class="paragraf">Kartvizit kültürü ile ilk Avrupa seyahatim sırasında tanıştım. Almanya ve İsviçre’deki iş seyahatlerimde kartvizitlerini özenle sunmaları ve yine aynı özenle aldıkları kartı incelemeleri ve kartvizitlik ya da cüzdanlarına yerleştirmeleri çok dikkatimi çekmişti. Ama beni en çok şaşırtan olay bir Türk fuar firmasının Türkiye’de düzenlediği Çin fuarı için organize ettiğim protokol seremonisi sırasında gerçekleşti.  </p>
			<p class="paragraf">İki elleriyle birlikte başparmak ve işaretparmaklarıyla kenarlarından tutulan kart, hafif de öne eğilerek karşı tarafın okuyacağı şekilde uzatılıyordu.  </p>
			<p class="paragraf">Ne büyük özen ne büyük bir itina derken bunun başlı başına bir kültür olduğunu işin içine girince anlıyorsunuz...  </p>
			<p class="paragraf"><span class="CharOverride-7">Not:</span> Sosyal ortamda hemen kartvizit sunulmamalı, sohbetin devamında eğer karşı taraf talep ederse verilmelidir.<span class="CharOverride-9">  </span></p>
			<p class="sol" xml:lang="en-GB">İşe Yeni Başlayanlar  </p>
			<p class="paragraf">Yeni bir işe başladığımızda tutum ve davranışlarımız çok önemlidir. Bu hem yönetimin hem de diğer ekip çalışanlarının sizinle ilgili ilk intibaında ortak bir algı yaratacaktır. Unutmayın, negatif söylemler çok hızla yayılır ancak pozitif olanlar görünürlük ister. Bu sebeple işin ilk günlerinde bazı detaylara dikkat etmekte büyük fayda var.  </p>
			<p class="paragraf">Birlikte çalıştığınız kişilerin ilk etapta kişisel sınırlarını ihlal etmemeye özen gösterin. Aynalama yapın yani karşınızdaki kişinin beden dilini okuyup onun gibi davranın, ilk zamanlar sizi daha çabuk kabullenmelerine yardımcı olacaktır.  </p>
			<p class="paragraf">Mola ve yemek saatlerini ekip arkadaşlarınızla geçirerek paylaşım içerinde olun, bu bir takım olduğunuz duygusunu güçlendirecektir.  </p>
			<p class="paragraf">İşyerinde özel hayatınızla ilgili çok fazla paylaşımda bulunmayın. Bu business kimliğinize gölge düşürür. İşyerinde özel hayatı konuşmamak en doğrusu olacaktır.  </p>
			<p class="paragraf">Yaşadığınız herhangi bir gerilimi, negatifliği ertesi güne taşımak ve yanlış olduğunu düşündüğünüz bir şeyi “ara kademeleri atlayıp” hemen en üste taşımak da yapılmaması gerekenler arasında. Bunun yerine o işten sorumlu kişiyle konuşup çözüm aramak daha profesyonelce ve çözümcül bir davranış olacaktır.  </p>
			<p class="paragraf">Konuşmaya “Sen bunu yaptığın için böyle oldu!” diye girmek yerine, “Ahmet merhaba, böyle bir durum var, ne yapalım?” diye başlamak zarafeti iş hayatında da her daim koruduğunuzu gösterir.  </p>
			<p class="paragraf">Saçma sorular sormak saçma hatalar yapmaktan daha iyidir. İş sırasında aklınıza takılan soruları sorunca bilgisiz değil “işini takip eden” olursunuz. Mutlaka aklınıza takılanları sorun ki bir hataya ya da yanlış anlaşılmaya sebep olmayın.  </p>
			<p class="paragraf">Hazırladığınız bir proje için çalışma arkadaşlarınızın görüşlerini alın, onlar sorduğunda da negatif bir şey ya da eleştirel bir noktası olsa bile “usul, esastan önce gelir” sözünden yola çıkarak uygun bir dille bunu aktarın. Bu detaylar hem işe yeni başlayanlar hem de iş hayatında olanlar için her zaman yol gösterici olacaktır.  </p>
			<p class="paragraf">  </p>
			<p class="sol" xml:lang="en-GB">Makam Odası  </p>
			<p class="paragraf">Makam odası yönetimi iş hayatının her noktasındaki kişilerin bilmesi gereken unsurlardan oluşur. Çünkü eş düzey ziyaretler, üst düzey ziyaretler ve ast-üst ziyaretleri iş hayatının her noktasında, herkesin karşısına mutlaka çıkacaktır. Profesyonelliğin en çok kendini gösterdiği alanlar olan makam odaları aynı zamanda kişilerin profesyonelliklerini de sergiledikleri bir alandır. Bu sebeple makam odası yönetimini bilmeyen kişilerin iş hayatının diğer noktalarında da çok sansı olmayacaktır.  </p>
			<p class="paragraf">Öncelikle ast-üst yönetiminden başlayalım. Bir ast, üstünün odasına girdiğinde öncelikle kapıyı vurmalı ve birkaç saniye bekledikten sonra kapıyı açıp içeri girmelidir. İçeriden “buyurun”, “girin”, “evet” gibi müsaitlik bildiren sesin gelmesi önceden beklenirdi ancak artık kapıyı vurmak yeterli. Tabii ki her zaman o birkaç saniye bekleme süresini vermek şartıyla. Ayrıca zaten daha üst pozisyonda bir yöneticinizin odasına girecekseniz asistanı üzerinden ulaşmanız en doğrusu olacaktır.  </p>
			<p class="paragraf">İçeri girdikten sonraki kısım ise çok önemli. İlk olarak daha masaya kadar bile yaklaşmadan “ne için geldiğinizi” odasına geldiğiniz kişinin müsait olup olmadığı sorusunu da ekleyerek belirtmelisiniz. Çünkü içeri ne için geldiğinizi karşınızdaki kişi bilmeyebilir. Ve size ne için zaman ayıracağını öğrenmek ister. Örneğin, “Müsaitseniz, bu yılki reklam bütçelerini onaylatmak istiyorum” dediniz. Bu noktada belki üstünüz bu konu için müsait olmayabilir ve siz onun masasına kadar yani özel alanına kadar girmeden bu soruyu sorarak rahatsız etmemiş olursunuz ve aynı zamanda makam odası adabına uygun hareket ederek de iyi bir intiba bırakmış olursunuz.  </p>
			<p class="paragraf">Müsait olduğunu belirtti ve masaya kadar yaklaştınız. Burada nerede duracağınız çok önemli. Hiçbir şekilde masanın sağ ve sol köşelerine gitmeyeceksiniz. Masanın ön tarafına kadar gelecek ve elinizdeki dosyayı üstünüze uzatmadan direkt masanın üzerine bırakacaksınız.  </p>
			<p class="paragraf">Üstünüz oturun demeden oturmamalı, oturmanız söylendiğinde de mutlaka bunu yapmalısınız. (Oturduğunuzda ise yöneticinize göre sol tarafta kalan koltuğa oturmalısınız. Sağ koltuğu gelebilecek daha önemli misafirler için boş bırakmalısınız.) Dosyayı üstünüz size uzatabilir ya da imzalayıp masanın üzerinde bırakabilir. Dosyayı aldığınızda da hemen arkanızı dönüp çıkmıyorsunuz, bir adım geri çekilir gibi yaparak teşekkür edip odadan ayrılıyorsunuz.  </p>
			<p class="paragraf">Peki bir yönetici olduğunuzda üstünüz sizin odanızı ziyaret ederse ne yapmalısınız? Öncelikle yerinizden kalkmalı ve masanın önünde karşılamalısınız. Size elini uzattığında güçlü bir tokalaşmanın ardından masanıza buyur edebilirsiniz.  </p>
			<p class="paragraf">Masanıza oturmadığı takdirde oturduğu misafir koltuğunun hemen karşısına oturmalı ve eşlik etmelisiniz. Bir şey ikram etmeyi de unutmamalısınız. Giderken de aynı şekilde odanızın kapısına kadar eşlik etmelisiniz.  </p>
			<p class="paragraf">Eş düzey bir çalışma arkadaşınız geldiğinde ise, ayağa kalkma zorunluluğunuz yoktur ancak kalkıp tokalaşmak nezaket göstergesidir. Aynı şekilde kapıdan uğurlarken de bu şekilde yapılması uygun olacaktır. Ayrıca zorunlu olmamakla birlikte eş düzey misafirinizi masanızda oturarak değil de misafir koltuğunuzda karşılıklı oturarak ağırlamak sağlıklı iletişimin kurulması açısından önemli bir adım olacaktır.  </p>
			<p class="paragraf">Bir kişiyi odasında ziyaret ettiğinizde ister ast ister üst olsun o kişinin masasının o kişinin özel alanı içerisinde olduğunu ve masaya dokunmak, ikram edilen herhangi bir şeyi önünüzdeki sehpa yerine o kişinin masasına koymak karşı tarafın bilinçaltına negatif bir enerji olarak yerleşecektir, aynı zamanda saygısızlık ifadesi olarak da görüldüğünden hoş karşılanmayacaktır.  </p>
			<p class="paragraf"><span class="CharOverride-7">Not:</span> Bu tarz ziyaretlerde kişilerin yanlarından ayrılırken yaş, sosyal konum ve mevkice küçük olanların büyüklerine “başarılar dilerim”, “gözlerinden öperim” şeklinde hitaplarda bulunması uygun olmaz. Bunun yerine saygılarını iletebilirler.  </p>
			<p class="paragraf">  </p>
			<p class="sol" xml:lang="en-GB">Karşılama ve Uğurlama  </p>
			<p class="paragraf">Yönetim, bir resmi ilişkiler sistemi olarak daima protokol kuralları içinde gerçekleştiğinde başarıyla sonuçlanır. Karşılama ve uğurlama da bu anlamda önemli bir protokol göstergesidir. Karşımızdaki kişilere kendilerini önemli ve değerli hissettirmenin yolu ağırlamaktan geçer. Kurum içerisinde ziyarete gelmiş misafir ve müşteriler her zaman ayakta karşılanır. Bir kol mesafesi olan iletişim alanını ihlal etmeden yaklaşılır ve tokalaşma gerçekleşir. Eğer kapıdan alıp belli bir alana beraber gidecekseniz de birlikte yürürken önemli olan kural misafirin arkasında ya da önünde olmamaktır. Her zaman yan açıyı korumanız gerekir. Nasıl bir ast ile üst yürürken ast, üstün solunda olmalı ise, burada da siz misafirinizin solundan yürümelisiniz. Sağ tarafı yine o kişinin daha önemli misafiri içindir. Eğer bulunduğunuz noktada görüşecekseniz de ayakta fazla bekletmeden hemen en rahat oturabilecekleri bir şekilde yer göstermeniz gerekir. Tokalaşma sırasında kişiye kendini rahat hissetmesi için nasıl olduğu, rahat gelip gelmediği gibi kısa sohbet soruları sorulur.  </p>
			<p class="paragraf">Asansöre binilecekse önce misafirinize yer verilir. Asansörden çıkarken de önce siz ardından misafiriniz çıkmalıdır. Herhangi bir kapıdan geçilecekse ve eğer kapı içeri doğru açılıyorsa kapıyı açıp misafiriniz içeriden buyur edilir. Kapı dışa doğru açılıyorsa kapıyı açarsınız ve misafiriniz direkt içeri alınır. Beklemesi gerekiyorsa mutlaka belirtilmeli ve bu süre içinde mutlaka kendisine ikramda bulunulmalıdır.  </p>
			<p class="paragraf">Misafiri karşılamamak, karşılama anında görgü ve nezaketi elden bırakmak, üzerlerinde güç oyunları kuracak şekilde davranmak hiçbir profesyonele yakışmaz.  </p>
			<p class="paragraf">  </p>
			<p class="sol" xml:lang="en-GB">Entelektüel Birikimin Önemi  </p>
			<p class="paragraf">Gelelim iş hayatı içinde eksikliği çok net hissedilen bir konuya: Entelektüel birikim! Kişinin iş hayatıyla beraber sosyal yaşamında da kendini ne kadar geliştirdiğini karşı tarafa kısa bir sohbet anında bile hemen hissettiren bu birikim eğer eksik ise işinizde başarılı olsanız dahi bırakmak istediğiniz etkiyi bırakamaz, yaratmak istediğiniz imajı karşınızdakilerin kafasında çizemezsiniz. “Peki bu birikim için ne yapılmalı?” diye sorarsanız kendinize şu soruları sorarak başlayabilirsiniz:  </p>
			<p class="paragraf">Bir toplantıda veya arkadaşlar arasında sohbet ederken, gündemdeki konulardan bahsedebiliyor musunuz? Karşınızdaki kişiyi bilgi birikiminizle etkileyebiliyor musunuz? İnsanlar siz konuşurken “Acaba şimdi bu konuda ne söyleyecek, yeni bir şey öğrenecek miyim?” diyebiliyor ve heyecan duyabiliyor mu? Yoksa muhabbetleriniz bir önceki gün yayınlanan diziye ilişkin çarpıcı gelişmelerin ötesine geçemiyor mu?  </p>
			<p class="paragraf">Entelektüel birikim hem iş yaptığınız kişileri hem de özel yaşamınızda çevrenizde yer alan insanları etkileyebilmek, ayrıca onlara sizinle iş yaptıkları ve sizinle zamanlarını paylaştıkları için kendilerini şanslı hissettirebilmeniz için çok önemli.  </p>
			<p class="paragraf">  </p>
			<p class="sol" xml:lang="en-GB">Duygusal Bağın Gücü  </p>
			<p class="paragraf">Gün geçtikçe anlamını yitirmeye başlayan ancak değerini bilenlerin hayatın her alanında her zaman sevildiği ve sayıldığı bir konu var ki o da duygusal bağ!  </p>
			<p class="paragraf">Çalıştığınız iş arkadaşınızı, müşterinizi veya sosyal yaşam içerisindeki dostlarınızı düşündüğünüzü hissettirmek, onlara yardımcı olmaya çalıştığınızı fark ettirmek çok kıymetli. Eğer bu gücün günümüzde ne kadar önem arz ettiğinin farkında olursanız ve samimiyetle buna değer addederseniz kazanan siz olursunuz.  </p>
			<p class="paragraf">  </p>
			<p class="ort" xml:lang="en-GB">Nasıl Yapabilirsiniz?  </p>
			<p class="paragraf">Doğum, ölüm, düğün, nişan, terfi gibi özel günlerde standartlaşmış e-postalar veya mesajlar göndermek yerine kişiye özel mesajlar tercih etmek hatta mesaj atmak yerine aramak veya yüz yüze görüşme imkânınız varsa o şekilde iletişime geçmeye çalışmak çok daha akılda kalıcı ve etkileyici olacak ve aynı zamanda çok daha iyi bir intiba bırakmanıza vesile olacak.  </p>
			<p class="paragraf">  </p>
			<p class="sol" xml:lang="en-GB">Ofis İçinde Dikkat Edilmesi Gereken İş Dünyası Kuralları  </p>
			<p class="paragraf">İş yaşamı içerisinde yazılı olsun ya da olmasın her zaman geçerli olan ve uyulması gereken kurallar vardır. İşte her zaman akılda kalması gereken önemli detaylar:  </p>
			<p class="paragraf">İşe vaktinde gitmek.  </p>
			<p class="paragraf">İşe giderken çalıştığınız kurumu ve sizi en iyi yansıtan kıyafeti seçmek.  </p>
			<p class="paragraf">Özel telefon görüşmeleri ve yazışmaları asgari düzeyde tutmak.  </p>
			<p class="paragraf">Telefon görüşmelerinde ses tonuna dikkat etmek.  </p>
			<p class="paragraf">Her zaman özenli ve seçilmiş kelimelerden oluşan bir dil kullanmak.  </p>
			<p class="paragraf">Sadece sizi ilgilendiren özel konuşmaları yalnız olacağınız bir ortamda gerçekleştirmek.  </p>
			<p class="paragraf">Dedikodu yapmamak, yapanı uyarmak.  </p>
			<p class="paragraf">Şirketle ilgili bilgileri üçüncü kişilerle paylaşmamak.  </p>
			<p class="paragraf">Açık beden dili kullanmak.  </p>
			<p class="paragraf">Çalışma arkadaşlarıyla ilgili başkasının aleyhinde konuşmamak.  </p>
			<p class="paragraf">İyi bir dinleyen olmak.  </p>
			<p class="paragraf">Makam odası adabını bilmek ve buna dikkat etmek.  </p>
			<p class="paragraf">Başkalarının odasına izinsiz girmemek, eşyalarını izinsiz kullanmamak.  </p>
			<p class="paragraf">Başarı sağlamış çalışma arkadaşlarımızı tebrik etmek, herhangi bir sebeple sorun yaşamış olanlara ise yardımcı olmak.  </p>
			<p class="paragraf">Sözlü ve yazılı iletişimde ast ve üstlerle doğru iletişim kurmak.  </p>
			<p class="paragraf">Yazı dili, e-posta adabı, hitap, imla kurallarına dikkat etmek.  </p>
			<p class="paragraf">Çalışma masasını gün içerisinde dağınık olsa bile akşam çıkarken mutlaka düzenli bırakmak.  </p>
			<p class="paragraf">Kişisel eşyalar –oyuncak, çerçeve, süs, kart vb.– kurumsal çizginize gölge düşüreceğinden kullanmaktan kaçınmak.  </p>
			<p class="paragraf">Ofis içerisine yemek söylenildiğinde başkalarını rahatsız etmeyecek şekilde özel bir alanda tüketmek.  </p>
			<p class="paragraf">İş ortamında ilişkiler, her şart ve koşulda sınırları çevrili söz ve hareketlerden oluşmalıdır. İşyerinizde çalışma arkadaşlarınızla konuşurken teşekkür etmeyi, rica kipini kullanmayı, günaydın, iyi çalışmalar, iyi akşamlar gibi ifadeleri kullanmayı ihmal etmemek.  </p>
			<p class="paragraf">Sigara içiliyorsa yine kimseyi rahatsız etmeyecek bir yerde içmek her zaman bilinmesi ve uyulması gereken kurallardan sadece bazıları.  </p>
			<p class="sol" xml:lang="en-GB">Kişisel Bakım ve Hijyen  </p>
			<p class="paragraf">Özellikle kurumsal eğitim ve söyleşilerimde üst yönetim tarafından mutlaka bahsedilmesi istenen bir konu var ki, o da kişisel ve kurumsal hijyen konusu.  </p>
			<p class="paragraf">“Gökhan Bey, lütfen deodoran ve parfüm kullanmalarının da altını çizelim ve bir de inanın biz de bunu söylerken çekiniyoruz ama tuvalet kullanımıyla ilgili de bir anekdot paylaşırsanız çok memnun oluruz. Ne yazık ki genel attığımız maillerin bir işe yaramadığını görüyoruz. Kimse üzerine almadığı için hâlâ ter kokusu ve hâlâ kirli tuvalet mevzuu hiç ilerleme kaydetmiyor.”  </p>
			<p class="paragraf">Dediğim gibi neredeyse üç kurumdan ikisinde bu sorunun paylaşılması isteniyor.  </p>
			<p class="paragraf">Çok da haklılar. Çünkü kimse kendine laf söyletmiyor ve kimse nasılsa fark edilmez diyerek aynı gömleği üst üste giyerek, her gün duş almayarak yanından geçen insanlara zor anlar yaşatıyor. Kimse de bir şey diyemediği için aklınca o günü de öyle çıkardığını zannediyor. Ah bir bilseniz eliniz, saçınız, yüzünüz, gömleğinizin manşeti, yakası, kaçık çorabınız, kirli ayakkabınız nasıl da ilk etapta göze çarpıyor. Ve sizin için ayrılan geleceğe yönelik kredinizden kocaman bir pay götürüyor.  </p>
			<p class="paragraf">Tuvalet meselesi zaten sadece şirketler içinde değil umuma açık her yerde hâlâ büyük bir problem. Ben artık “Bulmak istediğiniz gibi bırakın!” ifadesinin insanlar tarafından gülüp geçilen bir yazı olduğunu düşünüyorum. Hoş, kullanılan bir yeri temiz bırakmak için illa bir şey yazmak mı gerekiyor? Asla! Ama işte ne yazık ki işler her zaman öyle yürümüyor. Çok kızıyorum ve çok doluyum bu konuda. Lütfen kurumların da bir kimliği olduğunu ve bu kimliğin görünen noktasından görünmeyen noktasına kadar sizi yansıttığını unutmayın. Ve temiz bırakın!  </p>
		</div>
</body>
</html>