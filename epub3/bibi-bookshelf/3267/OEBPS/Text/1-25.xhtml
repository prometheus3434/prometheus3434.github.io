<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-25</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">Çevre ve Doğada  </p>
			<p class="paragraf">Ağacı, toprağı, denizi, suyu, yeşili seviyoruz ama söz konusu onu korumak olduğunda ne yazık ki aynı ilgiyi gösteremiyoruz. Toplumsal yaşam alanlarındaki nezaket kuralları, birlikte sevgi ve hoşgörü içinde yaşamanın temelini oluşturur ve ihlal edildiğinde herkes bundan olumsuz etkilenir. Çevre ve doğadaki zarafet kuralları söz konusu olduğunda ise listeyi oldukça uzatabiliriz. Yerlere çöp atmamak, denize atık bırakmamak, yeşilliklerin üzerine basmamak ve ağaçlara, çiçeklere zarar vermemek. Mangalı izinli alanlar dışında yapmamak, ateşine dikkat etmek ve orman yangınlarına sebep olmamak, evcil hayvanınızın dışkısını yerde bırakmamak, gününe ve saatine bakmadan sokağa çöp çıkarmamak, yerlere tükürmemek, hayvanlara kötü davranmamak, davrananları uyarmak. Yolda yaralı bir hayvan gördüğümüzde belediyeyi aramak. Yardım istemek...  </p>
			<p class="paragraf">  </p>
			<p class="sol" xml:lang="en-GB">Cadde ve Sokakta  </p>
			<p class="paragraf">Öncelikle araç sürücüleri birbirlerine yol vermede üstünlük gösterme çabasına girmemeli ve tartışmaya dönük tavırdan kaçınarak, nezaket çerçevesinde hareke etmelidir. Önceliğin her zaman yayada olması gerektiği bilinciyle hareket etmeli ve yaya geçişlerinde yol vermelidir. Hız limitlerini özellikle şehir içinde daha düşük tutarak araçlarını kullanmalıdır.  </p>
			<p class="paragraf">Yerli yersiz kornaya basarak hem diğer sürücüleri hem de yayaları rahatsız etmemeliler. Özellikle bir sokağa girildiğinde bekliyorum sinyali vermek maksadıyla yapılan anlamsız korna sesinden kaçınılmalıdır. Trafik akışı içerisinde öncelikli yoldan geçiş hakkı olan sürücünün hakkı ihlal edilmemeli, kırmızı ışıkta geçmeye çalışılmamalıdır. Arabanın küllüğünü yola boşaltmamalılar.  </p>
			<p class="paragraf">  </p>
			<p class="sol" xml:lang="en-GB">Ortak Kullanıma Açık Ortamlarda  </p>
			<p class="paragraf">Herhangi bir şey için sıraya girilmesi gerektiğinde beklemeyi bilmeli, önlere geçmeye çalışılmamalıdır. Ortak kullanıma açık makineleri –ATM, akıllı bilet dolum makineleri vb.– gereksiz yere uzun süre meşgul etmemeli, başkalarının önceliğine riayet edilmelidir.  </p>
			<p class="paragraf">  </p>
			<p class="sol" xml:lang="en-GB">Toplu Taşıma Araçlarında  </p>
			<p class="paragraf">Toplu taşıma araçlarında her zaman inenlere öncelik verilmelidir.  </p>
			<p class="paragraf">Engelli, hamile, yaşlı, gazi ve kucağında çocuklu kişilere toplu taşıma araçları içerisinde mutlaka yer verilmelidir. Yürüyen merdivenlerde sol taraf yürümek isteyenler için boş bırakılmalıdır. Bekleme yapmak isteyenler sağ tarafı kullanmalıdır.  </p>
			<p class="paragraf">Cadde ve sokaklardaki kabartmalı sarı çizgiler görme engellilere kolaylık sağlanması amacıyla yapılmıştır. Sarı çizgiler yayalar ve araç sürücüleri tarafından işgal edilmemelidir. Ve zaten çok az sayıda var olan bisiklet yolları da bisikletli yayalara bırakılmalı, bu yollarda yürünmemelidir.  </p>
			<p class="paragraf">  </p>
			<p class="sol" xml:lang="en-GB">Apartmanda/Binada  </p>
			<p class="paragraf">Apartman içindeki dairelerin önüne ayakkabı bırakmak hem görüntü açısından hem de görgü kuralları açısından hiç hoş olmayan bir davranıştır. Haftanın gününe ve saatine bakmadan camlardan halı silkelemek, ev temizliği yapmak ve yüksek sesle televizyon izleyip müzik dinlemek de apartman hayatı yaşayanların kaçınması gereken hareketlerdir.  </p>
			<p class="paragraf">  </p>
			<p class="sol" xml:lang="en-GB">Şapka Çıkarmak  </p>
			<p class="paragraf">Özellikle dini mekânlarda şapka mutlaka çıkarılmalıdır – cami, kilise, medrese, sinagog vb. Yine özel ve resmi görüşmelerde şapka çıkarılıp kenara koyulmalıdır. Sosyal yaşamda tarzınızın bir ifadesi olarak kullanabilirsiniz. Erkekler özellikle bir kadın veya bir üstleriyle karşılaştığında mutlaka şapkalarını çıkararak selam vermelidirler. Kadınların böyle bir zorunluluğu yoktur.  </p>
			<p class="paragraf">  </p>
			<p class="sol" xml:lang="en-GB">Randevu Zamanı  </p>
			<p class="paragraf">Avrupa’ya ilk seyahat ettiğim zamanlarda en çok dikkatimi çeken nokta kişilerin randevu saatleri konusundaki hassasiyetleri olmuştu. Orada yaşayan arkadaşımla buluşmak için sözleştiğimizde “14.27 uygun mu?” demişti. Biz de gayriihtiyari mutlaka yuvarlan ve hep geç kalınan randevusuna, hâlâ dün gibi hatırlarım tam vaktinde gelmesiyle de zaman konusundaki bu hassasiyetlerine şapka çıkarmıştım.  </p>
			<p class="paragraf">Türkiye’de trafiği bahane ederek neredeyse her görüşmeye en az 10-15 dakika geç kalıyoruz ve bunu da normal görüyoruz. Ve iş görüşmelerine bile geç kalan adaylar oluyor, üstelik haber verme ihtiyacı da duymuyorlar. Kiminle her ne sebeple görüşecek olursanız olun tam vaktinde ya da vaktinden 5-10 dakika önce orada bulunmalısınız. Eğer geç kalacaksanız da mutlaka haber vermelisiniz.  </p>
			<p class="paragraf">  </p>
			<p class="sol" xml:lang="en-GB">Asansör  </p>
			<p class="paragraf">Asansöre binilecekse öncelik her zaman kadınlara/üstlere/misafirlere verilir. Asansör içindeyken kişisel alan mecburi olarak ihlal edildiğinden kişiler kendilerini rahatsız hissetmektedirler. Bu sebeple çok fazla hareket edilmemeli, kişilerle göz göze gelmemeye dikkat edilmeli ve sabit bir noktaya bakarak inilecek katın gelmesi beklenmelidir. İnilecek kata gelindiğinde önce siz ardından yine kadın/üst/misafir çıkmalıdır.  </p>
			<p class="paragraf">  </p>
			<p class="sol" xml:lang="en-GB">Kapılar  </p>
			<p class="paragraf">Kapı geçişlerinde yol geçiş hakkı her zaman dışarı çıkacak olana aittir. Tıpkı toplu taşıma araçlarında olduğu gibi kapı geçişlerinde karşılaşan iki kişi nezaketen birbirine yol veriyorsa çok beklemeden ikinci davette geçiş yapılmalıdır. Karşınızda yaş almış, statü sahibi biri varsa önceliği her zaman karşı tarafa vermek de bir nezaket göstergesidir. Alışveriş merkezlerinde, plazalarda ya da benzeri yerlerde ise dışarı itilerek açıp çıktığınız kapıları tam bırakmadan önce arkanızda birinin olup olmadığını kontrol etmek büyük bir zarafet ve centilmenlik kuralıdır.  </p>
			<p class="paragraf">  </p>
			<p class="sol" xml:lang="en-GB">Yol Geçiş Hakkı  </p>
			<p class="paragraf">Karşılıklı iki kişi dar bir yerden geçiyorlarsa birbirlerine sağ boşluğu vererek geçerler. Merdivenlerdeki karşılaşmalarda yol vermek gerektiğinde merdivenin dar olan kısmında, dar kısım yoksa duvara yakın olan yerde beklenerek geçiş sağlanır. Başkalarının geçişini engelleyecek yerler olan kapı ağızları, dar koridorlar vb. yerlerde durulmamalı, özellikle de buralarda durarak konuşma yapılmamalıdır.  </p>
			<p class="paragraf">  </p>
			<p class="sol" xml:lang="en-GB">Merdiven  </p>
			<p class="paragraf">Bir kadın ve erkek merdivenden çıkarken erkek her zaman bir adım arkada olmalı ve olası bir düşme tehlikesine karşı kadına yardımcı olmalıdır. Merdivenden inerken de erkek bir adım önde olmalı ve yine olası bir durumda kadına destek vermelidir. Merdivenden iniş bitince erkek, kadını beklemelidir. Ve yürürken erkek, kadının solunda olmalıdır. Erkek yolda kadınla yürürken her zaman cadde tarafında olmalıdır. İki erkekle yürüyen kadın ortalarında gider. İki kadınla yürüyen erkek ortalarında gider. Herhangi bir ulaşım aracına binilecekse de önce kadın binmelidir. İnerken ise önce erkek inmelidir.  </p>
			<p class="paragraf">  </p>
			<p class="sol" xml:lang="en-GB">Sinema/Konser/Tiyatro/Sanatsal Faaliyetlerde  </p>
			<p class="paragraf">Sinema, tiyatro ve konser gibi etkinliklerin sergilendiği açık ve kapalı alanlarda da geçerli olan nezaket kuralları vardır. Ve uyulması herkes için o zaman diliminin çok daha keyifli ve huzurlu geçmesini sağlar. Öncelikle kendimize ait koltuklara doğru ilerlerken yüzümüzün oturan insanlara doğru dönük olmasına ve geçerken “Müsaade eder misiniz?” şeklinde bir ifadeyle geçmek gerekiyor. Oturanların da kişilerin geldiğini gördüğü anda bacaklarını biraz daha koltuklarına doğru çekip yer açmaları gerekir. Sinema salonlarında çok ses çıkaran mısır, cips vb. yiyeceklerin küçük parçalar halinde yenip o sesi asgari düzeye indirerek tüketilmesi ve yiyecek poşetlerinin de çok hareket ettirilmemesi önemli bir nezaket kuralıdır. Etkinlik süresince telefonla oynamak, kimse duymaz diye düşünerek çalan telefonu cevaplamak da büyük saygısızlıktır.  </p>
			<p class="paragraf">  </p>
			<p class="sol" xml:lang="en-GB">Yatlarda Adabımuaşeret  </p>
			<p class="paragraf">Yatlar denizin en keyifli anlarını yaşadığımız yerler. Ama eğer adabını bilmeden, öğrenmeden böyle bir ziyarete giderseniz çok zor durumda kalırsınız. Öncelikle eğer bir dostunuzun yatına binecekseniz, davetli dahi olsanız, önce müsaade istemelisiniz.  </p>
			<p class="paragraf">Bir yata kim olursanız olun, hiçbir şekilde ayakkabıyla çıkılmaz. Ayağınızdaki ayakkabının altı lastik dahi olsa, ayakkabınızı çıkarmayı teklif etmeniz gerekir. Bu en önemli tekne adabı kuralıdır.  </p>
			<p class="paragraf">Eğer bir dostunuzun teknesinde gecelemeye ya da hafta sonu geçirmeye gidiyorsanız bavulla gitmeyin, yumuşak bir çanta ya da gemici torbasıyla gidin. Bu da çok ince düşünülmüş bir davranış olacaktır. Akşam size içki ikram edilinceye kadar içki istemeyin. Yatlarda ve teknelerde tuvaletlere kâğıt dahil hiçbir şey atmamalısınız.  </p>
			<p class="paragraf">Bir yatta ne misafir gibi bir kenarda oturup herkesin size servis yapmasını bekleyin, ne de işgüzarlık yapıp, soyunup, mutfağa girip aşçıbaşı olun.  </p>
			<p class="paragraf">Denize girecekseniz, tekneye tekrar nasıl çıkacağınızı sormadan suya atlamayın.  </p>
			<p class="paragraf">Yatlarda seyir halindeyken sigara içmek doğru değildir, yine de sigara içecekseniz sahibinden müsaade isteyin. Sizin deniz hakkında bilginiz yat sahibinden fazla ise onu misafir veya mürettebatın yanında zor durumda bırakmayın.  </p>
			<p class="paragraf">Yatlarda giyeceğiniz kıyafetlerde çapa, halat, gemi yahut gemi bayrakları resmi ve motifleri olmasın. Yattan ayrılırken mutlaka teşekkür edeceksiniz ama çektiğiniz fotoğraf varsa, birkaç gün sonra onları ev sahibine güzel bir yazı ile göndermeniz iyi bir jest olur.  </p>
			<p class="paragraf">  </p>
			<p class="sol" xml:lang="en-GB">Takside Görgü Kuralları  </p>
			<p class="paragraf">Bir kadın ve erkek taksiye binerken önce erkek biner ve arka sol tarafa geçer, kadın da arka sağ koltuğa hemen rahatlıkla oturur. Çünkü taksinin önemli yeri arka sağ koltuktur. İnerken de önce hanımlar iner ve erkek taksi ücretini öder ve sonra iner. Taksinin ön koltuğuna oturulmaz, ancak ikiden fazla kişi taksiye bindiğinde en geç olanın ön koltukta oturması gerekir. Bir hanım yalnız başına taksiye biniyor ise arka sağ koltuğa oturmalıdır. Taksi şoförü ile konuşulmamalı, siyasi tartışmalara girilmemelidir. Ayrıca taksiye yalnız binen hanımlarla sohbet etmek isteyen taksi şoförleriyle konuşulmamalıdır.  </p>
			<p class="paragraf">  </p>
			<p class="sol" xml:lang="en-GB">Uçakta Nezaket  </p>
			<p class="paragraf">Uçak yolculuğunuzun keyifli ve sorunsuz geçmesini istiyorsanız, altın kural, uçaktaki diğer yolcularla olabilecek sürtüşmelerden kaçınmaktır. Bu hususta önemli nokta, başkalarına ait kişisel alanı kazara da olsa işgal etmemek, birbirini rahatsız etmemektir. Yolculuk süresi kısa bile olsa kalabalık alanlarda hareketsiz kalan insanların sinirlerinin gerildiği bir gerçek. Bir de üzerine yan taraftaki kişi ile olası bir sıkıntı yaşamak herkesi mutsuz edecektir. Unutmamalıdır ki seyahat keyif işidir. Bir de yemek durumu var tabii. Uçakta da olsanız yemek ile ilgili bütün zarafet kuralları geçerliliğini korumaktadır. Ve uygulanmaması hem sizi hem yanınızdakileri rahatsız edecektir. Çok ses çıkarmamak, koltuğun masasını doğru kullanmak, her şeyi bir anda değil de sırayla tüketmek ve peçeteyi, çatal ve bıçağı kuralına uygun kullanmak önemli uçak seyahati adabı göstergelerindendir.  </p>
			<p class="paragraf">  </p>
			<p class="sol" xml:lang="en-GB">Otelde Adabımuaşeret  </p>
			<p class="paragraf">Her yerde olduğu gibi otel konaklamalarında da başkalarını rahatsız edecek davranışlardan kaçınmak gerekir. Otel koridorlarında gece geç saatlerde ya da sabahın erken saatlerinde gürültü yapmamalı, yüksek sesle konuşulmamalıdır. Odadaki radyo ve televizyonun sesi de fazla açılmamalıdır. Otel personeline karşı nazik olunmalı ve gerekli görülen yerlerde mutlaka bahşiş verilmelidir. Özellikle resepsiyondan odanıza kadar çanta ve valizlerinizi taşıyan personele mutlaka bahşiş verilmelidir. Aynı şekilde günlük odanızı temizleyen görevlilere de bahşiş bırakabilirsiniz. Bu aynı zamanda odanızın çok daha temiz olmasını sağlar.  </p>
		</div>
</body>
</html>