<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-7</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-5">Hoş Geldiniz  </p>
			<p class="paragraf">Bundan birkaç ay önce katıldığım bir televizyon programında şunları söyleyerek başlamıştım konuşmama: Daha mutlu olmak, daha başarılı, güçlü, azimli, kararlı, sahici, zarif ve her kim ya da ne olmak istiyorsanız önce bu hayattaki görevinizi yani yaşam amacınızı keşfetmeniz ve bu keşifle beraber bu yolda yürümeniz gerekiyor...  </p>
			<p class="paragraf">Yaşam amacını bulmuş ve bu yolda kendine koyduğu hedefler doğrultusunda planlı ve sistemli bir şekilde ilerleyen kişi yukarıda saydığım özelliklere doğal olarak sahip olacaktır. Yaşam amacını bulmuş kişilerin gözlerinde bir ışıltı, ruhlarında bir derinlik ve yaydıkları enerjinin özünde mutluluk vardır.  </p>
			<p class="paragraf">Bu mutluluk ve kararlılıkla kendini geliştirmek için bir adım atan herkes bunun karşılığını fazlası ile alır...  </p>
			<p class="paragraf">Eğitimlerime başlamadan önce katılımcılarıma yaptığım hoş geldiniz sohbeti de bu yukarıda yazdıklarımdan oluşur her zaman... Evet, kişisel gelişim çalışmalarına katılmak insana değer katar, onu farklı kılar ve kalabalıklar içerisinde bir adım öne çıkarır ancak bu kişi kendi içdünyasındaki önemli taşları yerine oturttuğunda ancak bu çalışmalar kendini gösterir ve kişinin dünyasında gerçekten arzu ettiği değişimi yaşamasını sağlayarak etrafına da hissettirir...  </p>
			<p class="paragraf">Demek ki zarafet de dahil olmak üzere birçok iyi unsura sahip olmanın ilk adımı bu dünya üzerindeki amacımızı bulmak ve bu amaç için planlı ve sistemli bir şekilde harekete geçmek. Emin olun bu en zor ancak en keyifli adımlardan biri... (İleriki sayfalarda bu konuya tekrar döneceğiz.)  </p>
			<p class="paragraf">Koçluk eğitimi almış ve bu alanda birçok önemli çalışmaya imza atmış bir eğitimci olmamın etkisinden ve insanın bu dünya üzerinde önce kim olmak istediğine karar verip daha sonra da yaşam amacını keşfedip bu yolda planlı ve istekli hedefler oluşturmadan hiçbir konuda yol alacağına inanmayanlardan biri olarak hem eğitimlerimde, hem katıldığım söyleşilerde her zaman anlatacağım konu ne olursa olsun öncelikle bu söylemimin üzerinde duruyorum ve iletişimin kavramsal anlamında ifade edildiği gibi iki kişi arasındaki bilgi, duygu ve düşüncelerin paylaşımı değil, kişinin kendisi ile olan bilgi, duygu ve düşünce paylaşımları ile başladığının altını çiziyorum.  </p>
		</div>
</body>
</html>