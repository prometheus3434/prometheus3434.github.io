<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-13</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="sol" xml:lang="en-GB">Tokalaşma  </p>
			<p class="paragraf">Tokalaşma, tanışma ve tanıştırılma eylemleri iş hayatında ve sosyal yaşam içerisinde sürekli gerçekleştirdiğimiz ve tekrar ettiğimiz hareketlerin başında gelir. Hem iş hayatı hem de sosyal yaşam içinde farklılıkları bulunan bu eylemleri her ortamda layıkıyla yapmak kişisel imajımızı destekler ve bizi her alanda profesyonel kılar. İş hayatına bir sonraki bölümde değineceğiz. Şimdi sosyal yaşamda nelere dikkat etmemiz gerektiğinin bir altını çizelim ve siz de bir yandan kendinizi test edin bakalım.  </p>
			<p class="paragraf">  </p>
			<p class="ort" xml:lang="en-GB">Doğru Bir Tokalaşma Nasıl Olmalıdır?  </p>
			<p class="paragraf">Doğru tokalaşmada ilk esas tokalaşma sırasında avuç içlerinin birbirine değmesidir. Özellikle kadınlarda sık rastladığımız sadece parmak uçlarının uzatılması ile yapılan tokalaşma samimiyetsizlik olarak algılandığı gibi genelde özgüven eksikliği göstergesi olarak da algılanıyor karşı tarafça.  </p>
			<p class="paragraf">İki kişi karşılaştığında ya da tanıştırıldığında dik bir duruş ile –ki artık bu kitabı okuduğunuza göre bunun en büyük göreviniz olduğunu öğrendiğinizi düşünüyorum– karşımızdaki kişi ile göz teması kurarak ve yüzümüze sahici bir de tebessüm ekleyerek elimizi uzatıyoruz.  </p>
			<p class="paragraf">Bu noktada da yine yapılan bazı genel yanlışların altını çizelim.  </p>
			<p class="paragraf">Erkeklerde de kadınlarda da tokalaşırken öne doğru eğilme yapılan hatalardan biri.  </p>
			<p class="paragraf">Her zaman dik duruşumuzu koruyacağız.  </p>
			<p class="paragraf">Tokalaşma sırasında kolların sallanması yine bir diğer yanlışımız. Bir anlaşmaya varma noktasından çıkmış bir harekettir ve tokalaşmada çok prestijli durmayacaktır.  </p>
			<p class="paragraf">Kadınların çok güçsüz bir tokalaşma yapması ve erkeklerin de güç gösterisi yaparcasına karşı tarafın elini sıkması da bu konuda yapılan en genel yanlışlardan bir diğeri.  </p>
			<p class="paragraf">Dozunda bir güçle tokalaşmayı gerçekleştireceğiz.  </p>
			<p class="paragraf">Dokunmak da riskli hareketlerden biridir. Mesela, karşınızdaki kişinin iki elinizi kavraması, sağ eliniz tokalaşma halindeyken sol eli ile dirsek noktanıza kadar olan bölüme dokunması dostane hareketler olarak görülürken, sol elin omuz hizasına kadar çıkması bir meydan okuma göstergesi olabilir.  </p>
			<p class="paragraf">Aynı şekilde baskın ve dominant bir karakter sergilemek isteyen kişilerin tokalaşırken karşısındaki kişinin eli altta kalacak şekilde elini uzattığını da görüyoruz.  </p>
			<p class="paragraf">Beden dili kuralları burada da geçerli. Yani her zaman tek bir hareketten yola çıkarak bir sonuca varmamak gerekiyor. Hem diğer mesajlara bakmak hem de genel atmosferi iyi analiz etmek gerekiyor. Bu sebeple de yaşamın içinde olmak, deneyim ve tecrübe kazanmak çok önemli.  </p>
			<p class="paragraf">  </p>
			<p class="ort" xml:lang="en-GB">Tokalaşmanın İncelikleri  </p>
			<p class="paragraf">Tokalaşma sırasında önce elini uzatan önce elini çeker. Bu önemlidir.  </p>
			<p class="paragraf">Bir kadın ve erkek ilk karşılaştığında önce kadının elini uzatması gerekir. Eğitimlerimde bunu duyan kadın katılımcılarım hep çok şaşırırlar. Evet, duyduğunuz gibi önce kadın elini uzatır ve uzatma zorunluluğu da yoktur. Kadın elini uzatmadan erkek uzatmamalıdır.  </p>
			<p class="paragraf">Ancak uzatılan elin havada bırakılması da büyük nezaketsizliktir.  </p>
			<p class="paragraf">Tokalaşma sırasında kadının ayağa kalkma zorunluluğu yoktur. Erkek her zaman ayağa kalkmalıdır.  </p>
			<p class="paragraf">Ayrıca yeni tanışan bir kadın ve erkek arasında sohbeti başlatan da kadın olmalıdır. Ancak erkek kadının bu anlamda bir sıkıntı çektiğini düşünüyor ise öncelikli davranabilir.  </p>
			<p class="paragraf">Bir kadın ve erkek karşılaştığında erkek elini uzatmadan önce varsa eldivenini mutlaka çıkarmalıdır. Kadınların eldiven çıkarma zorunluluğu yoktur. Genç ve yaş almış kişiler için ise istisnai durumlar söz konusudur. Her zaman yaş almış kişinin elini uzatması beklenir. Genç ondan önce elini uzatmamalıdır.  </p>
			<p class="paragraf">Cinsiyet kavramının dışına çıkılan ve bu kuralların farklı işleyiş gösterdiği alan ise iş dünyası. Ona da ilerleyen sayfalarda değineceğiz.  </p>
			<p class="paragraf">  </p>
			<p class="sol" xml:lang="en-GB">Selamlaşma  </p>
			<p class="paragraf">Tokalaşmadan sonra yine kendi içinde önemli nezaket kuralları barındıran ve yine çok sık kullandığımız bir diğer hareket de selamlaşmadır.  </p>
			<p class="paragraf">Birbirinden uzak noktada iki kişi birbirini gördüğünde eğer eş düzeydeyseniz uzaktan elinizi avuç içiniz karşıyı gösterecek şekilde kaldırabilirsiniz.  </p>
			<p class="paragraf">Eğer sizden yaş ve statü olarak büyük biri ise başınızı hafifçe aşağı yukarı sallayarak saygı ile selamlayabilirsiniz.  </p>
			<p class="paragraf">Bir topluluğa girildiğinde, topluluğa en son giren kişi “Herkese merhaba!” diyerek selam verme işlemini bu şekilde gerçekleştirebilir.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Vedalaşma  </p>
			<p class="paragraf">Ortam müsaitse tek tek el sıkışıp öpüşerek ayrılabilirsiniz.  </p>
			<p class="paragraf">Eğer ortam müsait değilse günün saatine göre veda sözcükleri –iyi günler, iyi akşamlar, görüşmek üzere– kullanarak ayrılabilirsiniz.  </p>
			<p class="paragraf">  </p>
			<p class="sol" xml:lang="en-GB">Tanışma ve Tanıştırılma  </p>
			<p class="paragraf">Tanışma ve tanıştırılma da selamlaşma gibi statü ve cinsiyet kavramları ile kendi içinde ayrışıyor. Bu konuda sosyal yaşamdaki genel kurallar şu şekilde:  </p>
			<p class="paragraf">Erkek, kadına tanıştırılır.  </p>
			<p class="paragraf">Genç, yaş almış kişiye tanıştırılır.  </p>
			<p class="paragraf">Bekâr kadın, evli kadına tanıştırılır.  </p>
			<p class="paragraf">Yeni gelen önceden orada bulunanlara tanıştırılır.  </p>
			<p class="paragraf">“Tanıştırılır” fiilini “takdim edilir” olarak değiştirdiğinizde daha akılda kalıcı olacaktır.  </p>
			<p class="paragraf">Erkek, kadına takdim edilir.  </p>
			<p class="paragraf">Genç, yaş almış kişiye takdim edilir.  </p>
			<p class="paragraf">Bekâr kadın, evli kadına takdim edilir.  </p>
			<p class="paragraf">Yeni gelen önceden orada bulunanlara takdim edilir.  </p>
			<p class="paragraf">Birisine siz kendinizi takdim etmek istediğinizde “Ben Gökhan Dumanlı” diyebilirsiniz.  </p>
			<p class="paragraf">Aile ve yakın arkadaş ortamında kendinizi sadece isminizle takdim edebilirsiniz.  </p>
			<p class="paragraf">Birisi ile tanıştırıldığınızda ona adıyla hitap etmek onu önemsediğinizi gösterir. Hem de ismini unutmamanızı sağlar. Akabinde “Nasılsınız?” diye sorduğunuzda bu davranış da onunla ilgilendiğinizi gösterir.  </p>
			<p class="paragraf">Tanışma öncesi çocuklara “küçük bey”, “küçükhanım”, gençlere ise “genç bey”, “genç hanım” diye hitap edilebilir.  </p>
			<p class="paragraf">  </p>
			<p class="ort" xml:lang="en-GB">İsim Unutmak  </p>
			<p class="paragraf">Tanıştığınız kişinin ismini unuttuğunuzda özür dileyerek ismini tekrar sorabilirsiniz. Özellikle doğru duyduğunuzdan da emin olmalısınız. İnsanlar isimlerinin yanlış söylenmesinden çok rahatsız olurlar. Ve unutmamalı ki, bir insanın kulağına en hoş gelen ses, kendi isminin söylenmesidir.  </p>
			<p class="paragraf">  </p>
			<p class="sol" xml:lang="en-GB">El Öpme  </p>
			<p class="paragraf">Hanımların eli öpülür mü?  </p>
			<p class="paragraf">Eğitimlerimde ya da katıldığım program ve söyleşilerde çok sık duyduğum soruların başında bu el öpme mevzuu geliyor. Ve ikinci olarak da öpülecekse de bu eylemin nasıl olması gerektiği soruluyor.  </p>
			<p class="paragraf">Türkiye’de çok yaygın olmamakla birlikte beylerin bir centilmenlik göstergesi olarak hanımların elini öpmeleri Avrupa ve Amerika’da özellikle şık davetlerde oldukça kendini gösteren bir hareket.  </p>
			<p class="paragraf">Bu noktada önemli olan, karşınızdaki kişiyle aranızdaki yakınlık. Yani bir erkek, yeni tanıştığı birine bunu yaptığında büyük ihtimalle yanlış anlaşılacaktır. Ama elbette genel atmosfer bu yanlış anlamaya müsait değilse bir erkek, yeni tanıştığı bir kadının da elini öpebilir. Bu eylem saygı, sevgi ve nezaket anlamı taşır. Zarafet kuralları içerisinde evli kadınların eli öpülür.  </p>
			<p class="paragraf">Peki el öpme işlemi nasıl olmalı?  </p>
			<p class="paragraf">Uzatılan el nazikçe tutularak, dudaklar, hafifçe parmakların eklemlerine değdirilerek bu eylem gerçekleştirilir. Yani öpme işlemi tam olarak gerçekleştirilmez. Temas söz konusudur.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB"><span class="CharOverride-10">Ziyaretler  </span></p>
			<p class="paragraf">Ziyaretler karşılıklı bağları güçlendiren ve kişileri birbirlerine yaklaştıran önemli bir etkinliktir. Her ne kadar eskisi gibi çocukların komşu evlere gönderilip “Müsaitseniz annemler size gelecekler” şeklinde izin alarak ve karşılıklı iadeiziyarete dayanan bir şekilde gerçekleşmediği bir hal almış olsa da içinde bulunduğumuz yüzyıl bu kavramı daha modernize etmiş ve yazılı olmayan kurallarıyla da sınırlarını çizmiştir. Öncelikle haberleşme şekli değişse de yine tıpkı eski komşuluk ziyaretlerinde olduğu gibi ziyaretler, önceden izin alınarak yapılmalıdır. Son yıllarda herkes kendi vaktinin uygunluğunu göz önünde tutarak anlık aramalar şeklinde bunu gerçekleştirmeye çalışsa da bu tavrın kimsenin hoşuna gitmediği çok açık ve net. Yolu düştüğü için birini görmek istemek ziyaret kavramının güçlendirdiği duygusal bağın ruhuna çok ters bir hareket oluyor.  </p>
			<p class="paragraf">Ziyaretlerin süresi karşılıklı samimiyete, anlayışa ve ortamın durumuna göre bazı psikolojik ve çevresel temellere dayanır. Dostluk ziyaretleri bir saatten az olmamalı, iyi ilişkileri sürdürmek için yapılan ziyaretler yarım saat, çok az tanıdığınız bir kimseyi ziyaret etmiş iseniz yirmi dakika yeterli bir süre olacaktır. Ziyarete gidilirken kılık kıyafete özen göstermek, hoş ve temiz kokmak, güler yüzü eksik etmemek ve kalabalık grupların olduğu bir ziyarette herkesle eşit göz teması kurmaya özen göstermek güzel bir zarafet göstergesidir.  </p>
			<p class="paragraf">  </p>
			<p class="sol" xml:lang="en-GB">Hasta Ziyareti  </p>
			<p class="paragraf">Önceden çok daha önemliydi bu ziyaretler. Unutulmaya yüz tutan birçok güzel değer gibi bunu da ne yazık ki kaybetmeye başladık. Artık yakınımızın hastalandığını, hastaneye ne zaman yattığını, ne zaman çıktığını, nasıl geçtiğini hep soysal medyadan öğreniyor ve iyi dilek temennilerimizi de oradan ileterek konuyu kapatıyoruz. Hâlâ daha hastane ziyaretinin değerini bilenler ve o hasta için ne kadar önemli ve motivasyon verici bir hareket olduğunu unutmayanlar için bu konudaki zarafet kurallarını da aktaralım.  </p>
			<p class="paragraf">Öncelikle hastaya katiyen “Neyin var?” sorusunu sormamalıyız. Bunu sorduğumuzda hastaya, hastalığını anlattırarak onu tekrar negatif duygularla baş başa bırakıyoruz ve düşünün ki gün içinde her ziyaret eden bunu sorduğunda o hastanın o ziyaretlerde kendini iyi hissetme şansı olur mu?  </p>
			<p class="paragraf">Hasta anlatmak isterse dinliyoruz ve hemen konuyu onu ne kadar iyi gördüğümüzle değiştiriyoruz ve başka bir sohbet konusu açarak ve hep pozitif şeylerden bahsederek süreyi de en fazla 15-20 dakika şeklinde tutarak oradan ayrılıyoruz. Giderken gazete, dergi, kitap, kolonya ve çiçek gibi seçenekler en uygun hediyeler olacaktır.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Başsağlığı Ziyareti  </p>
			<p class="paragraf">İnsanlar bir yakınlarını kaybettiklerinde yine en büyük teselliyi diğer yakınlarının acılarını paylaşmalarında bulurlar. Sadece çok yakinen tanıdığımız kişiler için değil, uzaktan da olsa bir tanışıklığımızın olduğu hatta bazen hiç görmediğimiz ama belki alt komşumuz belki karşı komşumuzun yakını olsun fark etmeksizin böyle bir acıyı yaşayan kişilere mutlaka başsağlığı dilemeliyiz. Yakın dostlarımızı ve gidebileceğimiz samimiyette olduğumuz kişileri bizzat ziyaret ederek taziyelerimizi belirtmeliyiz. Uzakta olanlara da mutlaka telefonla ulaşarak imkânlar dahilinde cenazeye çelenk göndererek de kalben yanlarında olduğumuzu hissettirmeliyiz. Başsağlığı ziyaretlerinde ve cenaze törenlerinde açık renk giyinmek asla uygun düşmeyecektir. Mutlaka koyu renk bir kıyafet tercih edilmelidir. Ziyaretler kısa tutulmalıdır ve ölünün geçmişinden söz açıp yaslının acısı tazelenmemelidir. Yaslı kişiler, vefat eden kişi üzerine anılarını anlatırlarsa sessizce dinlenmelidir.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Ayağa Kalkmak  </p>
			<p class="paragraf">İnsanlar, saygı ve nezaket göstergesi olarak, yanlarına gelen ve yanlarından ayrılan herkese ayağa kalkarlar. Misafiriniz ayrılırken de ayağa kalkmanız ve ayakta uğurlamanız gerekir. İster dışarıda ister çalışma alanınızda yanınıza biri geldiğinde oturuyor iseniz ayağa kalkmanız en doğru hareket olacaktır. Bununla beraber oturması için yer göstermeli ve misafiriniz oturmadan da oturmamalısınız. Masada otururken de bir tanıdığınızla karşılaştığınızda ayağa kalkmanız gerekir ancak masa kalabalıksa ve ayağa kalkmanız zorlaşacaksa yarım kalkmak –doğrulmak– yeterli olacaktır.  </p>
			<p class="paragraf">  </p>
			<p class="sol" xml:lang="en-GB">Kurum Ziyaretleri  </p>
			<p class="Basic-Paragraph ParaOverride-6" xml:lang="en-GB">İş hayatı içerisinde kurum ziyaretleri de önemli bir yer tutar. Bu ziyaretlerde ev sahibi ve konuk olarak üzerimize düşen görevler vardır. Her iki durumda da randevu saatine sadık kalmak ve vaktinde ziyareti gerçekleştirmiş olmak ciddi bir nezaket kuralıdır. Bu sebeple randevu birkaç gün önceden alınmalıdır ve randevu verilirken ziyaret zamanı çok iyi seçilmelidir.  </p>
			<p class="Basic-Paragraph ParaOverride-6" xml:lang="en-GB">Genel olarak uygun zaman aralıkları öğleden önce 10.00-11.00, öğleden sonra ise 15.00-17.00 aralıklarıdır. Randevu saatleri kararlaştırılırken eş düzeydekiler ortak bir gün belirlerler ve üzerinde anlaşırlar. Bu durumun dışında kalınan ziyaretlerde statü olarak daha önemli olan tarafa uyulması gerekir. Randevuya eğer 15 dakikadan fazla geç kalınacaksa mutlaka haber verilmelidir. Habersiz bekletme süresi 15 dakikadır – ki bunun da özrü gelindiğinde mutlaka iletilmelidir.  </p>
			<p class="Basic-Paragraph ParaOverride-6" xml:lang="en-GB">Kurumunda konuğunu kabul eden taraf gelen konuğa ayağa kalkarak “Hoş geldiniz” der ve tokalaşma gerçekleşir. Kurum ziyaretlerine gelen misafirlere de tıpkı ev ziyaretlerinde olduğu gibi ev sahipliğimizi en iyi şekilde göstermemiz gerekir. Konukları önce oturtup, sonra konuşmak gerekir. Nezaket ziyaretlerinde mutlaka konuk koltuklarında karşılıklı oturulmalıdır. İş ve resmi ziyaretlerde konuklar, makam masası önündeki koltuklarda ağırlanır. Ve akabinde mutlaka ikramda bulunulmalıdır. Karşılama, ağırlama ve uğurlamadan kaçınılmamalıdır. Misafir kabul eden bir kişinin, misafirin yanında başka şeylerle meşgul olması, nezaket kurallarına aykırıdır. Konuğun da aynı şekilde kurum ziyaretinde bulunduğu yerde kişisel görüşmelerini yapmaması gerekir ve kurum ziyaretinde bulunduğu kişi çok samimi olduğu biriyse bile kurumunda kendisine resmi davranmalı, çalışanların yanında zor durumda bırakmamalıdır.  </p>
			<p class="paragraf">Ziyaretlere giderken kişi, yer, durum ve ortam müsaitse çiçek ve mütevazı armağanlar götürmek geçerli davranışlardır. Resmi ziyaretler 15-20 dakika olmalıdır. Nezaket ziyaretleri ise 30 dakikayı aşmamalıdır. Bunların dışında kalan ziyaretlerde konunun bitiminde genellikle taraflardan birinin “teşekkür ederim” cümlesi ile ziyaretin/toplantının bitişi ifade edilir.  </p>
			<p class="paragraf">  </p>
			<p class="ort" xml:lang="en-GB">Bir Ziyaret Hikâyesi  </p>
			<p class="paragraf">Eğitimlerime gelen katılımcılarımla ilk sabah kısa kısa sohbetlerimiz oluyor. Erkek katılımcılarımdan biri, “Gökhan Bey, dün kız arkadaşım benden ayrıldı. Bana kalırsa benim hatam yok hatta bana ‘Odunsun sen!’ dedi. Üstelik bunu birkaç defa söyledi. Ve biz bu son kavgayı yapmadan önce araştırıp Zarafet Akademi’yi ve sizi bulmuş, bana da linklerini göndermişti. Tamam zarif bir adam değilim ama odun da fazla ağırıma gitti. Ben de bu yüzden dünden beri aramıyorum. Yani sizin ‘Biz aslında hayatı paylaşıyoruz’ sloganınız beni çok etkiledi ve burada olmak ve bunu da paylaşmak istedim” dedi.  </p>
			<p class="paragraf">Bu noktada araya girip, “Peki çok özel değilse ve eğer anlatmak isterseniz bir örnek verebilir misiniz?” diye sordum.  </p>
			<p class="paragraf">“Tabii” dedi ve son yaşadıkları olayı anlattı. “Kız arkadaşımın evinin büyük bir bahçesi var ve çardak bölümünde birkaç arkadaş hep birlikte oturuyorduk. O sırada bahçe kapısından elinde valizi ile kuzini geldi. Bir süre kız arkadaşımda kalacaktı. Kapıdan girdi ve yanımıza geldi. Hepimizle selamlaştı ve valizini bırakmak için eve girdi. Biz bu arada sohbet etmeye devam ediyorduk. Kuzini eve girer girmez, kız arkadaşım bana dönüp, ‘Sen nasıl bir adamsın? Görmüyor musun kız valizi taşıyamıyor, nasıl kapıdan girer girmez kalkıp elinden almazsın? Kız içeri bile kendi taşıdı. Beni hep utandırıyorsun böyle. Artık sana söyleyecek kelimelerim tükendi benim’ dedi ve kalkıp eve girdi.”  </p>
			<p class="paragraf">Ben dahil eğitim salonu içerisindeki herkes hem böyle özel bir hikâyeyi paylaştığı için hem de o kadar çok konuşmaya ihtiyacı olduğunu gördüğümüz beyefendiyi bölmemek için ilgiyle dinledik. Herkes bir şeyler söyledi. Kimisi, “Böyle kaç hikâye var, belki ki kız arkadaşınız bayağı dolmuş” dedi. Kimisi, “Abartmış, olur böyle dalgınlıklar” dedi ve en nihayetinde ben de konuyu şöyle bağladım:  </p>
			<p class="paragraf">“Hiçbirimiz mükemmel değiliz, kusurlarımız da var, kendimize has güzelliklerimiz de...  </p>
			<p class="paragraf">Eğer ortada sevgi ve saygı varsa bunlar aşılmayacak konular değil. Usul, esastan önce gelir. Kız arkadaşınız haklı olsa bile tepkisi biraz fazla olmuş. Belli ki genelde hoşuna gitmeyen şeylere verdiği tepkiler böyle sert oluyor. Sizi değiştirmek için ya da farkındalığınızı artırmak için keşke biraz daha sizi gözlemlese ve size gerçekten etki edecek bir şekilde bunları söyleseydi.  </p>
			<p class="paragraf">Ama siz bugün buradasınız ve belli ki kız arkadaşınız sizin için çok değerli. O yüzden siz de bu değeri ona hissettirin... Hep söylediğim gibi hayat içerisinde telaşlarımızdan bazen böyle küçük ama önemli detayları atlayabiliriz. Özellikle de en yakınlarımıza bunu hissettiriyoruz.  </p>
			<p class="paragraf">Hem sosyal yaşamda hem iş hayatında aslında ilişkileri başarı ile taçlandıran bu küçük nüanslar...  </p>
			<p class="paragraf">O yüzden de konuşmanın, dinlemenin, kullandığımız kelimelerin öneminin hep altını çiziyorum.  </p>
			<p class="paragraf">Ve hem kadınlar hem de erkekler için zarafetin ne kadar önemli olduğunu ve bir kurallar zincirinden çok hayatın içindeki farkındalıklarımız, iletişim kaynaklarımızdaki incelikler olduğunu da ekliyorum.”  </p>
			<p class="paragraf">Ben bunları söylerken katılımcılarımın kendi yaşamlarında belli anlara gittiklerini hissettim. “Haydi şimdi bir kahve molası!” deyip onları her zaman yaptığım gibi kendilerini sorgulamak üzere kendileri ile baş başa bıraktım...  </p>
			<p class="paragraf">  </p>
			<p class="sol" xml:lang="en-GB">Ev Terliği Sunumu!  </p>
			<p class="paragraf">Hem katıldığım programlarda hem de eğitimlerimde o kadar farklı sorular alıyorum ki işte onlardan bir tanesi de misafire ev terliği sunulmalı mı sunulmamalı mı sorusu.  </p>
			<p class="paragraf">Hazır konu ziyaretlerden açılmışken bu soruyu da bir açıklığa kavuşturalım istedim.  </p>
			<p class="paragraf">Zarafeti anlatırken her zaman diyorum ki önemli olan, bize has değerleri Batı’nın kuralları ile sentezleyip sunmak. Misafire terlik sunmak da Türk kültürüne ait olan ve misafire verilen değeri gösteren bir harekettir. Burada dikkat edilmesi gereken küçük nokta, terliği hemen getirip misafirin önüne koymamak gerekiyor. Önce sorulmalı, eğer isteniyorsa terlik kendisine takdim edilmeli. Çünkü kişi giymek istemeyebilir ve eğer hemen önüne terlik koyulursa giymek istemeyen birini zor durumda bırakmış oluruz. Sadece sormak yeterli olacaktır.  </p>
			<p class="paragraf"><span class="CharOverride-11">  </span></p>
			<p class="sol" xml:lang="en-GB">Sigara İçme Mevzuu!  </p>
			<p class="paragraf">Öncelikle bu konudaki en temel uyarımızı yapalım. Sigara sağlığa zararlıdır. Hem içen kişinin sağlığına hem de yanındakilerin. Ancak yine de içmek isteyenler bu konudaki nezaket kurallarına göre hareket ederlerse en azından içmeyenler için hoş bir tavır sergilemiş olurlar. Öncelikle kül tablası bulunmayan yerde sigara içilmez demektir ve bu önemli bir kuraldır. Dolayısıyla kül tablası bulunmayan bir yerde sormadan sigara yakmak büyük nezaketsizlik olur. Eve ya da binaya yanmakta olan sigarayla asla girilmemelidir.  </p>
			<p class="paragraf">Hep söylüyorum, ev ziyaretine gelen birisi dışarıdan sigara içerek geldiğinde inanılmaz kötü bir koku ile içeri girmiş oluyor ve özellikle sigara içmeyen biriyseniz bu rahatsızlık iki katına çıkıyor. Sigara içilmeyen bir eve geldiğinizde ise ısrarla bir balkon ya da cam kenarı arayışında olmak veya bunu sormak da ev sahibine karşı özensiz bir davranış olacaktır.  </p>
			<p class="paragraf">Ayrıca biriyle tanışırken kadın ya da erkek kim olursa olsun elde yanan sigara bırakılmalı ya da söndürülmelidir.  </p>
			<p class="paragraf">Bir de dışarıda sigara içme mevzuu var. Beyler diyor ki: “Kadınlara hiç yakışmıyor!” Ben de diyorum ki: “Erkeklere yakıştığını kim söylüyor!” Her durumda prestij sahibi bir adama ya da kadına dışarıda sigara içerek yürümek hiç mi hiç yakışmıyor! Ve tabii ki sakız çiğnemek, yolda giderken elde bir şeyler yemek, ele krem ya da dudağa koruyucu sürmek gibi hareketler de bunlara dahil.  </p>
			<p class="paragraf">Eğitimlerimde sigara konusunu açtığımda katılımcılarım elbette özellikle hanımlar sanki yukarıda söylediklerimi hiç duymamış gibi, “Peki Gökhan Hocam, sigarayı en zarif şekilde nasıl içeriz?” diye soruyorlar.☺  </p>
			<p class="paragraf">Hem kızıyorum hem de büyük bir tebessümle, “Sakın içmeyin! Ama illa ki içeceksiniz bileğinizi hafif kırıp iç kısmını dışarıya dönük bir şekilde tutarak oldukça zarif ve feminen bir görüntü elde edebilirsiniz” diye de ekliyorum.  </p>
			<p class="paragraf">Beyler, bir hanımın sigarasını yakmak büyük nezaket göstergesidir. Ayrıca bir ortamda birine sigara ikram ettiğinizde önce karşı tarafın sigarasını yakmak da bir zarafet kuralıdır.  </p>
			<p class="paragraf">  </p>
			<p class="sol" xml:lang="en-GB">Doğum Günü Hediyeleri  </p>
			<p class="paragraf">Yine çok sorulardan bir diğeri ile daha karşı karşıyayız. Aslında kitabın sonuna doğru sık sorulan sorular köşesi yapacaktım ancak kitabı okumaya başladığınızda bana sorulan bu soruların sizin de aklınıza gelebileceğini düşünerek ve kitabı okuma sürecinizde bir anda aklınızdan geçen o soru ile karşılaşmanızı istediğimden böyle aralarda paylaşmak istedim. Ve bu soruların birçoğu öyle anlarda öyle güzel hikâyeler içerisinde bana sorulmuştu ki ben de özellikle bu hikâyesi olan soruları kitaba almayı uygun buldum.  </p>
			<p class="paragraf">Öncelikle konu her ne kadar doğum gününden açılmış olsa da hediye ile ilgili zarafet kuralını hemen aktarmış olalım. Alınan hediye mutlaka açılmalıdır ve getiren kişiye teşekkür edilmelidir.  </p>
			<p class="paragraf">Hediyenin açılıp açılmaması çok sorulan soruların başında geliyor. Bizim çocukluğumuzda özellikle doğum günlerinde gelen hediyeyi açmaya kalkıştığımızda ciddi bir uyarıyla karşı karşıya kalırdık. Çünkü farklı gelir gruplarından aileler bir aradaydık ve kimsenin mahcup olmaması çok önemliydi. Aslına bakarsanız bu inceliğin hâlâ geçerli olması gerekiyor. En azından belli ortamlarda, kimilerinin rencide olacağını düşündüğünüz bir kalabalıkta gelen hediyeleri daha sonra açarak ve ertesi gün de teşekkür telefonu ya da mesajı atarak kabul edebilirsiniz. Ama genel kuralın gelen hediyeyi açmak olduğunu mutlaka bilelim.  </p>
			<p class="paragraf"><span class="CharOverride-7">  </span></p>
			<p class="ort" xml:lang="en-GB">Bir Hediye Hikâyesi  </p>
			<p class="paragraf">Konu hediyelerden açılmışken hemen şu anekdotu da paylaşacağım. Yine eğitimime gelen katılımcılarımdan biri, “Gökhan Bey, bir dişim eksikti ve implant yaptırdım. Bilirsiniz ki implant uzun soluklu bir süreç ve bu süre zarfı içerisinde dişimi yapan doktor beyle iyi arkadaş olduk. Dişim tamamlanıp son kontrolüme gittiğimde kendisine güzel bir viski aldım ve teşekkür hediyesi olarak götürdüm. Akabinde oradan çıkıp kız arkadaşımla buluştum ve yaptığım jesti anlattığımda aldığım tepki aynen şöyle oldu: Müge, resmen doktora yürümüşsün!”☺  </p>
			<p class="paragraf">Bütün sınıf gülmeye başladı. Artık konu o kadar eğlenceli bir hal aldı ki diğer katılımcılarım da sevgili Müge’nin üzerine gitmeye başladılar: “Doktor nasıl tepki verdi?” “İkram etti mi?” “Saat kaçtı?”  </p>
			<p class="paragraf">Müge’yi kurtarmak için hemen devreye girdim.  </p>
			<p class="paragraf">Müge’nin sorusu, bu seçimin doğru olup olmadığıydı aslında.  </p>
			<p class="paragraf">Kesinlikle, bir kadın da bir erkeğe içki hediye edebilir. Tabii bu iyi bir viski, iyi bir şarap olmalıdır. Ya da yurtdışından aldığınız ve gittiğiniz ülkeye has bir içki.  </p>
			<p class="paragraf">Elbette kişi ile olan yakınlığınız, genel atmosfer ve diğer detaylar durumun nasıl değerlendirileceğiyle ilgili daha somut sonuçlar verecektir. Ancak bir kadın, doktoruna böyle bir hediye verebilir. Bana sorarsanız en güzeli ne olurdu diye, benim seçimim çiçekten yana olurdu.  </p>
			<p class="paragraf">Bu sefer de bir diğer soruyu duyar gibiyim:  </p>
			<p class="paragraf">Erkeğe çiçek gönderilir mi?  </p>
			<p class="paragraf">Gönderilir efendim, hem de çok güzel olur. Elbette çiçeğin canlı olması ve gönderilen yere ve kişinin konumuna uygun görünümde olması büyük önem taşır. Sıradan, renkli bir aranjman kesinlikle yanlış bir seçim olacaktır. Hanımlara gönderilen çiçeklerde de buna aynı şekilde dikkat etmeniz gerekir.  </p>
			<p class="paragraf">Göndereceğiniz yer, kişinin konumu, çiçeğin görüntüsü çok önemli. Jest yapmak isterken adabımuaşeretten yoksun biri gibi görünebilirsiniz. Bu yüzden özellikle çiçekçilerden yapılan gönderilerde mutlaka size fotoğraf göndermelerini isteyin.  </p>
			<p class="paragraf">  </p>
			<p class="sol" xml:lang="en-GB">Çiçek Verme ve Gönderme  </p>
			<p class="paragraf">Çiçek almak ve çiçek göndermek değer verildiğimizi ve önem arz ettiğimizi gösterir. Dostluklara, arkadaşlıklara, ilişkilere başka bir boyut kazandırır. Her türlü duygunun ifadesinde çiçeğin büyük bir yeri vardır. Üzüntüde, sevinçte, kutlamalarda, davetlerde, teşekkürlerde, özürlerde, başarı dileklerinde ve daha birçok duygu ve alanda çiçeği kullanırız. Elbette her şeyde olduğu gibi çiçek verme ve gönderme işleminin de bir zarafeti vardır. Öncelikle hangi konuyla ilgili ve kime gönderileceği büyük önem taşır. Eş, dost, sevgili gibi birinci derece yakınlarda kişilerin zevk ve beğenileri de göz önünde tutularak yapılan bir çiçek seçimi iki kat daha anlam taşıyacaktır.  </p>
			<p class="paragraf">İş yaşamında özellikle üst düzey kişilere çiçek gönderileceği zaman özel kaleminden veya asistanından bilgi almak da bu anlamda en uygun davranış şekli olacaktır. Mümkünse bu tarz iş bağlantılarına çiçek gönderirken kartvizit de çiçeğe yerleştirilmelidir ve hiçbir zaman bu mertebede kişilere elden çiçek götürülmemelidir.  </p>
			<p class="paragraf">Önemli bir protokol kuralı olarak çiçek gün içerisinde 11.00-15.00 saatleri arasında kişilere ulaştırılmalıdır. Ve bukette tek sayıda çiçek olmalıdır (5-7-9 gibi). Çünkü protokol kuralları gereği çift sayıda (4-6-8 gibi) çiçek matem anlamı taşımaktadır.  </p>
			<p class="paragraf">Davetlere eğer elinizde bir çiçekle gidecekseniz mutlaka uzun saplı olmasına özen göstermelisiniz. Çünkü kısa saplı buketler (kır çiçekleri) çok yakın arkadaş, dost ve tanıdıklarımız için uygundur. Elinizde çiçeğin uygun olmayacağı bir davete davet saatinden birkaç saat önce çiçek gönderilmesi çok daha şık olacaktır. Özellikle kalabalık yemek davetlerinde ev sahibi o an sizden gelen çiçeği ne yapacağını bilemeyebilir ve bu güzel jest anlamını yitirebilir. Eğer öncesinde de gönderemezseniz davet için teşekkürlerinizi ilettiğiniz bir not ile de davetten en geç bir gün sonra ulaşacak şekilde gönderebilirsiniz.  </p>
			<p class="paragraf">Ev davetinde çiçek alan kişiler, mutlaka jelatininden çıkarmalı ve vazoya herkesin görebileceği bir yere koymalıdır.  </p>
			<p class="paragraf">  </p>
			<p class="sol" xml:lang="en-GB">Düğünde Önemli Olan  </p>
			<p class="paragraf">Düğünlerde çok ciddi bir detayı kaçırıyoruz ki bunu da zaten bilmek için gerçekten ya bu işlerin içinde olmanız gerekiyor ya da çok okuyup ondan daha da çok gezen olmanız gerekiyor.  </p>
			<p class="paragraf">Düğünde gelin ve damada ne söylemeniz gerektiğinden bahsediyorum. Evet, bunun da bir zarafet kuralı var. Hem de evrensel boyutta geçerliliği olan bir kural. Yani dünyanın hemen hemen birçok yerinde geçerli olan bir söylem. Nedir mi bu? Düğünde geline mutluluk dilekleri iletilmeli, erkek ise tebrik edilmelidir...  </p>
			<p class="sol" xml:lang="en-GB">Telefon Görgüsü  </p>
			<p class="paragraf">Telefon görgüsü hemen herkesin çok önem arz ettiği ama her halükârda yine herkesin farkında olarak ya da olmayarak ihlal ettiği kurallardan oluşuyor.  </p>
			<p class="paragraf">Öncelikle ev telefonlarından başlayalım. Her ne kadar artık eskisi kadar ilgi görmese de belirli bir jenerasyon hâlâ kullanıyor ve onlar için telefon görgüsü büyük önem taşıyor. Bu konudaki en önemli zarafet kuralı da ev telefonunu arama saatinin zamanlamasıyla ilgili. Bir kimseyi ev telefonundan arama saati sabah 09.00’dan sonra, akşam da en geç 21.00’den önce olmalıdır. Hafta sonu ise öğlen 12.00’den önce aranmamalıdır. Ev telefonunu arayan kişi önce kendini tanıtmalı, daha sonra konuşmak istediği kişiyle görüşmek istediğini belirtmelidir.  </p>
			<p class="paragraf">Gelelim elimizden hiç düşürmediğimiz ve çoğu zaman amacı dışında hem de birçok zarafet kuralını da ihlal ederek konuşmalar yaptığımız cep telefonlarındaki görgü kurallarına.  </p>
			<p class="paragraf">Her şeyden önce bir kimseyi cep telefonundan aradığımızda telefonu çaldırma sayısı en fazla dört olmalıdır. Dört bile tamamlanmadan kapatmak gerekir. Telefon açıldığında açan kişinin konuşmasını beklemeden alo diyerek konuşmaya başlanmalıdır. Karşı tarafa kim olduğunuzu ve nereden aradığınızı belirterek ve akabinde müsait olup olmadığını sorarak telefondaki iletişim süreci yönetilmelidir. Telefonu da mutlaka açan kişinin (ev telefonu da dahil) kapatması gerektiğini unutmadan görüşme sonlandırılmalıdır. Eğer aradığınız kişi dışında bir başkasıyla görüşmüşseniz mutlaka not bırakmalı ve konuştuğunuz kişinin adını öğrenerek telefonu ismini kullanarak kurulan bir cümlede teşekkür ederek kapatmalısınız.  </p>
			<p class="paragraf">Tüm bunlarla beraber ses tonunuzun ahengine de önem vermeli ve telefonla konuşurken başka şeylerle uğraşmamalısınız – klavyede yazı yazmak, gazete okumak vb. Özellikle de sakız, şeker ya da yiyecek türü bir şey tüketmemeliyiz. Bu tarz seslerin yankılanarak karşı tarafa çok net geçtiğini unutmamalıyız. Ve bu çok büyük bir nezaketsizliktir.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Hitap  </p>
			<p class="paragraf">Sosyal yaşamda insanların birbirlerine olan hitabı sizin imajınızla ilgili insanların kafasında bir algı oluşmasını sağlar. Bize ait her şey biz yokken de bizi temsil eder. Özellikle siz yokken sizin başkalarına nasıl sunulduğunuz bu algı konusunda çok net bilgi verir. Ve bazen en yakın arkadaşlarınızın yeni tanıştığınız bir arkadaş grubunda size ev ortamındaymışsınız gibi hitap etmesi çoğu zaman hayal kırıklığı yaratan bir durum olur. Bu sebeple siz de her zaman hem kendiniz hem de yakın çevrenizde bulunan insanlara hitap ederken incelikli davranmalı ve her ortama uygun düşen kalıpları kullanmalısınız. Kadınlar ve erkekler eş düzeyde oldukları çevrelerde birbirlerinin isimlerini kullanıp “eşim” demeliler ancak daha samimi oldukları ortamlarda ise “karım, kocam” kelimelerini kullanabilirler. Fakat kendilerinden daha alt seviyede bulunan insanların olduğu bir ortamda mutlaka “bey, hanım” unvanlarını eklemeliler: “Eşim Ahmet Bey...” “Eşim Arzu Hanım...”  </p>
			<p class="paragraf">  </p>
			<p class="sol" xml:lang="en-GB">Sen/Siz İfadeleri  </p>
			<p class="paragraf">Sosyal yaşamda yeni tanıştığınız kişilere iletişimin başlarında hemen samimiyet kurup “sen” diye hitap etmek büyük yanlış olur. Her zaman “siz” diye hitap etmelisiniz. Belli bir iletişim sürecini tamamladıktan ve karşı tarafın samimiyetine güvendikten sonra ve gerekirse iznini de isteyerek sen diyebilirsiniz. Yaş ve mevkice yüksek olan kişiler diğerlerine, tanımasalar da sen diyebilirler.  </p>
			<p class="paragraf">  </p>
			<p class="sol" xml:lang="en-GB">Önemli Üç Kelime  </p>
			<p class="paragraf">Hayatın içinden en çok kullanılması gereken üç önemli kelime söylenmem istense bunlar kesinlikle “teşekkür”, “rica” ve “özür” olurdu. Günümüzde ne yazık ki artık çok duymaya alışkın olmadığımız bu kavramların iş hayatında ve sosyal yaşamda gerektiği yerde kullanılması ilişkilerin ivmesinin yukarı taşınmasına ve insanların birbirlerine karşı olumlu duygular geliştirmesine vesile olur.  </p>
			<p class="paragraf">  </p>
			<p class="sol" xml:lang="en-GB">Teşekkür Etmek  </p>
			<p class="paragraf">Herhangi bir sebeple biri sizin için bir şey yaptığında bu yapılan işin büyük ya da küçük olması önem arz etmeksizin mutlaka teşekkür etmelisiniz. Bu kimi zaman bir devlet dairesinde dosyalarınızı hazırlayıp size teslim eden memur olacağı gibi kimi zamanda size restoranda servis açan garson da olabilir. Teşekkür ettiğinizde karşınızdaki insana verdiğiniz değeri hissettirmiş olacaksınız ve o kişinin de size karşı saygı duygusu artacaktır.  </p>
			<p class="paragraf">  </p>
			<p class="sol" xml:lang="en-GB">Rica Etmek  </p>
			<p class="paragraf">Herhangi bir sebeple birinden bir şey istediğinizde bunu “rica ederek” yapmanız gerekir.  </p>
			<p class="paragraf">“Rica etsem şu dosyayı uzatır mısınız?” “Rica etsem bunu değiştirebilir misiniz?” gibi.  </p>
			<p class="paragraf">Hakkınız olan veya size ait olan bir şeyi bile isteyecek olsanız bunu kibarca ve mutlaka “lütfen” kelimesini kullanarak yapmalısınız. Bu şekilde iletişim kurduğunuzda göreceksiniz ki ihtiyacınız olan kapılar da size daha hızlı ve sorunsuz açılacak.  </p>
			<p class="paragraf">  </p>
			<p class="sol" xml:lang="en-GB">Özür Dilemek  </p>
			<p class="paragraf">“Özür” kelimesi de büyük bir çoğunluğun yine üzülerek söylüyorum ki kullanmaktan sakındığı kelimelerden biri. Birinden özür dileğinizde güçsüz, naif ve kırılgan görülmez, aksine eğitimli, özgüvenli ve karakter sahibi biri olarak algılanırsınız. Elbette yerinde ve zamanında yapılması çok önemli. Sürekli özür dileyen biri olmak da hoş karşılanmayacaktır. Eskilerin de söylediği gibi özür dilemek aynı zamanda bir olgunluk göstergesidir.  </p>
			<p class="paragraf">  </p>
			<p class="sol" xml:lang="en-GB">Eleştiri  </p>
			<p class="paragraf">Günümüz ikili ilişkilerindeki en büyük sorunlardan biri haline gelen konulardan bir tanesi de eleştiri konusu. Eleştiri yerinde ve doğru yapıldığında ilişkileri daha güçlü hale getirebilir ancak yanlış kullanıldığında ilişkilerin tamamen kopmasına sebep olur.  </p>
			<p class="paragraf">Birine bir eleştiride bulunurken kullandığınız dil, ses tonunuz ve beden dilinizin “iyi niyetli” bir algı yaratması yanlış anlaşılmamak için büyük önem taşır. Özellikle kalabalık gruplar içerisinde birisine yönelttiğiniz eleştiri, iyi niyetli bile olsa o kişi için sıkıntı verici bir durum yaratacağından size karşı negatif bir duygu geliştirmesine sebep olacaktır. Eleştiri yaparken her zaman yapıcı olunmalı ve özellikle tanımadığınız kişilere karşı bir eleştiride bulunmadan önce de mutlaka izin alınmalıdır.  </p>
			<p class="sol" xml:lang="en-GB">Gaf Yapmak/Pot Kırmak  </p>
			<p class="paragraf">Bazen istemeden başkalarını incitecek veya karşımızdaki kişi ya da kişileri zor durumda bırakacak yersiz söz ve davranışlarda bulunabiliriz. Bu onları incitebileceği gibi bizim bunu bilinçle yaptığımızı da düşündürüp hakkımızda çok keskin negatif görüşlere sahip olunmasına sebebiyet verir. Böyle durumlarda hemen özür dilenmeli ve konu siz ya da yine o grup içinde bulunan ve bu durumu fark eden kişiler tarafından değiştirilmeye çalışılmalıdır. Yapılan gafı açıklamaya çalışmak, aslında ne demek istediğinizi anlatma ihtiyacı içinde olmak yeni gafların doğmasına neden olabilir.  </p>
			<p class="paragraf">  </p>
			<p class="sol" xml:lang="en-GB">Alay  </p>
			<p class="paragraf">Alay daha kelime olarak bile yazıldığında insanı ne kadar rahatsız ediyor değil mi? Bir de eyleme döküldüğünde karşınızdaki kişinin hissiyatını bir düşünün! Başkalarını fiziksel özelliklerinden, görüntüsünden, zekâsından, konuşmasından, kıyafetinden ve daha sayabileceğimiz birçok özelliğinden ötürü küçümsemek, aşağılamaya çalışmak aslında insanın kendisine verdiği değerdir. Kişi çoğu zaman kendisini değersiz ve aşağı gördüğünde başkalarını bu şekilde hafife alma yolunu seçer. Bu eylemin yapıldığı noktada o kişi fiilen bulunmasa bile hakkına saygı duyulması gerektiğini gösteren uygun bir dille konu hemen kapatılmalıdır. Bu şekilde davranarak hem o kişinin hakkını korumuş olacak hem de başkaları tarafından da olumlu bir izlenim kazanmış olacaksınız.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Tartışma  </p>
			<p class="paragraf">Bir insanın nezaketi en çok tartışma sırasında kendini gösterir. Eğer bir adam ya da kadın gerçekten zarafet sahibi ise kişiliğinin en çok zorlandığı alanlarda bile kontrolünü kaybetmez ve kendine yakıştığı şekilde konuyla ilgili duruşunu sergiler. Sinirli değil soğukkanlı olmak her zaman kazandıran bir tavır olacaktır.  </p>
			<p class="paragraf"><span class="CharOverride-7">  </span></p>
			<p class="sol" xml:lang="en-GB">Anlayışlı Olmak  </p>
			<p class="paragraf">Nedir sahi anlayışlı olmak? Her şeyi alttan almak mı? Görmezden gelmek mi? Sessiz kalmak mı? Hayır. Anlayışlı olmak, karşındakinin anlattıklarını dikkatlice ve özenle dinleyip kendi düşünce süzgecinden geçirdikten sonra size uygun olsun ya da olmasın saygı ile karşılamak ve karşınızdaki kişiyi yargılamadan bir geribildirimde bulunmaktır. Hepimizin farklı renklere sahip olduğumuzu ve o renkleri saygı ve sevgi ile kucakladığımızı hayatımızda göstermemiz gerekir.  </p>
			<p class="paragraf">  </p>
			<p class="sol" xml:lang="en-GB">Espritüel Kişilik  </p>
			<p class="paragraf">Espritüel olmak, yerinde, zamanında yapılan nüktelerle insanlarla olan ilişkilerinde kişileri daha sempatik ve cana yakın hissettirir. Ayrıca espritüel kişileri herkes sever. Birlikte vakit geçirmekten hoşlanırlar. İyi bir network oluşturmanın da önemli adımlarından biri biraz esprili bir kişiliğe sahip olmak ve aynı şekilde biraz nüktedan olup, size yapılan esprileri de hoşgörü ile karşılamaktır. Bu noktada tüm bunların samimiyetle yapıldığı takdirde tam anlamıyla yerini bulacağını da söylemeden geçmeyelim.  </p>
			<p class="sol" xml:lang="en-GB">Dost/Arkadaş  </p>
			<p class="paragraf">Yıllarca hep bu iki kavramın arasındaki farkın anlamı açıklanmaya çalışıldı. Evet, aralarında ciddi bir fark vardır ama mühim olan her ikisinin de aynı özen ve itinayı istediğini bilmektir. Arkadaşlık da dostluk da tıpkı aile ve özel ilişkileriniz gibi emek ister, zaman ister, güven ister, fedakârlık ister. Ve insanı zenginleştiren de dostları ve arkadaşlarıdır. Etrafınızda ne kadar insan olduğu önemli değildir ancak etrafınızdakilerin nasıl insanlar olduğu çok önemlidir. Çünkü hayatınızın kalitesini, hayatınızdaki insanların kalitesi belirler. Paylaşımlarınız, sohbetleriniz, etkinlikleriniz, duygularınız, özel günlerdeki hassasiyetleriniz hepsi...  </p>
			<p class="paragraf">  </p>
			<p class="sol" xml:lang="en-GB">İyi İnsan Olmak  </p>
			<p class="paragraf">Hani bir söz vardır, çok duyarız: “Özünde iyi insan...”  </p>
			<p class="paragraf">Özünde iyi insan olmak çok önemlidir elbette ancak dışarıya yansıyan bunu desteklemiyorsa “öz”deki iyiliğin kişinin kendisine de bir faydası olmayacaktır. Bu yüzden iyi insan olmak hem içsel olarak hem de tavır ve davranışsal olarak kişinin sözlerinde, davranışlarında, kullandığı kelimelerinde, olaylara verdiği tepkilerinde kendisini hissettirmelidir. Ve en çok da kendisine, çevresine, doğadaki tüm canlılara gösterdiği özen, itina ve saygıyla kendini gösterir.  </p>
			<p class="paragraf">  </p>
			<p class="sol" xml:lang="en-GB">İyilik Yapmak/Gönüllü Olmak  </p>
			<p class="paragraf">Yıllar önce Anne Çocuk Eğitim Vakfı’na (AÇEV) okuma yazma bilmeyen kadınlara gönüllü eğitimci olmak için başvurduğumda yaşayacaklarımın bu kadar anlamlı ve bu kadar tarif edilemez olacağını tahmin etmemiştim. Ve en önemlisi de bizim gönüllülük diye adlandırdığımız şeyin aslında bir vatandaşlık görevi olduğunu tam olarak orada anlamıştım. Hâlâ da bu söylemimin altını çiziyorum ve diyorum ki bu dünyada herkes en az bir kişiye yardımcı olsa dünyada ihtiyaç içinde kimse kalmaz. Sizin de yapacağınız bir şeyler mutlaka vardır. Haydi o zaman!  </p>
		</div>
</body>
</html>