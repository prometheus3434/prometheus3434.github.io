<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="9">•9•</h2>

  <p><b>Alıcı:</b><a href="mailto:demosthenes@DunyaninSonveEnlyiUmudu.pol">demosthenes@DunyaninSonveEnlyiUmudu.pol</a></p>

  <p><b>Gönderen:</b> PeterWiggin@hegemony.gov/hegemon</p>

  <p><b>Konu:</b> Sen yokken</p>

  <div>
    <br/>
  </div>

  <p>Elemanlarımdan birine geleceğine yaptığın izafi yolculuğun ne kadar zaman önce başladığını hesaplattım. Bana kesin bir şey söyleyemedi, sadece tahmini bir değer verdi -birkaç hafta gibi. Benim için birkaç yıl geçti. Yani seni, senin beni özlediğinden çok daha fazla özlediğimi söylemeliyim. Şu anda büyük ihtimalle hâlâ beni özlemeyeceğini düşünüyorsundur. Burada, dünyada, bunun böyle olduğunu düşünen başkaları da var. Hegemon görevine seçildiğimi zar zor hatırlıyorlar. Ama yetkilerimin ne olduğunu hatırlamıyorlar. Beni düşündüklerinde akıllarına tek gelen ismimin Locke olduğu...</p>

  <p>Savaştayım. Kuvvetlerim küçük ama kumandası -o kadar insanın arasından- Ender’in eski arkadaşı Bean’in elinde. Ender’in ordusundan diğer çocuklar Harp Okulu’ndan atılmış Achilles denen bir piç tarafından ayartılarak Ruslar tarafından kaçırıldı. Görünüşe göre Achilles asıl düşmanını Bonito de Madrid’den daha iyi seçmiş -onu havalandırma boşluğunda karşılayan, ya da en azından hikaye böyle anlatılıyor ve onu öldürmek yerine otoritelere teslim eden Bean’miş. Bu hikâyeyi hiç duydun mu? Bu olduğunda Ender’in bundan haberi var mıydı? Achilles Hitler’in gizliliğe önem vereni, Stalin’in daha zeki olanı, Mao’nun daha fazla enerjiye sahip olanı ve Pol Pot'un daha fazla kurnazlığa sahip olanı gibi -istediğin caniyi söyle. Achilles onu durdurmayı engelleyecek, öldürmeyi ise daha zor hale getirecek bütün özelliklere sahip. Bean bunu başaracağına söz veriyor ama daha önceden eline fırsat geçtiğinde başaramamıştı, bu yüzden bu konuda şüpheliyim.</p>

  <p>Keşke burada olsaydın.</p>

  <p>Dahası, Ender’in burada olmasını da isterdim, gerçekten. Birkaç yüz kişilik bir ordu ile bir savaştayım -çok sadık, çok iyi eğitimli, ama yalnızca 200 kişi. Bean çok güvenilir bir kumandan değil. Her zaman kazanıyor, ama her zaman kendisine söyleneni yapmıyor, gitmesini söylediğim yere gitmiyor. Görevlerinin arasında kendisi seçim yapıyor. Neyse ki kendi (güya benim olan) askerleri önünde benimle tartışmıyor.</p>

  <p>Bu Harp Okulu öğrencilerinin problemi çok utanmaz olmaları. Hiçbir şeye inanmıyorlar ve güvenmiyorlar. BANA güvenmedikleri kesin. Sırf Achilles Bean’i öldürmeye çalışıyor ve korkuyorlar diye Ender Wiggin’in ağabeyine bir şey borçlu olmadıklarını düşünüyorlar. (Bu espriydi. Bana hiçbir şey borçlu değiller.)</p>

  <p>Dünya’da her yerde savaşlar, değişen ittifaklar -Harp Okulu’ndaki çocuklar eve döndüklerinde bunların olacağını tahmin etmiştim. Mükemmel birer silahlar-potansiyel olarak yıkıcı, ama döküntü halinde değiller. Bir şekilde kendimi hep dalganın tepesini yönlendiriyor olarak görüyordum. Şimdi ise dalganın altındayım ve ne yukarı nasıl çıkılacağını biliyorum, ne de nefes alabiliyorum. Yukarı çıkıyorum, soluğum kesiliyor ve tekrar kendimi dipte buluyorum.</p>

  <p>Bu görevin en azından şu an için birkaç ayrıcalığı var. Kolonileştirme Bakanı Graff bana iletişim araçlarına sınırsız erişimim olduğunu söylüyor -seninle istediğim zaman konuşabilirim. Bunu suistimal etmediğim için beni tebrik et. Harp Okulu’nun tarihini yazdığını biliyorum ve Harp Okulu mezunlarının ileri gelenlerinden bazıları hakkında birkaç şey bilmek istersin diye düşünmüştüm. Belki de sonsözü böyle yazarsın. Ender’in ordusu formiklerle savaştı ve kazandılar ama şimdi diğer herkes öyle ya da böyle işin içinde. Tutsak, hizmetçi, lider, kukla ya da kurban askeri planlamanın bir parçası olarak onları elinde tutabilen her hükümet için onlara sahip olmak büyük bir şans.</p>

  <p>Bu yüzden kendini bol bol bilgiye hazırla. Graff’ın söylediğine göre bütün hepsini ofisinden (şimdi eski Harp Okulu istasyonunda olan) göndermek haftalar alırmış ama sana bu çok daha çabuk olmuş gibi gelecek. Umarım bu durum geminin kaptanının canını sıkmaz -anladığım kadarıyla pek de önemli biri değilmiş, sonuçta Mazer Rackham değil- ama gönderilerim hegemoni önceliği taşıyor ve bunun anlamı da bunları okuyamayacağı, kendi beklediği mesajların ise daha sonra ona ulaşacağı anlamına geliyor. Ona özürlerimi ilet. Ya da istersen iletme.</p>

  <p>Hayatımda hiç bu kadar yalnız olmamıştım. Her gün yanımda olmanı diliyorum. Neyse ki Anne ve Babanın çok yararlı oldukları ortaya çıktı. Hayır, “yardımsever” demeliydim. Ama “yararlı” yazdım ve değiştirmeyeceğim ki “Değişmemiş” diyebilesin. Onlar da seni özlüyorlar ve aldığın bilgilerin arasında hem Anneden hem de Babadan mektuplar var. Onların Ender’e gönderdikleri de dahil. Umarım çocuk gücenikliğinden kurtulur ve onlara yazar. Seni özlemek onların Ender’i (ve artık seni de) nasıl özlüyor olabilecekleri hakkında bana bir fikir verdi: Eğer Ender onlara mektup yazsaydı bu onlar için çok sevindirici olurdu. Ve yapsa ne kaybeder ki?</p>

  <p>Hayır, ben kendim ona yazmayacağım. O taraklarda bezim yok. Annem ve Babam sefil haldeler, çünkü yaptıkları tek şey olarak beni görebiliyorlar. Onların hayatını şenlendirin, ikiniz de. BAŞKA ne yapmak zorundasınız ki? Işık hızında seyahat ederken hizmetçilerin size içeceklerinizi getirdiğini ve yaltaklanan sömürgecilerin Ender’den kendilerine formik dünyanın nasıl yok edildiğini anlatmasını istedikleri bir yolculuk geçiriyorsunuzdur herhalde.</p>

  <p>Bunları yazarken sanki eskisi gibi seninle konuşuyormuşum gibi hissettim. Ama şu an acıyla fark ediyorum ki alakası bile yok.</p>

  <p>Ailenin resmi canavarı olarak umarım beni Achilles gibi gerçek bir canavarla karşılaştırırsın ve olunabilecek en kötü insan olmadığımı fark edersin. Aynı zamanda söylemeliyim ki kimseye güvenemezken -hiç kimseye- aile senin yanında. Ve bir şekilde güvenebileceğim dört kişiden ikisini kendimden uzaklaştırmayı başardım. Ne kadar beceriksizim, n’estce pas?</p>

  <p>Seni seviyorum Valentine. Keşke sana çocukluğundan beri daha iyi davransaydım. Ender’e de. Şimdi, okumanın tadını çıkar. Dünya o kadar karışık bir halde ki burada olmadığın için sevinmelisin. Ania seni şu konuda temin ederim: işleri düzenlemek ve barışı sağlamak için elimden gelen her şeyi yapacağım. Umarım bunun için çok fazla savaşa girmek zorunda kalmam.</p>

  <p class="p8">Bütün kalbimle, arsız kardeşin <br/>Peter</p>

  <p>Amiral Morgan tam iki saat boyunca Ender’i ofisinin dışında bekletti. Ama bu Ender’in beklediği bir şeydi ve bu yüzden gözlerini kapadı ve zamanı uzun ve dinlendirici bir kestirme yapmak için kullandı. Kapının diğer tarafından birisinin bağırtısına uyandı: "Onu uyandırın ve içeri gönderin. Ben hazırım!"</p>

  <p>Ender hemen ayağa kalktı ve hemen etrafındakilerin ayırdına vardı. Bilinçli olarak hiç savaşta olmamasına rağmen uykuda dahi tetikte olma askeri alışkanlığını kazanmıştı. Onu uyandırmak için gelen teğmen ona ulaşana kadar Ender çoktan ayağa kalkmış gülümsüyordu. "Amiral Morgan'la görüşme zamanım geldi sanırım."</p>

  <p>"Evet efendim, buyrun efendim." Zavallı çocuk (Ender'den 6-7 yaş daha büyüktü ama bir amiralin bütün gün ona bağıracağı bir durumda olacak kadar gençti) Ender’i memnun edebilmek için ne yapacağını bilemiyordu. Ender de memnun olduğunu belirtti. "Biraz sinirli," diye fısıldadı teğmen.</p>

  <p>"Bakalım onu biraz neşelendirebilecek miyim," dedi Ender.</p>

  <p>"Bu pek mümkün değil," diye fısıldadı teğmen. Sonra kapıyı açtı. "Amiral Andrew Wiggin, efendim." Ender adı söylenirken içeri girdi; teğmen hızlıca çıktı ve arkasından kapıyı kapattı.</p>

  <p>"Sen ne yaptığını zannediyorsun?" diye sordu Amiral Morgan. Suratı mosmordu. Ender iki saattir kestirdiği için bu ya Morgan’ın bu süre boyunca mosmor olduğu, ya da istediği takdirde bu hale bürünebildiği anlamına geliyordu. Ender ikinci seçeneğin doğru olduğundan şüpheleniyordu.</p>

  <p>"Geminin kaptanıyla görüşmeye geldim, isteği üzerine."</p>

  <p><i>"Efendim,</i>"dedi Amiral Morgan.</p>

  <p>"Bana efendim demenize gerek yok," dedi Ender. "Andrew yeterli. Unvanımın getirdiği ayrıcalıkları dayatmak istemiyorum." Ender Morgan’ın tam karşısındaki dik sandalyeye oturmak yerine masasının yanındaki bir sandalyeye rahatça yayıldı.</p>

  <p>"Benim gemimde senin ünvanın yok," dedi Morgan.</p>

  <p>"Otoritem yok," dedi Ender. "Ama ünvanım hep benimle."</p>

  <p>"Gemimde isyan kışkırtıcılığı yapıyor, değerli kaynakları tüketiyor, görevi <i>seni</i> yönetmek için götürüldüğün koloniye teslim etmek olan bir görevi amacından saptırıyorsun.</p>

  <p>"İsyan mı? <i>Taming of the Shrew</i>’u okuyoruz, İkinci Richard’ı değil."</p>

  <p>"Hâlâ ben konuşuyorum evlat! Arkadaşların ve sen gerçek olduğu ortaya çıkan bir bilgisayar oyunu oynadığınız için kendini kahramanlığın vücut bulmuş hali olarak düşünüyor olabilirsin ama gemimde bu tarz bir huzur bozmaya izin vermeyeceğim! Seni ünlü yapan ve o gülünç ünvanı almanı sağlayan görevin artık <i>bitti.</i> Artık gerçek dünyadasın ve sadece ihtişam sanrıları gören sümüklü bir veletsin."</p>

  <p>Ender sessizce oturdu ve saygıyla sakince onu dinledi.</p>

  <p>"Şimdi konuşabilirsin."</p>

  <p>"Neyden bahsettiğiniz hakkında hiçbir fikrim yok," dedi Ender.</p>

  <p>Bunun üzerine Morgan öyle küfürler etti ki sanki bütün gemide kullanılan en gözde küfürler arasından bir seçki sunmuştu. Daha önce yüzü morduysa, şimdi siyaha çalıyordu. Bütün bunlar olurken Ender de bu adamı neden bir oyun okumanın bu kadar sinirlendirdiğini anlamaya çalışıyordu.</p>

  <p>Morgan nefes almak için durup masasına yaslandığında -devrildiğinde- Ender ayağa kalktı. "Askeri mahkemem için suçlamalarınızı hazırlamaya başlasanız iyi olur Amiral Morgan."</p>

  <p>"Askeri mahkeme! Seni mahkemeye vermeyeceğim evlat! Bunu yapmak zorunda değilim. Sadece bir imzamla yolculuk boyunca uyutulmanı sağlayabilirim!"</p>

  <p>"Korkarım amiral rütbesindeki birisine bunu yapamazsınız," dedi Ender. "Ve sanırım sadece askeri mahkeme sayesinde sizi bu kadar sinirlendirecek ne yaptığımı öğrenebilirim."</p>

  <p>"Resmi bir açıklama istiyorsun, öyle mi? Buna ne dersin:Bütün iletişim araçlarını üç saattir resmen gasp ederek evrenin geri kalanıyla olan iletişimimizi kesmene ne dersin? Üç saat dünyada iki günden daha fazlasına denk geliyor -bir devrim olmuş, emirlerim değişmiş ya da binlerce başka şey olmuş olabilir ve bunu öğrenmek için bir mesaj bile gönderemiyorum!"</p>

  <p>"Bu kesinlikle ciddi bir sorun," dedi Ender. "Ama neden benim bu işte bir parmağım olduğunu düşünüyorsunuz?"</p>

  <p>"Çünkü her yerde senin ismin yazıyor," dedi Morgan. "Mesajlar senin adına geliyor. Hâlâ da gelmeye devam ediyor. Bütün iletişim araçlarımızın bant aralığını kaplıyor."</p>

  <p>"Hiç," dedi Ender kibarca, "mesajın <i>benden</i> gitmeyip, <i>bana </i>geliyor olabileceğini düşünmediniz mi?"</p>

  <p>"Wiggin'<i>den</i> Wiggin’e, sadece gözler ve o kadar şifreli ki personelimizden kimse çözemiyor."</p>

  <p>"Yetkili bir subayın güvenli bir ağdan gönderilen şifreli mesajlarını çözmeye çalışıyorsunuz ve o yetkilinin onayını bile almıyorsunuz."</p>

  <p>"Bu tahrip edici bir iletişim evlat, bu yüzden çözmeye çalıştım!"</p>

  <p>"Şifreyi kıramadığınız için tahrip edici olduğunu söylüyorsunuz ve şifreyi kırmaya çalıştınız çünkü tahrip edici olduğunu düşünüyorsunuz," dedi Ender. Sesinin yumuşak ve neşeli çıkmasına özen gösteriyordu. Ender’in soğukkanlılığını kaybetmemesinin Morgan’ı deli edeceğini biliyordu ama bunu bu yüzden yapmıyordu -bu sadece ikramiyeydi. Bütün konuşmalarının kaydedildiğini ve daha sonra kanıt olarak kullanılabileceğini tahmin ettiği için Ender mahkemede kendi aleyhine kullanılabilecek bir şey söylemek istemiyor, bir harekette bulunmak istemiyordu. Morgan kendisine istediği kadar kötü davransın -Ender kendisinin mahkemede sinirli ya da kötü gösterilebileceği herhangi bir olaya yol açmak istemiyordu.</p>

  <p>"Hareketlerimin açıklamalarını sana yapmak zorunda değilim," dedi Morgan. "Seni buraya çağırdım ve oyununu iptal ettirdim. Böylece şimdi, benim önümde, iletişim ağını benim için açabilirsin."</p>

  <p>"Sadece gözler, güvenli iletişim -İzlemekte ısrar etmenizin pek uygun olduğundan emin değilim."</p>

  <p>"Ya hemen şimdi benim önümde açarsın ya da uyutulursun ve bu gemiden Eros’a dönüp askeri mahkemeye çıkana kadar inemezsin."</p>

  <p>Bir askeri mahkeme olabilir, diye düşündü Ender, ama yargılanan ben olmayacağım.</p>

  <p>"Bir bakalım," dedi Ender. "Ama açabileceğim konusunda söz vermiyorum çünkü kimden geldiği ya da ne hakkında olduğu konusunda hiçbir fikrim yok."</p>

  <p><i>"Senden</i> geliyor," dedi Morgan iğneleyici bir şekilde. "Bunu ayrılmadan önce ayarladın."</p>

  <p>"Böyle bir şey yapmadım Amiral Morgan," dedi Ender. "Burada ofisinizde güvenli bir erişim noktanız var değil mi?"</p>

  <p>"Buraya gel ve hemen şunu aç," dedi Morgan.</p>

  <p>"Bağlantıyı döndürmeyi öneriyorum Amiral Morgan," dedi Ender.</p>

  <p>"Sana buraya gelip oturmanı söyledim!"</p>

  <p>"Kusura bakmayın Amiral Morgan ama masanızda otururken çekilmiş bir videom olsun istemiyorum."</p>

  <p>Morgan ona baktı ve yüzü tekrar kızarmaya başladı. Sonra aşağı uzandı ve Ender’e çevrilsin diye holoekranı ona döndürdü.</p>

  <p>Ender ileri eğildi ve menü seçeneklerinden bir kaçına dokundu. Bu sırada Morgan da onu izlemek için arkasına geçmişti. "Yavaş ol ki ne yaptığını görebileyim."</p>

  <p>"Hiçbir şey yapmıyorum," dedi Ender.</p>

  <p>"O zaman uyutulacaksın evlat. Zaten senden yönetici falan olmaz, buna uygun değilsin. Sadece şımarık bir çocuksun. Bu kolonideki kimse sana aldırmıyor. Yönetici olarak bir şeyler yapabilmek için tek şansın benim seni desteklemem -ve artık böyle bir şey yapmayacağımdan emin olabilirsin. Oyunun bitti.</p>

  <p>"Nasıl isterseniz Amiral," dedi Ender. "Ama bu mesaj konusunda bir şey yapmıyorum çünkü <i>yapabileceğim</i> bir şey yok. Bana gelmiyor ve benim olmayan güvenli bir ağı açmam da mümkün değil."</p>

  <p>"Beni salak mı zannediyorsun? Her yerde senin ismin var!"</p>

  <p>"Dışında," dedi Ender, "UFCom'dan güvenli bir askeri kanal üzerinden gönderildiği ve kast edilen alıcının filoda kaydı olmadığı için Amiral Wiggin’e gittiği yazıyor ve bu da benim. Ama açar açmaz -ve eminim sizin personeliniz de bunu yapmıştır- görüyorsunuz ki mesajın güvenli bölümünün gönderildiği Wiggin A. Wiggin ya da E. Wiggin’e değil, ki bunlar bana geldiği anlamına gelirdi, V. Wiggin’e gönderiliyorlar, yani ablam Valentine’a.</p>

  <p><i>"Ablana</i> mı?"</p>

  <p>"Size bu söylenmedi mi? Mesajın asıl otoritesi Kolonileştirme Bakanı’nın kendisi olarak gözüküyor ama gerçek gönderen P. Wiggin ve unvanı burada Hegemon olarak gözüküyor. Kişisel olarak tanıdığım tek P. Wiggin ağabeyim Peter ve bu ağabeyimin Hegemon'un başında olduğu anlamına gelir. Bunu biliyor muydunuz? Ben bilmiyordum. Ben dünyadan ayrıldığımda böyle değildi."</p>

  <p>Arkasındaki Amiral Morgan uzun süre sessizliğini korudu. Ender en sonunda döndü ve ona baktı -tekrar suratında galip bir bakış olmasını engellemeye çalışarak. "Bence kardeşim Hegemon ablama özel bir takım yazılar gönderiyor. Geçmişte ortak çalışmışlardı. Belki de bazı konuları danışıyordur. Ama sonuç olarak bu olayın benimle hiçbir ilgisi yok. 6 yaşımda Harp Okulu'na girdiğimden beri ağabeyimi hiç görmeyip onunla herhangi bir şekilde iletişim kurmadığımızı emimim biliyorsunuzdur. Ve ablamla gemi kalkmadan birkaç hafta öncesinde konuşmaya başladık. İletişim ağınız bu duruma geldiği için üzgünüm ama dediğim gibi bu konuda bir bilgim yok ve yapabileceğim bir şey de yok."</p>

  <p>Morgan gitti ve masasına oturdu. "Şu an çok şaşkınım," dedi Morgan.</p>

  <p>Ender bekledi.</p>

  <p>"Çok utanıyorum," dedi Morgan. "Gemimin iletişim ağının saldırı altında olduğunu ve bunun arkasında Amiral Wiggin’in olduğunu düşündüm. Bu açıdan bakıldığında sömürgecilerle sürekli buluşmanız, personeli bu buluşmalara davet etmeniz şüpheli bir biçimde isyanı andırıyordu. Bu yüzden ben de buna karşı uğraştım. Şimdi görüyorum ki ilk önermem yanlışmış."</p>

  <p>"İsyan ciddi bir meseledir," dedi Ender. "Paniğe kapılmanız doğal."</p>

  <p>"Kardeşinin Hegemon olduğunu bir iki hafta kadar önce öğrendim. Dünya zamanına göre bir sene önce yani."</p>

  <p>"Bana söylememiş olmanıza şaşırmıyorum," dedi Ender. "Eminim başka yollardan bunu nasılsa öğrenebileceğimi düşünmüşsünüzdür."</p>

  <p>"Bu mesajın ondan olup sana <i>gönderilmediği</i> aklımın ucundan bile geçmedi."</p>

  <p>"Valentine’ı unutmanız doğal. Kendini arka planda tutmayı sever. Bu onun tarzı."</p>

  <p>Morgan minnettar bir şekilde Ender’e baktı. "Yani anlıyorsun."</p>

  <p>Paranoyak, güç kölesi bir aptal olduğunu anlıyorum, dedi Ender sessizce. "Tabi ki," dedi Ender.</p>

  <p>"Ablanı buraya çağırtsam problem olur mu?"</p>

  <p>Birden izin almaya başlamıştı -ama Ender için Morgan’ın kıvrandığını görmek bir anlam ifade etmiyordu. "Lütfen, tabi ki olmaz. Bu mesajı en az sizin kadar ben de merak ediyorum."</p>

  <p>Morgan onu çağırması için bir teğmen görevlendirdi ve sonra oturup beklerken Ender'le havadan sudan muhabbet açmaya çalıştı. Kendi eğitim günlerinden görünüşte çok komik olan hikâyeler anlattı -Harp Okulu ona göre değildi, o "zor yoldan, rütbe atlaya atlaya" yetişmişti. Harp Okulu'na içerlediği ve çağırılmadığı ya da davet edilmediği için aşağılık kompleksine sahip olduğunu görmek mümkündü.</p>

  <p>Bütün olay bu mu? diye düşündü Ender. Bir akademinin mezunları ile böyle bir şansa sahip olmamış kimseler arasındaki geleneksel rekabet?</p>

  <p>Valentine içeri girdiğinde Ender Morgan’ın hikâyesine gülüyordu. Gülmeye devam ederken "Val," dedi Ender. "Bize bir konuda yardım eder misin?" Birkaç dakika içerisinde iletişim ağını kullanılmaz hale getiren mesaj hakkındaki her şeyi anlattı. "Şaşkınlığa sebep oldu ve doğal olarak Amiral Morgan endişelendi. Mesajı burada açıp bize ne hakkında olduğunu gösterirsen yüreğimize su serpmiş olacaksın."</p>

  <p>"Mesajı açarken sizi izleyeceğim," dedi Morgan.</p>

  <p>"Hayır," dedi Valentine.</p>

  <p>Bir süre birbirlerine baktılar.</p>

  <p>"Valentine’ın demeye çalıştığı şey," dedi Ender, "sizin onun güvenlik prosedürlerini izlememenizi istediği -Hegemon'dan gelen bir mesajda neden böyle ihtiyatlı davrandığını anlıyorsunuzdur. Ama eminim doğrulanabilir bir şekilde bize mesajın içeriğinden haberdar edecektir." Ender Valentine’a baktı ve gülümseyip ona sarıldı. "Benim için Val?"</p>

  <p>Valentine’ın bunu ilişkileriyle ilgili bir şey olduğunu düşündürecek şekilde Morgan için bir gösteri olduğunu anlayacağını biliyordu ve o da buna eşlik etti. "Senin için Bay Patates Kafa. Erişim nereden yapılıyor?"</p>

  <p>Kısa bir süre içinde Valentine masanın başında oturmuş holoekranda işini görüyordu. "Bu sadece yarı güvenli bir ağ," dedi. "Sadece bir parmak izi. Parmağımı kesen herkes buna ulaşabilir. Peter’a bir dahaki sefere tam güvenlik kullanması gerektiğini söylemeliyim -retina, DNA, kalp atışı-. Böylece girebilmek için bana canlı olarak ihtiyaçları olur. Bana yeterince değer vermiyor."</p>

  <p>Bir süre orada oturup bir şeyler okudu, sonra içini çekti. "Peter’ın bu kadar aptal olduğuna inanamıyorum. <i>Ve</i> tabii Graff da... Buradaki şeyler güvensiz bir şekilde asla gönderilmemeliydi. Ve neden tek bir sefer yerine kesintili olarak göndermediklerini de anlamıyorum. Sadece dünyada son birkaç yıldır olan olaylar hakkında makaleler ve özetler var. Görünen o ki savaşlar ve savaş söylentileri varmış." Ender’e baktı.</p>

  <p>King James Versiyon'undan yapılan atıfı yakalamıştı -Birkaç yıl önce Harp Okulu'nda çıkmış küçük çaplı bir krizi çözebilmek için kitaptan bazı bölümleri ezberlemişti. "Bunları göndermek zaman almış, ve zamanlar, ve yarım zaman," dedi.</p>

  <p>"Bunun dediğiniz şey olduğuna inanmam için kanıt görmem gerek -görmek istiyorum," dedi Morgan. "Anlayış gösterirsiniz ki gemimin güvenliğini ve görevimi tehdit eden her şey soruşturulmak."</p>

  <p>"Ama garip olan şey şu ki," dedi Valentine. "Size bütün bu bilgi yığınını göstermekten memnuniyet duyarım -hatta bence herkes okuyabilsin diye bunu kütüphaneye koymalıyız. Dünya’da neler olduğunu bilmek isteyen insanlara bunlar çok ilginç gelecektir. Ben de okumak için sabırsızlanıyorum."</p>

  <p>"Ama?" diye sordu Ender.</p>

  <p>"Kapak yazısı," Gerçekten utanmış gibi duruyordu. "Kardeşim senden küçümser bir şekilde bahsediyor. Umarım ne Ender’in ne de benim senin hakkında Peter’a bir şey demediğimize inanırsın -söylediği şeyler tamamen kendi tahminleri. Benim ve Enderin sana olan saygımızın sonsuz olduğunu biliyorsun."</p>

  <p>Bunları dedikten sonra holoekranı çevirdi ve Ender ve Valentine Morgan yazıyı okurken onu izlediler.</p>

  <p>İçini çekti ve ileri doğru eğilip dirseklerini masasına koydu. Parmak uçlarını alnına dayamıştı. "Evet, gerçekten de utandım."</p>

  <p>"Lütfen utanma," dedi Ender. "Bu anlaşılır bir hata. Üç saat iletişimi kaybedip bunu önemsemeyen bir kaptanla uçmaktansa her olası tehdidi ciddiye alan bir kaptanla uçmayı tercih ederim."</p>

  <p>Morgan zeytin dalını kabul etti. "Olaya bu açıdan baktığınıza sevindim Amiral Wiggin."</p>

  <p>"Ender," diyerek düzeltti onu Ender.</p>

  <p>Valentine gülümseyerek ayağa kalktı. "İzin verirseniz burada sizin masanızdaki dosyaları şifresiz hale getireceğim. Ama önce bana içindeki her şeyin kütüphaneye indirileceği konusunda söz vermeniz gerekiyor -kardeşimin özel mektubu dışında." Ender’e döndü. "Beni sevdiğini ve özlediğini söylüyor. Sana da ebeveynlerimize mektup yazmanı istediğini söylememi iletti. Zaman geçiyor ve senden haber alamadıkları için çok üzgünlermiş."</p>

  <p>"Evet," dedi Ender. "Gemi kalkar kalkmaz bunu yapmalıydım. Ama kişisel meseleler için iletişim aracını kullanmak istemedim." Morgan’a gülümsedi. "Sonra da kalkıp <i>bu</i> oluyor çünkü Peter ve Graff kendilerini pek önemli görüyorlar."</p>

  <p>"Benmerkezci kardeşime bir daha mesajları farklı bir yöntemle göndermesini söylerim," dedi Valentine. "Böyle bir mesajı göndermek için iletişim aracını kullanmamda sıkıntı yoktur umarım."</p>

  <p>Önlerinde Morgan yürüyordu ve kapıya yönelmişlerdi. Ender birden durdu.</p>

  <p>"Amiral Morgan," dedi Ender.</p>

  <p>"Lütfen bana Quincy de."</p>

  <p>"Ama bunu yapamam," dedi Ender. "Rütbelerimiz buna izin veriyor olabilir ama size böyle dediğimi birisi duyarsa bir gencin bir gemi kaptanıyla böyle konuşmasının yarattığı imaj sadece zarar verici olur. Eminim bu konuda aynı düşünüyoruzdur. Hiçbir şey bir kaptanın otoritesini sarsmamalı."</p>

  <p>"Çok bilgece konuştun," dedi Morgan. "Benim pozisyonumu benden daha iyi savunuyorsun. Ama bir şey diyecektin?"</p>

  <p>"Evet. Oyun okuması. Gerçekten bütün olay bundan ibaret <i>-Taming of the Shrew</i>'u okuyoruz. Ben Lucentio rolündeyim. Val’ın da küçük bir bölümü var. Herkes bunu sabırsızlıkla bekliyordu. Şimdi ise açıklama yapılmadan iptal edilmiş halde."</p>

  <p>Morgan şaşırmış gibi duruyordu. "Sadece bir oyun okumasıysa o zaman gidip yapın."</p>

  <p>"Tabi yaparız," dedi Ender, "izninizi aldığımıza göre. Ama biliyorsunuz, katılımcılardan bazıları gemi personelini de davet etti. İptal etmek bazı kırgınlıklara yol açmış olabilir. Moral bozucu bir şey, değil mi? Bunun <i>gerçekten</i> bir yanlış anlaşılma olduğunu belli etmenizi göstermenizi önerebilir miyim? Herhangi bir kırgınlık varsa ortadan kalksın böylece."</p>

  <p>"Benden ne gibi bir şey yapmamı bekliyorsun?" dedi Morgan.</p>

  <p>"Sadece -yeniden bir tarih belirlediğimizde neden gelip izlemiyorsunuz? Komediye güldüğünüzü görsünler."</p>

  <p>"O da bir rol alabilir," dedi Valentine. "Christopher Sly’ı oynayan kişi eminim rolünü-"</p>

  <p>"Ablam şaka yapıyor," dedi Ender. "Bu bir komedi ve içindeki her şey bir kaptanın mağrurluğuna yakışmaz. Sadece bir izleyici olarak gelmenizi öneriyorum. Hatta ilk yarısına gelseniz bile olur. Aradan sonra acil işlerinize dönmek isterseniz herkes anlayış gösterir. Ama bu sırada onları ve bu yolculuk süresince yaptıklarını gerçekten önemsediğinizi göstermiş olursunuz. Sizin liderliğinizin daha iyi olduğunu düşünmeye başlarlar ve bu yolculuk sonrasında da devam eder."</p>

  <p>"Yolculuk sonrasında mı?" diye sordu Valentine.</p>

  <p>Ender ona masumane bir bakış attı. "Amiral Morgan’ın bana konuşurken söylediği gibi sömürgecilerin hiç biri genç bir çocuğu yönetici olarak görmek istemezler. Yaptığım her şeyin arkasında Amiral Morgan’ın otoritesinin olduğunu görmek onların içini rahatlatacaktır. Bu yüzden amirali görmelerini ve onu tanımalarını çok önemli bir husus olarak görüyorum. Böylece ona iyi liderlik yapabileceği konusunda güveneceklerdir."</p>

  <p>Ender Valentine’ın kontrolünü kaybedip güleceği ya da çığlık atacağından korktu. Ama hiçbir şey yapmadı. "Anlıyorum," dedi.</p>

  <p>"Bu aslında iyi bir fikir," dedi Amiral Morgan. "Şimdi gidip hazırlıklara başlasak mı?"</p>

  <p>"Hayır," dedi Valentine. "Herkesin morali bozuk. Kimse pek havasında olmayacak. Neden önce olayları yatıştırmıyoruz? Her şeyin bir hata olduğunu ve hatanın <i>bana</i> ait olduğunu söyleriz. Sizin de iştirak edeceğinizi anons ederiz ve oyunun sahneleneceği için memnun olduğunuzu söyleriz. Herkes heyecanlanır ve sevinir. Ve vardiyası olmayan personelin de katılmasına izin verirseniz daha da iyi olur."</p>

  <p>"Geminin disiplinini azaltacak bir şey istemiyorum," dedi Morgan.</p>

  <p>Valentine çabucak cevap verdi. "Eğer orada onlarla beraber oturup oyunun keyfini çıkarırsanız bu bence herhangi bir şeyi azaltmaz, moral kazanmalarına bile yol açabilir. Oldukça iyi bir oyun ortaya koyuyoruz."</p>

  <p>"Hepimiz minnettar kalırız," dedi Ender.</p>

  <p>"Tabi ki," dedi Morgan. "Siz işinize bakın ve ben de yarın 1900’de orada olayım. Bugünkü başlama zamanı buydu değil mi?"</p>

  <p>Ender ve Valentine ayrıldılar. Onların çıktıktan sonra rahatça gülüp konuştuklarını gören mürettebat şaşırmış ve rahatlamışlardı.</p>

  <p>Kendi kamaralarına dönene kadar bu görünümden ödün vermediler ve içeri girer girmez Valentine "o tahtın arkasında yönetirken senin kukla olmanı mı bekliyor?"</p>

  <p>"Taht falan yok," dedi Ender. "Sence de bu benim pek çok sorunumu çözmüyor mu? 15 yaşındaki bir çocuğun biz oraya vardığımızda 40 yıldır orada yaşamış ve tarım yapmış o kadar sömürgeciye liderlik etmesi kolay değil. Ama Amiral Morgan gibi birisi emir vermeye ve emirlerine uyulmasına alışkın. Onun otoritesine ses çıkartmazlar."</p>

  <p>Valentine Ender’e delirdiğini düşünürmüş gibi baktı. Ender ne zaman dalga geçse yaptığı hareketi yaptı: alt dudağını seğirtti. Valentine’ın bunun ne olduğunu anlayacağını umuyordu -Amiral Morgan bütün konuşmalarını dinliyor olabilirdi ve şu anda büyük ihtimalle bunu yapıyordu, bu yüzden özel bir konuşma yapmaları mümkün değildi.</p>

  <p>"Peki," dedi Valentine. "Bunu sen kafana takmıyorsan ben de takmıyorum." Sonra o da <i>kendisinin</i> dalga geçtiğini bildiren hareketi yapıp gözlerini pörtletti.</p>

  <p>"Artık sorumluluk almak istemiyorum Val," dedi Ender. "Harp Okulu'nda ve Eros'ta yeterince sorumluluğum vardı. Bu yolculuğu arkadaşlar edinip okuyabildiğim kadar çok okuyarak geçirmek istiyorum."</p>

  <p>"Ve sonra 'Yaz Tatilimde Ne Yaptım' başlıklı bir deneme yazabilirsin."</p>

  <p>"Kalbin neşe doluysa yaz hiç bitmez," dedi Ender.</p>

  <p>"Tamamen saçmalıyorsun," dedi Valentine.</p>
</body>
</html>