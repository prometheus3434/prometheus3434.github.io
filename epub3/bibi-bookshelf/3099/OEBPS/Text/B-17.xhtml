<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="17">•17•</h2>

  <p><b>Alıcı:</b><a href="mailto:MinCol@ColMin.gov">MinCol@ColMin.gov</a></p>

  <p><b>Gönderen:</b> Gov%<a href="mailto:ShakespeareKol@ColMin.gov">ShakespeareKol@ColMin.gov</a></p>

  <p><b>Konu:</b> Hadi sessiz sedasız devrim yapalım</p>

  <div>
    <br/>
  </div>

  <p>Sevgili Hyrum,</p>

  <p>Uzak mesafeden yaptığın müdahale ve yerlilerin hevesi sayesinde yönetici olmam memnuniyetle karşılandı.</p>

  <p>Sömürgecileri gemiden indirmeye başladık. Bunun hızı onlar için ev inşa etmemize bağlı şekilde ayarlanıyor. Dört yerleşkeye ayrılıyoruz -ilk yerleşke Miranda ve Falstaff, Polonius ve Mercutio. Bir Caliban yerleşkesi de kurulma fikri vardı ama sonra insanlar ileride bir okul kurulduğunda maskotunun neye benzeyeceğini gözlerinin önüne getirince bundan vazgeçildi.</p>

  <p>Yerel özerkliğin kolonilerde kaçınılmaz olduğunu ve bunun ne kadar çabuk gerçekleşirse o kadar iyi olacağını sen de biliyorsun. Senin iyi niyetli olduğunu biliyorum ve Dünya’nın bir gün kendi parasını çıkarır diye zayıf bir umutla astronomik (sözcük oyunu yapmak istedim) fiyatlara mal olan uzay uçuşunu finanse etmeye devam etmesinin de çok önemli olduğunu biliyorum ama nüfus bunu istemedikçe U.F.’nun insanların başına zorla bir yönetici geçirmesi uzun vadede başarılı olamaz.</p>

  <p>U.F. gemilerinin elçilikle görevli işlerle gelip ticareti teşvik etmesi ve koloniler arasında iyi ilişkiler kurulmasına yardımcı olması, sömürgecileri ve stokları taşıması çok daha iyi olur. Yerel ekonomiye yük oluyorlar ve bunu telafi etmek için bu bence iyi bir yöntem.</p>

  <p>İki sene boyunca yöneticilik yapmayı düşünüyorum. Bu sürede bir anayasa hazırlanmasıyla ilgileneceğim. Anayasayı KolBak’a onay için değil -bu bizim anayasamız, bizim hoşumuza giderse kabul ederiz- senin KolBak diğer insanları Shakespeare’e göndermeye teşvik eder mi diye değerlendirebilmen için göndereceğiz. Sen gücünü bundan alıyorsun -sömürgecilerin bir koloniye katılıp katılamayacağına karar vererek.</p>

  <p>Ve belki de her koloniden bir temsilci tarafından oluşturulacak bir düzenleyici komisyon kurulabilir. Böylece kimlerin düzgün ticaret yapabildiği açık olur. Böylece çok kötü bir hükümete sahip bir koloni yeni sömürgecilerden ve ticaret ortaklığından mahrum bırakılabilir -ama tabi kimse ulaşması yarı ömür süren bir koloniye savaş açmak (başka bir deyişle kendi politikalarını dayatmak) gibi bir saçmalığa kalkışmamalı.</p>

  <p>Bu mektup bir çeşit özgürlük bildirgesi gibi mi oldu? Öyleyse bile çok da destekli değil. Bu mektubun tek amacı resmi olsun olmasın özgür olduğumuzu bildirmek. Bu insanlar 41 yıl boyunca kendi başlarına hayatta kaldılar. Yemek, teknoloji ve yeni üreme stokları (bitki, hayvan, insan) getirdiğimiz için memnunlar ama bunlar olmadan da yaşamaya devam edebilirlerdi.</p>

  <p>Bir açıdan bütün koloniler birer melez -gen ve kültürel geçmiş olarak insan, ama altyapı olarak formik. Formikler inşaatta iyiymiş; arazi açmak ya da su bulmak ya da onu işlemek zorunda değiliz, ve kanalizasyon sistemleri çok uzun zamandır buradaymış gibi olmasına rağmen düzgün işliyor. Güzel bir anıt! Bize hâlâ dışkılarımızdan kurtularak yardım ediyorlar. Formiklerin yaptıkları ve Sel Menach gibi başarılı bilim adamlarının yaptığı her şey kolonilerde olduğu için U.F. ve KolBak neler kaçırdığını bilmiyor.</p>

  <p>Ayrıca umarım her koloninin en azından senede bir kere ziyaret edildiği bir duruma geliriz. Büyük ihtimalle buna senin ve benim ömrüm yetmez ama amaç bu olmalı.</p>

  <p>Ama eğer tarih bize bir şey öğrettiyse o da böyle bir amacın 50 yıl içerisinde gayet yapılabilir bir şey olduğunu görecek olmamızdır. Gemiler her 6 ayda bir, ya da her ay, hatta her hafta bile böyle bir yolculuğu yapar hale gelebilir. Umarım ikimiz de o günleri görecek kadar yaşarız.</p>

  <p class="p8">-Andrew</p>

  <p>Çocukların işine akıl sır ermez. Alessandra bebekken Dorabella onun yapmaya çalıştığı garip şeylere sadece gülerdi. Sonra konuşacak yaşa geldiğinde sorduğu sorular o kadar rastgele bir düşünme sürecini işaret ediyordu ki Dorabella kızının gerçekten periler tarafından gönderilmiş olabileceğini düşünmeye başlamıştı.</p>

  <p>Ama okula gitme yaşına geldiğinde çocuklar daha mantıklı davranmaya ve konuşmaya başlarlardı. Bunu sağlayan öğretmenler ya da ebeveynler değil, kendi normallik standartlarına uyum göstermeyen çocuklarla dalga geçip küçük düşüren diğer çocuklar olurdu.</p>

  <p>Yine de Alessandra Dorabella’yı hâlâ şaşırtmaya devam ediyordu ve saçmalamak için tam da Ender’in bürokratik manevralarla zavallı Quincy'yi alt ettiği bu anı seçmişti.</p>

  <p>"Anne," dedi Alessandra, "uykudakilerin çoğu uyandı ve Shakespeare’e indiler. Bavullarımı günler önce hazırladım ama biz hâlâ inemedik. Biz ne zaman gidiyoruz?"</p>

  <p>"Bavullarını mı topladın?" dedi Dorabella. "Ben de bir düzenlilik nöbeti geçiriyorsun zannetmiştim ve garip bir hastalığın mı var acaba diye doktorlara soracaktım."</p>

  <p>"Ben şaka yapmıyorum Anne. Koloniye katılmak için imza attık. Şimdi koloniyle aramızda sadece bir araçlık mesafe var. Kontratımızı unuttun mu?"</p>

  <p>Dorabella güldü ama kızını bu şekilde vazgeçirmesi mümkün değildi. "Benim canım kızım," dedi Dorabella. "Ben artık evli bir kadınım. Kocam bu gemiye kaptanlık yapan amiral. Bu gemi nereye giderse o da oraya gidiyor. O nereye giderse ben oraya gidiyorum. Ben nereye gidersem sen de oraya gidiyorsun."</p>

  <p>Alessandra hiç bir şey demedi. Tartışmaya hazırlanıyormuş gibi bir hali vardı.Ama tartışmaya da girmedi. "Peki Anne. Yani iki sene boyunca daha kapalı alanda yaşayacağız."</p>

  <p>"Sevgili Quincyciğimin dediğine göre bir sonraki durağımız Dünya kadar uzakta olmayan başka bir koloniymiş. Sadece birkaç aylık bir uçuştan sonra oraya varmış olacakmışız."</p>

  <p>"Ama ben çok sıkıldım," dedi Alessandra. "Sıkıcı olmayan herkes gitti."</p>

  <p>"Ender Wiggin’i kast ediyorsun," dedi Dorabella. O başarılı genç adamı etkileyebileceğini gerçekten de ummuştum. Ama o bizi bir kenara atmayı tercih etmiş gibi duruyor."</p>

  <p>Alessandra şaşırdı. "Bizi mi?" diye sordu.</p>

  <p>"O çok zeki bir çocuk.Sevgili Quincyciğimi Shakespeare'den ayrılmaya zorladığında senin ve benim de gitmek zorunda kalacağımızı biliyordu."</p>

  <p>"Hiç bu açıdan düşünmemiştim," dedi Alessandra. Tamam, küstüm o zaman ona."</p>

  <p>Dorabella kızının bu tavrından şüphelendi. Alessandra hiç bir şeye itiraz etmiyordu. Normalde böyle davranmazdı. Ve Ender’e küstüğünü söylemesi de kendisinin çocukça peri konuşmasının bir parodisi gibiydi.</p>

  <p>"Ne planlıyorsun?" diye sordu Dorabella.</p>

  <p>"Ne planı? Bütün mürettebat meşgulken ve denizciler gezegendeyken ne planlayabilirim ki?"</p>

  <p>"İznim olmadan araçtan kaçıp haberim olmadan gezegene gitmeyi planlıyorsun."</p>

  <p>Alessandra Dorabella’ya bir deliye bakar gibi baktı. Alessandra yalan söyleyeceği zaman bu surat ifadesine bürünürdü. Dorabella buna hazırlıklıydı ve yalanı duyduğunda şaşırmadı. "Tabi ki hayır," dedi Alessandra. "İznini almayı planlıyorum."</p>

  <p>"Ama vermiyorum."</p>

  <p>"Anne, bunca yol geldik." Şimdi kendisi gibi konuşuyordu ve söylediklerinde samimi olduğuna inanılabilirdi. "Hiç olmazsa bir gezmek istiyorum. Yolculukta edindiğimiz arkadaşlarımıza elveda demek istiyorum. Gökyüzünü görmek istiyorum. İki yıldır gökyüzünü görmedim!"</p>

  <p>"Gökyüzündeydin," dedi Dorabella.</p>

  <p>"Ne kadar zekice bir cevap," dedi Alessandra. "Böyle deyince dışarı çıkma isteğim puf diye uçuverdi."</p>

  <p>Alessandra bahsini açınca fark etmişti ki Dorabella da dışarı çıkmak istiyordu. Gemideki spor salonu sürekli mürettebat ve denizcilerle doluydu. Her gün belli bir mesafe boyunca yürüyüş bandına çıkmak zorundalardı ama çıkıp yürüyünce bir yere gitmiş olmuyorlardı ki.</p>

  <p>"Bu çok da mantıksız değil," dedi Dorabella.</p>

  <p>"Gerçekten mi?"</p>

  <p>"Ne yani, sence mantıksız mı?"</p>

  <p>"Senin bunun mantıklı olduğunu fark edeceğini hiç düşünmemiştim."</p>

  <p>"Kırıldım," dedi Dorabella. "Ben de insanım. Ben de gökyüzündeki bulutları görmeyi özlüyorum. Burada bulut var değil mi?"</p>

  <p><i>"Ben</i> nerden bileyim Anne?"</p>

  <p>"Beraber gidelim," dedi Dorabella. "Ana-kız arkadaşlarımıza hoşça kalın deriz. Monopoli'den ayrılırken bunu yapmaya fırsatımız olmamıştı."</p>

  <p>"Bizim hiç arkadaşımız yoktu ki," dedi Alessandra.</p>

  <p>"Bal gibi de vardı. Ve onlara güle güle demeden gittiğimiz için çok kaba insanlar olduğumuzu düşünmüşlerdir."</p>

  <p>"Eminim buna takmışlardır. "40 yıl önce bize hoşça kal demeden giden şu Alessandra'dan haber var mı?"</p>

  <p>Dorabella güldü. Alessandra böyle iğneleyici espriler de yapabiliyordu.</p>

  <p>"Hanimiş benim zeki küçük peri kızım. Titania şirretlikte senin yanında halt etmiş."</p>

  <p>"Keşke Shakespeare okumayı <i>Taming of the Shrew</i>'dan sonra bıraksaydın."</p>

  <p>"Bütün hayatımı <i>Bir Yaz Gecesi Rüyası</i>'nda geçirmişim de haberim yokmuş," dedi Dorabella. "Bana yuva hissini işte o kitabı okumak verdi, yabancı bir gezegene gelmek değil."</p>

  <p>"Ben de <i>Fırtına</i>’nın içinde yaşıyorum," dedi Alessandra. "Bir adada kısılıyım ve buradan kaçmak için çıldırıyorum."</p>

  <p>Dorabella tekrar güldü. "Babana sorayım bakayım araçlardan biriyle gidip biraz dolaşıp geri dönebiliyor muymuşuz. Olur mu?"</p>

  <p>"Süper. Teşekkürler Anne."</p>

  <p>"Dur bakayım," dedi Dorabella.</p>

  <p>"Ne, ne oldu?"</p>

  <p>"Dediğimi çok çabuk kabul ettin. Ne planlıyorsun? Kaçıp ormana saklanacaksın, ben de sensiz gitmek zorunda kalana kadar bekleyeceksin, böyle bir şey mi olacak zannediyorsun? Mümkün değil canım. Sensiz gitmeyeceğim ve Quincy de bensiz gitmeyecek. Eğer kaçmaya çalışırsan denizciler izini bulup seni bana <i>zorla</i> getirirler. Anladın mı?" "Anne," dedi Alessandra. "En son kaçtığımda 6 yaşındaydım."</p>

  <p>"Canım benim, Monopoli'den ayrılmadan birkaç hafta önce de kaçtın. Okulu ekip Anneanneni görmeye gittin."</p>

  <p>"Ona kaçmak denmez," dedi Alessandra. "Geri geldim."</p>

  <p>"Anneannenin Şeytan’ın dul karısı olduğunu öğrendikten sonra."</p>

  <p>"Şeytanın öldüğünden haberim yoktu."</p>

  <p>"Hem <i>onunla</i> evli olup hem nasıl kendini öldürmesin?"</p>

  <p>Alessandra güldü. İşte işler böyle yürüyordu -yapılması gerekeni söylüyorsun ve sonra sana itaat ettikleri için onları güldürüp mutlu ediyorsun.</p>

  <p>"Shakespeare’i gezip sonra gemiye döneriz. Gemi artık bizim evimiz. Bunu unutma."</p>

  <p>"Unutmam," dedi Alessandra. "Ama Anne,"</p>

  <p>"Efendim canım peri kızım?"</p>

  <p>"O babam değil."</p>

  <p>Alessandra’nın neyden bahsettiğini anlaması Dorabella’nın bir dakikasını aldı. "Kim senin neyin değil?"</p>

  <p>"Amiral Morgan," dedi Alessandra. "Babam değil."</p>

  <p>"Ben senin annenim. O benim kocam. Ee, Quincy senin yeğenin mi oluyor?"</p>

  <p>"Babam. Falan. Değil."</p>

  <p>"Çok üzgünüm," dedi Dorabella. "Ben de işte öyle kendi kendime benim adıma mutlu olduğunu sanmıştım."</p>

  <p>"Senin adına çok mutluyum," dedi Alessandra. "Ama benim babam gerçek bir adamdı. Perilerin kralı falan değildi ve ormanda hüküm sürmek için kaybolmadı. Öldü. Evlendiğin kişiler senin kocan olabilir ama benim babam olamazlar."</p>

  <p>"Ben <i>herhangi</i> biriyle değil, kendisine çocuk doğuracağım harika bir adamla evlendim. Onun baban olduğunu reddediyorsan mirasını bırakacağı varisler bulmakta zorlanmaz."</p>

  <p>"Miras istemiyorum."</p>

  <p>"O zaman evlenirken dikkatli olsan iyi olur," dedi Dorabella, "çünkü benim gibi çocuklarını yokluk içinde büyütmek istemezsin."</p>

  <p>"Babam olduğunu söyleyip durma yeter," dedi Alessandra.</p>

  <p>"Ona bir şekilde seslenmek zorundasın, ben de öyle. Biraz makul ol kızım."</p>

  <p>"O zaman ona Prospero diyeceğim," dedi Alessandra, "çünkü bu duruma tam uygun."</p>

  <p>"Ne? Neden?"</p>

  <p>"Çünkü o tamamen kontrolü altında olduğumuz kuvvetli bir yabancı. Sen efendisini seven tatlı Ariel'sin. Ben de sadece özgür kalmak isteyen Caliban'ım."</p>

  <p>"Sen ergensin. Büyüyünce geçer."</p>

  <p>"Hayır."</p>

  <p>"Özgürlük diye bir şey yok," dedi Dorabella, sabrı taşıyordu. "Sadece bazen efendini seçme fırsatı yakalarsın."</p>

  <p>"Öyle olsun Anne. Sen kendininkini seçtin. Ama ben daha seçmedim."</p>

  <p>"O Wiggin denen çocuğun hâlâ seni umursadığını düşünüyorsun."</p>

  <p>"Bunu düşünmüyorum, biliyorum ama umutlarımı da ona bağlamıyorum."</p>

  <p>"Kendini ona sundun ve seni geri çevirdi tatlım. Farketmediysen söyleyeyim, bayağı bayağı küçük düştün.</p>

  <p>Alessandra’nın yüzü biraz kızardı ve odanın kapısına meyletti. Arkasını tekrar döndüğünde suratında öfke ve acı okunuyordu. "İzlemişsin," dedi. "Quincy kaydetmiş ve sen de izlemişsin!"</p>

  <p>"Tabi ki izledim," dedi Dorabella. "Ben izlemeseydim o ya da mürettebattan birisi izleyecekti. Seni röntgenlemelerini istemedim."</p>

  <p>"Beni Ender’in karşısına soyunmam için gönderdin ve bunu kaydettiklerini biliyordun. Ve bunu <i>izledin.</i> Beni <i>izledin."</i></p>

  <p>"Sonuç olarak soyunmadın değil mi? Soyunsaydın ne olacaktı ki? Kıçını sildiğim yıllarda çıplak vücudunu öyle açılardan gördüm ki inanamazsın."</p>

  <p>"Senden nefret ediyorum Anne."</p>

  <p>"Beni seviyorsun çünkü sana göz kulak oluyorum."</p>

  <p>"Ve Ender beni küçük düşürmedi. Reddetmedi de. <i>Seni </i>reddetti. Senin beni soktuğun hali reddetti."</p>

  <p>"Teşekkürler Anne! Artık sevdiğim adamdan nefret ediyorum’a ne oldu?"</p>

  <p>"Böyle bir şey demedim."</p>

  <p>"Bana teşekkür ettin, kıkırdadın, ve sonra tekrar teşekkür ettin. Seni onu ayartacak bir orospuya çevirirken halinden gayet memnundun. Seni ne zaman isteğin dışında bir şey yapmaya zorladım?"</p>

  <p>"Ender’in beni sevmesi için ne yapmam gerektiğini söyledin. Ama sadece Ender gibi bir adam senin oyunlarına kanmaz!"</p>

  <p><i>"Adam</i> mı? Çocuk demek istedin herhalde. O 'oyuna' kanmamasının tek sebebi cinsel olgunluğa erişmemiş olması. Tabi eğer heteroseksüelse."</p>

  <p>"Ağzından çıkanı kulağın duysun Anne," dedi Alessandra. "Önce Ender şöyle iyi böyle iyi, bulabileceğin en iyi adam diyorsun, sonra da seni utandıran eşcinsel bir velet diyorsun. Onu işine geldiği gibi yargılıyorsun."</p>

  <p>"Hayır benim miniğim. Küçük kızımın işine geldiği gibi yargılıyorum."</p>

  <p>"O şu anda hiç işime gelmiyor," dedi Alessandra.</p>

  <p>"Ben de bunu demek istiyordum," dedi Dorabella. "Yine de bunu dediğim için beni azarlıyorsun. Kararını ver küçük Caliban." Sonra Dorabella gülmeye başladı ve hiç istemese de Alessandra da ona katıldı. Güldüğü için kendine, ya da onu güldürdüğü için annesine o kadar kızgındı ki odadan çıktı ve arkasından kapıyı çarptı. En azından denedi -kapının süspansiyonu devreye girdi ve oldukça yavaş kapandı.</p>

  <p>Zavallı Alessandra. Hiç bir şey istediği gibi gitmiyordu.</p>

  <p>Gerçek dünyaya hoş geldin evladım. Bir gün Quincy'yi kendime aşık etmemin senin için yaptığım en iyi şey olduğunu göreceksin. Çünkü her şeyi senin için yapıyorum. Karşılığında tek beklediğim de karşına çıkarttığım fırsatları değerlendirmen.</p>

  <div>
    <br/>
  </div>

  <p>Valentine sakin kalabilmek için odada yürüyordu ama Ender’e o kadar kızgındı ki kendine hakim olamıyordu. Yorgunluktan zar zor konuşabildiği zamanlarda bile herkese "uygun"du. Yeni sömürgeciler ve eski yerlilerle konuşuyor, sorularını cevaplıyor, 2 yıl önce ayak üstü konuştuğu ve dolayısıyla hatırlamasının mümkün olmadığı konuları tartışıyordu. Ama yakın ve özel bir ilişkisi olan birisi onunla konuşmak istediğinde ortada yoktu.</p>

  <p>Bu davranış tıpkı ebeveynlerine mektup yazmamasına benziyordu. Bunu yapmayı reddetmemişti ve yapacağına dair söz vermişti. Sonra ise yapmamıştı. O kadar.</p>

  <p>Son iki yıldır -imalarla- zavallı Alessandra aşık olursa bunu hoş karşılayacağını söylüyordu. Şimdi annesiyle beraber "etrafı gezmeye" gelmişlerdi. Kızın belli ki görmek istediği tek bir şey vardı: Ender Wiggin. Ve o ortada yoktu.</p>

  <p>Valentine bıkmıştı. Çocuk gerçekten cesurdu ama yapmasına gerek olmayan duygusal bir karşılaşma söz konusuysa bu cesaretten söz etmek mümkün değildi. Bu kızdan kaçabilirdi ve belki de bunun da bir tür net bir mesaj olduğunu düşünüyordu ama ona birkaç söz borçluydu. Ona en azından bir hoşça kal demeliydi. Bunu isteyerek ya da severek yapmasına da gerek yoktu. Sadece bunu yapmalıydı.</p>

  <p>Sonunda Zenobiyolog iletişim odasında onu buldu. Bir şeyler yazıyordu -Graff’a ya da bu yeni dünyadaki hayatlarını hiç alakadar etmeyen başka birisine bir mektup.</p>

  <p>"Burada olduğuna göre," dedi Valentine, "hiç bir bahanen olamaz."</p>

  <p>Ender ona baktı ve gerçekten şaşırmış gibiydi. Büyük ihtimalle numara yapmıyordu -büyük ihtimalle kızı aklından o kadar çıkarmıştı ki Valentine’ın neyden bahsettiğine dair hiç bir fikri yoktu.</p>

  <p>"Elektronik postanı kontrol ediyorsun. Bu demektir ki bu araç gezisinin yolcu listesini görmüşsün."</p>

  <p>"Yeni sömürgecilerle çoktan görüştüm."</p>

  <p>"Bir tanesi hariç,"</p>

  <p>Ender bir kaşını havaya kaldırdı. "Alessandra artık bir sömürgeci değil."</p>

  <p>"Seni arıyor,"</p>

  <p>"Herhangi birisine benim nerede olduğumu sorarsa öğrenir. Nerede olduğum çok büyük bir sır değil."</p>

  <p>"Soramaz."</p>

  <p>"Peki o zaman beni nasıl bulmayı planlıyor?"</p>

  <p>"Bana aptal numarası yapma. Her ne kadar inanılmaz derecede aptalmışsın gibi davransan da aptal olduğunu düşünecek kadar aptal değilim."</p>

  <p>"Peki, aptallıkla ilgili kısmı anladım. Biraz ayrıntı verir misin?"</p>

  <p>"İnanılmazzzzz aptal."</p>

  <p>"Aptallığımın derecesiyle ilgili değil ablacığım."</p>

  <p>"Duygusuzsun."</p>

  <p>"Valentine," dedi Ender, "arada bir, hiç ne yaptığımı biliyor olabileceğimi düşünmüyor musun? Bana birazcık olsun güvenemez misin?"</p>

  <p>"Bence duygusal olarak zor bir yüzleşmeden kaçınıyorsun."</p>

  <p>"O zaman neden senden de saklanmıyorum?"</p>

  <p>Valentine ava giderken avlandığı için sinirlenmeli mi yoksa Ender kendisiyle yapacağı bir yüzleşmenin duygusal olacağını düşündüğü için rahatlamalı mıydı emin olamadı. Val kendisinin Aslında yüzleşmelerinin Ender üzerinde duygusal bir etki bıraktığından emin değildi.</p>

  <p>Ender önündeki ekrana bakıp içini çekti. "Neyden bahsettiğim hakkında hiç bir fikrin olmasa bile zamanlaman her zamanki gibi kusursuz."</p>

  <p>"E söyle o zaman, ne oldu?"</p>

  <p>Ender ayağa kalkmıştı ve Valentine onun ne kadar uzamış olduğunu yeni fark etmişti. Ondan daha uzundu. Onun uzadığını fark etmişti ama kendisini geçtiğinin farkında değildi. Ve ayakkabı da giymiyordu.</p>

  <p>"Val," dedi Ender usulca. "Dediklerime ve yaptıklarıma baksaydın neler olduğunu anlardın, ama analiz etmiyorsun. Doğru olmayan bir şey görüyorsun ve üzerine düşünmeyip hemen ' Ender yanlış bir şey yapıyor ve buna engel olmalıyım' diyorsun."</p>

  <p>"Düşünüyorum! Analiz de ediyorum!"</p>

  <p>"Herkesi ve her şeyi analiz ediyorsun. Harp Okulu'nun tarihini yazdığın kitabın bu yüzden çok doğru ve güzel."</p>

  <p>"Okudun mu?"</p>

  <p>"Üç gün önce vermiştim. Tabi ki okudum."</p>

  <p>"Hiç bir yorumda bulunmadın."</p>

  <p>"Kitabı bitirdiğimden beri ilk defa karşılaştık. Val, düşün lütfen."</p>

  <p>"Bana büyüklük taslama!"</p>

  <p>"Büyüklük taslandığını <i>hissetmek</i> maalesef <i>düşünmek</i> değil," dedi Ender. Artık siniri bozulmuştu. "Beni anlayana kadar yargılama. Beni zaten yargıladıysan anlayamazsın. Alessandra’ya kötü davrandığımı düşünüyorsun ama durum böyle değil. Ona oldukça iyi davrandım ve hayatını kurtarmak üzereyim. Ama sen benim doğru şeyi yapabileceğime inanamıyorsun. Benim doğru şeyi yapmadığıma karar vermeden önce doğru olan şeyin <i>ne</i> olduğunu bile düşünmüyorsun."</p>

  <p>"Yaptığın ve benim yapmadığını düşündüğüm şey ne? Kız sana aşık ve-"</p>

  <p>"Duygusal davranıyor, mantıklı değil. Onun için iyi olan şeyi düşünmüyor. Karşı karşıya olduğu en büyük tehlikenin kalbinin kırılması olduğunu düşünüyorsun."</p>

  <p>Valentine sinirden deliye döndü. Ne tehlikesinden bahsediyor? Alesandra’nın Ender'den başka neye ihtiyacı var? Valentine neyi gözden kaçırıyordu?</p>

  <p>Ender ona sarıldı ve sonra yanından geçip önce odadan sonra da binadan çıktı. Valentine’ın onu takip etmek dışında bir seçeneği yoktu.</p>

  <p>Ender bilim tesisinin -aslında sadece 4 tane tek katlı binalardan oluşan ve koloninin ve sömürgecilerin hayatlarını idame ettirebilmesi için bir avuç bilim adamının biyoloji ve teknoloji konularında çalıştığı bir yer olan- ortasındaki çim ekili alandan yavaşça geçti. Gerçi artık gemiyle yeni gelenler sayesinde evler dolup taşıyordu ve Ender de işçilerle konuşup önceliği yeni bilim binaları yapılmasına vermelerini söylemişti. Binalardan gelen ses sağır edici değildi çünkü çok az güç kaynakları vardı. Ama talimatlar ve uyarılar bağırılıyor, balta ve çekiç sesleri geliyordu ve hepsi toplanınca ortaya coşkulu bir ses çıkıyordu. Maksatlı ve hoş karşılanan değişimin sesi.</p>

  <p>Ender gerçekten Toscanolar’ın nerede olacağını biliyor muydu?görünüşe göre tam doğru yere gidiyordu. Ve şimdi düşündüğünde -analiz ettiğinde, teşekkürler Ender!-Ender’in gezileri bitene kadar beklemiş olacağını fark etti. Araç yüklenmiş ve dönüşe hazırdı. En son araç değildi, ama içinde denizcilerin ve mürettebatın nispeten az sayıda olduğu araçlardan biri. Çok da önemli olmayan yolcuları taşıyan bir araç.</p>

  <p>Yine de son anda gelmişti. Alessandra tek başına rampanın dibinde duruyordu. Annesi de giysisinin koluna yapışmış onu araca bindirmeye çalışıyordu. Ender’in ona doğru geldiğini görünce annesinden kurtuldu ve Ender’e doğru koşmaya başladı. Zavallı kız kendini çok belli ediyordu.</p>

  <p>Kollarını Ender’e sardı ve Ender de isteyerek ona sarıldı. Valentine Ender’in bu kadar içten davranmasına şaşırmıştı. Bunu yaparak ne mesaj vermek istiyordu? Kız bu hareketten ne çıkarım yapacaktı? Ender, gerçekten bu kadar duyarsız mısın?</p>

  <p>Kız kollarına atladığında Ender bir adım geri çekilip sarsıntıyı karşılamaya hazırlandı ama kulağına yaklaşabilecek kadar yakın durdu.</p>

  <p>"16 yaşındakiler ailelerinin izni olmadan kolonilere katılabilirler," dedi usulca.</p>

  <p>Alessandra geri çekildi ve Ender’in gözlerine baktı.</p>

  <p>"Hayır," dedi Ender. "Aramızda hiç bir şey olmayacak. Benim için kalmanı istemiyorum."</p>

  <p>"O zaman neden kalmamı teklif ediyorsun?"</p>

  <p>"Sana kalmanı teklif etmiyorum," dedi Ender. "Sana bunun <i>nasıl</i> yapılacağını söylüyorum. Tam şimdi, tam burada seni annenden azat edebilirim. Onun yerine geçmek ya da hayatını kontrol etmek için değil, senin kendi hayatının kontrolünü eline alman için. Tek soru, bunu istiyor musun?"</p>

  <p>Alessandra’nın gözleri doldu. "Beni sevmiyor musun?"</p>

  <p>"Sana değer veriyorum," dedi Ender. "Hiç özgür olamamış iyi bir insansın. Her şeyini annen kontrol ediyor. Sana hikayeler anlatıyor ve sonunda ona inanıp onun istediğini yapıyorsun. Ne istediğini bildiğinden bile emin değilsin. Burada Shakespeare’de kalırsan bunu öğrenebilirsin. Annen ve Amiral Morgan'la beraberken ise böyle bir şey olur mu bilemem."</p>

  <p>Anladı ve başını salladı. "Ne istediğimi biliyorum. Kalmak istiyorum."</p>

  <p>"O zaman kal," dedi Ender.</p>

  <p>"Ona sen söyle," dedi Alessandra. "Lütfen."</p>

  <p>"Hayır."</p>

  <p>"Onunla ben konuşursam saçmaladığımı gösteren sebepler bulacak."</p>

  <p>"Ona inanma."</p>

  <p>"Bana kendimi suçlu hissettirecek. Sanki ona kötülük yapıyormuşum gibi..."</p>

  <p>"Böyle bir şey yapmıyorsun. Bir anlamda <i>onuda</i> özgür bırakıyorsun. Morgan'dan çocuk sahibi olur ve senin için endişelenmez."</p>

  <p>"Ondan da mı haberin var? Çocuk yapacaklarını biliyor musun?"</p>

  <p>Ender içini çekti. "Şu anda bunu konuşacak zamanımız yok. Araç kalkmak üzere ve annen seni almaya geliyor. Kalmaya karar verirsen sana arka çıkarım. Eğer isteyerek onunla gidersen seni durdurmak için kılımı bile kıpırdatmam."</p>

  <p>Bunu dedikten sonra Ender geri çekildi ve Dorabella geldi.</p>

  <p>"Ne yaptığını biliyorum," dedi Anne. "Kal ve oyuncağı ol diye sana istediğin her şeyi vaat ediyor."</p>

  <p>"Anne," dedi Alessandra, "alakası bile yok."</p>

  <p>"Sana söylediği her şey yalan. Seni sevmiyor."</p>

  <p>"Beni sevmediğini biliyorum," dedi Alessandra. "Bunu söyledi."</p>

  <p>Annesinin suratındaki şaşkınlık ifadesini görmek hoştu. "Peki o sarılma da neyin nesiydi? Sana öyle sokulması?"</p>

  <p>"Kulağıma bir şey fısıldadı."</p>

  <p>"Ne dedi?"</p>

  <p>"Bana zaten bildiğim bir şeyi hatırlattı," dedi Alessandra.</p>

  <p>"Bana bunları araçta anlatırsın benim canım periciğim, çünkü insanlar sabırsızlanmaya başladılar. Geç kalıp babanı sinirlendirmek istemiyorlar."</p>

  <p>Alessandra annesine Quincy'den <i>asla</i> 'babası' olarak bahsetmemesi gerektiğini söyleyeli daha bir gün bile geçmemişti ve daha şimdiden bunu yapmaya başlamıştı. Hep böyle oluyordu -işlerin nasıl yürüyeceğine Annesi karar veriyordu ve Alessandra’nın bunu değiştirebilmek için yapabileceği hiç bir şey yoktu. Değişmek zorunda kalan hep Alessandra'ydı. Annesi bir şey istediğinde eninde sonunda Alessandra buna uyum göstermek zorunda kalıyordu çünkü böylesi daha kolaydı. İşlerin onun istediği gibi olmasının daha iyi olduğuna Annesi onu hep inandırıyordu.</p>

  <p>Ona sadece bir kez karşı çıktım ve bunu da arkasından yaptım. Bakmıyorken. Haberi olmayacağına ikna olduğumda. Ondan korkuyorum, ki anneannem gibi bir canavar olmamasına rağmen. Ya da... ya da belki de öyledir, ama asla ona karşı çıkıp bunu öğrenme fırsatım olmadı.</p>

  <p>Onunla gitmek zorunda değilim. Burada kalabilirim.</p>

  <p>Ama Ender beni sevmiyor. Burada başka kimim var ki? Hiç arkadaşım yok. Yolculuktan tanıdıklarım var ama onların Annemle alakası var, benle yok. Benimle konuştukları zaman hep Annemin onlara söylettiği şeyleri söylüyorlardı.Hiç arkadaşım yok.</p>

  <p>Bana bir birey gibi davranan tek kişiler Ender ve Valentine. Ve Ender beni sevmiyor.</p>

  <p>Neden beni sevmiyor? Benim neyim var? Güzelim, akıllıyım. Ender ya da Valentine kadar akıllı değilim belki ama Dünya’da bile <i>kimse</i> o kadar akıllı değil ki! Beni istiyor, ama sevmiyor. Onun için herhangi birisiyim, koca bir hiç! Ve burada kalırsam bu sürekli suratıma çarpılacak.</p>

  <p>"Benim periciğim," dedi Annesi ve yine koluna yapıştı. "Benimle gel. Yıldızların arasında gezeceğiz ve çok mutlu olacağız! Deniz Harp Okulu'ndan harika bir eğitim alacaksın -baban bana söz verdi- ve uygun yaşa geldiğinde Dünya’nın yakınlarında olacağız. Böylece gerçek bir üniversiteye gidebilir ve kendine o pis ve bencil çocuk yerine gerçek bir <i>erkek </i>bulabilirsin.</p>

  <p>Annesi onu araca doğru sürüklüyordu. İşler hep böyle yürüyordu. Annesinin planlarına uyum sağlamak kaçınılmaz gibiydi. Alternatifler de hep korkunçtu. Alessandra’yı Annesi gibi kimse anlamıyordu.</p>

  <p>Ama Annem anlamıyor, diye düşündü Alessandra. <i>Beni-</i>anlamıyor. Kafasında yarattığı beni anlıyor. Peri kızım.</p>

  <p>Alessandra arkasına baktı ve gözleri Ender’i aradı.Yüzünde hiç bir ifade olmadan duruyordu. Bunu nasıl yapabiliyor? Hiç duygusu yok mu? Beni özlemeyecek mi? Beni aramayacak mı? Bu duruma müdahale etmeyecek mi? Hayır. Bunu yapmayacağını söyledi. Bana... kendi seçimim... isteyerek...</p>

  <p>Onunla kendi isteğimle mi gidiyorum?</p>

  <p>Beni sürüklüyor ama hiç güç uygulamıyor. Her adımda beni telkin ediyor ve ben de gidiyorum. Fareli köyün kavalcısının arkasından giden fareler gibi onu takip ediyorum. Sesinin müziği beni transa sokuyor ve ben de takip ediyorum ve sonunda kendimi... burada, rampada, araca binmeye giderken buluyorum.</p>

  <p>Ve bunu yapınca yine onun kontrolünde olacağım. Quincy'le yapacağı çocuklara bir rakip ve sonunda da bir başbelası... O zaman ne olacak, bana düşman olduğunda? Bunun olmaması sadece benden istediği her şeye rıza gösterirsem mümkün.</p>

  <p>Alessandra durdu.</p>

  <p>Annesinin eli kolundan kaydı -gerçekten de annesi onu tutmuyordu, sadece eli üzerindeydi.</p>

  <p>"Alessandra," dedi Annesi. "Ona baktığını gördüm ama anlamıyor musun? Seni istemiyor. Seni çağırmıyor. Burası sana göre bir yer değil. Ama yukarıda, yıldızlarda seni benim sevgim bekliyor. Beraber olacağımız büyülü ve harika bir yer orası.</p>

  <p>Ama beraber olacakları orası büyülü değildi. Annesinin büyülü diye <i>adlandırdığı</i> bir kabustu. Ve şimdi o "harika yer "de başka birisi daha vardı ve Annesi onunla beraber olup ona çocuk doğuracaktı.</p>

  <p>Annem sadece bana değil kendisine de yalan söylüyor. Benim gelmemi aslında o da istemiyor. O kendine yeni bir yaşam buldu ve bu hiç bir şeyi değiştirmeyecekmiş gibi davranıyor. Ama aslında Annem benden kurtulmak istiyor. Böylece kendisi mutlu olabilecek. 16 yıl boyunca ona sadece yük oldum ve hayal ettiği şeyleri gerçekleştirmesine mani oldum. Şimdi rüyalarının erkeğini buldu -en azından ona hayallerindeki yaşamı verebilecek bir adam. Ve ben buna engel oluyorum.</p>

  <p>"Anne," dedi Alessandra. "Ben seninle gelmiyorum."</p>

  <p>"Geliyorsun."</p>

  <p>"16 yaşımdayım," dedi Alessandra. "Kanuna göre artık bir koloniye katılıp katılmama tercihini kendim yapabilirim."</p>

  <p>"Saçmalık."</p>

  <p>"Ama doğru. Valentine Wiggin koloniye daha 15 yaşındayken katıldı. Ailesi bunu istemedi ama yine de geldi."</p>

  <p>"Sana böyle mi söyledi? Yalan! Şimdi bunu yapmak sana romantik ve cesurca bir hareket gibi gelebilir ama böyle bir şey yaparsan burada hep <i>yalnız</i> olursun."</p>

  <p>"Anne," dedi Alessandra. "Ne yaparsam yapayım, öyle ya da böyle yalnızım zaten."</p>

  <p>Annesi bunu duyunca irkildi. "Bunu hangi cüretle söylüyorsun seni nankör velet," dedi. "Seninle beraberim. Hiç yalnız değilsin."</p>

  <p>"Hep yalnızım," dedi Alessandra. "Ve sen <i>hiç</i> benimle beraber değilsin. Sen sevgili peri kızınla berabersin. Ve bu <i>ben </i>değilim."</p>

  <p>Alessandra arkasını döndü ve rampadan aşağı doğru yürümeye başladı.</p>

  <p>Annesinin ayak seslerini duydu. Hayır, bunu hissetti çünkü rampa ayaklarının altında hafifçe titriyordu.</p>

  <p>Sonra Annesi onu arkasından itti ve dengesini kaybetti. "Git o zaman seni küçük orospu!" diye bağırdı Annesi.</p>

  <p>Alessandra dengesini sağlamaya çalıştı ama vücudunun üst tarafı alt tarafından daha ilerideydi ve rampadan yuvarlanmaya başlayacaktı. Rampadan yuvarlanacak, düşecek ve çok kötü bir şekilde yere çarpacaktı. Ellerini de kendine siper edemeyecekti.</p>

  <p>Bir saniyeden daha kısa bir zamanda aklından bunlar geçti ama sonra arkadan uzanan bir el onu yakaladı. Böylece rampada yuvarlanmamış, sadece biraz sarsılmıştı. Onu yakalayan Annesi değildi. O, kendisini demin itmiş olduğu birkaç adım gerideydi. Onu tutan ve suratında nazik ve endişeli bir ifade olan Ensign Akbar'dı.</p>

  <p>"İyi misin?" dedi Alessandra doğrulur doğrulmaz.</p>

  <p>"İşte böyle!" diye bağırdı Annesi. "O nankör veleti hemen buraya getir."</p>

  <p>"Bizimle gemiye gelmek istiyor musun?" diye sordu Ensign Akbar.</p>

  <p>"Tabi ki istiyor," dedi Annesi. Akbar’ın hemen arkasına kadar gelmişti. Alessandra Annesindeki değişimi görebiliyordu. Alessandra’ya orospu ve velet diyen ve çığlık çığlığa bağıran bir kadından sevgi dolu peri kraliçesine dönüşmüştü. "Sevgili peri kızım sadece Annesiyle beraberken mutlu."</p>

  <p>"Sanırım burada kalmak istiyorum," dedi Alessandra usulca. "Beni bırakır mısın?"</p>

  <p>Ensign Akbar ona doğru eğildi ve tıpkı Ender gibi kulağına fısıldadı. "Keşke ben de seninle burada kalabilseydim," dedi. Sonra askeri selam durdu. "Güle güle Alessandra Toscano. Bu güzel yeni dünyada mutlu bir hayatın olsun."</p>

  <p>"Ne diyorsun sen! Kocam bu davranışın yüzünden seni askeri mahkemeye verecek!" Annesi Ensign Akbar’ın yanından geçti ve elini Alessandra’ya uzattı. Ölümün kemikli eli gibi duruyordu.</p>

  <p>Ensign Akbar onu bileğinden tuttu.</p>

  <p>"Bu ne cüret," diye suratına kükredi. "Kendi ölüm fermanını imzaladın, isyandan yargılanacaksın!"</p>

  <p>"Amiral Morgan karısının kanuna karşı gelmesini engellediğim için bu davranışımı onaylayacaktır," dedi Ensign Akbar. "Bu sömürgecinin kontratının yükümlülüklerini yerine getirdiğini bilecek ve şimdi kuralına göre bu kolonide kalmasına izin vermeme karşı çıkmayacaktır."</p>

  <p>Annesi suratını Akbar'ınkine yaklaştırdı ve Alessandra Annesinin saçtığı tükürüklerin nasıl Akbar’ın suratına sıçradığını görebiliyordu. Yine de yerinden kıpırdamadı bile. "Bu yüzden değil seni aptal," dedi Annesi. "Gemideki karanlık bir odada bana tecavüz etmeye çalıştığın için."</p>

  <p>Bir an için Alessandra böyle bir şeyin ne zaman olmuş olabileceğini ve Annesinin neden bundan hiç bahsetmemiş olduğunu düşündü.</p>

  <p>Sonra fark etti: Böyle bir şey olmamıştı ki. Annesi oldu diyecekti. Ensign Akbar’ı bu yalanla tehdit ediyordu. Ve kesin olan bir şey vardı -Annesi iyi bir yalancıydı çünkü kendi yalanlarına inanıyordu.</p>

  <p>Ama Akbar sadece gülümsedi. "Bayan Dorabella Morgan bir şeyi unutuyor."</p>

  <p>"Neymiş o?"</p>

  <p>"Her şey kaydediliyor." Sonra Akbar Annesinin kolunu bıraktı, arkasını döndü ve rampayı çıkması için onu hafifçe dürttü.</p>

  <p>Alessandra kendini tutamadı ve kısa bir kahkaha attı.</p>

  <p>Annesi sinirden köpürmüş bir halde arkasını döndü. Anneannesine benzemişti. "Anneanne," dedi Alessandra bağırarak. "Onu Dünya’da bıraktık zannediyordum ama bak, meğerse bizimle gelmiş."</p>

  <p>Bu Alessandra’nın diyebileceği en zalimce şeydi. Annesi bunu duyunca şok oldu. Aynı zamanda en basit haliyle gerçek buydu ve Alessandra bunu Annesini incitmek için söylememişti. Ağzından öyle çıkıvermişti. "Güle güle Anne," dedi Alessandra. Amiral Morgan'la bol bol çocuk yap. Hep mutlu ol. Keşke olabilsen. Umarım olursun." Sonra Ensign Akbar eşliğinde rampadan indi.</p>

  <p>Ender oradaydı -Annesine bakarken yaklaşmıştı ve Alessandra fark etmemişti. Gerçekten de kendisi için gelmişti.</p>

  <p>Ensign'la beraber rampadan indiler; Ender’in rampaya çıkmamış olduğu Alessandra’nın dikkatini çekti.</p>

  <p>"Ensign Akbar," dedi Ender, "Amiral Morgan konusunda yanılıyorsun. Sırf onun istediği olsun diye bile olsa ona inanacaktır."</p>

  <p>"Korkarım haklısın," dedi. "Ama ne yapabilirim ki?"</p>

  <p>"Görevinden istifa edebilirsin. Hem gerçek hem de izafi zamana göre görev süreni doldurdun."</p>

  <p>"Yolculuk sırasında böyle bir şey yapamam."</p>

  <p>"Ama yolculukta değilsin," dedi Ender. "Hegemoni’nin kontrolünde olan bir limandasın ve burada yönetici benim."</p>

  <p>"Bana izin vermez," dedi Akbar.</p>

  <p>"Verir," dedi Ender. "Bu kanuna uymak zorunda çünkü bir yolculuk sırasında ona mutlak güç sağlayan da aynı kanun. Eğer bunu sana karşı çiğnerse o zaman kendisine karşı da çiğnenebilir. Bunu biliyor."</p>

  <p>"Ve eğer bilmiyorduysa da," dedi Akbar, "bunu şu anda ona söylüyorsun."</p>

  <p>"Evet," dedi Ender. "Bu yüzden Bayan Morgan’a karşı çıkmanın sonuçlarıyla yüzleşmek zorunda değilsin. Sen doğru tavır sergiledin. Burada, Miranda Kasabası'nda layık olduğun saygıyı görerek yaşayabilirsin." Ender döndü ve eliyle bütün yerleşkeyi işaret etti. "Kasabamız küçük ama bak -gemiden çok daha büyük."</p>

  <p>Bu doğruydu. Alessandra bunu ilk kez fark ediyordu. Burası kocamandı. Birisini sevmiyorsan ondan kaçacak yer bulabilirdin. Kendine özel bir alan yaratıp orada kimsenin duymasını istemediğin şeyleri söyleyebilir, kendi başına kalabilirdin.</p>

  <p>Doğru kararı vermişim.</p>

  <p>Ensign Akbar da Alessandra da rampadan indi. Rampanın üst tarafında Annesi bir şeyler söylüyordu ama Alessandra sözcükleri seçemiyordu. Bir şeyler dediği kesindi ama Alessandra anlamıyordu.</p>

  <p>Duymasına gerek te yoktu. Anlamasına gerek yoktu. Artık Annesinin dünyasında yaşamıyordu.</p>
</body>
</html>