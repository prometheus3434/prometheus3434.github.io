<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="3">•3•</h2>

  <p><b>Alıcı:</b>mazerrackham%varolmayan@tahminedilemez.com/hayali.kahramanlar</p>

  <p><b>Gönderen:</b>hgraff%educadmin@ifcom.gov{kendini-imha-eden protokol}</p>

  <p><b>Konu:</b> Ufak bir yolculuğa ne dersin?</p>

  <div>
    <br/>
  </div>

  <p>Sevgili Mazer,</p>

  <p>Son yolculuğundan geri dönmeyi neredeyse reddettiğini herkes kadar iyi biliyorum ve artık seni bir yere yollamalarına kesinlikle izin vermeyeceğim. Ama benim adıma ifade vermekle büyük bir risk aldın (ya da Ender için; ya da gerçek ve adalet için; sebeplerini bildiğimi iddia etmiyorum) ve olaylar kızıştı. Bence en iyisi daha az göz önünde olman ve böylece işlerine daha az karışılacak. Bunun yolu bir koloni gemisinin kumandanı olman. Ender’i güvenli bir yere götürecek olan yere geminin kumandanı.</p>

  <p>Kırk yıllık bir yolculuğa çıktığın için tamamen göz ardı edildiğinde seni hemen kalkmayan bir gemiye atamak kolay olacaktır. Bu sefer kamuya açık bir şey yok. Sadece bir şekilde gitmemiş olacaksın.</p>

  <p>Ender’e gelince bu yalanı ondan hiç saklamayacağız. Artık daha fazla süprizle karşılaşmasına gerek yok. Ama aynı zamanda senin ya da benim korumamıza da ihtiyacı yok. Bence bunu pek çok kez kanıtladı.</p>

  <p class="p8">-Hyrum</p>

  <p class="p1">Not: <i>tahminedilemez.com’da gizli kalmak için gerçek ismini kullanman çok şirin. İroniden anladığını kim tahmin edebilirdi ki?</i></p>

  <div>
    <br/>
  </div>

  <p>Anne ve Baba evde değiller. Bu kötü bir şey çünkü bunun anlamı Peter’ın evde istediği gibi at koşturabileceğiydi ve işler kesinlikle o yöne doğru gidiyordu.</p>

  <p>"Bu işin içine çekildiğime inanamıyorum," dedi Peter.</p>

  <p>"Hangi iş?"</p>

  <p>"Locke ve Demosthenes’in Ender’in eve dönmemesi için direttiği bir duruma."</p>

  <p>"Olayı pek takip edememişsin," dedi Valentine. "Demosthenes Ender’in geri gelmesi ve Amerika’yı eski büyüklüğüne taşıması için bastırıyor. Locke ise her zamanki gibi ara yolu bulmaya çalışan uzlaştırıcı rolünde, zavallı yatıştırıcı."</p>

  <p>"Kapa çeneni," dedi Peter. "Aptal rolü oynamak için geç kaldın. Ama bu askeri mahkeme meselesini Wiggin ismine leke sürme kampanyasına dönüştüreceklerini bilemezdim!"</p>

  <p>"Anladım," dedi Valentine. "Olay Ender değil, olay Locke kimliğinle kim olduğunu, yani Ender’in kardeşi olduğunu açıklamadan durumdan yararlanamaman. Tabi bu senin için pek iyi bir reklam olmaz."</p>

  <p>"Nüfuz sahibi olduğum bir konuma gelmeden hiç bir şey başaramam ve Ender insanları öldürdüğü için şimdi işim daha da zor."</p>

  <p>"Nefsi-müdafaa sırasında."</p>

  <p>"Daha bebekken."</p>

  <p>"Çok net hatırlıyorum ki," dedi Valentine, "bir keresinde onu öldürmeye yemin etmiştin."</p>

  <p>"Ciddi değildim."</p>

  <p> Valentine bundan o kadar da emin değildi. Birkaç Yılbaşı önce Peter’ın aniden iyi bir insan gibi davranmaya başlamasından kuşkulanan sadece Valentine'dı. Sözüm ona Aziz Nick ya da Heap tarafından, fedakarlık merhemiyle vaftiz edilmiştir. "Demek istediğim şey Ender’in kendisini tehdit eden <i>herkesi</i> öldürmediği."</p>

  <p>Ve işte -eski öfkesinden bir kesit. Peter kendini kontrol etmeye çalışırken Valentine izledi ve eğlendi.</p>

  <p>"Ender’in dönüşü konusunda duruşumuzu değiştirmemiz için artık çok geç." Bunu bir suçlama gibi söyledi, sanki her şey Valentine’ın fikriymiş gibi.</p>

  <p>Bir açıdan öyleydi tabi. Ama uygulama kısmı değil -o senaryoyu Peter yazmıştı.</p>

  <p>"Ama Locke'un kimliğinin ifşa edilmesine izin vermeden önce Ender’in itibarını yükseltmeliyiz. Bu kolay olmayacak. Bunu hangimizin yapması gerektiğine karar veremiyorum. Bir yandan bu işe karakter açısından Demosthenes uygun -ama onun sunacağı nedenlere insanlar inanmaz. Diğer yandan Locke bunu açıkça yaparsa kim olduğum ortaya çıktığında insanlar benim gizli planlarım olduğunu düşünecekler."</p>

  <p>Valentine -yıllardır- Albay Graff ve muhtemelen U.F.'nun yarısının Locke ve Demosthenes’in kim olduğunu bildiklerini bildiği halde sırıtmadı bile. Ender riske girmesin diye bunu gizli tutmuşlardı. Ama eninde sonunda birisi ağzından kaçıracaktı -ve bu Peter’ın zamanlamasına uymayacaktı.</p>

  <p>"Hayır, bence yapmamız gereken," dedi Peter, "her şeye rağmen onu eve getirmek. Ama Amerika’ya değil ya da en azından hükümetinin kontrolü altına girmemesi lazım. Bence Locke genç kahraman hakkında şefkatli bir konuşma yapmalı ve sömürülmekten kurtulamadığını söylemeli." Peter Locke sesini takındı -bu öyle bir uzlaşmacı mızmızlanmaydı ki halk arasında bu sesi çıkarsaydı herkes onu dinlemeyi bırakırdı. "Bırakın eve dönsün, kurtardığı dünyanın bir vatandaşı olarak. Bırakalım Hegemon'un Konseyi onu korusun. Eğer kimse onu tehdit etmezse çocuk da bir tehlike oluşturmaz." Peter muzaffer bir şekilde ona baktı ve tekrar kendi sesini kullanmaya başladı. "Gördün mü? Onu eve getiririz ve sonra kimliğim ortaya çıktığında, evet, sadık bir kardeşim, ama aynı zamanda bütün dünyanın iyiliğini düşünerek hareket ettim, sadece Amerika’nın çıkarlarını düşünerek değil.</p>

  <p>"Birkaç şeyi unutuyorsun," dedi Valentine.</p>

  <p>Peter ona baktı. Bir hata yapmakla suçlanmaktan nefret ediyordu ama Valentine genellikle haklı olduğu için onu dinlemeliydi. Nasılsa sonradan da Valentine’ın itirazını daha önce düşünmüş gibi yapıyordu.</p>

  <p>"İlk olarak Ender’in eve dönmek istediğini düşünüyorsun."</p>

  <p>"Tabi ki eve dönmek istiyor."</p>

  <p>"Bunu bilemezsin. Onu tanımıyoruz. İkinci olarak eve geldiğinde insanlar onun sevimli tipine bakıp çocuk öldüren bir katil olduğunu düşünmeyi bırakacaklar zannediyorsun."</p>

  <p>"İkimiz de askeri mahkemenin kayıtlarını izledik," dedi Peter. "O insanlar Ender Wiggin’i seviyorlar. Söyledikleri ve yaptıkları her şeyde bunu görebilirsin. Onlar için önemli olan şey onu korumaktı. Ender buradayken buradakiler de aynı şekilde davranıyorlardı."</p>

  <p>"Burada hiç bir zaman <i>gerçekten</i> yaşamadı," dedi Valentine. "O gittikten sonra taşındık, unuttun mu?"</p>

  <p>Yine bir bakış. "Ender insanları onun için ölmek ister hale getiriyor."</p>

  <p>"Ya da onu öldürmek," dedi Valentine gülümseyerek.</p>

  <p>"Ender <i>yetişkinlere</i> kendini sevdiriyor."</p>

  <p>"Yani ilk sorunumuza geri döndük."</p>

  <p>"Eve dönmek istiyor," dedi Peter. "O bir insan. İnsanlar yuvalarına dönmek ister."</p>

  <p>"Peki Ender’in evi neresi?" diye sordu Valentine. "Hayatının yarıdan fazlasını Harp Okulu'nda geçirdi. Bizimle beraber yaşamak hakkında ne hatırlıyor ki? Ona sürekli kabadayılık yapan bir ağabey, onu öldürmekle tehdit eden-"</p>

  <p>"Özür dileyeceğim," dedi Peter. "O şekilde davrandığım için <i>gerçekten</i> üzgünüm."</p>

  <p>"Ama eve dönmezse özür dileyemezsin. Ayrıca Ender akıllı çocuktur. Bizden daha akıllı -Harp Okulu'na onun gidip bizim gidemememizin bir sebebi var. Dolayısıyla onu nasıl kullandığını anlayacak. Hegemon'un Konseyi -tam bir saçmalık. Ender senin kontrolünden çıkacak."</p>

  <p>"O savaş için eğitildi, politika için değil," dedi Peter.</p>

  <p>Minik gülümsemesi o kadar kendini beğenmişti ki Valentine onun suratını beyzbol sopasıyla parçalamak istedi. "Fark etmez," dedi Valentine. "Locke ne yazarsa yazsın, onu eve getiremezsin."</p>

  <p>"Peki o neden?"</p>

  <p>"Çünkü ondan ve dönüşünden korkan kuvvetleri sen yaratmadın, sadece onlardan yararlandın. Düşüncelerini değiştirmeyecekler, mevzubahis Locke olsa bile. Ve tabi Demosthenes de sana izin vermeyecek."</p>

  <p>Peter eğlenmişti ve küçümseme dolu bir bakış attı. "Vay, demek serbest çalışmaya başlıyorsun, öyle mi?"</p>

  <p>"Sen insanların ona acıyıp geri dönmesini sağlayana kadar ben onları korkutup uzayda tutmalarını sağlayabilirim."</p>

  <p>"Onu çok sevdiğini sanıyordum. Eve dönmesini istediğini düşünüyordum."</p>

  <p>"Son yedi yıldır eve gelmesini istiyordum," dedi Valentine. "Ve sen de gittiğine memnundun. Ama şimdi -Hegemon'un Konseyi tarafından korunabilsin diye onu eve getirmek- senin kontrolün altına girmesi demek çünkü orası senin dalkavuklarınla dolu-"</p>

  <p>"Locke'un dalkavuklarıyla," diye düzeltti onu Peter.</p>

  <p>"Senin kariyerini ilerletebilecek bir araç olsun diye Ender’i eve getirmekte sana yardım etmeyeceğim."</p>

  <p>"Sırf ağabeyinin kötülüğünü istediğin için sevgili küçük kardeşini uzayda sürgüne mahkûm ediyorsun, öyle mi?" diye sordu Peter. "Vay be, <i>beni</i> sevmediğine sevindim.</p>

  <p>"Aynen öyle Peter," dedi Valentine. "Bunca yılı senin kontrolünde geçirdim. Tam olarak nasıl bir his olduğunu biliyorum. Ender nefret ederdi bundan. Biliyorum, çünkü ben nefret ediyorum."</p>

  <p>"Bütün bunlar hoşuna gidiyordu. Demosthenes olmak -gücün insana kendini nasıl hissettirdiğini biliyorsun."</p>

  <p>"Gücün benim üzerimden senin ellerine akmasının insana kendini nasıl hissettirdiğini biliyorum," dedi Valentine.</p>

  <p>"Olay bu mu yani? Aniden güce mi susadın?"</p>

  <p>"Peter, en iyi tanıdığını zannettiğin insanlar hakkında hiç bir şey bilmiyorsun. Sana senin gücünü istediğimi söylemiyorum. Senin kontrolünden çıktığımı söylüyorum."</p>

  <p>"Peki, o zaman Demosthenes denemelerini ben kendim yazarım."</p>

  <p>"Hayır, yazmayacaksın çünkü insanlar yanlış bir şeyler olduğunu fark ederler. Demosthenes olamazsın."</p>

  <p>"Senin yapabileceğin herhangi bir şeyi..."</p>

  <p>"Bütün şifreleri değiştirdim. Demosthenes’in bütün üyeliklerini ve parasını sakladım. Hiç birine ulaşamazsın."</p>

  <p>Peter ona acımayla baktı. "İstersem hepsini bulurum."</p>

  <p>"Sana pek faydası olmaz. Demosthenes emekli oluyor Peter. Kötü sağlık durumunu bahane ederek politikadan çekilecek ve Locke'u desteklediğini açıklayacak!"</p>

  <p>Peter korkuyla ona baktı. "Bunu yapamazsın! Demosthenes’in desteğini almak Locke'u bitirir!"</p>

  <p>"Gördün mü? Seni korkutan bazı silahlarım var."</p>

  <p>"Bunu neden yapasın ki? Onca yıl geçti ve şimdi aniden oyuncak bebeklerini toplayıp çay partisinden ayrılmaya mı karar verdin?"</p>

  <p>"Ben hiç bebeklerle oynamadım Peter. Belli ki sen oynamışsın."</p>

  <p>"Kes şunu," dedi Peter ciddiyetle. "Cidden. Hiç komik değil. Hadi Ender’i eve geri getirelim. Onu senin dediğin gibi kontrol etmeye çalışmayacağım."</p>

  <p>"Yani beni kontrol ettiğin gibi."</p>

  <p>"Hadi ama Val," dedi Peter. "Locke olduğumu açıklamadan birkaç yıla daha ihtiyacım var -ve Ender’in kardeşi olduğumu. Ender’in itibarını düzeltmenin bana yararı olacak, ama ona da olacak."</p>

  <p>"Bence de bunu yap. Ender’in itibarını düzelt, Peter. Ama bence eve dönmemeli. Ben onun yanına gideceğim. Eminim Annem ve Babam da gelirler."</p>

  <p>"Uzayda gezintiye çıkabilmen için sana para vermeyeceklerdir -özellikle Eros’a kadar gitmen için. Bu aylar sürer. Şu anda resmen güneşin diğer tarafında."</p>

  <p>"Gezintiye değil," dedi Valentine. "Dünya’yı terk ediyorum. Sürgününde Ender'le birlikte olacağım"</p>

  <p>Bir an için Peter ona inandı. Peter’ın yüzünde içten gelen bir panik görmek Valentine için hoştu. Sonra rahatladı. "Annem ve Babam sana izin vermezler."</p>

  <p>"15 yaşındaki dişilerin sömürgeci olmak için ailelerinin rızasına ihtiyaçları yoktur. Üreme için uygun yaştayız ve gönüllü olacak kadar aptal olduğumuza inanıyorlar."</p>

  <p>"Sömürgecilerin bu olayla ne ilgisi var? Ender sömürgeci olmayacak ki."</p>

  <p>"Onunla başka ne yapacaklar ki? U.F.'nun kalan tek görevi bu ve Ender onların sorumluluğunda. Bu yüzden onunla aynı koloniye atanabilmek için ayarlamalar yapmaya başladım."</p>

  <p>"Bu hayallere nasıl kapıldın? Koloniler, gönüllü sürgünler, bular delilik. Gelecek tam burada, Dünya’da, galaksinin uzak bir köşesinde değil."</p>

  <p>"Formiklerin dünyaları galaksinin bizimle aynı kolundaydı, galaksiler boyunca uzakta değil," dedi Valentine ciddiyetle, onu sinir etmek için. "Ve Peter, sırf <i>senin</i> geleceğin dünyanın lideri olmaya bağlı diye bu bütün hayatımı senin yanında yardımcın olarak geçirmek istediğim anlamına gelmiyor. Gençliğimi aldın, beni kullandın, ama geri kalan yıllarımı sensiz geçireceğim canım."</p>

  <p>"Evliymişiz gibi konuşman mide bulandırıcı."</p>

  <p>"Eski bir filmdeymişiz gibi konuşuyorum," dedi Valentine.</p>

  <p>"Ben film izlemem," dedi Peter, "bu yüzden neyden bahsettiğini bilmiyorum."</p>

  <p>"Bilmediğin çok şey var," dedi Valentine. Bir an için Ender harap bir haldeyken Graff’ın Valentine onu tekrar işinin başına dünyaya dönsün diye Dünya’ya getirip ikisini konuşturduğunu Peter’a söylemeyi düşündü, ve netlerdeki gizli kimliklerinin Graff tarafından bilindiğini. Suratındaki gülümsemeyi bunlar silerdi.</p>

  <p>Ama bu neye yol açardı ki? Peter’ı hiçbir şey bilmiyor şekilde bırakmak herkesin iyiliği içindi.</p>

  <p>Konuşurlarken Peter masasında amaçsız işler yapıyor ve bir şeyler karalıyordu. Valentine şimdi onun hiç olmadığı kadar sinirli olduğunu gördü. "Ne var?" diye sordu, kötü haberler olduğunu varsayarak.</p>

  <p>"Arka kapılarımı kapattın!" dedi Peter.</p>

  <p>Valentine bunun ne anlama geldiğini anlamak için bir an durdu. Sonra fark etti -Peter belli ki kendisinin Demosthenes’in önemli sitelere ve kimliklerine ulaşımının olduğunun Valentine tarafından fark edilmeyeceğini düşünüyordu. Ne kadar da aptal. O gizli kimlikleri ve hesapları Valentine adına aldığında bununla böbürlenmişti ve Valentine da <i>tabi ki</i> kendine arka kapılar yarattığını biliyordu. Gerçekten Valentine’ın bunlara müdahale etmeyeceğini mi düşünmüştü? Birkaç hafta içinde hepsini bulmuştu; Demosthenes'le Peter’ın netlerde yapabileceği her şeyi Valentine geri alabilirdi. Ve bütün şifreleri ve giriş kodlarını değiştirdiğinde arka kapıları da kapamıştı. Ne zannediyordu ki?</p>

  <p>"Peter," dedi, "sana anahtar verseydim şimdi kapalı olmazlardı, değil mi?"</p>

  <p>Peter ayağa kalktı. Yüzü kıpkırmızıydı ve yumrukları sıkılmıştı. "Seni nankör küçük orospu."</p>

  <p>"Ne yapacaksın Peter? Bana vuracak mısın? Ben hazırım. Sanırım seni alt edebilirim."</p>

  <p>Peter tekrar oturdu. "Git," dedi. "Uzaya git. Demosthenes’i kapat. Sana ihtiyacım yok. Kimseye ihtiyacım yok."</p>

  <p>"İşte bu yüzden tam bir kaybedensin," dedi Valentine. "Herkesin işbirliği olmadan dünyayı yönetemeyeceğini anlayana kadar amacına asla ulaşamayacaksın. Onları kandıramazsın, onları zorlayamazsın. Seni izlemek istiyor olmalılar. İskender’in askerlerinin onu izleyip onun için savaşmak istedikleri gibi. İstemeyi bıraktıkları zaman gücü buharlaştı. <i>Herkese</i> ihtiyacın var ama bunu fark edemeyecek kadar narsistsin."</p>

  <p>"Dünya'daki önemli konumlardaki insanların gönüllü işbirliklerine ihtiyacım var," dedi Peter, "ama sen onlardan biri olmayacaksın, değil mi? Git, Anneme ve Babama ne yaptığını söyle. Kalplerini kır. Umurunda mı? Değerli Enderciğini görmek için gidiyorsun nasılsa."</p>

  <p>"Ondan hâlâ nefret ediyorsun," dedi Valentine.</p>

  <p>"Ondan hiç nefret etmedim," dedi Peter. "Ama şu anda kesinlikle senden nefret ediyorum. Çok değil, ama yatağına işemek isteyecek kadar."</p>

  <p>Bu aralarında süregelen bir şakaydı. Valentine kendini tutamadı ve güldü. "Peter, tam bir <b>çocuksun</b>."</p>

  <div>
    <br/>
  </div>

  <p>Anne ve Baba Valentine’ın kararını hoş karşıladılar. Ama onunla gitmeyi reddettiler. "Val" dedi Babası, "bence haklısın -Ender eve dönmeyecek. Bunun ayırdına varmak kalbimizi kırdı. Senin ona katılmak istemen de çok güzel, sömürge muhabbetine katılmasanız, uzayda birkaç ay ya da birkaç yıl geçirseniz bile. Sana kavuşacak olması çok güzel."</p>

  <p>"Siz de olsanız daha güzel olurdu."</p>

  <p>Babası kafasını iki yana salladı. Annesi parmaklarını gözlerine bastırdı -bu onun ağlamayacağım anlamına gelen hareketiydi.</p>

  <p>"Gidemeyiz," dedi Baba. "Bizim işimiz burada."</p>

  <p>"Birkaç sene sensiz idare edebilirler."</p>

  <p>"Senin için demesi kolay," dedi Baba. "Sen gençsin. Birkaç yıl senin için nedir ki? Ama biz senden daha yaşlıyız. Yaşlı değiliz, senden daha yaşlıyız. Zaman kavramımız seninkinden farklı. Ender’i seviyoruz ama sırf onu ziyaret etmek için aylarımızı ya da yıllarımızı harcayamayız. O kadar zamanımız yok."</p>

  <p>"Olay da tam olarak bu," dedi Valentine. "Çok zamanınız yok -Ender’i tekrar görme şansı yakalamak için zamanınız ise çok daha kısıtlı."</p>

  <p>"Val," dedi Anne titrek bir sesle. "Şimdi yapacağımız hiçbir şey bize kayıp yılları geri getirmeyecek."</p>

  <p>Haklıydı ve Valentine bunu biliyordu. Ama aradaki bağlantıyı anlamıyordu. "Yani ona ölmüş gibi mi davranacaksınız?"</p>

  <p>"Val," dedi Baba. "Yaşadığını biliyoruz. Ama aynı zamanda bizi istemediğini de biliyoruz. Ona mektup yazdık -savaş bittikten sonra. Graff -yargılanan kişi- cevap verdi. Ender bize mektup yazmak istemiyormuş. Bizim yazdıklarımızı okuyormuş ama Graff’a bize diyecek bir şeyi olmadığını söylemiş."</p>

  <p>"Graff yalancının teki," dedi Valentine. "Büyük ihtimalle Ender’e hiçbir mektubunuzu göstermemiştir bile."</p>

  <p>"Bu mümkün," dedi Baba. "Ama Ender’in bize ihtiyacı yok. O 13 yaşında. Bir erkek oluyor. Yanımızdan ayrıldığından beri kendini çok iyi idare etti ama aynı zamanda pek çok kötü şey yaşadı ve biz yanında değildik. Gitmemize izin verdiği için bizi hiç affetmeyeceğini düşünüyorum."</p>

  <p>"Tercih hakkınız yoktu," dedi Valentine. "Onu siz isteseniz de istemeseniz de Harp Okulu'na alacaklardı."</p>

  <p>"Eminim bu ona mantıklı geliyordur," dedi Anne. "Peki ama kalbinde?"</p>

  <p>"Yani sizsiz gidiyorum," dedi Valentine. Gitmek istemeyecekleri aklının ucundan bile geçmemişti.</p>

  <p>"Bizsiz gideceksin," dedi Baba. "Çocuklar böyle yapar. Ayrılana kadar evde kalırlar. Sonra bir daha görünmezler. Ziyaret etseler, tekrar ailelerinin yanına taşınsalar bile hiçbir şey eskisi gibi olmaz. Olacağını sanırsın ama olmaz. Ender'le böyle oldu ve seninle de böyle olacak."</p>

  <p>"Bunun iyi yönü," dedi şimdi biraz ağlamaya başlamış olan Anne, "artık Peter'la olmayacak olman."</p>

  <p>Valentine annesinin böyle bir şey söylediğine inanamadı.</p>

  <p>"Onunla çok zaman geçirdin," dedi Anne. "Seni kötü etkiliyor. Seni mutsuz ediyor. Seni kendi hayatına çekiyor ki kendin bir hayata sahip olamayasın."</p>

  <p>"Bu şimdi bizim işimiz olacak," dedi Baba.</p>

  <p>"İyi şanslar," Valentine’ın diyebildiği tek şeydi. Ebeveynleri Peter’ı gerçekten anlıyor olabilirler miydi? Anlıyorlarsa neden senelerce istediği gibi takılmasına izin vermişlerdi ki?</p>

  <p>"Görüyorsun ya, Val," dedi Baba, "eğer şimdi biz de Ender’e gidersek, onun ebeveynleri olmak isteriz. Ama onun üzerinde hiçbir otoritemiz yok. Ona sunabilecek bir şeyimiz de yok. Artık onun ebeveyne ihtiyacı yok."</p>

  <p>"Öte yandan," dedi Anne. "Kız kardeş farklı bir şey ve bu ona iyi gelebilir." Valentine’ın elini tuttu. Bir şey isteyecekti.</p>

  <p>Bu yüzden Valentine annesinin isteyebileceği tek şeyi ona verdi. Bir söz. "Ona arka çıkacağım," dedi Valentine, "bana ihtiyacı olduğu sürece."</p>

  <p>"Senden de bunu beklerdik canım," dedi Anne. Valentine’ın elini sıktı. Belli ki istediği buydu.</p>

  <p>"Nazik ve sevecen," dedi Baba. "Senin doğan hep böyleydi. Ve Ender hep senin sevgili küçük kardeşindi."</p>

  <p>Valentine küçüklüklerinden kalma bu eski ifadeyi duyunca irkildi. Sevgili küçük kardeş. İğrenç. "Onu böyle çağıracağımdan emin olabilirsiniz."</p>

  <p>"Bunu yap," dedi Annesi. "Ender güzel şeyler hatırlatılmasını sever."</p>

  <p>Annesi gerçekten Ender’in eskiden, altı yaşındayken sevdiği şeylerin şimdi, 13 yaşındayken de geçerli olacağını mı düşünüyordu?</p>

  <p>Valentine’ın aklını okumuş gibi cevap verdi. "İnsanlar değişmez, Val. Temel karakterleri değişmez. Nasıl bir yetişkin olacağın seni doğumundan beri tanıyan insanlar için ortadadır."</p>

  <p>Valentine güldü. "Peki... o zaman neden Peter’ın yaşamasına izin verdiniz?"</p>

  <p>Güldüler, ama rahatsız da olmuşlardı. "Val," dedi Baba, "bunu anlamanı beklemiyoruz ama Peter’ı bu hale getiren bazı şeyler... aynı zamanda bir gün onu çok büyük bir insan haline getirebilecek şeyler."</p>

  <p>"Peki ya ben?" diye sordu Valentine. "Madem fal bakıyorsunuz."</p>

  <p>"Val," dedi Baba. "Senin yapman gereken tek şey hayatını yaşaman. Böylece etrafındaki herkes daha mutlu olacaktır."</p>

  <p>"Büyüklük yok yani."</p>

  <p>"Val," dedi Anne, "iyilik her zaman büyüklüğe üstün gelir."</p>

  <p>"Tarih kitaplarında durum bu değil ama," dedi Valentine</p>

  <p>"O zaman tarihi yanlış insanlar yazıyor, değil mi?" dedi Baba.</p>
</body>
</html>