<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="19">•19•</h2>

  <p><b>Alıcı:</b> pwiggin%<a href="mailto:ret@gso.nc.pub">ret@gso.nc.pub</a>, twiggin%<a href="mailto:em@uncg.edu">em@uncg.edu</a></p>

  <p><b>Gönderen: </b>Gov%ShakespeareCoI@ MinCol.gov</p>

  <p><b>Konu: </b>Üçüncü</p>

  <div>
    <br/>
  </div>

  <p>Sevgili Anne ve Baba,</p>

  <p>Bazen insanın elinden bir şey gelmiyor. Sizin açınızdan üçüncü ve en genç çocuğunuzdan haber almadan 47 sene geçti. Benim açımdan ise hayatımın altı yılı sadece formikleri yok etmeyi düşünerek geçti. Zaferimizin ertesi yılında başka iki öğrenciyi öldürdüğümü, hiç bir zaman anlayamadığımı düşündüğüm düşünme yetisine sahip bir türü yok ettiğimi ve her hatamın bedelinin ışık yılları uzaktaki erkek ve kadınlar tarafından hayatlarıyla ödendiğini öğrendim. Sonraki iki yıllık yolculuğumda ise bir an için bile gerçek duygu ve düşüncelerimi dışarı vuramadım.</p>

  <p>Bütün bunlar olurken bana verdiğiniz yaşamın ne anlama geldiğini düşünüyordum. İstenildiği takdirde hükümete verilmek üzere sözleşme yapıp bir çocuk sahibi olmak -bu biraz Rumpelstiltskin’in hikayesine benzemiyor mu? Hikayeye göre bir aile çocuklarını bir cüceye vereceklerken birisi bu anlaşmayı bozma hakkını onlara veren gizli ismi duyar. Bizim senaryomuzda evren olayları bizim lehimize döndürmedi ve Rumpelstilsk’in geldiğinde çocuğu teslim ettiniz. Beni.</p>

  <p>Ben de bir tercih yaptım -ama 6 yaşında ne kadar bilinçli olduğum da tartışmaya açık. Zaten kendim olduğumu düşünüyordum; düşünüp karar verme yetimde eksiklik olmadığını... Ama şimdi geçmişe dönüp baktığımda neden bu tercihi yaptığımı anlayamıyorum. Kısmen Peter’ın tehdit ve baskılarından kaçmak istiyordum çünkü Valentine onu durduramıyordu ve sizin olaylardan haberiniz bile yoktu. Kısmen de tanıdığım insanların hayatlarını kurtarmak istiyordum. Özellikle de kendi koruyucum Valentine’ı.</p>

  <p>Sonunda az da olsa önemli ve ünlü bir çocuk olacağımı umut ediyordum. Kısmen rekabeti, kumandan olmak isteyen diğer çocukları arkada bırakmak istiyordum. Kısmen yasadışı, istenmeyen, iğrenilen ve dünyanın kaynaklarını ailelerine düşen paydan daha çok almalarına yol açan Üçüncü olmanın ağır yükünden ve sürekli olarak bunların hatırlatılmasından kaçmak istiyordum.</p>

  <p>Kısmen gitmemin senin ağlaman (Anne) ve senin bağırıp çağırman (Baba) üzerinde ailemiz açısından iyi bir etkisi olacağını düşünüyordum. Ekstra bir çocukları olduğu için kanunen yaptırım uygulanan insanlar olmayacaktınız. Bu ekran gidince görünürde bir bahane kalmayacaktı. Sizin insanlara “doğumuna askeri eğitim alabilsin diye devlet yetki verdi ama zamanı gelince gitmeyi reddetti,” dediğinizi duyabiliyor gibiydim.</p>

  <p>Tek bir sebep için vardım. Zamanı geldiğinde yaratımımın amacını yerine getirmek dışında bir seçeneğim olmadığını düşünüyordum.</p>

  <p>Yaptım da, değil mi? Harp Okulu’nda diğer çocuklara üstün geldim, hem de en iyi strateji uzmanı olmamama rağmen (en iyi Bean’di). Çocuklardan oluşan ordumu ve pilotları bilmeyerek de olsa tam bir zafere taşıdım -ama yine de söylemem gerekir ki hayati bir anda beni kendime getiren Bean’di. Yardıma ihtiyaç duyduğum için utanmıyorum. Görev boyumdan çok büyüktü, hatta Bean ve diğer çoğu çocuk için de, ama benim ayrıca görevim herkesten en iyi şekilde yararlanmaktı.</p>

  <p>Ama zafer kazandıktan sonra eve gidemedim. Graff’ın askeri mahkemesi, uluslararası durum gibi şeyler vardı. Uluslar büyük savaş kahramanı Amerika’nın dünyadaki askerlerine liderlik etse olabileceklerden korkuyorlardı.</p>

  <p>Ama başka bir şey daha olduğunu itiraf ediyorum. Hem ablam hem de ağabeyimin benim tekrar Dünya’ya dönmemin engellenmesine yol açan yazılar yazdıklarının farkına vardım. Peter’ın sebebini tahmin edebiliyordum; bebekken aramızda olanların devamı gibi bir şeydi. Peter benimle aynı dünyada yaşayamazdı. O zamanlar durum böyleydi.</p>

  <p>Bu işte bir gariplik vardı. Hayatının çoğunu Eros’ta geçirmiş bir çocuktum ve Dünya’ya dönemiyordum. Kardeşlerim beni uzak tutmaya çalışan insanlarla iş birliği yapıyorlardı. Ve hiç bir haber videosunda ebeveynlerimin çocuklarının eve dönmesini istediklerini bildiren bir sesleniş ya da bildiri göremedim. Ayrıca ben size gelemediğim için sizin gelip beni görmeye çalışmanız gibi bir çaba da duymadım.</p>

  <p>Bunların yerine Valentine çıkageldi ve bir şekilde, bir sebepten benim SİZE yazmam gerektiğini söyledi. İki senelik yolculuğumuz boyunca -sizin zamanınıza göre 40 sene-Valentine bana sizle olan konuşmalarını bildirdi ve size yazmam gerektiğini söyleyip durdu. Posta adresimi kolaylıkla alabilirdiniz ve Valentine’a yazdığınız şekilde bana da yazabilirdiniz ama sizden haber alamadım.</p>

  <p>Ben de bekledim.</p>

  <p>Şimdi oldukça yaşlısınız. Peter neredeyse 60 yaşında ve dünyayı yönetiyor -bütün hayallerini gerçekleştirdi ama pek çok kabus yaşamış gibi bir hali var. Haberlerden öğrendiğime göre hep onun yanındaydınız ve ona yardım ettiniz. Basına onu desteklediğinizi bildiren demeçler verdiniz ve kriz zamanlarında cesurca arkasında durdunuz. Harika ebeveynlik yapıyorsunuz. İşinizi iyi biliyorsunuz.</p>

  <p>Ve bekledim.</p>

  <p>Son zamanlarda sizlerle alakasız birkaç sorunun cevabını öğrendim ve aramızdaki sessizliğin yarısından ben sorumlu olduğum için size yazmaya karar verdim. Yine de bu kapıyı açmak nasıl benim yükümlülüğüm oluyor anlamıyorum. 6 yaşındaki bir çocuğun sorumsuzluğundan ilişkimizi tekrar kurulabileceği bir zamanda sürdürmek için adım atan kişi haline nasıl geldim?</p>

  <p>Benden utandığınızı düşündüm. “Zafer”im cinayetlerimin skandallarıyla örtülüydü; böylece beni aklınızdan çıkarmak istediğinizi düşündüm. O zaman hangi hakla beni fark etmenizi beklerim? Daha sizin evinizde yaşayan bir çocukken bir çocuk öldürdüm. Bundan Harp Okulu’nu sorumlu tutamazsınız. Neden beni yaratıp altı yıl yetiştirmenizin sorumluluğunu almadınız?</p>

  <p>Başarıma hayran kaldığınızı ve kendinizi bana layık görmediğiniz için ilişki kurmaktan çekindiğinizi düşündüm ve bu yüzden benim sizi davet etmemi beklediğinizi. Ama Peter’ın başarıları da büyük sayılır -Dünya’da barışı sağladı sonuçta!- ve onun yanında olmaktan çekinmediniz. Bu yüzden hayranlık duymak çok geçerli bir bahaneymiş gibi gelmedi.</p>

  <p>Sonra aileyi bölmüş olabileceklerini düşündüm. Valentine benim yardımcı ebeveynim ve onlar da Peter’a ebeveynlik yapıyorlar. Diğer insanlar beni dünyayı kurtarmam için eğittiler ve bunu üstlendiler ama Peter’ı kim eğitecek, ona göz kulak olacak ve tiran olmaya çalışırsa ona doğru yolu gösterecekti? Size ihtiyaç duyulan alan buydu: hayatınızın emeli. Valentine kendi hayatını bana, siz de sizinkini Peter’a adayacaktınız. Ama bunu düşündüyseniz bence yanlış bir karar vermişsiniz. Valentine hatırladığım kadar iyi ve zeki bir insan çıktı. Ama beni ya da ihtiyaçlarımı bana güvenecek kadar anlayamıyor ve bu onu deli ediyor. O benim annem ya da babam değil; ablam ama yine de kendine ebeveynlik görevi biçildi -ya da bunu kendisi istedi. Elinden gelenin en iyisini yapıyor. Umarım bu yolculuğa gelebilmek için yaptığı pazarlıklara pişman değildir. Benimle olabilmek için çok büyük bir fedakarlıkta bulundu. Ve korkarım benden bunun karşılığını göremediğini düşünüyor.</p>

  <p>Sizi, seksenli yaşlarındaki bir adamı ve kadını tanımıyorum. Kendi olağanüstü kariyerlerinin peşinden giden ve bir zamanlar kafalarının üzerinde U.F. ekranları taşımış olağanüstü çocuklar yetiştirmiş 30'lu yaşlarda genç bir adamı ve kadını tanıyordum. Bana hep başkaları göz kulak oldu. Hep başkasına ait oldum. Hiç bir zaman tamamen sizin çocuğunuz olduğumu düşünmediniz.</p>

  <p>Yine de ben sizin çocuğunuzum. İçimde, becerilerimde, vermiş olduğumun farkında olmadığım kararlarımda, sizin gizlice inandığınız ve benim de boş zamanlarımda araştırabildiğim dinler hakkındaki derin hislerimde sizden bir parça var. Açıklanamaz gözüken çoğu şeyin açıklaması sîzsiniz.</p>

  <p>Ve bazı şeyleri aklımdan tamamen çıkarabilme becerim -diğer işler üzerinde çalışabileyim diye onları bir kenara itmek- de sizden aldığım bir özellik, çünkü bence siz bana böyle yaptınız. Beni bir kenara ittiniz ve ben şimdi ancak direkt olarak talep ettiğimde dikkatinizi çekebiliyorum.</p>

  <p>Ebeveynler ve çocukları arasında pek çok üzücü ilişkiye şahit oldum. Çocuklarını kontrol eden ebeveynler, çocuklarını ihmal eden ebeveynler, yaptıkları hataların çocuklarını derinden yaraladığı ebeveynler ve çok kötü şeyler yapmış çocuklarını affeden ebeveynler gördüm. Asalet ve cesarete tanık oldum; korkunç derecede bencillik ve körlük gördüm; ve bunların hepsini aynı çocukları yetiştiren AYNI ebeveynlerde gördüm.</p>

  <p>Şimdi şunu anlıyorum ki ebeveynlikten daha zor bir iş yok. Bu kadar yapıcılığı ve yıkıcılığı içinde barındıran başka bir insan ilişkisi türü yok. Ve bunun hakkında yazan onca uzmana rağmen herhangi bir çocuk üzerinde hangi davranışın iyi, kötü ya da doğru olduğu hakkında kimsenin en ufak bir fikri yok. Düzgün yapması mümkün olmayan bir iş.</p>

  <p>Sizin elinizde olmayan nedenlerden ötürü size tamamen yabancılaştım; anlamadığım nedenlerden ötürü beni savunmaya, eve götürmeye ya da neden bunları yapamayacağınıza dair açıklama yapmaya gelmediniz. Ama ablamın sizin hayatınızdan çıkıp yanıma gelmesine izin verdiniz, ondan vaz geçtiniz. Bu harika bir hediye oldu, tabi bunda Valentine’ın da isteği vardı. Buna şimdi pişman olsa bile bu yaptığı fedakarlığın değerini azaltmıyor.</p>

  <p>İşte yazma sebebim bu. Ne kadar uğraşırsam uğraşayım kendi kendime yetemiyorum. Psikoloji ve soyoloji üzerine yeterince kitap okudum, son iki yılda pek çok aileyi gözlemledim ve fark ettim ki bir insan için ebeveynlerin yeri doldurulamaz ve onlarsız hayata devam etmek mümkün değil. 15 yaşımda tarihteki en büyük insanların becerebildiği şeylerden daha fazlasını başardım. Kayıtlara bakıp bunun böyle olduğunu rahatça söyleyebiliyorum.</p>

  <p>Ama buna inanmıyorum. Kendime baktığımda sadece hayatlar karartmış birisini görüyorum. Bir tiranın bu koloninin kontrolünü zorla ele geçirmeye çalışmasını engellediğimde ve genç bir kızın baskıcı annesinden kurtulmasına yardım ettiğimde bile içimde bir sesin bana sürekli “kumanda etmekteki beceriksizliğin yüzünden ölen pilotlarla karşılaştırıldığında bu ne ki? Sana kötü davranmış ama yine de genç çocuklar olan iki kişinin ölümüne yol açmanın yanında bu ne? Yok edilmesi gerekip gerekmediğini anlamadan yok ettiğin bir canlı türünün yanında bu ne ki?” dediğini duyuyorum.</p>

  <p>Sadece ebeveynlerin sağlayabileceği bir şey var ve ben bunu gereksiniyorum. Sizden bunu istediğim için utanmıyorum.</p>

  <p>Annemden, hâlâ bir yere ait, senin bir parçan olduğumu ve yalnız olmadığımı duymak istiyorum.</p>

  <p>Babamdan da bu dünyadaki yerimi hak ettiğimi duymak istiyorum.</p>

  <p>Sizin hayatlarınızda büyük önem taşıdığını bildiğim yazıtlardan alıntılarla konuşayım. Annemden, hayatımı izlediğini ve “bütün söylemleri kalbinde tuttuğunu” duymak istiyorum. Babamdan da şu kelimeleri duymak: “aferim, seni iyi ve sadık yardımcı... Tanrı’nın nuruna gel.”</p>

  <p>Hayır. Sizin Tanrı kendimin de İsa olduğunu düşünmüyorum. Sadece Meryem’in verdiği şeye her çocuğun sahip olması gerektiğine inanıyorum ve Yeni Ahit’in Tanrı’sı bize bir babanın çocuklarının hayatında nasıl bir şekilde bulunması gerektiğini gösteriyor.</p>

  <p>Ama ironi de şu: Sizden bunları ben istediğim için cevaplarınıza şüpheyle yaklaşacağım. Yani bana sadece bu hediyeleri vermenizi değil, dediklerinizi kast ettiğinize inanmamda bana yardımcı olmanızı bekliyorum.</p>

  <p>Karşılığında ben de size şunu veriyorum: benim gibi bir çocuğa sahip olmanın ne kadar zor bir şey olabileceğini anlıyorum. Her durumda benim için en iyisi olduğuna inandığınız şeyi yaptığınıza inanıyorum. Tercihlerinize katılmasam da -ve üzerlerine ne kadar çok düşünürsem o kadar az katılıyorum- sizin durumunuzdaki kişilerin daha iyi kararlar verememiş olacağını düşünüyorum.</p>

  <p>Çocuklarınıza bakın: Peter dünyayı yönetiyor ve bunu görünürde az bir kan ve vahşetle yapıyor. Ben bizi en çok korkutan düşmanı yok ettim ve şimdi de küçük bir kolonide yöneticilik yapıyorum, hem de çok kötü de değilim bu işte. Valentine ise sevgi ve özverinin vücut bulmuş hali -ve insan ırkının geçmiş hakkındaki düşüncelerine şekil veren kitaplar yazdı ve yazmaya da devam ediyor.</p>

  <p>Biz olağanüstü çocuklarız. Bize genlerinizi verdiniz ve sonra da bizi yetiştirmeye çalışmak gibi zorlu bir göreve göğüs gerdiniz. Valentine ve onun Peter hakkında anlattıklarından gördüğüm kadarıyla çok iyi bir iş yaptığınızı söyleyebilirim, hem de hayatlarına çok fazla müdahale etmeden.</p>

  <p>Ve bana gelince, eve hiç dönmemiş harika çocuğa, sizin izlerinizi hâlâ hayatımda ve ruhumda hissediyorum ve bunları fark ettiğimde mutlu oluyorum. Oğlunuz olduğuma seviniyorum.</p>

  <p>Size yazabileceğim üç senelik bir zamanım vardı; aklımı ve kalbimi toparlayıp doğru düzgün bir şeyler yazabilecek hale gelmem bu kadar uzun sürdüğü için üzgünüm. Siz ise sanırım 41 yıl boyunca benden haber almayınca konuşmak istemediğimi düşündünüz.</p>

  <p>Şimdi sizden çok uzaktayım ama en azından zamanda bir kez daha aynı hızda ilerliyoruz, günlerimiz ve yıllarımız aynı. Koloninin yöneticisi olduğum için iletişim araçlarına istediğim zaman erişebiliyorum; Hegemon'un ebeveynleri olduğunuza göre eminim siz de aynı imkana sahipsinizdir. Ben yolcuyken bana cevap yazmanız haftalar sürerdi ve bu benim için bir güne denk gelirdi. Ama şimdi ne kadar sürerse sürsün, ben de o kadar bekleyeceğim.</p>

  <p class="p8">Sevgi,pişmanlık ve umutla,<br/>oğlunuz Andrew</p>

  <p>Valentine, Ender’in küçük kitabının çıktısını alıp kardeşinin yanına geldi. "Buna ne isim veriyorsun?" diye sordu. Sesi titriyordu.</p>

  <p>"Bilmem," dedi Ender.</p>

  <p>"Kovan kraliçelerinin hayatlarını hayal edip savaşı onların perspektifinden anlatmak... Onlar için tarih uydurmaya cüret etmek ve bunların hepsini kovan kraliçesinin ağzından yapmak</p>

  <p>"Uydurma yok," dedi Ender.</p>

  <p>Valentine masanın öbür ucuna oturdu. "Abra'yla yeni koloni alanını aramaya gittiğinizde ne buldunuz?"</p>

  <p>"Şu an elinde tutuğun şeyi," dedi Ender. "Kovan kraliçeleri onları öldürmeme izin verdiklerinden beri aradığım şeyi buldum."</p>

  <p>"Bu gezegende canlı formikler bulduğunu mu söylüyorsun?"</p>

  <p>"Hayır," dedi Ender, ve teorik olarak bu doğruydu -sadece tek bir formik bulmuştu. Hem hareket edemeyen bir krizalit canlı sayılır mıydı ki? Tek bir krizalid bulsam "canlı kelebekler" bulduğumu söyleyebilir miydim?</p>

  <p>Yani, evet. Ama herkese yalan söylemek dışında bir seçeneğim yok. Çünkü bu dünyada hâlâ bir kovan kraliçesinin yaşadığı ortaya çıksa, o koza ne kadar süre yok edilmeden dururdu? Kozanın içinden milyonlarca döllenmiş yumurtayla çıkacağı, kendinden önceki bütün kovan kraliçelerinin yaşadıklarını geniş aklıyla bileceği, ve bize karşı kullanılmış teknolojik bilgilere ve daha korkunç silahlar yaratma kapasitesine sahip olduğu bilinse ne kadar süre yaşamasına izin verilirdi? Onu korumaya çalışanlara ne olurdu?</p>

  <p>"Ama bir şey buldun," dedi Valentine, "ve bu sayede hikayenin sadece güzel değil, doğru olduğundan da emin oluyorsun."</p>

  <p>"Daha fazlasını söyleyebilsem söylerdim."</p>

  <p>"Ender, hiç birbirimize her şeyi anlattık mı?"</p>

  <p>"Kimse kimseye her şeyi anlatmaz."</p>

  <p>Valentine uzandı ve Ender’in elini tuttu. "Dünya'daki herkesin bunu okumasını istiyorum."</p>

  <p>"Umursayacaklar mı ki?" Ender biraz umutlu, biraz da umutsuzdu. Kitabının her şeyi değiştirmesini istiyordu. Hiç bir şeyi değiştirmeyeceğini düşünüyordu.</p>

  <p>"Birileri umursar," dedi Valentine. "Yetmez mi?"</p>

  <p>Ender güldü. "Peki, diyelim bir yayımcıya gönderdim bunu ve o da yayımladı, peki ya sonra? Telif çeklerini alırım ve burada bozdurup -burada ne satın alabiliriz ya?"</p>

  <p>"İhtiyacımız olan her şeyi," dedi Valentine ve ikisi de güldü. Sonra Valentine ciddileşerek "O zaman altına imza atma," dedi.</p>

  <p>"Ben de atmam gerektiğini düşünüyordum."</p>

  <p>"Bunun senden, Ender Wiggin'den geldiği bilinirse eleştirmenler sadece senin psikanalitik analizini yapıp kitaptan bahsetmezler bile. Yazar burada günahlarıyla vicdanı arasında çatışma içerisinde.'"</p>

  <p>"Bundan fazlasını beklemiyorum."</p>

  <p>"Ama isimsizce basılırsa kitap okunur, sen değil."</p>

  <p>"İnsanlar bunun kurmaca olduğunu düşünecek. Benim uydurduğu mu."</p>

  <p>"Ne yaparsan yap bunu düşünecekler," dedi Valentine. "Ama kurmaca gibi durmuyor, gerçek gibi duruyor. Ve birileri bunu böyle görecektir."</p>

  <p>"O zaman imzalamıyorum."</p>

  <p>"İmza at, çünkü insanların sana bir isimle hitap etmesi lazım. Tıpkı benim hâlâ kullandığım Demosthenes gibi."</p>

  <p>"Ama kimse Peter dünyayı ele geçirmeden önce ortalığı karıştıran Demosthenes'le aynı kişi olduğunu düşünmüyor."</p>

  <p>"Bir isim bul."</p>

  <p>"'Locke’a ne dersin?"</p>

  <p>Valentine güldü. "Ona böyle seslenen insanlar hâlâ var."</p>

  <p>"Kitabın adını 'Ölüm İlanı' koyup, şey diye imzalasam... ne bileyim, 'Levazımatçı?'"</p>

  <p>"Kitabın adını 'Methiye' koyup 'Cenazedeki Konuşmacı' olarak imzalamaya ne dersin?"</p>

  <p>En sonunda kitaba basitçe Kovan Kraliçesi adını koydu ve "Ölülerin Sözcüsü" adıyla imzaladı. Yayımcısıyla izi sürülemez ve isimsiz bir görüşme yaparak telif hakkı olmadan basılması konusunda ısrar etti. Yayımcı vazgeçmek üzereyken Ender daha ısrarcı bir şekilde konuştu. "İnsanların bu kitabı istedikleri kadar çoğaltıp yayabileceklerine dair kapağa bir not düşün. Ama sizin baskınızın daha hoş olduğunu, istedikleri yere taşıyıp içine yazı yazabileceklerini ve altını çizebileceklerini de eklemeyi unutmayın."</p>

  <p>Valentine bu durumdan keyif alıyordu. "Ne yaptığının farkında mısın?" diye sordu.</p>

  <p>"Ne?"</p>

  <p>"Kitabına sanki kutsal kitapmış muamelesi yaptırıyorsun. İnsanların bunu gerçekten böyle okuyacaklarına inanıyor musun?"</p>

  <p>"İnsanların ne yapacağını bilmiyorum," dedi Ender, "ama evet, kutsal bir kitap olduğunu düşünüyorum. Kitap üzerinden para kazanmak istemiyorum. Parayı ne yapayım ki? Sadece herkesin okumasını ve kovan kraliçelerinin kim olduklarını öğrenmelerini istiyorum. Onları yok edince neler kaybettiğimizi bilsinler."</p>

  <p>"Hayatımızı kurtardık," dedi Valentine.</p>

  <p>"Hayır," dedi Ender. "Bunu yaptığımızı zannediyorduk ve buna göre yargılanmalıyız -ama aslında bizimle barışıp bizi anlamaya çalışan bir canlı türünü katlettik -ama konuşmanın ve dilin ne olduğunu anlamıyorlardı. İlk defa kitabım sayesinde bir şeyler deme fırsatları oldu."</p>

  <p>"Çok geç," dedi Valentine.</p>

  <p>"Trajediler böyledir işte," dedi Ender.</p>

  <p>"Ve trajik kusurları neydi, dilsizlik mi?"</p>

  <p>"Hayır, kibirdi -tanıyabilecekleri türden bir zeka, yani akıllar arası konuşabilen türden varlıklar bulunmayan bütün gezegenleri sömürebileceklerini zannediyorlardı."</p>

  <p>"Altın böceklerinin bizimle konuşması gibi."</p>

  <p>"Altın böcekleri akıllar arası hırlıyorlar, konuşamıyorlar," dedi Ender.</p>

  <p>"Bir tane bulmuştun," dedi Valentine. "Sana "formikler" buldun mu diye sormuştum ve sen hayır demiştin, ama bir tane bulmuştun."</p>

  <p>Ender bir şey demedi.</p>

  <p>"Bir daha asla sormayacağım," dedi Valentine.</p>

  <p>"Güzel," dedi Ender.</p>

  <p>"Ve o bir tanesi -o tek başına."</p>

  <p>Ender omzunu silkti.</p>

  <p>"Sen onu öldürmedin, o da seni öldürmedi. Kitabına koyduğun bütün anıları sana o anlattı -hayır, gösterdi."</p>

  <p>"Bir daha sormayacağını söyleyen bir insana göre çok fazla soru soruyorsunuz hanımefendi," dedi Ender.</p>

  <p>"Benimle şöyle konuşma."</p>

  <p>"54 yaşında adamım, nasıl konuşacağımı sana mı soracağım?" dedi Ender.</p>

  <p>"54 yıl önce doğmuş olabilirsin," dedi Valentine, "ama 16 yaşındasın ve kaç yaşında olursan ol, ben senden iki yaş büyüğüm."</p>

  <p>"Koloni gemisi geldiğinde ona bineceğim," dedi Ender.</p>

  <p>"Tahmin ediyordum," dedi Valentine.</p>

  <p>"Burada kalamam, uzun bir yolculuğa çıkmalıyım. Bütün insanlardan uzaklaşmak istiyorum."</p>

  <p>"Gemiler sadece üzerlerinde insan olan dünyalar arası dolaşıyor."</p>

  <p>"Ama yolculuk uzun sürüyor," dedi Ender. "Ardı ardına yolculuk yaparsam insan ırkının şu anki halinde olmadığı bir zamana ulaşabilirim."</p>

  <p>"Bu uzun ve yalnız bir yolculuk olur."</p>

  <p>"Yalnız gidersem evet."</p>

  <p>"Bu bir davet mi?"</p>

  <p>"Seni, ilgini çektiği sürece benimle gelmeye davet ediyorum," dedi Ender.</p>

  <p>"Pekiyi," dedi Valentine. "Sürekli korku içinde olmadığında daha iyi bir yolculuk arkadaşı olacağını tahmin ediyorum."</p>

  <p>"Sanmıyorum," dedi Ender. "Bütün yolculukları uykuda geçirmeyi planlıyorum."</p>

  <p>"Nasıl yani? Oyun okumalarını kaçırcak mısın?"</p>

  <p>"Gitme zamanımız gelmeden kitabını bitirebilir misin?" diye sordu Ender.</p>

  <p>"Herhalde bitiririm," dedi Val. "En azından bu cildi kesin bitirmiş olurum."</p>

  <p>"Bunun yazdığın son kitap olduğunu zannediyordum."</p>

  <p>"Sondan bir önceki," dedi Valentine.</p>

  <p>"Formik Savaşları'yla ilgili her şeyi yazdın ve şu anda da son savaşı yazıyorsun."</p>

  <p>"Çözülmesi gereken iki düğüm daha var."</p>

  <p>Ender gözlerini kapadı. "Benim kitabımın bir tanesini çözdüğünü düşünüyorum."</p>

  <p>"Evet," dedi Valentine. "Son cildimin bitişine onu eklemek istiyorum."</p>

  <p>"Telif hakkı saklı değil, ne istersen yapabilirsin."</p>

  <p>"Diğer düğümün ne olduğunu öğrenmek ister misin?" diye sordu Valentine.</p>

  <p>"Herhalde savaş bittikten sonra Peter’ın bütün dünyayı birleştirmesi hakkındadır," dedi Ender.</p>

  <p>"Bunun Formik Savaşları’nın tarihiyle ne ilgisi var?" dedi Valentine. "Son düğüm sensin."</p>

  <p>"Ben kördüğümüm. Çözme, bıçakla kes."</p>

  <p>"Senin hakkında yazacağım."</p>

  <p>"Ben onu okumam."</p>

  <p>"İyi," dedi Valentine. "Sana göstermem."</p>

  <p>"Bekleyemez misin?" Aslında "ben ölene kadar" demek istiyordu ama o kadar ayrıntıya girmedi.</p>

  <p>"Belki biraz beklerim," dedi Valentine. "Bakarız."</p>

  <p>Ender kalan günlerini yeni koloniyle ilgili ayrıntılarla uğraşarak geçirdi. İlk iki, hatta üç hasat boyunca pek bir ürün toplayamasalar bile açlık olmaması için yeni koloni alanı dahil dört köyde de ekinlerin yetiştirilmesi ve fazla fazla ürün toplanmasıyla ilgilendi. "Ve paraya da ihtiyacımız olacak," dedi Ender. "Hepimiz birbirimizi tanıdığımız için bu tür ad hoc komünizm başarılı oldu. Ama ticaretin düzgün işleyebilmesi için alıp verilebilecek bir şeye ihtiyacımız var."</p>

  <p>"Po ve ben size altın böceklerini bulduk," dedi Sel Menach. "Yani altınınız var. Bozuk para üretin."</p>

  <p>Abra bozuk paraların üretilebilmesi için gerekli olan düzenlemeyi yaptı ve yağ sıkacağını bozuk para baskısı yapan bir alete dönüştürdü. Kimyagerlerden biri de para el değiştirdikçe üstündeki altın dökülmesin diye bir alaşım buldu. Yetenekli gençlerden biri Sel Menach’ın, yaşlı kadınlardan birisi de hafızasından Vitaly Kolmogorov'un resmini çizdiler. Sel, Kolmogorov'un suratının daha değersiz olan bozuk paranın üzerine basılması konusunda ısrar etti "çünkü en çok bu suratı görecekler. Her zaman en değerli kişiyi en değersiz paraya koyarsın."</p>

  <p>Yeni sömürgeciler gelmeden sistem otursun diye parayı kullanmaya başladılar. İlk başta ciddiye alınmıyordu. "Beş tavuk bir inek etmez." Ve paraya "beşlik" ve "birlik" demek yerine "Sellik" ve "Vitlik" demeye başladılar. "Sel’in hakkı Sel’e ama asıl güven Vit’e." "Sel'lik çokluk Vit'lik bokluk."</p>

  <p>Ender bozuk paralarla Hegemon'un uluslararası doları arasında bir parite hesaplamaya çalışıyordu ama Valentine onu bundan vazgeçirdi. "Bırak kendi değerini kendisi bulsun. Nasılsa insanların bunu neye ne kadar harcayacağı ve ne ihraç ettiğimize göre belirlenecek." Sonuç olarak bir süre için para birimi kendi dünyalarında kaldı.</p>

  <p>Kovan Kraliçesi’nin ilk baskısı ilk başta çok satmadı ama satışları giderek arttı. Peter’ın "Dünya’nın Özgür Halkları"nın -yeni uluslarası hükümeti için seçtiği propagandacı isim buydu- resmi dili Ortakdil olmasına rağmen pek çok dile çevrildi.</p>

  <p>Ücretsiz kopyaları internette dolaşıyordu ve bir gün kitap kendisine gönderilen bir elektronik posta aracılığıyla zeno-botaniklerden birisinin eline geçti. Miranda'daki herkese bundan bahsetmeye başladı ve kitabı basıp çoğaltmaya başladılar. Ender ve Valentine bu duruma ses çıkarmıyorlardı; Alessandra bir kopyayı Ender’e verince Ender kitabı aldı, bir süre bekledi ve sonra iade etti. "Harika değil mi?" diye sordu Alessandra.</p>

  <p>"Bence öyle, evet," dedi Ender.</p>

  <p>"O analitik bakış, o serinkanlılık yok mu..."</p>

  <p>"Ne diyeyim?" dedi Ender. "Kimsem oyum."</p>

  <p>"Sanırım bu kitap hayatımı değiştirdi," dedi Alessandra.</p>

  <p>"Umarım iyi yönde bir değişim olmuştur," dedi Ender. Sonra şişkin karnına bakıp, "bundan daha mı çok değiştirdi?" diye sordu.</p>

  <p>Alessandra gülümsedi. "Henüz emin değilim. Bir yıl içerisinde haber veririm."</p>

  <p>Ender, "bir yıl sonra buradan çok uzakta bir yıldız gemisinde olacağım," demedi.</p>

  <p>Valentine sondan bir önceki kitabını bitirdi ve yayımlanırken Kovan Kraliçesi'ni kitabının sonuna bir notla beraber ekledi:</p>

  <p>"Formikler hakkında o kadar az şey biliyoruz ki bir tarihçi olarak benim bu savaşı onların perspektifinden sunmam mümkün değil. Bu yüzden tarihin sanatsal bir yorumunu buraya ekliyorum, çünkü kanıtlanamasa bile bunun doğru hikaye olduğunu düşünüyorum."</p>

  <p>Çok geçmeden Valentine Ender’in yanına geldi. "Peter kitabımı okumuş," dedi.</p>

  <p>"Birilerinin okumuş olmasına sevindim," dedi Ender.</p>

  <p>"Son bölüm hakkında bana bir mesaj gönderdi. Kimin yazdığını bildiğini söyledi."</p>

  <p>"Doğru bildi mi?"</p>

  <p>"Evet."</p>

  <p>"Zeki çocuk."</p>

  <p>"Etkilenmiş, duygulanmış."</p>

  <p>"İnsanların hoşuna gidiyor gibi duruyor."</p>

  <p>"Hoşlarına gitmekten çok daha fazlası oluyor, ve bunun sen de farkındasın. Peter tamı tamına şunları söyledi: "Eğer böcekler adına konuşabiliyorsa benim adıma da konuşabilir."</p>

  <p>"Bu ne demek?"</p>

  <p>"Onun hakkına da yazmanı istiyor, hayatı hakkında."</p>

  <p>"Peter’ı son gördüğümde altı yaşındaydı ve beni öldürmekle tehdit etmesinin üzerinden daha birkaç saat geçmişti."</p>

  <p>"Yani yapmayacak mısın?"</p>

  <p>"Onunla konuşurum, duruma göre bakarız."</p>

  <p>16 yaşındaki Ender'le ellili yaşlarının sonunda ve doktorlarını endişelendiren bir kalp durumuna sahip Peter bir saat boyunca konuştular. Peter da Ender de değişmemişlerdi, üstüne üstlük artık aralarında kızgınlık yoktu. Bunun sebebi belki de Peter’ın hayalini kurduğu her şeyi gerçekleştirmiş olmasıydı, hatta belki Ender'den daha başarılı biri olduğunu bile düşünüyor olabilirdi.</p>

  <p>Ender’e göre de durum böyleydi. "Kendinden emin bir şekilde istediğini yaptın."</p>

  <p>"Bu iyi mi yoksa kötü bir şey mi?"</p>

  <p>"Persleri yenmesi için İskender’i kimse zorlamadı. Zorlasalardı ona "Büyük" der miydik?"</p>

  <p>Peter konuşmaları boyunca önemli sayılabilecek her şeyi anlattı ve Ender de beş gün içerisinde "Hegemon" isminde ince bir kiapta bunları toparladı.</p>

  <p>Bir not eşliğinde kitabı Peter’a gönderdi: "Kitabın altında "Ölülerin Sözcüsü" yazacağı için sen ölene kadar bu kitap basılmayacak."</p>

  <p>Peter cevap verdi: "Bence sorun yok." Ama Valentine’a gönderdiği bir mektupta anlaşılmış olmanın ne kadar güzel bir şey olduğunu söyledi. "Yaptığım kötü şeyleri gizlememiş, ama her şeyi dengede tutmuş, güzel bir perspektifle vermiş."</p>

  <p>Valentine mektubu Ender’e gülerek gösterdi. "Denge! Günahların ağırlığı ve başarıların büyüklüğü nasıl ölçülebilir ki? Beş tavuk bir inek <i>etmez."</i></p>
</body>
</html>