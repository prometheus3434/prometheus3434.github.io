<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="1">•1•</h2>

  <p><b>Alıcı:</b><a href="mailto:jpwiggin@gso.nc.pub">jpwiggin@gso.nc.pub</a>, <a href="mailto:twiggin@uncg.edu">twiggin@uncg.edu</a></p>

  <p><b>Gönderen:</b> hgraff%<a href="mailto:educadmin@ifcom.gov">educadmin@ifcom.gov</a></p>

  <p><b>Konu: </b>Andrew Eve Dönünce</p>

  <div>
    <br/>
  </div>

  <p>Sevgili John Paul ve Theresa Wiggin,</p>

  <p>Varşova Paktı’nın Uluslararası Filo’yu son ele geçirme denemesinde biz EducAdmin’dekilerin tek endişesinin buradaki çocukların güvenliği olduğunu biliyorsunuz. Sonunda çocukları nasıl eve göndereceğimizi ayarlamaya başlayabiliriz.</p>

  <p>Sizi temin ederiz ki Andrew U.F.’den Amerika hükümeti kontrolüne transfer edilirken sürekli gözlem altında olacak ve kendisine bir koruma görevlisi verilecek. U.F.’nin transferden sonra ne kadar güvenlik sağlayabileceğini ise hâlihazırda tartışıyoruz.</p>

  <p>EducAdmin tarafından Andrew’un mümkün olduğu derece normal bir çocukluğa geri dönebilmesi için gerekli her çaba gösteriliyor. Yine de tavsiyenizi istediğim bir konu var. Sizce son seferberlik sırasında EducAdmin’e açılan soruşturmaların sonucunu öğrenene kadar onu burada yalıtılmış bir şekilde tutmalı mıyız? Beyanatlarla Andrew’u ve yaptıklarını zarar verici eylemler olarak betimlemeleri ihtimali çok yüksek. Bu yolla onun üzerinden EducAdmin’e(ve diğer çocuklara) saldırmak isteyecekler. Burada U.F.com’da onu koruyabiliriz ama Dünya’da böyle bir güvenlik sağlayamayız ve “ifade vermek” için çağırılması da yüksek bir ihtimal.</p>

  <p class="p8">Hyrum Graff</p>

  <p>Theresa Wiggin yatağında oturmuş, elinde Graff’ın mektup çıktısını tutuyordu. "'İfade vermek için çağırılacak."' Bu onu sergileyecekleri anlamına geliyordu -peki nasıl, bir kahraman olarak mı? Daha ziyade bir canavar olarak, zira zaten çocuk sömürüsünü kötüleyen bir sürü senatörümüz var.</p>

  <p>"Bu ona insan ırkını kurtarmanın ne demek olduğunu gösterir!" dedi kocası John Paul.</p>

  <p>"Ciddiyetsizlik için yanlış bir zaman."</p>

  <p>"Theresa, insaflı ol," dedi John Paul. "Ender’in dönmesini ben de senin kadar çok istiyorum."</p>

  <p>"Hayır istemiyorsun" dedi Theresa kızgın bir şekilde. "Sen her gün ona duyduğun ihtiyaçla acı çekmiyorsun." Bunu derken bile kocasına haksızlık yaptığını biliyordu ve gözlerini kapatıp başını iki yana salladı.</p>

  <p>John Paul’a gelince, o ne yaptığını ve ne hissetmediğini anlıyordu ve bu konuda eşiyle tartışmıyordu. "Çaldıkları yılları geri alamazsın Theresa. O artık bizim tanıdığımız çocuk değil."</p>

  <p>"O zaman bu yeni halini tanımaya başlarız. Burada. Evimizde."</p>

  <p>"Muhafızlar etrafımızdayken."</p>

  <p>"İşte <i>bunu</i> kabullenmeyi reddediyorum. Ona kim zarar vermek ister ki?"</p>

  <p>John Paul elindeki kitabı bir kenara koydu. "Theresa, sen tanıdığım en zeki kişisin."</p>

  <p>"O daha bir çocuk!"</p>

  <p>"O, çok daha üstün kuvvetlere karşı bir savaş kazandı."</p>

  <p>"Tek bir silah ateşledi. O silahı da ne o tasarlamıştı ne de oraya o götürmüştü."</p>

  <p>"Silahı ateşlenebilecek menzile o soktu."</p>

  <p>"Formikler artık yok! O bir kahraman, ve tehlikede falan da değil."</p>

  <p>"Evet Theresa, o bir kahraman. Ortaokula nasıl gidecek? Hangi sekizinci sınıf öğretmeni onun için hazır? Okulda hangi dansa hazır Ender?</p>

  <p>"Zamanla hallolur. Ama bak, biz varız, ailesi-"</p>

  <p>"Tabi, çok sıcak ve iyi insanlarız, rahat uyum sağlayabileceği bir sevgi yuvası."</p>

  <p>"Biz birbirimizi <i>gerçekten</i> seviyoruz!"</p>

  <p>"Theresa, albay Graff Ender’in <i>sadece</i> bizim oğlumuz olmadığını söylemeye çalışıyor."</p>

  <p>"O başka kimsenin çocuğu değil."</p>

  <p>"Oğlumuzu kimin öldürmek istediğini biliyorsun."</p>

  <p>"Hayır bilmiyorum."</p>

  <p>"Amerikan askeri gücünü kendi planları önünde bir engel olarak gören bütün devletler."</p>

  <p>"Ama Ender orduda <i>olmayacak,</i> o sadece-"</p>

  <p>"Bu hafta Amerikan ordusunda olmayacak. Belki. Theresa, daha 12 yaşında bir savaş kazandı. Dünya’ya döner dönmez hayırsever ve demokratik hükümetimiz tarafından hemen askere alınmayacağını nereden biliyorsun? Belki de korumalı bir şekilde gözaltına alınır. Bizim onla gitmemize de belki izin verirler, belki de vermezler.</p>

  <p>Theresa’nın yanaklarından yaşlar süzülüyordu. "Yani sence o buradan gittiğinde biz onu zaten kaybetmiştik."</p>

  <p>"Diyorum ki çocuğun askere gittiğinde o zaten asla sana dönmez. Önceden olduğu gibi dönemez. Geri gelse bile değişmiş olur. Sana bir soru sorayım. Onun çok büyük tehlike içinde olacağı bir yere gitmesini mi istersin yoksa nispeten güvende olduğu bir yerde kalmasını mı?"</p>

  <p>"Yani sence Graff bizi Ender’in uzayda onunla kalması için ikna etmeye çalışıyor."</p>

  <p>"Bence Graff Ender’e ne olacağını umursuyor ve bize haber veriyor -Ender’in çok büyük tehlike içinde olduğunu söyleyemiyor çünkü gönderdiği her mektup mahkemede aleyhine delil olarak kullanılabilir. Ender’in zaferinin üzerinden daha on dakika geçmeden Ruslar U.F.'yu ele geçirmek için vahşice bir saldırı yaptılar. U.F. tekrar üstünlüğü kazanıp Ruslar teslim olmadan, Rus askerleri binlerce filo askerini öldürdü. Kazansalardı ne yapacaklardı? Ender’i eve getirip adına geçit töreni mi düzenleyeceklerdi?"</p>

  <p>Theresa da bunları biliyordu. Graff’ın mektubunu okur okumaz bunu hissetmişti. Hatta daha öncesinden biliyordu, Formik Savaş’ın bittiğini duyduğundan beri. Ender eve dönmeyecekti.</p>

  <p>Omzunda John Paul'un elini hissetti. Silkindi. John Paul eliyle Theresa’nın kolunu sıvazlarken o yatağa yatmış, yüzünü çevirmiş ağlıyordu. Ağlıyordu çünkü tartışmayı kaybettiğini biliyordu. Ağlıyordu çünkü tartışma sırasında kendi tarafını bile tutmuyordu.</p>

  <p>"Doğduğu andan itibaren bize ait olmadığını biliyorduk."</p>

  <p>"O bize <i>ait."</i></p>

  <p>"Eğer eve dönerse onu korumaya ve kullanmaya, hatta öldürmeye gücü yeten hükümet hangisiyse Ender ona ait olacak. O bu savaşta sağ kalan en değerli varlık. Büyük silah. Hayatı boyunca böyle olacak -ve öyle bir şöhreti olacak ki hiçbir şekilde normal bir çocukluğu olmayacak. Theresa, biz gerçekten bunu değiştirebilir miyiz ki? Geçtiğimiz yıllarda neler yaşadığını anlıyor muyuz? Oğlumuzun dönüştüğü kişiye ne kadar ebeveynlik yapabiliriz?</p>

  <p>"Gayette <i>harika</i> ebeveynlik yapabiliriz" dedi.</p>

  <p>"Bunu evdeki çocuklarımıza yaptığımız ebeveynlikten biliyoruz herhalde."</p>

  <p>Theresa sırt üstü uzandı. "Zavallı Peter. Ender’in eve dönebilecek olma düşüncesi onu yiyip bitiriyordur."</p>

  <p>"O zaman git ve havasını söndür."</p>

  <p>"Bunun yapılabileceğinden çok da emin değilim." dedi Theresa. "Eminim şimdiden onun dönüşünden nasıl faydalanabileceğini düşünmeye başlamıştır."</p>

  <p>"Bu ancak Ender’in kendisinden faydalanmasına izin vermeyecek kadar zeki olduğunu anlayıncaya kadar sürer."</p>

  <p>"Ender <i>politika</i> için ne gibi bir hazırlık yaptı? Bu kadar süredir askeriyedeydi."</p>

  <p>John Paul kahkaha attı.</p>

  <p>"Evet, tabi, askeriye de hükümet kadar politik bir ortam."</p>

  <p>"Ama haklısın," dedi John Paul. "Ender orada güvenlik altındaydı, her ne kadar o insanlar ondan yararlanmak amacı taşısalar da. Ama en azından kendi adına bürokratik savaşlar vermek zorunda kalmadı. Böyle manevralar yapmaya geldiğinde büyük ihtimalle hiçbir şey bilmiyordur."</p>

  <p>"Yani Peter gerçekten onu kullanabilir mi?"</p>

  <p>"Beni endişelendiren bu değil. Beni endişelendiren Peter’ın onu kullanamadığını fark ettiğinde ne yapacağı."</p>

  <p>Theresa tekrar doğruldu ve kocasına baktı. "Peter’ın Ender’e saldıracağını düşünüyor olamazsın!"</p>

  <p>"Peter <i>kendi</i> elini zor ya da tehlikeli bir şey yapmak için asla kaldırmaz. Son zamanlarda Valentine’ı kullandığını biliyorsun."</p>

  <p>"Bunun sebebi Valentine'ın Peter’ın onu kullanmasına izin vermesi."</p>

  <p>"Tam olarak benim demeye çalıştığım şey de bu," dedi John Paul.</p>

  <p>"Ender ailesi içinde tehlikede <i>değil."</i></p>

  <p>"Theresa, bir karar vermemiz gerekiyor: Ender için en iyisi ne? Peter ve Valentine için en iyisi ne? Dünya’nın geleceği için en iyisi ne?"</p>

  <p>"Gecenin bir yarısı yatağımızda oturup dünyanın kaderine mi karar veriyoruz?</p>

  <p>"Andrew’a sahip olduğumuzda tatlım, dünyanın kaderine karar vermiştik."</p>

  <p>"Ve bunu yaparken de iyi vakit geçirmiştik," diye Theresa ekledi.</p>

  <p>"Ender’in eve gelmesi iyi olur mu? Bu onu mutlu eder mi?"</p>

  <p>"Gerçekten bizi unuttuğunu mu düşünüyorsun?" diye sordu. "Ender’in eve gelip gelmemeyi umursamadığını mı söylüyorsun?"</p>

  <p>"Eve gitmek bir iki gün sürer. Sonra orada bir de <i>yaşaması </i>var. Yabancı güçlerin tehdidi, okul hayatının garipliği, özel hayatının sürekli ihlali ve Peter’ın sönmeyen hırs ve kıskançlığını da unutmayalım. Bu yüzden tekrar soruyorum, sence mutluluk açısından Ender’in hayatı burada mı, yoksa..."</p>

  <p>"Uzayda kalırsa mı? <i>Bu</i> onun için nasıl bir hayat olur?"</p>

  <p>"U.F. kesin kararını verdi -Dünya’da olan şeylere karşı tam bir tarafsızlık. Eğer Ender orada kalırsa bütün dünya -her hükümet- Filo’ya karşı bir şey yapmamaları gerektiğini <i>bilir."</i></p>

  <p>"Yani eve gelmeyerek Ender sürekli bir şekilde dünyayı kurtarıyor olacak," dedi Theresa. "Hayatı ne kadar yararlı olacak."</p>

  <p>"Olay <i>başka</i> kimsenin onu kullanamayacak olması."</p>

  <p>Theresa en sevimli sesini takındı. "Yani sence Graff’a Ender’in eve gelmesini istemediğimizi söylemeliyiz, öyle mi?"</p>

  <p>"Bu tarz bir şey yapamayız," dedi John Paul. "Ona oğlumuzu görmek için sabırsızlandığımızı ama herhangi bir koruma görevlisine gerek olmadığını söyleyeceğiz."</p>

  <p>John Paul'un neden demin dediklerinin tam tersini söylüyor olduğunu fark etmesi Theresa’nın kısa bir anını aldı. "Graff’a gönderdiğimiz mektuplar," dedi, "aynı onun bize gönderdikleri gibi pek çok kişi tarafından görülecek. Ve bu yüzden aynı şekilde boş olmalı. Ve biz de hiç bir şey yapmayıp kendi kendine gelişen olayları izleyeceğiz."</p>

  <p>"Hayır hayatım," dedi John Paul. "Kendi evimizde, kendi çatımız altında yaşadığımız gerçeği kamuoyu oluşturmamız için bilinmesi gereken en önemli iki şey."</p>

  <p>"Ama John Paul, çocuklarımızın ağlarda gizlice dolaşıp Peter’ın yazıştığı kişilerle bağlantı kurup Valentine’ın demagogluktaki yeteneğiyle olayları manipüle ettiklerini resmi olarak bilmiyor gibi yapıyoruz."</p>

  <p>"Ve onlar da bizim aklımızın çalıştığını bilmiyorlar," dedi John Paul. "Vücutlarında bizim genetiğimiz yokmuş da periler tarafından evimize bırakılmışlar gibi düşünüyor havaları var. Bize cahil kamuoyunun kullanışlı numuneleriymişiz gibi davranıyorlar. O zaman... Onları kardeşleri için en iyi olanı yapmaya sevk edecek bir kamuoyu sunalım."</p>

  <p>"En iyi olan," diyerek tekrarladı Theresa. "En iyinin ne olduğunu biz bilmiyoruz ki."</p>

  <p>"Hayır," dedi John Paul. "Biz sadece en iyi gibi gözükeni biliyoruz. Ama bir şey kesin -bu konu hakkında çocuklarımızın hepsinden daha çok şey biliyoruz."</p>

  <div>
    <br/>
  </div>

  <p>Valentine okuldan eve geldiğinde sinirden köpürüyordu. Aptal öğretmenler -bazen bir soru sorduğunda bu soru sanki öğretmenin değil de Valentine’ın konuyu anlamaktaki başarısızlığını gösteriyormuş gibi öğretmenin konuları sabırlı bir şekilde anlatmaya başlaması onu delirtiyordu. Ama herkesin sırasındaki hologramda denklem gözüktüğünde ve öğretmen konuyu adım adım açıklarken Valentine yerinde oturup buna katlanıyordu.</p>

  <p>Daha sonra Valentine hocanın açıklama yaparken doğru düzgün değinmediği bir bölümün etrafına havada bir daire çizdi -cevabın neden doğru olmadığıyla alakalı. Tabi ki Valentine’ın çizdiği daire bütün hologramlarda gözükmedi; sadece öğretmenin bilgisayarı bunu görebiliyordu.</p>

  <p>Öğretmen o sayının etrafına kendisi de bir daire çizdi ve "burada farketmediğin şey Valentine, <i>bu</i> açıklamaya rağmen şu sayıyı gözardı edersen yine de doğru cevaba ulaşamazsın.</p>

  <p>Bu çok açık bir ego-koruyucu örtmeceydi. Ama tabi ki bu sadece Valentine için açıktı. Zar zor konuyu anlayan (özellikle dikkatsiz ve beceriksiz biri tarafından ders gördükleri için) diğer öğrenciler için ise daire içine alınmış parantezi gözden çıkaran Val idi, hatta sorusunu sormasına yol açan bölüm o parantez içindeki bölüm olsa bile.</p>

  <p>Ve öğretmen ona "beni bu sınıfın önünde yenilgiye uğratıp aşağılayamayacaksın" der gibi yapmacık bir şekilde gülümsedi.</p>

  <p>Ama Valentine onu küçük düşürmeye çalışmıyordu. Öğretmen onun umurunda değildi. Öğrenmeleri gereken şeylerin düzgün öğretilmesini umursuyordu, zira yarın öbür gün öğrencilerden birisi inşaat mühendisi olursa yaptığı köprüler düşüp insanları öldürmesin istiyordu.</p>

  <p>Dünyadaki salaklarla onun arasındaki fark işte buydu. Hepsi zeki görünmeye çalışıyorlar ve sosyal mevkilerini muhafaza etmeye çalışıyorlardı. Öte yandan sosyal mevki Valentine’ın umurunda bile değildi, o sadece işini düzgün yapmaya çalışıyordu. Gerçeğe ulaşmak -tabi ulaşılabilir olduğu zaman.</p>

  <p>Ne hocaya ne de diğer öğrencilere bir şey söylemişti. Evde de halinden anlamayacaklarını biliyordu. O rezil öğretmenin onu sinirlendirmesine izin verecek kadar okulu umursadığı için Peter onunla dalga geçecekti. Babası soruya bir bakacak, doğru cevabı gösterecek ve Valentine’ın yardım değil derdini paylaşmak istediğini farketmeden işinin başına dönecekti.</p>

  <p>Peki ya Annesi? Derhal okula gidip konuyla ilgili bir şey <i>yapmak</i> isteyecek, öğretmenini haşlayacaktı. Annesi Val’in ne öğretmenini utandırmak istemediğini anlatmasını, ne de sadece birisinin "bu parlak öğrenciler için olan okulda kendi konusunu bilmeyen bir öğretmenin olması ironik değil mi" demesini istediğini dinlemeyecekti. Bu soruya Val "kesinlikle öyle!" cevabını verirdi ve kendini daha iyi hissederdi. Sanki birisi onun tarafındaymış gibi. Birisi sonunda <i>anlamıştı</i> ve yalnız değildi.</p>

  <p>"İhtiyaçlarım birkaç tane ve basit" diye düşündü Valentine. Yemek. Giysi. Uyuyacak rahat bir yer. Ve etrafta <i>geri zekalıların olmaması.</i></p>

  <p>Ama tabi ki içinde geri zekalıların olmadığı bir dünya ıssız olurdu. Kendisinin bile orada yaşamasına izin verilir miydi bilmiyordu. O da hiç hata yapmıyor değildi.</p>

  <p>Peter tarafından Demosthenes olmaya ikna edilmesi bir hataydı. Peter <i>hâlâ</i> ona her gün okuldan sonra ne yazması gerektiğini söylemeliymiş gibi hissediyordu -sanki bunca yıl sonra karakterini tamamen içselleştirmemiş gibi. Demosthenes’in denemelerini uykusunda bile yazabilirdi.</p>

  <p>Ve yardıma ihtiyacı olduğunda babasını dünyadaki olaylarla ilgili ahkam keserken dinleyebilirdi - zira hiç gazete okumadığını iddia etse de Demosthenes’in bütün şovenistik ve savaş kışkırtıcısı demagojik fikirlerini yansıtıyor gibi duruyordu.</p>

  <p>O denemeleri saf küçük kızının yazdığını bilseydi petunya sıçardı.</p>

  <p>Burnundan solur bir halde eve girdi, direk bilgisayarının başına geçti, haberleri taradı ve Peter’ın ona vereceği ödevin ne olacağını bildiğinden yazmaya başladı - U.F.’nin Varşova Paktı'yla düşmanlığı nasıl Rusya’nın bütün nükleer silahlarını teslim etmesini talep etmeden bitirmemesi gerektiği üzerine bir hiciv. Böyle agresif bir savaşı başlatmanın <i>biraz </i>da olsa bir bedeli olmamalı mıydı? Demosthenes şeklindeki anti-kimliğinden klasik bir yazı.</p>

  <p>Yoksa Demosthenes olarak ben mi Peter’ın asıl kimliğiyim? Sanal bir kişiye mi dönüştürüldüm?</p>

  <p>Klik. Bir elektronik posta. Herhangi başka bir şey yazdığından daha ilgi çekiciydi.</p>

  <p>Annedendi. Abay Graff'tan gelen bir elektronik postayı iletmişti. Ender’in eve döndüğünde yanında bir koruma görevlisi olması hakkındaydı.</p>

  <p>"Bunu görmek isteyeceğini düşündüm," yazmıştı Annesi. "Andrew'un eve dönüşüne BU KADAR AZ zaman kalması çok HEYECAN VERİCİ değil mi?"</p>

  <p>Bağırmayı bırak, Anne. Vurgu yapmak için neden böyle büyük harfleri kullanırsın ki? Tam ilkokul çocuğu hareketi. Bunu Peter’a defalarca söylemişti. Anneleri tam bir ponpon kızdı.</p>

  <p>Annesinin mektubu aynı hatta ilerliyordu. ÇOK KISA süre içerisinde Ender’in odasını eski haline getirebilirlerdi. Artık temizliği bir SANİYE bile ertelemek için bir sebep yoktu. Aksi halde Peter odasını küçük kardeşiyle PAYLAŞIRDI ve belki eskisi gibi yine bir BAĞ kurarlar ve YAKINLAŞIRLARDI. Peki Ender acaba evdeki İLK YEMEĞİNDE ne isterdi?</p>

  <p>Yemek, Anne. Ne olursa olsun kesinlikle "kendisini SEVİLİYOR ve ÖZLENMİŞ hissettirecek kadar ÖZEL." bir şey olacak.</p>

  <p>Neyse. Graff’ın mektubunu üzerinde yazana göre değerlendirdiği için Anne çok saftı. Val geri dönüp tekrar okudu. Gözetim. Koruma görevlisi. Graff onu Ender’in eve dönüşü hakkında heyecanladırmaya çalışmıyordu, onu uyarıyordu. Ender tehlikede olacaktı. Bunu Anne göremiyor muydu?</p>

  <p>Graff Ender’i soruşturma bitene kadar uzayda tutmalılar mı diye soruyordu. Ama bu aylar sürerdi. Anne Ender’in kısa sürede eve döndüğü için odasına atılmış eşyaların temizlenmesi gerektiği fikrine acaba nasıl kapılmıştı? Graff ondan Ender’in henüz <i>gönderilmemesine</i> izin vermesini istiyordu. Sebebi Ender’in tehlikede olmasıydı.</p>

  <p>Birden gözünün önüne Ender’in karşı karşıya olduğu tehlikeler geldi. Rusya onun Amerika’nın kendilerine karşı kullanabilecekleri bir silah olduğunu düşünecekti. Çin de aynısını düşünecekti - bu Ender silahına sahip olan Amerika’nın Çin’in nüfuz bölgesine girmede agresif bir hale geleceğini. Ender ölse her iki ulus da rahat bir nefes alırdı. Tabi suikasti bir çeşit terörist hareket düzenlemiş gibi göstermeliydiler. Bu da onu keskin nişancıların öldürmeyeceği anlamına geliyordu. Büyük ihtimalle okulunu havaya uçururlardı.</p>

  <p>Hayır, hayır, hayır dedi Val kendi kendine. Sırf bu Demosthenes’in diyeceği bir şeye benziyor diye düşünmek zorunda <i>olduğun</i> şey bu değil!</p>

  <p>Yine de gözünün önüne Ender’in okulunun havaya uçurulduğu, vurulduğu ya da artık her ne yöntem kullanıyorlarsa o geliyordu. İnsan ırkını kurtaran bir kişinin suikaste uğraması ironik -ama yine de pek insanca- olmaz mıydı? Abraham Lincoln'ün ya da Mohandas Gandhi’nin suikasti gibi bir şey olurdu bu. Bazı insanlar kurtarıcılarının kim olduğunu bilmiyorlardı. Ve Ender’in daha küçük bir çocuk olması da hiç bir fark yaratmıyordu.</p>

  <p>Eve gelemez diye düşündü. Annem bunu hiç anlamayacak ve ben de ona asla söyleyemem ama... onu öldürmeyecek olsalar bile buradaki hayatı nasıl olurdu ki? Ender ne şan ne şöhret peşindeydi ama yine de yaptığı her şeyin sonunda altına insanların saçını nasıl yaptığıyla (Oy ver! Sevdin mi, nefret mi ettin?) veya hangi dersleri aldığıyla (Kahramanımız büyüdüğünde ne olacak? Sizce Wiggin büyüyünce kendini hangi kariyere hazırlamalı, oy verin!) ilgili yorumlar yaptığı vidyolar ortaya çıkardı.</p>

  <p>Tam bir kabus. Eve geliyor olamaz. Zaten Ender’i eve getiriyor olamazlar. Ayrıldığı ev artık yok. Ender buradayken -daha bir yıl bile olmadı- Val göle gidip beraber saatler geçirdiklerinde Ender ona çok yaşlıymış gibi gelirdi. Bazen şakacıydı, evet, ama dünyanın ağırlığını omuzlarında hissederdi. Şimdi o ağırlık kalkmıştı -ama akıbeti ona yapışacak, onu zincirleyecek ve hayatını mahvedecekti.</p>

  <p>Çocukluk yılları geride kalmıştı. Nokta. Ender annesinin ve babasının evinde büyüyüp çocukluktan gençliğe geçme fırsatını bulamamıştı, -yaş ve hormonlar açısından- şimdi zaten gençti ve taşıdığı sorumluluklar açısından ise bir yetişkindi.</p>

  <p>Okul <i>bana</i> boş geliyorsa kim bilir Ender’e nasıl gelir?</p>

  <p>Rusya’nın nükleer füzeleri ve kaybın bedeli hakkındaki yazısını bitirirken kafasında çoktan başka bir deneme metni oluşturmaya başlamıştı. Bu deneme Ender Wiggin’in neden dünyaya getirilmemesiyle ilgiliydi. Her casus, paparazzi ve suikastçinin hedefi olurdu ve normal bir hayat yaşaması imkansızdı.</p>

  <p>Bunları yazmadı tabi. Bunun önünde büyük bir engel vardı: Bundan Peter nefret ederdi.</p>

  <p>Çünkü Peter’ın zaten planları vardı. İnternetteki kişiliği olan Locke Ender’in eve dönüşü için altyapıyı oluşturmaya başlamıştı bile. Valentine’a göre Ender döndüğünde Peter Locke'un denemelerini yazan kişinin kendisi olduğunu açıklayacaktı -ve böylece Varşova Paktı ve U.F arasında hâlâ geçerli olan ateşkes anlaşmasını bulan kişi olduğu ortaya çıkacaktı. Peter Ender’in ününü elinden alacaktı. Ender insan ırkını formiklerden, ağabeyi Peter’da bu olayın neticesinde dünyada çıkabilecek bir savaştan kurtarmıştı. Çifte kahramanlar!</p>

  <p>Ender dile düşmekten nefret ederdi. Öte yandan Peter buna o kadar açtı ki Ender’in ününden çalabildiği kadar çalmak istiyordu.</p>

  <p>Ama bunu hiç kabul etmez, diye düşündü Valentine. Bunun nasıl Ender’in iyiliği için olduğu konusunda bir sürü sebebi vardır. Muhtemelen benim düşündüklerimle aynı sebepler.</p>

  <p>Peki hal böyleyken ben de Peter’ın yaptığını yapmıyor muyum? İçten içe onun eve gelmemesini istediğim için mi bütün bu sebepleri uydurdum?</p>

  <p>Bunu düşününce vücudundan öyle bir duygu seli aktı ki kendisini ödev masasında ağlarken buldu. Ender’in eve gelmesini istiyordu. Hatta gerçekten eve dönemeyeciğini bilmesine rağmen -Albay Graff haklıydı- Valentine hâlâ kendisinden çalınan kardeşini özlüyordu. Yıllardır nefret ettiğim kardeşimle birlikte sevdiğim kardeşim için uğraşacağım...</p>

  <p>Kendimden uzak tutmak için mi? Hayır, onu <i>kendimden </i>uzak tutmama gerek yok. Okuldan, buradaki hayatımdan, ve en çok da Peter’ın kölesi gibi olmaktan nefret ediyorum. Neden Ender'la beraber uzaya gitmiyorum ki? En azından bir süreliğine. En yakını benim. Son yedi yılda gördüğü <i>tek </i>kişi benim. Eğer o eve gelemiyorsa, evin küçük bir parçası -ben- ona gidebilir!</p>

  <p>Bütün olay Ender’in dönüşünün Peter’ın çıkarlarına ters düştüğüne onu ikna etmekti -Valentine’ın onu manipüle etmeye çalıştığını da farketmemesi gerekiyordu.</p>

  <p>Bu düşünce onu yordu çünkü Peter’ı manipüle etmesi kolay değildi. Her şeyin satır arasını okuyabiliyordu. Yaptığı şeyde samimi ve dürüst olmalıydı -ama tonunda ince imalar şeklinde öyle tevazu, içtenlik ve serinkanlılık veya <i>her ne gerekiyorsa o</i> olmalıydı ki Peter lütfedip onun seviyesine inmeli baştan beri öyle düşünüldüğünü söylemeliydi...</p>

  <p>Peki benim gerçek sebebim gezegenden kurtulmak isteğim mi? Bu Ender'le mi alakalı yoksa benim özgürlüğe kavuşmamla mı?</p>

  <p>Her ikisi de. Her ikisi de olabilir. Ve Ender’e bununla ilgili gerçeği söyleyeceğim -onunla olmak için <i>her şeyden</i> vazgeçmeyeceğim. Burada kalmaktansa onunla birlikte uzayda kalmayı ve dünyayı bir daha hiç görmemeyi tercih ederim, o olsun ya da olmasın. Onsuz: can acıtan bir boşluk. Onunla: onun sefil, yılmış bir hayat yaşadığını izlemenin acısı.</p>

  <p>Val, Albay Graff’a bir mektup yazmaya başladı. Annesi mektubu Graff’ın adresini de içerecek şekilde göndererek özensiz davranmıştı. Bu neredeyse bir güvenlik aşımıydı. Eğer bir U.F. yetkilisi olsaydı, çoktan işine son verilmiş olurdu.</p>

  <p>O akşam yemekte Annenin tek konuştuğu Ender’in eve dönüşüydü. Peter sadece kulağının ucuyla dinliyordu çünkü Annesinin gözü tabi ki kişisel duygusallığının ötesinde "kayıp küçük oğlunun yuvaya dönüşü" dışında bir şey görmüyordu. Diğer yandan Peter Ender’in dönüşünün çok karmaşık olacağını biliyordu. Hazırlanacak pek çok şey vardı -sadece önemsiz yatak odası değil. Ender Peter’ın yatağını alabilirdi ve Peter bunu umursamazdı -Peter’ın umursadığı şey Ender’in kısa bir süre için de olsa bütün dünyanın ilgisini göreceği gerçeğiydi. İşte o anda Locke anonimlik pelerininden kurtulacak ve "anonim kalarak tevazu gösterdiği için insan ırkının son savaşını sonlandırarak çok hakettiği Nobel ödülünü alamayacak olan, insanlığa büyük yararı dokunmuş kişi" ’nin kimliğiyle ilgili spekülasyonlara bir son verecekti.</p>

  <p>Bu Locke'un geveze bir hayranındandı -ve bu kişi aynı zamanda Büyük Britanya’da ana muhalaefet partisinin başındaki kişiydi. Yeni Varşova Paktı’nın U.F.'yu ele geçirme denemesini "son savaş" olarak değerlendirmek bile safçaydı. "Son savaş" olabilmesinin tek bir yolu var, o da bütün Dünya’nın tek, etkili, güçlü ama popüler bir lidere sahip olması.</p>

  <p>Bu lideri tanıtmak için de bir kamera gerekiyor. Büyük Ender Wiggin bu kişinin omuzuna elini atmış bir şekilde duruyor çünkü -sebebine kim şaşırabilir ki?- "Savaş Çocuğu" ve "Barış Adamı" kardeşler!</p>

  <p>Şimdi de Baba saçmalamaya başlamıştı. Tek sorun doğrudan Peter’a konuşuyor olmasıydı ve Peter da saygılı çocuk rolünü üstlenip umursuyormuş gibi dinlemeliydi.</p>

  <p>"Bence kardeşin eve gelmeden önce kendine seçtiğin kariyerde ilerlemen gerekiyor, Peter."</p>

  <p>"Peki neden?" diye sordu Peter.</p>

  <p>"Lütfen bu kadar safmışsın gibi konuşma. Ender Wiggin’in kardeşinin, istediği <i>her okula</i> girebileceğinin farkında değil misin?"</p>

  <p>Babası sözcükleri öyle bir telaffuz etti ki sanki Eski Roma tarafından tanrılaştırılmış ya da Papa tarafından aziz ilan edilmiş bir kişi ya da bunun gibi bir şey tarafından sarfedilmiş gibi kulağa çok güzel geldiler. Babası Peter’ın mükemmel notları ve bütün üniversite giriş sınav sonuçlarının mükemmelliği ile zaten istediği okula girebileceğinin farkında değildi. Kardeşinin ününe ihtiyacı yoktu. Ama hayır, Babası için Peter’ın hayatındaki bütün güzellikler oraya Ender sayesinde akıyordu. Ender Ender Ender Ender, ne kadar salakça bir isim.</p>

  <p>Baba böyle düşünüyorsa diğer herkes de böyle düşünecektir. En azından belli bir zeka düzeyinin altındaki herkes.</p>

  <p>Peter’ın tek gördüğü Ender’in eve dönüşünün yol açacağı reklam artısıydı. Ama Babası ona başka bir şey hatırlatmıştı -yaptığı her şeyin sırf Ulu Ender’in ağabeyi diye insanların kafasında yer alacağını. İnsanlar onları yanyana dururken göreceklerdi, evet -ama Ender’in ağabeyinin neden Harp Okulu'na alınmadığını merak edeceklerdi. Bu Peter’ın zayıf, değersiz ve savunmasız görünmesine yol açacaktı.</p>

  <p>Evde kalıp hiç bir şey yapmamış kardeş, orada kardeşinin yanında duracaktı. "Ama Rusya'yla olan anlaşmazlığı savaşa dönüşmeden durduran bütün denemeleri yazan Locke aslında bendim!" E madem o kadar akıllısın neden kardeşin insan ırkını <i>topyekün yıkım</i>dan kurtarırken <i>sen</i> ona yardım etmiyordun?</p>

  <p>Halkla ilişkiler şansı, evet. Ama aynı zamanda bir kabus.</p>

  <p>Ender’in zaferinin sunduğu bu fırsatı nasıl hem değerlendirip hem de sadece kardeşinin ününü kene gibi emen bir izleyici olmadığını gösterebilirdi? Duyurusu bir tür "ben de, ben de" haykırışı olarak çıksaydı çok kötü olurdu. Ne yani, sizce kardeşim çok mu şekil? O zaman bilin ki <i>ben de</i> dünyayı kurtardım. Kendi zavallı ve miskin çapımda.</p>

  <p>"İyi misin Peter?" diye sordu Valentine.</p>

  <p>"Ters giden bir şey mi var?" diye sordu Annesi. "Gel sana bir bakayım canım."</p>

  <p>"Bir şeyim yok. Sırf Val halisünasyon görüyor diye gömleğimi çıkartmayacak ya da üzerimde rektal termometre kullanmana izin vermeyeceğim Anne."</p>

  <p>"Eğer halisünasyon görüyorsam, bunu söylerim," dedi Val, "suratının berbat bir halde olduğundan daha iyi şeyler görebilirdim herhalde."</p>

  <p>Neredeyse refleks gösterir gibi "Ne güzel bir reklam fikri," dedi Peter. "Kendi Halisünasyonunuzu Seçin! Ama bir dakika, böyle bir şey zaten var ki -adı da 'yasadışı uyuşturucu.'"</p>

  <p>"Biz zavallıları küçümseme," dedi Val. "Egoya bağımlı olanların uyuşturucuya ihtiyacı yoktur."</p>

  <p>"Çocuklar," dedi Anne. "Ender geri döndüğünde bizi <i>bu halde</i> mi bulacak?"</p>

  <p>"Evet," dedi Val ve Peter aynı anda.</p>

  <p>Baba konuşmaya başladı. "Sizi daha olgunlaşmış bulmasını diliyorum."</p>

  <p>Ama Peter ve Val çoktan sesli bir şekilde gülmeye başlamışlardı. Gülmeyi bırakmadılar, bu yüzden Babaları onları masadan kaldırdı.</p>

  <div>
    <br/>
  </div>

  <p>Peter Val’in Rus nükleer füzeleriyle ilgili olan denemesini inceledi. "Bu çok sıkıcı."</p>

  <p>"Ben öyle düşünmüyorum," dedi Valentine. "Onlarda nükleer füzeler var ve bu da diğer ülkelerin istediklerinde onlara bir şeyler yaptırabilmesini engelliyor -ki bu istek çok sık gerçekleşen bir şey."</p>

  <p>"Rusları neden sevmiyorsun?"</p>

  <p>"Rusları sevmeyen Demosthenes," dedi Val soğukkanlılıkla.</p>

  <p>"İyi," dedi Peter. "Demosthenes demek Rus nükleer füzelerini umursamıyor, ama dünyadaki en değerli silahı ele geçirmesini belki umursayabilir."</p>

  <p>"Moleküllerine Ayırma Aleti mi?" diye sordu Val. "U.F. onu asla Dünya’ya ateşlenebileceği bir mesafeye sokmaz."</p>

  <p>"M.A.A. değil, seni zavallı aptal. Kardeşimizden bahsediyorum. Bizim medeniyet-yokedici minik kardeşimizden."</p>

  <p>"Sakın ondan bahsederken küçümseyici bir biçimde konuşma!"</p>

  <p>Peter dalga geçermiş gibi yapmacık bir gülümseme takındı. Ama görüntüsünün altında sinir ve incinmişlik vardı. Val hâlâ ona bunu yapabiliyordu, hem de sırf Ender’i çok daha fazla sevdiğini göstererek.</p>

  <p>"Demosthenes yeni bir deneme yazacak. Bu deneme Amerika’nın Andrew Wiggin’i derhal dünyaya geri getirmesi gerektiği hakkında olacak. Daha fazla erteleme yok. Dünyanın gelmiş geçmiş en büyük askeri liderinin hizmeti olmadan dünya Amerika için tehlikeli bir yer.</p>

  <p>Hemen Peter üzerinden Val’e doğru yeni bir nefret dalgası yayıldı. Bunun sebebi kısmen <i>Peter</i>’in sebebinin kendi yazdığından daha iyi bir yaklaşım olmasıydı. Demosthenes’i zannettiği kadar iyi içselleştirememişti. Demosthenes Ender’in hemen geri dönmesini ve Amerikan ordusunun bir parçası olmasını dilerdi.</p>

  <p>Ve bu kendi açısından nükleer silah konuşlandırmak kadar istikrar bozucu olurdu. Demosthenes’in denemeleri Amerika Birleşik Devletleri’nin rakipleri ve düşmanları tarafından yakınen takip edilirdi. Ender’in hemen eve dönmesi gerektiği çağrısını yaparsa Ender’i uzayda tutmak için manevralar ayarlamaya başlarlardı; ve en azından bazıları Amerika’yı saldırgan gayelere sahip olmakla suçlardı.</p>

  <p>Ve sonraki birkaç gün ya da haftada Locke'un bir uzlaşma planı bulma sırası gelirdi, bir devlet adamına yaraşır bir çözüm: Çocuğu uzayda bırakın.</p>

  <p>Valentine Peter’ın neden fikrini değiştirdiğini çok iyi biliyordu. Bunun sebebi babasının yemek sırasında söylediği o sözdü -Peter’ın ne yaparsa yapsın Ender’in gölgesinde olacağına yönelik hatırlatması.</p>

  <p>Demek politik koyunlar bile arada sırada iyi bir sonuca yol açan bir şeyler söyleyebiliyormuş. Bu durumda Val Peter’ı Ender’in Dünya'dan uzakta kalması gerektiğine ikna etmek zorunda bile kalmayacaktı. Hepsi onun değil, Peter’ın fikri olacaktı.</p>

  <div>
    <br/>
  </div>

  <p>Theresa bir kez yatağına oturdu ve ağlamaya başladı. Etrafında Ender’in eve dönüşünü engelleyeceğini bildiği Locke ve Demosthenes’in denemeleri saçılıydı.</p>

  <p>"Elimde değil," dedi kocasına. "Doğru olanın bu olduğunu biliyorum -aynı Graff’ın bizim anlamamızı <i>istediği</i> gibi. Ama ben onu tekrar görebilirim zannediyordum. Gerçekten buna inanıyordum."</p>

  <p>John Paul yatağa, yanına oturdu ve ona sarıldı. "Yaptığımız en zor şey buydu."</p>

  <p>"Onu ilk istediklerinde vermemek?"</p>

  <p>"O zordu," dedi John Paul, "ama başka seçeneğimiz yoktu. Onu öyle ya da böyle alacaklardı. Ama bu sefer... Eğer netlerde dolaşıp oğlumuzu geri istediğimizi söylediğimiz vidyolar koysaydık -şansımız gayet yüksekti."</p>

  <p>"Ve oğlumuz neden bunu <i>yapmadığımızı</i> merak edecek."</p>

  <p>"Hayır, etmeyecek."</p>

  <p>"Yani ne yaptığımızı farkedeceğini mi düşünüyorsun? Neden bir şey <i>yapmadığımızı</i>?"</p>

  <p>"Neden fark etmesin ki?"</p>

  <p>"Çünkü bizi tanımıyor," dedi Theresa. "Ne düşündüğümüzü ya da hissettiğimizi bilmiyor. Ona göre biz onu çoktan unuttuk bile."</p>

  <p>"Bütün bu karışıklıkta bana kendimi iyi hissettiren şey," dedi John Paul. "Dahi çocuklarımızı manipüle etmekte hâlâ çok iyiyiz."</p>

  <p>"Şu mesele," dedi Theresa ilgisizce. "Aptal olduğundan kesinlikle emin olan çocuklarını manipüle etmek çok kolay."</p>

  <p>"Beni en çok üzen şey ise," dedi John Paul, "Locke diğer herkesten çok Ender’i umursuyormuş gibi ilgi görüyor. Kimliği açığa çıktığında, küçük kardeşini korumak için sadık bir şekilde hareket etmiş gibi gözükecek."</p>

  <p>"Bizim çocuğumuz, şu Peter," dedi Theresa. "Nasıl tuhaf bir çocuk belli değil."</p>

  <p>"Felsefi bir sorum var. Bizim "iyilik" adını verdiğimiz şey acaba uyumsuz bir özellik mi? Çoğu insan ona sahip oldukça ve toplum kuralları onu erdem olarak tanıttıkça <i>doğal </i>yöneticilere ortada boş bir meydan kalıyor. Ender’in iyiliği sayesinde Dünya’da evimizde Peter’a sahibiz."</p>

  <p>"Tabi, Peter’ın iyiliği," dedi Theresa acı bir şekilde.</p>

  <p>"Evet, unutmuşum," dedi John Paul. "İnsan ırkının iyiliği için dünyanın yöneticisi olacak. Fedakar bir tavır."</p>

  <p>"Gözlerinde yapmacık bir gülümseme gördüğümde onları oymak istiyorum."</p>

  <p>"O da bizim oğlumuz," dedi John Paul. "Ender ve Val gibi bizim genlerimizin bir ürünü. Ayrıca onu bu işe karışmaya kışkırtan biziz."</p>

  <p>Theresa John Paul'un haklı olduğunu biliyordu. Yine de bu, durumu kolaylaştırmıyordu. "Yine de bu kadar iyi zaman geçirmeye hakkı yoktu, değil mi?"</p>
</body>
</html>