<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="Son Söz">SON SÖZ</h2>

  <p>Kitabın bu şekilde olmasını planlamamıştım. Birkaç bölümde Ender’i Eros'tan Shakespeare’e, oradan da Ganj’a gönderecektim. Ama Ganj'daki karşılaşmayı hazırlayan bütün olayların daha önce cereyan ettiğini fark ettim ve işimi uzata uzata <i>Ender’in Oyunu</i>'nun çoğunlukla 14. ve 15. bölümleri arasında geçen bir roman yazmış oldum.</p>

  <p>Ama daha yazarken bunun doğru hikaye olduğunu biliyordum. Bu olmadan bir şeyler eksik kalıyordu. Savaş bitiyor. Eve dönüyorsun. Sonra savaşta olmuş şeylerle uğraşıyorsun. Ama Ender eve dönemiyor. Bununla da uğraşmak zorunda.</p>

  <p>Ama bunun içindeki hikayenin orijinal romanda olduğunu söyleyebiliriz. Aynı şekilde roman yazılmadan önce kısa romanın içinde de eksik bir şeyler olduğunu söyleyemeyiz. Eğer 14. bölümün sonunda <i>Ender Sürgünde</i> elimizde olsaydı her iki hikaye de işe yaramaz hale gelirdi. İlk olarak <i>Sürgün, Shadow of the Giant</i>’ın devam kitabı niteliğinde yazıldı -Virlomi, Randi, Achilles/Randall/Arkanian’ın hikayeleri burada dönüyor ve bir sonuç yazılması gerekiyordu. Şimdi okumuş olduğunuz hikaye o ikisinin arasında daha iyi duruyor -ayrı bir kitap olarak. Savaştan sonra askerin kitabı.</p>

  <p>Ama küçük bir sorun var. Ender’in Oyunu'nu 1984’te yazdığımda son bölüm olan 15. bölümde Ölülerin Sözcüsü'ne hazırlık yapmaya odaklanmıştım. Bu iki kitap arasına herhangi bir kitap sokmayı düşünmüyordum bile. Bu yüzden Ender’in ilk kolonideki geçirdiği zamanı rahat ve umursamazca kullanmıştım. O kadar dikkatsizdim ki son formik gezegeni dışındaki gezegenlerde insan pilotları ve mürettebatın kalmış olabileceğini unutmuştum. Onlar nereye gidecekti? Tabi ki formik dünyalarını kolonileştirmeye başlayacaklardı. Ve onları oraya gönderenler de bunu öngörmüş, yapılması planlanan işleri yapmaları için eğitimli kişileri göndermeyi düşünür halde olacaklardı.</p>

  <p>Yani <i>Ender’in Oyunu</i>'nun 15. bölümünde içerik olarak problem olmasa da, detaylar yanlış ve zamansal problemler var. Olması gerektiği gibi değillerdi ve şimdi de olması gerektiği gibi değiller. Bu bölümü yazmaya başladığımdan beri "Investment Counsellor" (<i>First Meetings'de)</i> gibi hikayeler yazdım. Bu hikayelerde Ender Sorelledolce adındaki bir gezegende reşit olacağı zamanda Jane'le (Speaker'daki baş karakterlerden biri) tanışıyor; ama bu <i>Ender</i>’in <i>Oyunu</i>'ndaki zaman çizgisine uymuyordu. Sonuç olarak daha fazla detay barındırıp hikayeyi daha iyi bir şekilde geliştiren sonraki hikayelerin değil 15. bölümün yanlış olduğunu fark ettim.</p>

  <p>Neden 24 yıl önce umursamazca verdiğim kararlara şimdi bağlı kalmak zorunda olayım ki? O zamandan beri yazdığım her şey doğru; ilk romandaki çelişkili ama önemsiz detaylar yanlış.</p>

  <p>Bu yüzden Ender’in Oyunu'nun 15. bölümünü yeniden yazdım ve romanın revize edilmiş bölümünü içeren baskısı ileri bir tarihte basılacak. Bu sırada şunu da belirtmeliyim ki <i>Orson Scott Card’ın Inter Galactic Medicine Show&nbsp;</i> dergisinin bir bölümünü bile almış olan herkes bütün metni internette bulabilir. Revize edilmiş bölümü okumak için dergimin bir sayısını alınca, onun içindeki yazarlarımızın da nasıl harika işler başardığını kendiniz görebilirsiniz.</p>

  <p>Ama sizi temin ederim ki o bölümde çok önemli bir değişiklik yapmadım. Okumazsanız pek bir şey kaçırmış olmazsınız.</p>

  <p>Aslında o bölümü gözden geçirmenin en önemli sebebi, insanların bana 15. bölümün orjinal versiyonu ve bu kitap arasındaki çelişkileri bildirmesini engellemekti. Bu yüzden size bütün çelişkilerin giderildiğini söylediğimde bana inanırsanız, metni alıp okumanız gerekmez.</p>

  <p>Bu romanı hazırlarken geri dönüp bakmak zorunda kaldım. Uyum göstermek zorunda olduğum tek kitap Ender’in Oyunu (ki o kitapta her şey mümkündü) değildi. Bu hikaye de <i>Ender's Shadow, Shadow of the Hegemon, Shadow Puppets, Shadow of the Giant, Speaker for the Dead, Xenocide ve Children of the Mind</i>’da verdiğim her keyfi kararla uyum içinde olmalıydı.</p>

  <p>Bütün o kitapları tekrar okumaya ne niyetim ne de zamanım vardı. Şimdi daha iyi ya da en azından daha deneyimli bir yazar olduğum için geri dönüp o kitapları okuduğumda canım sıkılacaktı ve değiştirmek istediğim pek çok şey görecektim.</p>

  <p>Neyse ki benim kurgumu benden daha dikkatli ve daha yakın zamanda okumuş insanların yardımlarını aldım.</p>

  <p><b>Jake Black</b> geçtiğimiz aylarda The Ender's Game Companion adında bir kitap yazdı, içinde bütün Ender roman ve hikayelerindeki olay, karakter, yer ve durumları tanımladı. Bu kitabı yazarken ona bol bol danıştım (aynı zamanda Ender’in Oyunu'nun Marvel Comics uyarlamasında çalışıyor) ve yazdıklarımı okuyarak kontrol etti.</p>

  <p>O kendi kitabını hazırlarken bir yazar ve PhiloticWeb. Net’in başrahibesi ve/veya dadısı olan <b>Ami Chopine</b>’in ve ben bu kitabı hazırlarken kendisine yönelttiğim soruların hepsini cevaplamış <b>Andy Wahr</b>’ın (Hatrack.com adlı sitemde "Hobbes" lakabıyla tanınıyor) yardımını aldım. Umarım hiç bir Ender romanını onların yardımı olmadan yazmak zorunda kalmam ve aynı zamanda hepsini yakın arkadaşım sayıyorum.</p>

  <p>Nazik insanların ve dostlarımın bulunduğu www.hat-rack.com'dan da pek çok kişinin yardımını aldım. Kaynak olarak bu siteyi çok fazla kullanıyorum. Bu romanı yazmaya başlarken cevaplanması gereken birkaç sorum vardı. Eğer bazı şeylerden hiç bir kitapta bahsetmemişsem bunu bilmeliydim; bahsetmişsem de önceden dediklerimle çelişmemek için ne dediğimi bilmem gerekiyordu.</p>

  <p>Hatrack.com’a yazdığım şeyi aynen buraya aktarıyorum:</p>

  <p>Ender’in Oyunu ve Shadow'daki bazı ayrıntılar konusunda şüpheye düştüm ve Ender Sürgünde'yi yazarak EG evreninde bazı çelişkiler oluşmasına yol açacağım. Belki içinizden birileri bana şu konularda yardım edebilir:</p>

  <p class="p4">1.Ender’in Dünya’ya geri dönmemesi gerektiğine kim karar verdi ne neden? Peter işin içindeydi ama sanırım onun sunduğu sebepler Valentine ya da EG’nin anlatıcısının anlattıklarından farklıydı.</p>

  <p class="p4">2.Sanırım Ender’in yöneticiliği ve koloni gemisinin kumandasındaki kişinin arasındaki durumla ilgili EG ve Shadow kitaplarında (dev?) bir çelişki zaten var. Ama bu tamamen çözülmüş müydü? Yani Mazer’ın geminin kaptanı olacağı söylenmişti ama gitmemişti değil mi? Han Tzu'yla konuşması sırasında bunun çözüldüğünü hatırlıyorum (Hatrack'tekiler bunun başlı başına bir çelişki olduğunu belirterek bana yardım ettiler!)</p>

  <p>EO’nin son bölümüne baktım ama dört Shadow kitabından veya EO ya da Speaker serilerinde herhangi bir yerden ayrıntıları ortaya çıkaramıyorum. Bu zaman aralığındaki ayrıntılarla ilgili bana hatırlatıcı notlar verebilecek kişiler varsa sevinirim -Ender’in son savaşından yeni koloni dünyasına varışına kadar, yani sırf Ender’e ne olduğunu değil, Peter, Valentine, Mazer, Graff ve genel olarak bütün dünyaya ne olduğuyla ilgili ayrıntılarla ilgileniyorum.</p>

  <div>
    <br/>
  </div>

  <p>Bu bildirime <b>C. Porter Bassett, Jaime Benlevy, Chris Wegford, Marc Van Pelt, Rob Taber, Steven R Beers, Shannon Blood, Jason Bradshavv, Lloyd Waldo, Simeon Anfinrud, Jonathan Barbee, Adam Hobart, Beau Pearce ve Robert Prince</b> çok güzel bir şekilde cevap verdiler.Hepinize kitapları karıştırıp sorularımı cevapladığınız için teşekkür ediyorum.</p>

  <p>Bunlara ek olarak <b>Clinton Parks</b> benim aklıma bile gelmemiş bir problem bulup çalışanlarıma şu mektubu göndermiş:</p>

  <p>Büyük ihtimalle bundan bahsetmişsinizdir ama ben ne olur ne olmaz diye yazıyorum. "Shadow of the Giant"ta ilk koloninin adının "Shakespeare" olduğunun açıklandığını hatırlıyor musunuz? Bu aklıma takıldı çünkü Ender’in neden koloniye bu ismi vermek istediğini anlayamadım. Neyse, ihtiyatlı davranıp bunu size hatırlatmak istedim. Kendinize iyi bakın!</p>

  <p>Bu gerçekten de büyük bir çelişkiydi -başka bir yerde koloninin adının Rov olacağını yazdığımdan emindim. Bunun sebebi ilk yazmaya başladığım zamanlarda fikirlerinden yararlanabileceğim bu kadar geniş bir okuyucu kitlemin olmamasıydı. Onların fikirlerini sormak da aklıma gelmemişti bu yüzden zaten bahsettiğim konular hakkında yeni şeyler yazıyor, yıllar geçtikçe eskileri unutuyordum.</p>

  <p>Bunu da çözdüm.</p>

  <p>Bir zamanlar yazdığım şeyleri tekrar okuyup düzeltme konusuna çok önem veriyordum. Zeki ve dikkatli bir okuyucu topluluğu oluşturup birbirimizin yazdıklarını okuduğumuz zamanlarda bile hataları atlayabildiğimizi hatırlıyorum. Bu kadar karmaşık ve içinde bu kadar fazla hikaye barındıran bu evrende ise illa ki çelişkiler olacaktı, hatta belki hâlâ da vardır. Lütfen bulduklarınızı (Ender’in Oyunu'nun 15. bölümünün eski baskısı dışındakileri) Hatrack.com’a yazın ve belki ileride bir gün onları da düzeltmenin bir yolunu bulabilirim.</p>

  <p>Ya da isterseniz felsefi bir tutum alın ve bu kurgu yerine gerçek tarih ya da biyografi olsaydı içinde her türlü çelişkilerin olacağını düşünün -çünkü hayatın gerçeklik düzleminde bile hatalar ve çelişkiler ortaya çıkıyor. Tarihte bir olaya tanıklık eden herkesin aynı şekilde betimlediği olay sayısı çok azdır. Bu yüzden isterseniz bulduğunuz çelişkileri tarihsel aktarımdan ötürü oluşmuş hataların bir sonucu kabul edin. Sonuç olarak bu binlerce yıllık gelecekte geçen bir "tarih".</p>

  <p>Bu yardımsever arkadaşların dışında yazdıklarımı her zamanki gibi, inanılmaz derecede sabırlı dostlarıma gösterdim. Bir romanı parçalara bölmek eski bir gelenektir -Charles Dickens’ın hayranları onun romanlarını gazetede yayımlandıkça okuma fırsatı bulurlarmış. Ama her birkaç günde bir yeni bir bölüm yazmak ve aynı zamanda çok sıkı bir yazı yazma takvimim olduğu için çabuk cevap vermek zorunda olmam, arkadaşlarımdan istenmeyecek derecede fazla iş yapmalarını beklememe yol açıyor.</p>

  <p>İlk olarak bir okuyucu olarak Jake Black, ansiklopedik Ender evreni bilgisine güvendiğim insan oldu. Uzun zamandır benden muzdarip olan meslektaşım Kathryn H. Kidd çok-uzun-süren-ve-tamamen-benim-yüzümden-geciken <i>Lovelock </i>kitabının devam kitabı <i>Rasputin</i>’i yazdığımızdan beri ilk okuyucularımdan biri oldu. Erin ve Philip Absher da yazdıklarım yayımlanmadan kitaplarımı uzun zamandır okusunlar diye teslim ettiğim kişilerdir. Philip aynı zamanda hikayenin gidişatıyla ilgili bana pek çok yardımda bulunmuş, atmayı düşündüğüm bölümlerin hikayenin temelini oluşturduğu konusunda beni ikna edip atmaktan vazgeçirmiştir. O haklıydı, ben haksızdım, ve kitap o şekilde daha iyi oluyordu. Neyse ki bu sefer beni kitabımın büyük bir bölümünü yeniden yazmak zorunda bırakmadı. Ama o, Erin, Kathy ve Jake beni yüreklendirerek anlattığım hikayenin harcadığım zamana değdiğini hissettirdiler.</p>

  <p>Yine de ilk okuyucum eşim Kristine'dir ve aynı zamanda ben yazma ruh haline girdiğimde ailemizin yükünü o üstlenir. Yaptığı önerilerin önemsiz olduğunu düşünse de benim için çok önemliler ve eğer bundan şüphesi varsa bilmesini isterim ki hiç bir önerisini değerlendirmeden geçmiyorum.</p>

  <p>Kitap yazılırken, Kristine ve en küçük çocuğumuz Zina, evde dikkati dağılmış, asabi bir hayalet gibi dolaşan babalarına katlanmak zorunda kalıyorlar. Ama bazı geceler beraber <i>Idol</i> ve <i>So You Think You Can Dance</i> izlediğimiz zaman birkaç saatliğine de olsa aynı evreni paylaşmış oluyoruz.</p>

  <p>The Inter Galactic Medicine Show'un baş editörü Kathlyn Bellamy de benden yardımlarını esirgemedi. Kitaplarım kontrol okumasından geçtikten sonra okuyor ve yazdıklarımı ilk defa görmüş oluyor. Kitap basıma girmeden önce okuyan son kişi o. Yani savunmamızın bel kemiği olduğunu söyleyebilirim. Sitemizle ilgilenen ve bilgi teknolojileri şefimiz olan Scott Ailen da Hatrack ve oscIGMS’te her şeyin düzgünce işlemesini sağlıyor, yani yardım alabileceğim topluluğu o bir arada tutuyor.</p>

  <p>Tor'daki editörüm Beth Meacham’ın bu kitap üzerindeki emeği normalde editörlerden beklediğimin çok üzerinde. Bu kitap çok acayip olduğu için -en popüler romanımın zamanıyla çakışan, ne öncesinde ne sonrasında olan bir kitap- kitabın Tor'un yayımlamak isteyeceği türden olmasını istedim ve bunun için onun onayını gerekli gördüm. Öneri ve uyarıları kitabın gelişim aşamasında da yazarken de çok yardımcı oldu.</p>

  <p>Yazmayı geciktirdiğim için fedakarlık yapmak zorunda kalan Tor'daki üretim ekibine de teşekkürü borç biliyorum. Bu kitabın her şeye -bana- rağmen zamanında çıkabilmesi tamamen onların mesai yapmaları ve özel ilgi göstermeleriyle mümkün oldu. Acele ederken bile işlerini titizlik ve gururla yaptıkları için her şey bittikten sonra benim elime de gurur duyabileceğim bir kitap geçiyor. Benim noksanlarımı örtecek iyi insanlar olmasaydı halim niceydi.</p>

  <p>İlk kitabı yazarken 5-6 yaşlarında olan oğlum Geoffrey’in Ender karakterimin bazı açılardan temelini oluşturduğunu söyleyebilirim. Şimdi 30 yaşında ve iki çocuk babası (daha önce bahsettiğim Heather Heavener’ın katkılarıyla). Ve oğlum Geoffrey’nin ülkesine hizmet için hiç askere çağırılmamasına müteşekkirim.</p>

  <p>Ender’in neler yaşamış olabileceğini düşünürken çok okuma yaptım, ama aynı zamanda Afganistan, Irak ve diğer sıkıntılı yerlerde görev yapmış iyi askerlerimizin deneyimlerinden de konuşma veya yazışma yoluyla faydalandım. Tiranlıkla çevrelenmiş insanlara yardım edecek güç ve iradeye sahip tek ülke olan bizim askerlerimiz olarak oralarda görevlerini başarıyla yerine getirmiş insanlarla kontakt kurdum. Hepimiz adına elinizi taşın altına koydunuz ve sizi selamlıyorum.</p>

  <p>Ölmüşler için yas tutuyorum ve gazi olarak dönmüşlerin de yıkılmış hayalleri ve gelecekleri kalbimi parçalıyor. Amerika Birleşik Devletleri’nin bir vatandaşı olarak gittiğiniz yere gönderilmenizin sorumluluğunun bir kısmı benim de üzerimde ve faydalarını hepimiz görüyoruz. Ender gibi benim adıma neler feda edildiğini ben de bilmeyebilirdim ama aramızdaki bağı yadsımıyorum.</p>

  <p>Bedensel olarak zarar görmemiş ama içten içe kendini yiyen, kimsenin bilmediği anılara sahip olan sizler için ise tek umudum Ender Wiggin’i doğru şekilde yansıtabilmiş olmak. Belki de hissettiğiniz, düşündüğünüz ya da hatırladığınız bir şeyi onda bulabilirsiniz.</p>
</body>
</html>