<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="7">•7•</h2>

  <p><b>Alıcı:</b><a href="mailto:jpwiggin@gso.nc.pub">jpwiggin@gso.nc.pub</a>, <a href="mailto:twiggin@uncg.edu">twiggin@uncg.edu</a></p>

  <p><b>Gönderen:</b> vwiggin%Koloni1@colmin.gov/yurttas</p>

  <p><b>Konu: </b>Ender iyi</p>

  <div>
    <br/>
  </div>

  <p>“İyi” derken vücudunun ve aklının normal görevlerini yerine getirebildiğini kast ediyorum. Beni gördüğüne sevindi. Rahat rahat konuştuk. Neredeyse her konuda kafası rahat gibi gözüküyor. Kimseye düşmanlık beslemiyor. İkinizden de sevgiyle bahsetti. Bir çok çocukluk anısını yâd ettik.</p>

  <p>Ama bu konuşma biter bitmez neredeyse görünür bir şekilde kabuğuna çekildiğini izledim. Formiklerle kafayı bozmuş bir halde. Sanırım onları yok etmiş olmanın suçluluğunu hissediyor. Bunun doğru olmadığını biliyor -yaptığı şeyi bilmediğini, bizi yok etmeye çalıştığını dolayısıyla nefsi-müdafaada bulunduğunu-ama vicdana akıl sır ermez. Toplum değerlerini içselleştirebilelim ve kendimizi kontrol edebilelim diye vicdan denen şeyi geliştirdik. Ama hiperaktif bir vicdanın olup kimsenin bilmediği kurallar koyup da sırf onlara karşı geldin diye kendini cezalandırırsan bu ne demek olur ki?</p>

  <p>Sözde yönetici Ender ama bazı kişiler tarafından Amiral Quincy Morgan’ın Ender’in herhangi bir şeyi yönetmeye izin vermeyeceği konusunda uyarıldım. Peter böyle bir durumda olsaydı daha yolculuğa çıkmadan Morgan’ı görevden aldırmanın yollarını bulmaya çalışırdı. Ama Ender bu duruma gülüyor ve “Eğer ben oynamazsam istediği rekabet ortadan kalkar” diyor. Onu daha çok zorladığımda ise sinirlendi ve “Tek bir savaş için doğdum.Onu kazandım ve şimdi işim bitti.” dedi.</p>

  <p>Şimdi bölünmüş bir durumdayım. Onu manipüle etmeye mi çalışmalıyım? Yoksa benden istediklerini yapıp bütün bu durumu göz ardı mı etmeliyim? Ya yolculuğu uyuyarak geçirmemi ve böylece koloniye vardığımızda aynı yaşta -15- olmamızı istiyor. Uyanık kalmayı tercih edersem de Harp Okulu’nun tarihini yazmamı istiyor. Craff bana Harp Okulu hakkında bütün dokümanları verebileceğini söyledi. Ama bunları istersem kamu kayıtlarından da bulabilirim, zira askeri mahkeme sırasında hepsi açığa çıktı.</p>

  <p>Felsefik problemim şu: Sevgi nedir? Ender’e olan sevgim benden aksini istese de onun için iyi olanı yapmamı mı gerektirir? Yoksa göstermelik bir yönetici olmanın berbat bir deneyim olacağını bile bile benden istediğini yapmamı mı?</p>

  <p>Piyano dersi almak gibi, sevgili ebeveynlerim. Pek çok yetişkin insan sürekli pratik yapmak zorunda olmanın ne kadar berbat bir şey olduğu hakkında söylenip durur. Yine de ailelerine şöyle diyenler de var, “Neden bugün iyi çalabiliyor olayım diye beni <i>zorlamadın?”</i></p>

  <p class="p8">Sevgiler,<br/>Valentine</p>

  <p><b>Alıcı:</b> vwiggin%Koloni1@colmin.gov/yurttas</p>

  <p><b>Gönderen:</b><a href="mailto:Twiggin@uncg.edu">Twiggin@uncg.edu</a></p>

  <p><b>Konu:</b> "Ender İyi'"ye cevap</p>

  <div>
    <br/>
  </div>

  <p>Sevgili Valentine,</p>

  <p>Sana çocuklarımdan birinin her şeyi bilmediğini, bunu kabul ettiğini, hatta ebeveynlerinden nasihat istediğini söylemesinin ne kadar şok edici olduğunu söylersem baban sinirleneceğini söylüyor. Son beş yıldır sen ve Peter aralarında özel bir dil geliştirmiş ikizler gibiydiniz. Peter’ın etkisinden çıktığın şu birkaç haftada tekrar ebeveynlerin olduğunu fark ettin. Bunun için minnettarım ve şu andan itibaren seni en sevdiğim evladım ilan ediyorum.</p>

  <p>Biz ise mahvolmaya devam ediyoruz -yavaş ve aşındırıcı bir şekilde- çünkü Ender bize mektup yazmıyor. Bize karşı sinirli olmadığını söylüyorsun. Bunu anlamıyoruz. Ona yazmamızın yasaklanmış olduğunu bilmiyor mu? Neden şimdi mektuplarımızı okumuyor? Yoksa okuyup “mektuplarınızı aldım” demeyi bile bize çok mu görüyor?</p>

  <p>Sorularına gelince, cevapları çok basit. Sen onun anası ya da babası değilsin. İster hoşuna gitsin ister gitmesin ona karışma ve onun için iyi olanı yapma hakkına sahip olan biziz. Sen onun ablasısın. Kendini bir eşlikçi, arkadaş ve sırdaş olarak düşün. Senin sorumluluğun seninle ne paylaşırsa kabul etmek ve sen de iyi olduğunu düşünüyorsan senden istediği şeyleri onunla paylaşmak. Senden istemediği bir şeyi ona vermek gibi ne bir sorumluluğun ne de buna hakkın var. Bu bir hediye olmazdı; ne bir arkadaşın ne de bir ablanın yapacağı bir hareket olurdu.</p>

  <p>Ebeveynler ise özel bir duruma sahip. Eskiden Harp Okulu’nun durduğu yere şimdi bir duvar inşa etti. Bize ihtiyacı olmadığını düşünüyor. Yanılıyor. Bence ihtiyacı olan tam da biziz. Yaralı bir ruha tarif edilemeyecek derecede rahatlık verebilecek olan kişi annedir. Çocuğun derinden inanacağı bir şekilde “Ego te absolvo” ve “aferin, seni iyi ve sadık hizmetli” diyebilecek olan da babadır.</p>

  <p>Eğer ateist bir düzende yaşıyor olmasaydın ve daha iyi eğitime sahip olsaydın bu referansları anlardın. Bunları araştırırken lütfen benim zaten bunları bildiğimi aklından çıkarma.</p>

  <p class="p8"><i>Sevgiler,<br/>Alaycı, fazla analitik,<br/>Derinden yaralı ama yine de<br/> oldukça memnun </i><br/>Annen</p>

  <p><b>Alıcı:</b><a href="mailto:jpwiggin@gso.nc.pub">jpwiggin@gso.nc.pub</a>, <a href="mailto:twiggin@uncg.edu">twiggin@uncg.edu</a></p>

  <p><b>Gönderen: </b>vwiggin%Koloni1@colmin.gov/yurttas</p>

  <p><b>Konu:</b> Ender iyi</p>

  <div>
    <br/>
  </div>

  <p>Babamın günah çıkarmalarını ve senin King James Versiyon’unu da biliyordum ve hiçbir şeyi araştırmam gerekmedi. Senin ve Babamın dinlerinin çocuklarınızdan gizli şeyler olduğunu mu düşünüyordun? 6 yaşında evden ayrılmasına rağmen Ender bile biliyordu.</p>

  <p>Nasihatini istedim çünkü yapılacak bilgece şey bu ve benim daha iyi bir fikrim yok. Ender ve Graff’ın nasihatlerini de dinleyeceğim ve Harp Okulu’nun tarihini yazacağım. Amacım basit: Askeri mahkemenin kötü iftiralarını hafızalardan silip, bu savaşı kazanan çocukların ve onları yönlendirip eğitmiş yetişkinlerin itibarlarını düzeltmek için mümkün olduğu kadar kısa sürede yazımı yayımlamak. Ama bu onlara Ender’i bizden aldıkları için kızgın olduğumu değiştirmez. Birisinden nefret edip yine de yaptıkları şeyin nedenini görebilmek ve bunu anlayabilmek bence mümkün. Bu belki de Peter’ın bana verdiği tek değerli hediye.</p>

  <p>Peter bana mektup yazmadı, benim de ona yazmadığım gibi. Eğer sorarsa sık sık onu düşündüğümü, onu artık görmediğimin farkında olduğumu ve eğer bu birisini “özlemek” olarak sayılıyorsa onu özlediğimi söyleyin.</p>

  <p>Bu sırada yolda Peter Arkanian’la tanışma ve konuşma fırsatı buldum -aslında YAZILI olarak- “Bean”, Dink Meeker ve Han Tzu’yla da. Birkaç kişiyle de mektuplarla ilgili tartıştım. (Ender anlatmadığı için) Onlardan Ender’in neler yaşadığını öğrendikçe ne yapmam gerektiğini daha iyi anlayacağım. Ama hiçbir şey yapmayacağım, çünkü senin de dediğin gibi ben onun annesi değilim ve benden yapmamamı istedi. Bu sırada da olay sadece kitap yazmakla ilgiliymiş gibi davranıyorum.</p>

  <p>İnanılmaz derecede hızlı yazı yazıyorum. Bizde Winston Churchill’in genlerinin olmadığından emin misiniz? İkinci Dünya Savaşı sırasında sürgündeki bir Polonyalı oynaşmış olabilir mi mesela? Onunla ruhlarımız benzermiş gibi hissediyorum. Tabi politik hırslar, kandaki alkol oranı ve evde çıplak dolaşmak dışında. Bu arada bu dediklerimi o yapıyordu, ben değil.</p>

  <p class="p8"><i>Sevgiler,<br/>Aynı derecede alaycı,<br/>sadece yetecek kadar analitik,<br/>Ne yaralı ne memnun kızın,</i><br/>Valentine</p>

  <p>Graff askeri mahkemeden sonra Eros'tan ayrılmıştı ama şimdi geri dönmüştü.Öyle görünüyordu ki Kolonileştirme Bakanı olarak ilk koloni gemisinin kalkışının yaratacağı reklam fırsatını kaçırmak istemiyordu.</p>

  <p>Mazer ona gülünce "Yayılım Projesi için reklam iyi olacaktır," dedi Graff.</p>

  <p>"Kameraları sevmiyor musun?"</p>

  <p>"Bana bak," dedi Graff. "25 kilo verdim. Eskiden olduğum şeyin bir gölgesiyim."</p>

  <p>"Savaş boyunca yavaş yavaş kilo aldın. Askeri mahkeme sırasında iyice şiştin. Şimdi kilo veriyorsun. Dünya’nın yerçekimi miydi buna yol açan?"</p>

  <p>"Dünya’ya gitmedim," dedi Graff. "Harp Okulu'nu sömürgecilerin toplanma noktasına çevirmekle uğraşıyordum.Bütün yatakların neden yetişkinlerin boylarına göre yenilenmesi gerektiğini istediğimi kimse anlamadı. Şimdi de sezgilerimden bahsediyorlar."</p>

  <p>"Neden <i>bana</i> yalan söylüyorsun? Harp Okulu inşa edildiği zaman sen görev başında değildin."</p>

  <p>Graff başını salladı. "Mazer, seni eve dönmeye ikna ettiğim zaman da görev başında değildim, değil mi?"</p>

  <p>"Rackham'ı-Ender-Wiggin'in-eğitilmesine-yardım-etsin-diye-eve-döndürme-görevi üzerinde çalışıyordun."</p>

  <p>"Ama böyle bir projenin olduğunu kimse bilmiyordu."</p>

  <p>"Senin dışında."</p>

  <p>"O zaman Harp-Okulu'nu-İnsan-Genomu-Ayrıştırma-Projesiyle-Donat projesinin de başındaydım."</p>

  <p>"İşte bu yüzden kilo veriyorsun," dedi Mazer. "Çünkü sonunda hep aklında olan projeyi gerçekleştirmek için fon buldun ve gerekli yetkiye sahipsin."</p>

  <p>"En önemli şey savaşı kazanmaktı. Bütün derdim çocukları eğitmekti! Kim savaşı kazandığımızda yaşamaya uygun gezegenleri de alabileceğimizi tahmin edebilirdi ki? Ender’in zafer kazanmasını bekliyordum, o olmasa Bean’in. Ama dünyalar boyunca onlarla savaşacağımızı düşünmüştüm. Bu sırada karşıt yönlerde koloniler kurmaya başlardık ve böylece karşı saldırılardan korunurduk."</p>

  <p>"Yani buraya sömürgecilerle fotoğraf çektirmeye mi geldin?"</p>

  <p>"Sen, Ender ve sömürgecilerle birlikte gülümsediğimiz bir fotoğraf çektirmeye geldim."</p>

  <p>"Askeri mahkemedekilerle." dedi Mazer.</p>

  <p>"Askeri mahkemenin yaptığı en acımasızca şey Ender’in itibarını zedelemesiydi. Neyse ki çoğu kişi zaferi hatırlıyor, askeri mahkemedeki kanıtları değil. Şimdi onlara başka bir resim sunuyoruz."</p>

  <p>"Yani Ender’i gerçekten önemsiyorsun."</p>

  <p>Graff incinmiş gibiydi. "O çocuğu her zaman sevdim. Onu sevmemek için ahlaki açıdan tam bir aptal olmak gerekir. Derin iyiliği görür görmez tanırım. Adının çocuk cinayetlerine karışmış olmasından nefret ediyorum."</p>

  <p>"Onları gerçekten öldürdü."</p>

  <p>"Bunu yaptığını bilmiyordu."</p>

  <p>"Onlar onu oyun olarak düşünüp savaşı kazananlar değillerdi Hyrum" dedi Mazer. "Gerçekten hayatı için bir savaş verdiğini düşünüyordu ve savaşı çok baskın bir şekilde kazanması gerektiğini biliyordu. Rakibinin ölüm ihtimali olduğunun her zaman farkındaydı."</p>

  <p>"Yani düşmanımız kadar suçlu olduğunu mu düşünüyorsun?"</p>

  <p>"Onları öldürdüğünü ve bunu bilinçli olarak yaptığını söylüyorum. O çocuklara tam olarak bunların olacağını biliyor olmayabilir, ama çok ciddi zararlara yol açabileceğini biliyordu."</p>

  <p>"Onu öldüreceklerdi!"</p>

  <p>"Bonzo," dedi Mazer. "Stilson acınası bir kabadayıydı."</p>

  <p>"Ama Ender eğitimsiz olduğu için ne kadar zarara yol açabileceğini bilmiyordu, ayakkabılarının demir uçları olduğunu da."</p>

  <p>"Hyrum, bence Ender’in yaptıkları tamamen normal. O çocuklarla kavga etmeyi o seçmedi, tek seçeneği kazanmaktı."</p>

  <p>"Ya da kaybetmek."</p>

  <p>"Ender’in hiç bir zaman kaybetmek gibi bir seçeneği yok Hyrum. Bu içinde yok, o kaybedeceğini düşünse bile."</p>

  <p>Tek bildiğim seninle bana programında yer ayırmaya söz vermiş olduğu."</p>

  <p>Mazer başıyla onayladı. "Ve sence bunu söylerken ciddiydi."</p>

  <p>"Onun bir programı <i>yok.</i> İroni yaptığını zannediyordum. Valentine'la takılmak dışında neyle uğraşıyor ki?"</p>

  <p>Mazer güldü. "Bir yıldan fazladır yaptığıyla -akli dengesinden şüphe duyacağımız kadar takıntılı bir şekilde formikleri inceliyor. Ama sömürgeciler geldiğinde sözde yöneticilikten fazlasını yapmayı planlıyor."</p>

  <p>"Amiral Morgan hayal kırıklığına uğrayacak."</p>

  <p>"Amiral Morgan işlerin istediği gibi olacağını sanıyor çünkü Ender’in koloniyi yönetmek konusunda ciddi olduğunu bilmiyor. Ender bu süre boyunca bütün sömürgecilerin dosyalarını ezberledi -test sonuçlarını, diğer sömürgecilerle <i>ve</i> evde kalmış aile üyeleriyle olan aile ilişkilerini, nereden geldiklerini, oraların nasıl yerler olduklarını ve onlar koloniye katılmaya karar verdikleri zaman oralarda neler yaşandığını bile."</p>

  <p>"Ve Amiral Morgan anlamıyor mu?"</p>

  <p>"Amiral Morgan bir <i>lider,”</i> dedi Mazer. "O emir verir ve emir komuta zincirine girer. Emrindekileri tanımak zavallı memurların işidir."</p>

  <p>Graff güldü. "Bir de son seferimizde neden çocukları kullandığımızı merak ediyorlar."</p>

  <p>"Her memur içinde terfi edildiği sistemin içinde ne yapması gerektiğini öğreniyor," dedi Mazer. "Sistem hâlâ hasta -hep böyleydi ve hep böyle olacak. Ama Ender <i>gerçek</i> liderliğin nasıl yapıldığını öğrendi."</p>

  <p>"Ya da bu bilgiyle doğdu."</p>

  <p>"Demek en azından yarım saattir her sömürgeciyi ismiyle karşılayıp onlarla muhabbet ediyor."</p>

  <p>"Bunu kalktıktan sonra yapsa olmaz mı?"</p>

  <p>"Uykuda olacaklarla tanışıyor. Uyumayacak olanlarla kalkıştan sonra tanışacak. Yani seni programına dâhil etmeye çalıştığını söylediğinde ironi yapmıyordu. Çoğu sömürgeci uyumayı tercih etmiş ve hepsiyle konuşacak kadar zamanı bile zar zor buluyor."</p>

  <p>Graff içini çekti. "O <i>hiç</i> uyumuyor mu?"</p>

  <p>Sanırım kalkıştan sonra uyumaya zamanı olacağını düşünüyor -aracı Amiral Morgan yönetirken ve resmi görevleri yokken. En azından Valentine ve ben davranışlarından bunu çıkartıyoruz."</p>

  <p>"Onunla konuşmuyor mu?"</p>

  <p>"Tabi ki konuşuyor. Sadece planları ya da yaptığı şeylerin herhangi bir sebebi olduğunu kabul etmiyor."</p>

  <p>"Neden ondan sır saklasın ki?"</p>

  <p>"Sırları olduğundan emin değilim," dedi Mazer. Planları olduğunun farkında olmayabilir. Onların beklediği ve ihtiyacı olan bu olduğu için sömürgecileri karşılıyor. Bu onlar için önemli bir şey, bu yüzden Ender bunu bir görev olarak görüyor ve yapıyor."</p>

  <p>"Saçmalık," dedi Graff. "Ender’in planlarının içinde planları var."</p>

  <p>"Bence onu kendinle karıştırıyorsun."</p>

  <p>"Ender bu işte benden daha iyi."</p>

  <p>"Bundan şüpheliyim," dedi Mazer. Barış zamanında bürokratik manevralar? Bunu kimse senden daha iyi yapamaz."</p>

  <p>"Keşke ben de onlarla gitsem."</p>

  <p>"O zaman git," dedi Mazer gülerek. "Ama bunu istemiyorsun."</p>

  <p>"Neden istemeyeyim ki?" dedi Graff. "ColMin’i uzaktan yönetebilirim. Sıkıntıdan kurtulmayı bekleyen sömürgecilerin neler başardıklarını kendim görebilirim. Aynı zamanda izafi yolculuğun büyük projemin sonunu görmeme kadar beni hayatta tutmuş olması bir avantaj olur."</p>

  <p>"Avantaj mı?"</p>

  <p>"Sana göre kötü bir fedakârlık. Ama evli olmadığımın farkındasın, değil mi Mazer? Gizli tuttuğum bir üreme sıkıntım yok. Aile kurmak için libidom ve isteğim herkes kadar var. Ama yıllar önce öldükten sonra Havva Ana'yla evlenip bütün çocuklarını kendi çocuklarım gibi görmeye karar verdim. Aynı kalabalık evde yaşıyorlardı ve kötü bir yangın hepsini yok edecekti. Benim görevim sonsuza kadar yaşayabilsinler diye onları farklı evlere yaymaktı. Yani toplu olarak. Yani nereye gidersem gideyim, kimle olursam olayım kendi evlatlıklarımla çevriliyim."</p>

  <p>"Gerçekten Tanrı rolünü oynuyorsun."</p>

  <p>"Emin ol <i>rol</i> yapmıyorum."</p>

  <p>"Seni eski aktör seni -bir giriş sınavı olduğunu ve görevin sana verildiğini düşünüyorsun."</p>

  <p>"Belki de yardımcı oyuncuyumdur. O kendi işini yapamadığında ben devreye giriyorumdur."</p>

  <p>"Ender'le fotoğraf çektirme işini ne yapacaksın?"</p>

  <p>"Çok basit. Geminin ne zaman kalkacağına ben karar veriyorum. Son anda teknik bir sorun olacak. Görevini yapan Ender biraz kestirmek isteyecek. Uyandığında fotoğraf çekileceğiz, teknik sıkıntılar çözülmüş olacak ve gemi kalkacak."</p>

  <p>"Sen de içinde olmayacaksın," dedi Mazer.</p>

  <p>"Burada projem için savaşmaya devam etmek zorundayım," dedi Graff. "Her adımda düşmanlarımı alt etmek için burada olmasaydım proje aylar içinde biterdi. Dünyada kendilerinin öngörmediği şeylerin olmasını engellemek isteyen çok fazla güçlü insan var."</p>

  <div>
    <br/>
  </div>

  <p>Graff ve Rackham’ın Ender’e iyi davrandıklarını izlemek Valentine’ın hoşuna gidiyordu. Graff dünyadaki en güçlü insanlardan biriydi; Rackham hâlâ efsanevi bir kahraman olarak görülüyordu. Yine de ikisi de Ender’e saygı gösteriyorlardı. Ona hiç emir vermiyorlardı. Hep "fotoğraf için burada dursan olur mu?", "0800 senin için uygun bir zaman dilimi mi?", "ne giydiğiniz önemli değil Amiral Wiggin." diyorlardı.</p>

  <p>Valentine tabi ki ona "Amiral" denmesinin arkasında orada bulunan ve fotoğrafta yer almadıkları için köpüren başka yüksek rütbeli subayları sinir etme amacı taşıdığını biliyordu. Ama izlediği sürede Ender’in pek çok konuda fikir belirttiğini gördü -ya da bir konuda ikileme düşmüş olduğunu. Graff genellikle sözü Ender’e bırakıyordu. Durum böyle olmadığı zamanlarda da Rackham gülümseyerek Ender’in söyleyebileceği bir şeyi söylüyor ve bunda ısrar ediyordu.</p>

  <p>Ona iyi bakıyorlardı.</p>

  <p>Bu, içten gelen bir sevgi ve saygıydı. Onu demirci ocağında bir araç gibi dövmüş olabilirlerdi, onu yontmuş ve istedikleri şekle sokmuş, daha sonra da düşmanın ortasına atmış olabilirlerdi. Ama yarattıkları bu silahı şimdi gerçekten seviyor ve umursuyorlardı.</p>

  <p>Onun zarar görmüş olduğunu düşünüyorlardı, yaşadıklarının onu yaralamış olduğunu. Pasifliğinin yaşadığı travmanın ve ne yaptığının gerçekten farkına varmasına yol açmasının bir sonucu olduğunu düşünüyorlardı -Ender oyun oynadığını zannederken çocuklar, formikler ve binlerce insan askeri ölmüştü.</p>

  <p>Onu benim tanıdığım gibi tanımıyorlar, diye düşündü Valentine.</p>

  <p>Böyle bir düşüncenin tehlikesini biliyordu. Kendi kibir ağına takılı kalmamak için sürekli tetikteydi. Ender’i tanıyabileceğini tahmin etmiyordu. Ona bir yabancı gibi yaklaşmıştı, ne yaptığını görmek, ne dediğini bilmek için diğerlerini izlemişti ve dediklerinden ne <i>kast ettiğini</i> anlamak için.</p>

  <p>Zamanla genç adamın arkasındaki çocuğu tanımayı öğrendi. Onu ebeveynlerine itaat ederken görmüştü -külfetli işlerden tartışarak ve yalvararak kurtulabilecek olmasına rağmen sorgusuz sualsiz uygulardı. Ender sorumluluğa ve hangi sorumlulukların onun olacağına ya da onların ne zaman uygulanacağına sürekli karar veremeyeceği fikrini kabullenmişti. O yüzden çok az tereddütle ebeveynlerinin söylediklerini yapardı.</p>

  <p>Ama ortada bundan fazlası vardı. Ender <i>gerçekten</i> yaralıydı. Onlar haklıydı. İtaat göstermesi mutlu bir çocuğun ebeveynlerinin istediğini yapmasından daha farklıydı şimdi. Ender’in Peter’a itaat etmesini andırıyordu -çatışmayı önlemek için rıza göstermek.</p>

  <p>İki tavrın ortasında bir yer: hevese karşı korkuyla karışık teslimiyet.</p>

  <p>Ender yolculuk ve yapacağı iş için hevesliydi. Ama bu bilet için ödediği bedelin yönetici olması olduğunu anlıyordu. Bu yüzden rolünün gereklerini yerine getiriyor, görevlerini yapıyor, fotoğraf çektiriyor, resmi vedalar ediyor, Graff ve Rackham’ı askeri mahkemede haşlayıp onun ismini kötüye çıkaran kumandanlarla konuşuyordu.</p>

  <p>Ender gülümseyerek orada duruyordu -sanki adamı seviyormuş gibi içten gülümsüyordu. Bu sırada Amiral Chamrajnagar ona Uluslararası Filo'nun en yüksek nişanını bahşediyordu. Valentine bozulmuş bir şekilde olan biteni izliyordu. Neden Ender hakkında o kötü şeyler konuşulurken bu iftiraları yadsıma amacını görecek bir zamanda, yani askeri mahkeme sırasında verilmemişti bu nişan? Chamrajnagar’ın her şeyi bastırmaya gücü varken neden mahkeme kamuya açılmıştı? Hatta neden bir askeri mahkeme olmuştu ki? Kanun bunu zorunlu kılmıyordu. Chamrajnagar hiç bir zaman, bir an için bile Ender’in arkadaşı olmamıştı -ama Ender ona başka türlü kazanamayacağı zaferi vermişti.</p>

  <p>Graff ve Rackham’ın aksine, Chamrajnagar Ender’e saygı göstermiyordu. Ona "Amiral," diye sesleniyordu, sadece arada sırada "evladım" diyordu -ve Chamrajnagar’ı sinir edecek şekilde bunlar Rackham tarafından düzeltiliyordu. Chamrajnagar Rackham konusunda da bir şey yapamıyordu -her fotoğrafta yer alıyordu, zira iki büyük kahramanla ilişkilendirilmek kendisi için daha akılda kalıcı bir fotoğraf olmasına yol açardı.</p>

  <p>Valentine için Chamrajnagar’ın çok mutlu olduğu açıktı ve mutluluğunun sebebi sadece Ender’in o gemiye binip gidecek olmasıydı. Chamrajnagar için işler tam istediği hızda ilerliyordu.</p>

  <p>Bu harika yadigârın üçü tarafından da imzalanabilmesi için fotoğrafların basılmasını bekliyorlardı.</p>

  <p>Sanki Chamrajnagar onları onurlandırıyormuş gibi Rackham ve Ender’e imzalı kopyalar verdi.</p>

  <p>En sonunda Chamrajnagar gitmişti -"yıkım yerine yaratım getirme göreviyle yolculuğuna başlayacak gemiyi izlemek için gözlem istasyonuna". Başka bir deyişle arkada gemi varken fotoğrafını çektirmeye gitmişti. Valentine içinde Chamrajnagar’ın gülümsemesinin olmadığı herhangi bir şeyin fotoğrafının çekilmesine basının izni olup olmayacağını merak etti.</p>

  <p>Graff, Rackham ve Ender’in fotoğraflarının var olmasına izin verilmesi bile büyük bir imtiyazdı. Belki de Chamrajnagar böyle bir fotoğrafın çekildiğini bile bilmiyordu. Çeken resmi filo fotoğrafçısıydı ama belki de patronunun nefret edeceği bir fotoğraf çekmeyi reddedecek kadar ona sadık değildi.</p>

  <p>Valentine, Chamrajnagar’ın fotoğraflarının Graff, Rackham ve Ender’in fotoğraflarından çok daha az yerde bulunacağını bilecek kadar Graff’ı tanıyordu. 3’ünün fotoğrafları elektronik, sanal ve normal olarak dünyanın her yerine yayılacaktı. Graff’ın Dünya'dakilere U.F'nun sadece iki sebeple var olduğunu hatırlatmasına yarayacaktı -kolonileştirme programını desteklemek ve dünyada nükleer silah kullanmaya cüret eden ya da kullanmakla tehdit eden herhangi bir gücü cezalandırmak.</p>

  <p>U.F’ya, üslerine ve istasyonlarına hâlâ Kolonileştirme Bakanı -KolBak olarak Graff’ın fon sağladığı fikrine Chamrajnagar hâlâ alışamamıştı. Aynı zamanda bunun hoşnutsuz bir U.F.lunun yapabileceği bir şey olduğunun Graff tamamen farkındaydı -Varşova Paktı’nın denemiş olduğu gibi politikacılardan dünya çapında güç toplamak- ve bundan korkuyordu, bu yüzden de projesine fon sağlamaya devam ediyordu.</p>

  <p>Chamrajnagar’ın asla anlamayacağı şey ise neden kulis faaliyetlerinin boşa çıktığı ve kendisinin bütün bunların tamamlayıcısı olduğuydu -başarabildiği tek şey Ender’in itibarını askeri mahkemeyle zedeleyebilmek olmuştu.</p>

  <p>Bütün bunlar Valentine’ın Graff'tan tekrar şüphe duymasına sebep oluyordu, çünkü Graff da isteseydi askeri mahkemeyi engelleyebilirdi. Belki de başka bir avantaj kazanmak için ödediği bedel buydu. Olayın sonunda sadece Graff her şeyin istediği gibi gitmediğinin "kanıtlanmış" olduğunu görseydi bile bu Graff’ın rakipleri ve düşmanları için sevinç verici olurdu. Valentine sevincin bir kimsenin rakipleri ve düşmanları için takınılacak en iyi tavır olduğunu iyi biliyordu.</p>

  <p>Graff Ender’i seviyor ve saygı duyuyordu ama daha yüce bir amaç için onun başına bir şey gelmesini umursamazdı. Graff bunu tekrar tekrar kanıtlamamış mıydı?</p>

  <p>Evet, sevgili KolBak, Shakespeare Koloni'sine varana kadar ya çok yaşlı ya da ölmüş olacaksın. O zaman da her şeyi idare edebiliyor olacak mısın merak ediyorum.</p>

  <p>Zavallı Peter. Graff başarmışken dünyayı yönetme hayalleri kuruyordu. Tek fark Peter’ın dünyayı yönetebilmesi için <i>tanınması</i> gerektiğiydi; bütün dış hükümet formlarının Peter’ın tahtına yönelik olması gerekiyordu. Graff ise tek yüce amacına ulaşmak için kontrol etmek istediği şey üzerinde kontrol kuruyordu ve bu yeterliydi.</p>

  <p>Ama bunun dışında ikisi aynı kişi değil mi? Manipülatörler, görünen sonda ödenmesi gereken bedeli diğerlerine ödetenler. Güzel bir amaçtı, en azından Graff için. Valentine böyle düşündü, buna inandı ve işbirliği yaptı. Ama Peter’ın amacı da iyi değil miydi? Dünyayı tek bir iyi hükümetin çatısı altında toplamak için savaşı sonlandırmak. Eğer başarsaydı Graff’ın başardıkları kadar şeyi insan ırkına kazandırmış olmaz mıydı?</p>

  <p>Bunun için hem Peter’a hem de Graff’a teşekkür etmeliydi: Onlar canavar değillerdi. Bütün bedeli diğerlerine ödetip kendileri hiç bedel ödememiş değillerdi. Gerekli olan kişisel fedakârlıkları yapmışlardı. Gerçekten de kendilerinden büyük bir amaca hizmet ediyorlardı.</p>

  <p>Ama aynısı Hitler için de söylenemez miydi? Bütün işi ve fedakârlıkları diğerleri yaparken lüks içinde yaşayan Stalin ve Mao'nun aksine Hitler tutumlu biriydi ve gerçekten de kendisinden büyük bir amaç için yaşadığına inanıyordu. Onu böylesine canavar haline getiren de buydu. Valentine bu yüzden Peter ve Graff’ın fedakârlıklarının onları canavarlıklarından temize çıkarıp çıkaramayacağından emin değildi.</p>

  <p>Her neyse, artık başkaları onlarla ilgilensin. Graff’a Rackham dikkat etsin ve kontrolden çıkarsa ki pek olası değil, onu öldürsün. Anne ve Baba da Peter’ı şeytana dönüşmekten kurtarmak için ellerinden gelen ki çok şey gelmez, her şeyi yapsınlar. Acaba Peter’ın iyi oğul rolü yaptığının farkındalar mı? Peter’ın birkaç yıl önce bilinçli olarak aynı Ender gibi bir çocuk olmaya karar verdiğinin? Hepsi bir oyun, sevgili ebeveynlerim -görüyor musunuz? Bazen gördüğünüzü düşünüyorum ama bazen de çok ilgisiz duruyorsunuz.</p>

  <p>Ben gittiğim yere vardığımda siz hepiniz geçmişte kaybolmuş olacaksınız. Benim şimdim Ender ve o her ne yapıyorsa o. Benim bütün sürüm o ve onu yönlendirmek ve korumak için kullandığım değneği hiçbir zaman göstermeden ona çobanlık yapmalıyım.</p>

  <p>Ben neler düşünüyorum? Burada megalomanyak olan kim? Ender için neyin iyi olduğunu, nereye gitmesi gerektiğini ve neyden korunması gerektiğini ondan daha iyi bileceğimi düşünüyorum</p>

  <p>Yine de düşündüğüm tam olarak bu, çünkü doğru.</p>

  <p>Ender o kadar uykuluydu ki zar zor ayakta durabiliyordu. Yine de gülümsemesini sıcak ve gerçek tutmaya çalışarak bütün fotoğraf çekimlerinde ayakta kaldı. Bunlar Anne ve Babanın göreceği fotoğraflar. Olursa, Peter’ın çocukları için. Onlara bir zamanlar Ender amcalarının daha ergenliğe girmeden çok ünlü bir şey yapıp sonra da uzaklara gittiğini hatırlatmak için bu fotoğraflar. Gittiğinde buna benziyordu. Çok mutlu. Görüyor musunuz Anne Baba? Beni almalarına izin verdiğinizde beni kırmadınız. Bana hiçbir şey zarar vermedi. Ben iyiyim. Gülümsememe bakın. Ne kadar yorgun ya da gitmeme izin verdiklerinde gitmeme ne kadar memnun olduğumu görmeyin.</p>

  <p>Sonunda fotoğraf çekimi bitti. Ender Mazer Rackham'la el sıkıştı ve "keşke sen de geliyor olsaydın" demek istedi. Ama bunu söyleyemedi çünkü Mazer’ın gitmek istemediğini biliyordu, ve söyleseydi bencillik etmiş olacaktı. Bu yüzden sadece şunu söyledi: "Bana öğrettiğin her şey ve yanımda olduğun için teşekkür ederim." "Mahkemede bana arka çıktığın" diye eklemedi, çünkü dedikleri etraftaki mikrofonlardan biri tarafından kaydedilebilirdi.</p>

  <p>Sonra Hyrum Graff'la el sıkıştı ve "Umarım yeni işin hoşuna gider," dedi. Bu bir şakaydı ve Graff bunu fark etti, en azından biraz gülümseyecek kadar. Belki de Graff’ın cılız gülümsemesinin sebebi Ender’i Mazer’a teşekkür ederken duyması ve neden kendisine teşekkür etmediğini anlayamamasıydı. Ama Graff onun öğretmeni değil ustası olmuştu ve ikisi farklı şeylerdi. Ender Graff’ın aslında onun yanında olduğunu da bilemezdi. Graff’ın programının bütün amacı Ender’e kendisinin yanında kimse olmadığını öğretmek değil miydi?</p>

  <p>"Kestirmeme izin verdiğin için teşekkürler," dedi Graff’a.</p>

  <p>Graff sesli bir şekilde güldü. "Umarım ileride de dilediğin zaman kestirebilirsin."</p>

  <p>Sonra Ender boş odaya boş boş bakarak şöyle düşündü: hoşça kal Anne, hoşça kal Baba, hoşça kal Peter. Hoşça kalın Dünya’nın bütün ana baba ve çocukları. Sizin için elimden gelen her şeyi yaptım, sizden alabileceğim her şeyi aldım ve artık sizden başkası sorumlu.</p>

  <p>Ender araca giden aprona çıktı. Hemen arkasında Valentine vardı.</p>

  <p>Araç onları son kez Eros'un dışına çıkardı. Hoşça kal Eros ve içindeki bütün askerler. Benim ve diğer çocuklar için savaşmış, insanlığın iyiliği için bize yalan söyleyip manipüle etmiş, Dünya’ya dönüşümü itibarımı zedeleyip engellemiş olanlar. Hepiniz, iyi ve kötü, kibar ve bencil, hoşça kalın. Artık sizden biri değilim. Kuklanız ya da kurtarıcınız da değilim. Görevimi teslim ediyorum.</p>

  <p>Ender Valentine’a yolculuğun önemsiz detayları dışında bir şey söylemedi. Mekik nakil gemisinin yüzeyine kenetlenene kadar yarım saat geçti. Askerler ve silahlarını savaşa taşımak için tasarlanmıştı. Şimdi Shakespeare Kolonisinin tarımsal ve üretimsel ihtiyaçlarını karşılamak için büyük miktarda ekipman ve stok taşıyordu. Daha çok insan onlara katılacak, gen havuzuna geliştirecek, bilim, yaratıcılık ve lüks için zaman ayrılabilmesi için yeterli üretimi sağlamalarına yardım edeceklerdi. Dünya'daki toplumlarda olduğu gibi...</p>

  <p>Ama bunlar yüklenmişti, ve insanlar. Gemiye en son Ender biniyordu. Ender ve Valentine.</p>

  <p>Onları gemiye götüren merdivenin sonuna geldiğine Ender durdu ve Valentine’a döndü. "Hâlâ geri dönebilirsin," dedi. "İyi olacağıma dair seni temin ederim. Şimdiye kadar tanıştığım sömürgecilerin hepsi iyi insanlar ve yalnız kalmayacağım."</p>

  <p>"Merdiveni ilk sen çıkıyorsun diye korkuyor musun?" diye sordu Valentine. "Bu yüzden mi durup konuştun?"</p>

  <p>Böylece Ender merdiveni çıktı ve Valentine onu takip etti. Dünya'yla aralarındaki bağı koparan son sömürgeci o olmuştu.</p>

  <p>Altlarında önce mekiğin kapağı, sonra da geminin kapağı kapandı. Kapı açılana kadar hava sızdırmaz kabinde beklediler ve onları gülümseyerek Amiral Quincy Morgan karşıladı. Elini uzatmıştı bile. Kapı açılmadan bu pozu kaç kere çalıştığını merak etti Ender. Acaba cansız mankenler gibi saatlerce orada mı durmuştu?</p>

  <p>"Hoş geldiniz Yönetici Wiggin," dedi Morgan.</p>

  <p>"Amiral Morgan," dedi Ender. "Gezegene ayak basana kadar yönetici falan değilim. Bu yolculukta, sizin geminizde bir zenobiyoloji ve Shakespeare Koloni'sinin adapte edilmiş ziraatı öğrencisiyim. Ama umarım çok meşgul olmadığınızda askeri yaşam hakkında bir şeyler konuşabiliriz, zira bu konuda bir şeyler öğrenmek de çok istiyorum."</p>

  <p>"Savaş görmüş olan sizsiniz," dedi Morgan.</p>

  <p>"Ben bir oyun oynadım," dedi Ender. "Savaş falan görmedim. Yıllar önce bu yolculuğu yapıp hiç Dünya'daki yuvalarına dönme umutları olmayan ve şu anda Shakespeare’de olan sömürgeciler var. Onların eğitimi ve hayatı nasıldı öğrenmek istiyorum."</p>

  <p>"Bunun için kitap okumalısınız," dedi Morgan gülümseyerek. "Bu benim de ilk yıldızlar arası yolculuğum. Aslında bildiğim kadarıyla iki tane yıldızlar arası yolculuğa çıkan kimse de yok. Mazer Rackham bile tek bir yolculuk yaptı ve o da başladığı yerde bitti."</p>

  <p>"Haklı olduğunuzu düşünüyorum Amiral Morgan," dedi Ender. "Burada geminizde hepimiz birer öncüyüz." İşte -burada otoritenin kim olduğunu bildiğine inandıracak kadar Morgan’a "geminizde" demiş miydi?</p>

  <p>Morgan hâlâ gülümsüyordu. "İstediğiniz zaman sizinle konuşmaktan memnuniyet duyarım. Gemimde olmanız benim için bir onurdur efendim."</p>

  <p>"Lütfen bana efendim demeyin, efendim," dedi Ender. "İkimiz de sadece unvan olarak Amiral olduğumu biliyoruz ve sömürgecilerin hiç birinin bana Bay Wiggin dışında bir şekilde hitap etmesini istemiyorum. Mümkünse Bay Wiggin bile demesinler. Ender yeterli. Ya da Andrew, resmi olmak isterseniz. Bu size de uygun mu, yoksa geminizin disiplinini bozar mı?"</p>

  <p>"Sanırım," dedi Amiral Morgan, "disiplini bozmaz ve dolayısıyla sizin istediğiniz gibi olsun. Şimdi Teğmen Akbar size ve ablanıza kamaranızı gösterecek. Yolculuğu uyanık geçirecek çok yolcu olmadığı için çoğu aile benzer odalara sahip. Bunu söylüyorum çünkü daha önceden çok büyük bir kamara istemediğinize dair bir rica iletmiştiniz."</p>

  <p>"Aileniz de gemide mi efendim?" diye sordu Ender.</p>

  <p>"Üstlerime kur yaptım ve onlar da kariyerimi doğurdu," dedi Morgan. "Uluslararası Filo benim tek gelinim. Senin gibi ben de bekâr olarak yolculuk ediyorum."</p>

  <p>Ender ona bakıp gülümsedi. "Sizin ve benim bekârlığımız sanırım varacağımız yere gitmeden değişebilir."</p>

  <p>"Görevimiz Dünya’nın sınırlarının ötesinde türümüzün devamını getirmek," dedi Morgan. "Ama yolculuk eğer ki bekârlığımıza sahip çıkarsak daha sorunsuz ilerleyebilir."</p>

  <p>"Benimkinin gençliğini cahilliği korur," dedi Ender. "Ve sizinkini de otoritenin koyduğu mesafe. Bizi burada karşılayarak onurlandırdığınız için teşekkürler. Son birkaç gündür çok az uyudum ve umarım 18 saatlik bir dinlenmeyle kendimi şımartmak istersem beni affedersiniz. Korkarım hızlanmanın başını kaçıracağım."</p>

  <p>"Herkes kaçıracak, Bay Wiggin," dedi Morgan. "Bu gemideki eylemsizlik önleyici bir harika. Aslına bakarsanız iki yerçekimi oranında hızlanıyoruz bile. Yine de bizi etkileyen tek yerçekimi geminin dönmesiyle oluşan merkezkaç kuvveti tarafından açığa çıkarılıyor."</p>

  <p>"Bu garip," dedi Valentine, "zira merkezkaç kuvveti de eylemsizliğe ait bir şey ve onun da önleneceği akla geliyor."</p>

  <p>"Önleme yüksek derecede yönlendirilmiş bir şey ve sadece geminin ileri doğru olan hareketini etkiliyor," dedi Morgan. Sizi neredeyse tamamen göz ardı ettiğim için beni bağışlayın Bayan Wiggin. Korkarım kardeşinizin ünü ve rütbesi dikkatimi dağıttı ve nezaketi unuttum."</p>

  <p>"Lütfen özür dilemeyin," dedi Valentine hafifçe gülerek. "Ben sadece yolculukta ona eşlik ediyorum."</p>

  <p>Sonra ayrıldılar ve Teğmen Akbar onları kamaralarına götürdü. Çok büyük bir yer değildi ama içi güzeldi. Teğmenin onlara kıyafetlerinin, yemeklerinin ve saklı masalarının nerede olduğunu göstermesi birkaç dakikasını aldı. Geminin iç iletişim sisteminin nasıl çalıştığını da gösterdi. Ender ve Valentine nasıl yapıldığını öğrensinler diye yataklarını indirip kaldırmayı ve kilitlemeyi göstermekte ısrar etti. Sonra da kamarayı yatak odasına çeviren mahremiyet ekranının nasıl indirilip kaldırılacağını öğretti.</p>

  <p>"Teşekkürler," dedi Ender. "Şimdi yatağı tekrar indirip uyuyacağım."</p>

  <p>Teğmen Akbar özür dileye dileye yatakların ikisini de tekrar aşağı indirdi. İşi bittiğinde kapıda durdu. "Efendim," dedi. "Bunu teklif etmemem gerektiğini biliyorum. Ama. Elinizi sıkabilir miyim efendim?"</p>

  <p>Ender elini uzattı ve samimi bir şekilde gülümsedi. "Bize yardım ettiğin için teşekkürler Teğmen Akbar."</p>

  <p>"Gemide olmanız bizim için bir onur efendim." Sonra selam durdu. Ender selama karşılık verdi. Teğmen çıktı ve arkasından kapıyı kapattı.</p>

  <p>Ender yatağına gitti ve üzerine oturdu. Valentine da kendi yatağına oturdu, tam onun karşısına. Ender ona baktı ve gülmeye başladı. Valentine da ona eşlik etti.</p>

  <p>"Acaba," dedi Valentine, "ikimizin de aynı şeye gülüp gülmediğimizi sorabilir miyim?"</p>

  <p>"Neden? Sen neye gülüyordun ki?"</p>

  <p>"Her şeye," dedi Valentine. "Bütün fotoğraf çektirme meselesine, sanki seni arkadan vurmayı planlamıyormuş gibi Morgan’ın bizi bu kadar sıcak karşılamasına ve sadece "Bay Wiggin" olduğunu söylemene rağmen -ki bu da bir numara tabi- Teğmen Akbar’ın sana bir kahraman gibi tapmasına. Bütün bunlara gülüyordum."</p>

  <p>"Eğer o açıdan bakarsan bunların komik olduğunu görüyorum ama eğlenemeyecek kadar meşguldüm. Sadece uyanık kalıp doğru şeyleri söylemeye çalışıyordum."</p>

  <p>"Peki <i>sen</i> neye gülüyordun? "</p>

  <p>"Sevinçten. Sevinçten ve rahatlamadan. Artık hiçbir sorumluluğum yok. Bu yolculuk süresince burası Morgan’ın gemisi ve ben de hayatımda ilk kez özgür bir adamım."</p>

  <p>"Adam mı?" diye sordu Valentine. "Hâlâ benden kısasın."</p>

  <p>"Ama Val," dedi Ender, "Artık her hafta traş olmak zorundayım, yoksa bıyıklarım terliyor."</p>

  <p>Tekrar güldüler, ama bu sefer kısa sürdü. Sonra Valentine yataklarının arasındaki bariyerin inmesi için gerekli olan emri verdi. Ender iç çamaşırına kadar soyundu ve ince bir örtünün altına girdi -bu klimalı hava sahasında başka bir şeye ihtiyaç yoktu- ve hemen uykuya daldı.</p>
</body>
</html>