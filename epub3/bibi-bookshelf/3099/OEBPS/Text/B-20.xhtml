<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="20">•20•</h2>

  <p><b>Alıcı:</b><a href="mailto:MinCol@ColMin.gov">MinCol@ColMin.gov</a></p>

  <p><b>Gönderen:</b> Gov%<a href="mailto:ShakespeareKol@MinCol.gov">ShakespeareKol@MinCol.gov</a></p>

  <p><b>Konu:</b> Pozisyon hâlâ müsait mi?</p>

  <div>
    <br/>
  </div>

  <p>Sevgili Hyrum,</p>

  <p>Burada bahsetmek istemediğim kendime göre sebeplerim de var, ama koloni gemisi buradan kalkarken eğer içinde ben de olursam bunun Shakespeare için yararlı olacağını düşünüyorum. Yeni sömürgecilerin gelişi ve yerleşmeleri süresince burada olacağım. Şu anki yerleşimciler zaten radikal bir değişimden geçiyorlar: Benimle beraber gelmiş olan sömürgeciler kendilerine “eski yerleşimciler” demeye başladılar bile. Formiklerle savaşmış olan eskilere de “ilkler” deniyor ama onların devam nesliyle benimle beraber gelenleri birbirlerinden ayıracak bir terim kullanılmıyor.</p>

  <p>Burada kalırsam hem yeni yerleşkenin yöneticisi hem de ben KolBak tarafından atanmış kişiler olarak burada olacağız. Ayrılırsam ise dört yerleşkenin seçtiği bir konsey, başkan ve valiler olacak ve gelen yönetici benim gibi iki senelik bir görev süresiyle kısıtlanacak. Sonra da seçilen bir valiye görevini devredecek.</p>

  <p>“Eski yerleşimciler” yeni sömürgeciler için ekinler diktiler ama sadece yarısının barınabileceği kadar ev inşa ettiler. Bunu ben önerdim, çünkü yeni sömürgecilerin evler inşa edilirken onlarla beraber çalışmak isteyebileceklerini düşündüm. Aynı zamanda ne kadar uğraşma gerektiğini de görmüş olurlar ve eski yerleşimcilerin onlar için ne kadar uğraş verdiğine kendileri de tanık olurlar. Ayrıca beraber çalışmaları iki grubu birbirine kaynaştırabilir -gerçi isteğin üzerine kendi başlarına gelişebilsinler diye yerleşkeleri yeterince birbirinden uzak olacak. Ama yerleşkeler arası evlilik yapabilmeliler çünkü genler şu anda bu dünyanın geleceği için kültürden çok daha önemli, bu yüzden çok da uzak olmamaları gerek.</p>

  <p>İnsanların devamlılığı... kendimizi hayvan yetiştiriciliği yapıyormuş gibi bir duruma sokuyoruz. Bunun böyle olduğunu ilk Sel Amca söyledi ve haklı da. İnsanız, ama aynı zamanda memeliyiz de ve bunu unutursak içimizdeki hayvan bizi insan yapan şeye baskın gelir.</p>

  <p>Virlomi ve çarpıştığı bütün savaşlar hakkında araştırma yaptım. Ne kadar büyüleyici bir kadın! Harp Okulu kayıtlarında sıradan biri gibi duruyor (ama tabi içinde bulunduğu grup olağanüstü). Ama Harp Okulu sadece savaş hakkındaydı, devrim ya da ulusal beka hakkında değil; testleriniz birinin yarı-tanrı olabilme potansiyelini de ölçmüyordu. Acaba böyle bir testiniz olsaydı Peter çocukken ne gibi bir sonuç elde ederdi?</p>

  <p>Peter’dan bahsetmişken, bu ara onunla konuşuyoruz; belki haberin vardır. Mesajlaşmıyoruz, ansible iletişim ağını kullanarak muhabbet ediyoruz. Neredeyse 60 yaşındaki kardeşimle konuşmak garip bir durum. Saçları ağarmış, yüzünde kırışıklıklar oluşmuş, biraz kilo almış (ama hâlâ zinde bir halde), ve sorumluluklarının ağırlığı yüzüne yansımış... Eskiden tanıdığım ve nefret ettiğim kişi değil artık. Ama bu hale gelmiş olması anılarımdaki o çocuğu da silmiyor. Aynı isme sahip iki kişi gibiler.</p>

  <p>Ona hayran gibiyim; hatta onu seviyorum. Benim yaptıklarım kadar berbat kararlar vermek zorunda kaldı -ve cesurca hepsini sineye çekti. Daha kararlarını vermeden önce bunların insanların ölümüne yol açacağını biliyordu. Ama yine de kendinden -ya da ben ve Valentine da dahil- beklediğinden daha şefkatli bir insan çıktı.</p>

  <p>Bana anlattığına göre ben Harp Okulu’na gittikten sonra istediklerini elde edebilmesi için yapması gereken şey kendisini insanlara benim kadar cana yakın biri olarak göstermekmiş. (Şaka yaptığını zannettim ama ciddiymiş; Harp Okulu’nda beni ‘sevimli’ biri olarak gördüklerini düşünmüyordum ama Peter evde çizdiğim imaj üzerinden gitmiş.) O andan itibaren bir karar vermek zorunda olduğunda ‘iyi bir insan ne yapardı’ diye düşünüp kararlarını buna göre vermiş. Ve şimdi insan doğası hakkında çok önemli bir şey öğrendiğini söylüyor. Eğer bütün hayatını iyi bir insanmışsın taklidi yaparak geçirirsen insanlar seni gerçekten iyi bir insandan ayırt edemiyorlarmış. Utanmazca yapılan ikiyüzlülük gerçek haline geliyormuş. Peter yola saf olmayan niyetlerle çıksa da sonunda iyi bir insan oldu.</p>

  <p>Bu durum beni de umutlandırıyor. Şimdi yapmam gereken tek şey taşıdığım yükü omzumdan atabilmem için yapacak bir iş bulmak. Bir koloniyi yönetmek değerli ve ilginç bir deneyim oldu ama benim işime yarayacağını düşündüğüm şekilde işime yaramadı. Hâlâ uyandığımda gözümün önüne ölü formikler, askerler ve çocuklar geliyor. Hâlâ uyandığımda Peter’ın eskiden olduğu gibi bir insan olduğuma dair anılar suratıma çarpıyor. Bunlar geçtiğinde tekrar kendim olabilirim.</p>

  <p>Böyle düşünüyor olmamın seni rahatsız ettiğini biliyorum. Bu da senin taşıman gereken bir yük, öyle değil mi? Ama seni temin ederim ki benim bu halimin yarısından ben sorumluyum. Doğru bir amaç uğruna sen, Mazer ve diğer yetkililer beni ve diğer çocukları eğittiniz ve kullandınız -ve işe yaradı. Bana karşı olan sorumluluğun savaştan sakat dönen askerlere karşı bütün kumandanlarınkiyle aynı. Askerler savaştan sonra hayatlarını idame ettirmekle yükümlüler ve onlara cevabının şu olması çok ironik: ölmemiş olmanız benim hatam değil. Ölseydiniz bu yaralarla baş etmek zorunda kalmayacaktınız. Size geri verilen hayat işte bu; artık sahip olmadığınız bütünlüğü sizden düşman aldı. Benim işim ölümünüzün ve yaralarınızın boşa olmadığını göstermekti ve bunu yaptım.</p>

  <p>Bunu buradaki askerlerden öğrendim. Savaşta ölen arkadaşlarını hâlâ hatırlıyorlar; Dünya’da bıraktıkları hayatı, bir daha göremedikleri ailelerini ve sadece rüyalarında ve anılarında görebildikleri yerleri hatırlıyorlar. Yine de beni hiç bir şey için suçlamıyorlar. Beraber yaptığımız şeyle gurur duyuyorlar. Neredeyse hepsi bana "Buna değerdi,” dedi. Çünkü kazandık.</p>

  <p>Ben de sana söylüyorum. Taşıdığım yüke değer, çünkü biz kazandık.</p>

  <p>Bu yüzden etrafta dolaşan Kovan Kraliçesi kitabı hakkındaki uyarılarına müteşekkirim. Senin aksine ben kitabın saçmalık olduğunu düşünmüyorum; Bence şu "Ölülerin Sözcüsü” gerçek mi bilmem ama doğru bir şey söylüyor. Kovan Kraliçeleri’nin Ölülerin Sözcüsü’nün hayal ettiği kadar iyi niyetli olduklarını farz et. Bu bize savaş sırasında fikirlerini değiştirdikleri ve yaptıkları şeye pişman olduklarını söyleyemedikleri gerçeğini değiştirmez. Suçsuzluğumuzu da değiştirmez (ama suçsuz olmamız sorumluluğumuzun olmadığı anlamına gelmez.)</p>

  <p>Kanıtlayamayacağım bir düşüncem var: bence kraliçeleri öldüğünde birey olarak formikler, yani işçiler ve askerler onlara bağımlı olsa da, bu tek bir organizma oldukları ya da kovan kraliçelerinin bireylerin ihtiyaçlarını veya <i>iradelerini</i> göz ardı ederek davrandıklarını göstermez. Ve formikler birey olarak çok aptal oldukları için belki de kovan kraliçeleri her ayrıntıyı onlara açıklamamışlardır. Kovan kraliçelerinin tamamen barışçıl bir şekilde onları öldürmemize izin verdiği, ama sonra birey olarak formiklerin hayatta kalma içgüdülerinin efendilerinin gücünün üzerine çıkacak kadar arttığını tahayyül etmek çok mu mantıksız? Sonuçta yine savaşmış olurduk -ama formikler düzenli veya zekice hamleler yapamazlardı. Bunda formiklerin kraliçelerine karşı isyan etmesine yol açmış olabilir. Bir diktatör bile piyonlarının iradesine saygı duymalıdır, çünkü itaat edilmezse gücü de kalmaz. Madem sordun, işte Kovan Kraliçesi hakkındaki düşüncelerim bunlar. Diğer şeyler hakkındaki düşüncelerimi de belirttim çünkü senin duymaya ihtiyacın olduğu kadar benim de bunları söylemeye ihtiyacım var. Bu savaş boyunca sen benim kovan kraliçemdin, ve ben de senin formikindim. İki kere sana karşı çıktım ve ikisinde de Bean çıkageldi ve beni tekrar boyunduruğa soktu. Ama bütün yaptıklarımı her iyi asker, hizmetçi ya da köle gibi kendi özgür irademle yaptım. Tiranın görevi zorlamak değil, aksine altındakilere iş birliği yapmalarının direniş göstermekten daha çok işlerine yarayacağına inandırmaktır.</p>

  <p>Dolayısıyla bu gelen gemiyi Canj Kolonisi'ne göndermek istersen ben de onlarla gidip Virlomi'ye Bean’in kaçırılmış çocuğu ve garip annesiyle (ama gariplik sana tükürmesi değil; bunu yapmak isteyen yüzlerce insan var -ya da en azından bir zamanlar vardı) uğraşmasında yardım etmeye çalışırım. Virlomi etrafının Hintlilerle çevrili olması dolayısıyla sorun yaşayacakmış gibi hissediyorum. Bütün kararları sanki Hintlilere karşı adaletsiz bir şekilde verilmiş gibi duracaktır ve Randall Firth eğer babası kadar zeki ve annesi de onu Achilles Flanders’ın karşısında duran Virlomi dahil herkesten nefret etmeye teşvik ettiyse, Randall bu durumu kendi yararına kullanacak ve onu yok edip gücü eline almaya çalışacaktır.</p>

  <p>U.F. ve KolBak’ta kolonilerde olan olayların Dünya’yı ilgilendirmediğine dair bir anlayış olsa da bunun böyle olmadığının farkında olmana sevindim. Koloni dünyalarından birinde savaşa başvuran bir isyancı Dünya’daki milyonlarca, belki milyarlarca insanı etkiler. Bunda Kovan Kraliçesi de tabi bir rol oynar. Kolonilerden yapılacak sinsi bir demagojiyle yok olmuş kovan kraliçeleri kılığına bürünüp koloni dünyalarına Dünya’dakiler tarafından “yanlış yapıldığı” ve kendilerine borçlu oldukları gibi bir izlenim oluşturulabilir. Biliyorum mantıklı değil ama tarihte daha mantıksız yargıların örnekleri var, hem de çok.</p>

  <p>Beni artık Ganj’a göndermek istemesen ya da gönderemiyor olsan bile o gemiye bineceğim. Umarım ilginç bir yere gideriz. Valentine daha benimle gidip gitmeyeceğine karar vermedi ama burada sadece kitap yazmakla meşgul olup hiç kimseyle hiç bir bağ kurmadığı için ben yokken burada kalmak istemeyecektir diye düşünüyorum.</p>

  <p class="p8">Hayatboyu işçi arın, <br/>Ender</p>

  <p>Achilles Yönetici Virlomi’nin mağrur sefalet içinde yaşadığı kulübeye geldi. En sade yeri almış olmayı gösteriş meselesi yapmıştı -ama etrafta bol odun varken kerpiçten ev yapıp üstüne sazdan çatı yapmak çok anlamsızdı. Virlomi’nin her hareketi Hintli sömürgeciler arasındaki prestiji yükselsin diye hesaplanıyordu ve bütün bunlar Achilles’i tiksinti ve nefretle dolduruyordu.</p>

  <p>"Randall Firth" dedi dışarıda duran "arkadaş"a. Virlomi "arkadaşlarım zamanımı korumak için kapıda bekliyorlar," demişti. "Böylece bazen meditasyon yapabiliyorum." Ama "arkadaş'ları herkesle birlikte yemek yiyor ve hasattan paylarını alıyorlardı, yani bu hizmetin karşılığı kendilerine ödeniyordu. Polis ya da muhafız sayılırlardı ve herkes bunun farkındaydı. Ama bütün Hintliler, hayır, diyorlardı, onlar bu işi gönüllü olarak yapıyorlar, bunun dışında günlük işlerini de aksatmıyorlar.</p>

  <p>Günlük iş... bir Hintli için. Biraz sıcak bastırınca gidip uzanıyorlar ve normal ebatlarda insanlar gelip, onlar kaytarırken onların da işlerini yapıyorlar.</p>

  <p>Babam Büyük Achilles’in Çinlilere Hindistan’ı işgal ederken liderlik etmesine şaşmamak gerek. Birisinin onlara nasıl çalışılacağını göstermesi gerekiyordu. Ama onlara düşünmeyi öğretmekse mümkün değil.</p>

  <p>Kulübenin içine girdiğinde Virlomi’nin elde dikiş diktiğini gördü. Neden? Çünkü Gandhi de dikiş dikiyordu. Dört dikiş makineleri, iki elektrikli dokuma tezgahları ve bozulduklarında tamir etmek için yüz yıl boyunca yetecek yedek parçaları vardı ki o zamana kadar kendileri de makine üretebilmeye başlamış olurlardı. Elde dokuma yapmalarına gerek yoktu. Gandhi bile sadece İngiliz elektrikli dokuma tezgahları Hintlileri işlerinden ediyor diye protesto amaçlı olarak bunu yapmıştı. Virlomi ne elde etmeye çalışıyordu?</p>

  <p>"Randall," dedi Virlomi.</p>

  <p>"Virlomi."</p>

  <p>"Geldiğin için teşekkürler."</p>

  <p>"Sevgili yöneticimizden gelen bir emre kim karşı çıkabilir ki?"</p>

  <p>Virlomi yorgun gözlerini ona doğru kaldırdı. "Buna rağmen sen hep bir yolunu buluyorsun."</p>

  <p>"Çünkü senin buradaki otoriten yasaya aykırı," dedi Achilles. "Biz kolonimizi bile kurmadan önce Shakespeare özgürlüğünü ilan etmiş, iki yıllık periyotlar için yöneticilerini seçmeye başlamıştı."</p>

  <p>"Ve biz de aynısını yaptık," dedi Virlomi.</p>

  <p>"Hep <i>seni</i> seçiyorlar," dedi Achilles. "KolBak tarafından atandığın için."</p>

  <p>"Bu demokrasiye gayet uygun."</p>

  <p>"Değil çünkü kartlara hile karışmış. Daha doğrusu Hintliler karışmış. Ve onları bu kutsal-kadın oyununla esaretin altında tutuyorsun."</p>

  <p>"'Esaret' gibi kelimeleri biliyorsan," dedi Virlomi, "okumaya çok zaman buluyorsun demektir."</p>

  <p>Kolay bir giriş. "Neden yurttaşların kendilerini eğitmelerini engellemeye çalışıyorsun?" diye sordu Achilles.</p>

  <p>Virlomi istifini bozmadan cevap verdi. "Neden her olayı politik bir durummuş gibi görüyorsun?"</p>

  <p>"Herkes politikadan uzaklaşsa ve meydan sana kalsa hoşuna giderdi değil mi?"</p>

  <p>"Randall," dedi Virlomi. "Hintli olmayan sömürgecilerden biri olarak burada ajitasyon yapasın diye çağırmadım seni."</p>

  <p>"Ama ben bu yüzden geldim."</p>

  <p>"Sana bir fırsat sunacağım."</p>

  <p>Achilles Sezar’ın hakkını Sezar’a vermeliydi: Virlomi canını dişine takıp harıl harıl uğraşıyordu. Belki de Hint-Tanrıçalığının özelliklerinden biriydi bu. "Egomu dizginlemek için yine birisinin yerine iş mi yapmamı söyleyeceksin?" "Bu dünyada kapana kısıldığını, başka hiç bir yerde bulunmadığını, bütün hayatının Hintlilerin kontrolü altında geçeceğini ve Hint kültürüyle sarmalandığını söyleyip duruyorsun."</p>

  <p>"Casusların işlerini iyi yapmışlar."</p>

  <p>Bunu söyleyince Virlomi’nin dikkatinin dağılacağını ve belki de ona haber verenlerin casus olup olmadığını açık edeceğini düşündü, çünkü sonuç olarak bu kişiler kamuya açık yerlerde serbestçe dolaşan ve sonra da bunları anlatan sıradan kişilerdi. Ama belli ki Virlomi de bu muhabbetten Achilles kadar sıkılmıştı ve daha acil bir işi vardı.</p>

  <p>"Bir ay içinde buraya bir yıldız gemisi gelecek," dedi Virlomi. "Shakespeare Kolonisi'nden geliyor ve bize ziraatle ilgili kaynaklarımızı arttıracak oldukça başarılı melez türlerinden ve genetik değişikliklerinden örnekler getiriyorlar. Bu çok önemli bir ziyaret."</p>

  <p>"Ben çiftçi değilim," dedi Achilles.</p>

  <p>"Yıldız gemileri geldiğinde," dedi Virlomi, "sonsuza kadar kalmazlar. Gelirler, ve giderler."</p>

  <p>Achilles şimdi Virlomi’nin kendisine ne teklif ettiğini anlamıştı. Ama bunun bir teklif mi yoksa zorunlu bir sürgün mü olduğundan emin değildi. "Nereye gidecek?'' diye sordu.</p>

  <p>"Pilot yıldız gemisini Dünya’ya götürecek -Dünya’ya <i>yakıtı </i>bir yere diyelim- ki Shakespeare'den alınan örnekler ve bizim naçizane katkılarımız incelenebilsin, çoğaltılsın, araştırılsın ve bütün kolonilerle paylaşılabilsin. Verimli ve iklimsel uygunluğu yüksek olan bazıları Dünya’da bile ekilebilecek."</p>

  <p>"Türlerden birine senin adını verdiler mi?"</p>

  <p>"Büyük Dünya’ya gidip her şeyi kendi gözlerinle görebilmen için sana bir şans veriyorum. Şu anda Dünya nüfusunun sadece dörtte birini Hintliler oluşturuyor ve Hintlilerin olmadığı yerler bulabilirsin."</p>

  <p>"Benim hoşuma gitmeyen Hintliler değil," dedi Achilles usulca.</p>

  <p>"Ya?"</p>

  <p>"Demokratikmiş gibi gözüken, kendini beğenmiş ve otoriter yönetimden tiksiniyorum."</p>

  <p>"Burada çoğunluk Hintlilerde. Kendini beğenmiş olsalar bile tanımsal olarak her şey demokratik," dedi Virlomi.</p>

  <p>"Dünya da kötü bir diktatörlük tarafından yönetiliyor."</p>

  <p>"Dünya, başında seçilmiş bir hegemon bulunan seçilmiş bir Meclis'le yönetiliyor.</p>

  <p>"Hegemoni kurulurken öldürülen</p>

  <p>"Baban olduğunu zannettiğin adamdan mı bahsedecektin?"</p>

  <p>Achilles bu cümleyi duyunca beyninden vurulmuşa döndü. Bütün hayatı boyunca annesi ve o, tıpkı gizli -ama doğru- ismi Achilles’in bir sır olması gibi babasının da kim olduğunu saklamışlardı. Sürekli Randall olarak hitap ediliyordu; sadece yalnız kaldıkları zaman Annesi ona Achilles olarak hitap ediyordu. Sadece sessizce düşünürken kendisine Achilles diyordu.</p>

  <p>Ama Virlomi biliyordu. Peki nasıl?</p>

  <p>"Güya baban olan kişinin soğukkanlılıkla çocukları öldürdüğünü gördüm," dedi</p>

  <p>"Benim de yakın bir arkadaşımı öldürdü. Ortada provokasyon falan da yoktu."</p>

  <p>"Yalan söylüyorsun," dedi Achilles.</p>

  <p>"Öyle mi? Bunu kanıtlayacak bir şahidin var mı?"</p>

  <p>"Provoke edilmişti. Dünyayı bir araya getirip barışı sağlamaya çalışıyordu."</p>

  <p>"Kendisine yardım eden ya da yardıma ihtiyacı olduğunu gören herkesi öldüren bir psikopattı."</p>

  <p>"Herkesi öldürmüyordu," dedi Achilles. "Senin yaşamana <i>izin vermiş.”</i></p>

  <p>"Ben ona ne destek oldum, ne de köstek. Ondan kaçabilecek duruma gelene kadar gözüne gözükmedim. Sonra da üzerimizdeki zalimce baskıdan ülkemi kurtarmak için harekete geçtim."</p>

  <p>"Achilles Flandres dünya barışını sağlıyordu ve sen <i>onun </i>barış getirdiği bir ülkeyi tekrar savaşa soktun."</p>

  <p>"Görüyorum da baban olduğu zannına inanmayı kabullenmekten çekinmiyorsun."</p>

  <p>"Bu konuda annemden başka kimsenin bilgiye sahip olduğunu düşünmüyorum."</p>

  <p>"Annen sadece kendisine söylenenleri biliyor, çünkü o senin biyolojik annen değil, sadece taşıyıcı annen. Embriyon ona yerleştirilmişti. Ona da yalan söylendi. Sen de Achilles’in kaçırılma kurbanısın ve hâlâ daha esaretin devam ediyor. Sen onun son ve en acınası kurbanısın."</p>

  <p>Achilles kendini durdurduğunda çok geçti. Çok sert vurmamıştı -boyu ve gücüne göre çok daha sert vurabilirdi.</p>

  <p>"Saldırıldım," dedi Virlomi sessizce.</p>

  <p>İki "arkadaş"ı kulübeye girdiler ve Achilles’in kollarına girdiler.</p>

  <p>"Randall Firth’i yöneticiye saldırmakla itham ediyorum. Yalan söylemen durumunda yalancı şahitlik yaptığın hakkında da suçlanacağını bilerek, şimdi bana vurduğunu itiraf ediyor musun?"</p>

  <p>"Ne kadar saçma bir yalan," dedi Achilles.</p>

  <p>"Böyle diyeceğini tahmin etmiştim," dedi Virlomi. "Farklı açılardan üç kamera hem saldırıyı hem de yalancı şahitliğini kaydetti. Hüküm giydiğinde cezanın Dünya’ya sürgün olmasını önereceğim. Hani Ganj’a yeğ gördüğün o yer var ya, işte oraya. Annenin senle gelip gelmemesi ise kendi tercihi."</p>

  <p>Benimle oynadı, diye düşündü Achilles. Babam böyle bir şeye tahammül etmezdi. Aşağılanma -katlanılamayacak kühareket. Babam böyle yaşamıştı ve ben de böyle yaşayacağım.</p>

  <p>"Şu kayıtta," dedi Achilles, "beni nasıl oyuna getirdiğini görecekler."</p>

  <p>Virlomi yavaşça ayağa kalktı ve ona doğru geldi. Kulağına yaklaşıp "kayıtta babanın kim olduğunu zannettiğin ve hâlâ bütün insan ırkının en kötü davranışları olarak anılan onun hareketlerini onayladığın gözükecek," dedi.</p>

  <p>Virlomi geri çekildi. "Kaydın tamamı mı yoksa bir kısmı mı gösterilecek sana kalmış."</p>

  <p>Achilles kendisinden bu noktada tehditler yağdırıp acınası bir şekilde patlamasını beklediklerini biliyordu. Ama hâlâ kayıt altındaydı.</p>

  <p>"Bir çocuğu manipüle etmekte başarılısın," dedi Achilles. "Ben daha 16 yaşındayım ve beni provoke edip sinirlendirdin."</p>

  <p>"Evet, 16. Yaşına göre biraz büyüksün, değil mi?"</p>

  <p>"Kalbim ve aklım, aynı zamanda tenim ve kemiklerim," dedi Achilles. Bu standart cevabıydı. "Unutmayın ki Sayın Ekselans Yönetici Hanım, beni tuzağa düşürmekle saf dışı bırakmak aynı şeyler değildir."</p>

  <p>Arkasını döndü ve koluna girmiş adamların tekrar doğru pozisyona girip yer değiştirmelerini bekledi. Beraberce kulübeden çıktılar. Sonra birden Achilles durdu. "İstesem sizi bir çırpıda üzerimden atabileceğimi biliyorsunuz değil mi,"</p>

  <p>"Evet Bay Firth. Biz orada sadece tanık olarak bulunduk. Sizi tutmamız tamamen sembolik bir hareket."</p>

  <p>"Ve içinizden birini kameraların önünde yere yapıştırmamı umuyordunuz."</p>

  <p>"Bütün erkek ve kadınların şiddet olmadan beraberce yaşayabilmelerini umuyoruz."</p>

  <p>"Ama düşmana zarar vermek ya da yok edebilmek için şiddetin kurbanı olmaktan çekinmiyorsunuz."</p>

  <p>"Bizim düşmanımız mısınız Bay Firth?"</p>

  <p>"Umarım değilimdir," dedi Achilles. "Ama tanrıçanız beni düşman etmeye çalışıyor."</p>

  <p>"O bir tanrıça değil Bay Firth." Bu fikir çok saçmaymış gibi güldüler.</p>

  <p>Achilles daha şimdiden bir sonraki adımını planlamaya başlamıştı. Virlomi, babasının namını ona karşı kullanacaktı -ve bunu açık edeceğini düşünüyordu. Çünkü gerçekten de o ve Büyük Achilles arasında bir bağ olduğunu gösterirse bu kendisi için hiç iyi olmazdı.</p>

  <p>Babamın insanlık tarihindeki en kötü insan olduğuna inanıyorlarsa ben de Virlomi'yle daha bile kötü birisi arasında bağ kurmalıyım.</p>

  <p>Annesinin taşıyıcı anne olduğu yalanına gelince, Randall Virlomi’nin yalanlarının annesiyle arasına girmesine izin vermeyecekti. Anneliğini sorgulaması bile annesinin kalbini kırardı. Hayır Virlomi, beni anneme zarar verecek bir silaha dönüştürmene izin vermeyeceğim.</p>
</body>
</html>