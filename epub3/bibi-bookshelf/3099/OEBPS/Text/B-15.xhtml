<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="15">•15•</h2>

  <p><b>Alıcı:</b> GovDes%ShakespeareKol@colmin.gov/voy</p>

  <p><b>Gönderen:</b> vwiggin%ShakespeareKol@colmin.gov/voy</p>

  <p><b>Konu:</b> rahat ol be oğlum</p>

  <div>
    <br/>
  </div>

  <p></p>

  <p>A’ya karşı olan tavrından dolayı ne şaşırmalı ne de utanmalısın. Eğer arzu beyni karartmasaydı kimse ne evlenir, ne sarhoş olur ne de şişmanlardı.</p>

  <p class="p8">-V</p>

  <p>Po ve Sel gideli bir gece geçmişti ve 200 km yol kat etmişlerdi. Bu sürede akıllarına gelebilecek her konu hakkında en az iki kere konuşmuşlar ve sonra çoğunlukla sessiz bir şekilde yürümüşlerdi. Sadece yolculuk onları zorladığı zaman bir şeyler söylüyorlardı.</p>

  <p>Tek kelimelik uyarılar: "O asmaya dokunma, tekin değil."</p>

  <p>Bilimsel kuramlar: "Acaba şu parlak ve kurbağaya benzeyen şey zehirli mi?"</p>

  <p>"Sanmıyorum, taşlar genelde zehirli olmaz."</p>

  <p>"O kadar canlı duruyordu ki zannettim-"</p>

  <p>"İyi bir tahmin. Jeolog değilsin, nasıl bir taşı ayırt etmen beklenebilir ki?"</p>

  <p>Nefes sesleri, ayak sesleri, ve kendini oradan geçen insanlara gösteren yeni dünyanın sesi, koku ve manzaraları dışında pek bir şey yoktu.</p>

  <p>200 km sonra durma zamanı gelmişti. Yemeklerini dikkatlice kullanmışlardı ama şimdiden yarısı bitmişti. Berrak bir su kaynağının yanında kamp kurdular, güvenli bir nokta seçip tuvalet olarak kullanmak için bir çukur kazdılar ve çadırın demirlerini daha da derinlere çaktılar. Burada bir hafta boyunca kalacaklardı.</p>

  <p>Burada bir hafta kalacaklardı çünkü o öğleden sonra kestikleri iki köpeğin etinin onlara bu kadar süre yeteceğini düşünüyorlardı.</p>

  <p>Sel, kalanların içinden sadece iki köpeğin kalan deri ve kemiklerden efendilerinin artık güvenilir yol arkadaşları olmadığı çıkarımını yapabildikleri için üzülüyordu. Giden ikisi -diğer çifti taşlarla uzaklaştırmak zorunda kalmışlardı.</p>

  <p>Bu aşamada kolonideki herkes gibi Sel ve Po da eti nasıl muhafaza edeceklerini biliyorlardı, fümeleyerek; etin sadece bir kısmını taze pişiriyorlardı, ama ateşi söndürmüyorlardı ve böylece geri kalan eti eğreltiotu tarzı bir ağacın dalına asıp tütsüleyebiliyorlardı.</p>

  <p>Beraberlerinde taşıdıkları uydu haritasına bir daire çizdiler ve her sabah farklı bir yöne gidip ne bulabileceklerine bakıyorlardı. Bazen numuneler topluyor, fotoğraflar çekip onları yörüngedeki nakil gemisinin büyük bilgisayarına kayıt edilsin diye gönderiyorlardı. Gönderdikleri test sonuçları ve fotoğraflar güvendeydi -Sel’e ve Po’ya bir şey olsa bile onlar kaybolmayacaktı.</p>

  <p>Aldıkları numuneler ise en değerli şeylerdi. Onları geri götürdüklerinde çok daha gelişmiş ekipmanla incelenebilirlerdi -koloni gemisindeki yeni zenobiyologların getirdiği ekipmanlarla.</p>

  <p>Geceleri Sel uzun süre uyanık duruyordu ve neler gördüklerini düşünüyordu. Kafasında bunları sınıflandırıyor ve bu dünyanın biyolojisini anlamaya çalışıyordu.</p>

  <p>Ama uyandığında önceki gece ulaştığı anlayışa ulaşamıyordu ve gün ağardığında ise hiç bir şey hatırlamıyordu. Atılım yapamıyorlardı; zaten yapmış oldukları işe devam ediyorlardı.</p>

  <p>Kuzeye, ormanlara gitmeliydim.</p>

  <p>Ama ormanları araştırmak daha tehlikeli. Ben yaşlı bir adamım. Ormanlar beni öldürebilir. Bu ılıman düzlük koloniden daha soğuk çünkü kutba biraz daha yakın ve rakım daha yüksek. Kendisine saldıracak tehlikeli bir şeyin olmadığı ve rahatça gezebileceği bir yer olan burası yaşlı bir adam için aynı zamanda daha güvenli -en azından yazın.</p>

  <p>Beşinci günde bir patikadan geçtiler.</p>

  <p>Yanlış görmüyorlardı. Kesinlikle bir yol değildi ama bu şaşırtıcı da değildi çünkü formikler çok az yol yapmışlardı. Onların, üzerinden binlerce kez geçile geçile oluşan patikaları vardı.</p>

  <p>Buradan birileri geçmişti ama bu olalı 40 yıl oluyordu. Ama patika o kadar belirgindi ki bu kadar yıl sonra üzerinde büyümüş çimlere rağmen çıplak gözle çakıllı toprak üzerinden geçen dar bir alüvyonlu patika seçilebiliyordu.</p>

  <p>Artık fauna ve flora araştırmanın mantığı yoktu. Formikler burada değerli bir şey bulmuşlardı ve zenobiyoloji, en azından birkaç saat için, arkeolojiye yerini bıraktı.</p>

  <p>Patika dağa doğru çıkıyordu ama çok sürmeden mağara girişlerinin orada sonlanıyordu.</p>

  <p>"Bunlar mağara değil," dedi Po.</p>

  <p>"Öyle miymiş?"</p>

  <p>"Bunlar tünel. Daha yeni yapılmışlar çünkü etraflarındaki toprak normal mağaralarda olduğu gibi şekillenmemiş. Bunlar giriş kapısı olarak kazılmış. Hepsinin boyu aynı, görüyor musun?"</p>

  <p>"İçeri girmemizi zorlaştıracak yükseklikteki lanet kapılar!"</p>

  <p>"Buradaki amacımız bu değil efendim," dedi Po. "Bir yer bulduk. Tünelleri araştırmak için diğerlerini çağıralım. Yaşayanlar için buradayız, ölüler için değil."</p>

  <p>"Burada ne yaptıklarını bilmeliyim. Kesinlikle tarım değil -başıboş bırakılmış ekin izi yok. Meyve bahçesi de değil, çöp yığını hiç değil -burada büyük bir yerleşim yoktu. Yine de bu tek patika üzerinde çok fazla kişi yürümüş.</p>

  <p>"Madencilik?" dedi Po.</p>

  <p>"Başka bir amaç aklına geliyor mu? Bu tünellerin içinde formiklerin kazmaya değer gördüğü bir şey varmış. Büyük miktarlarda. Uzun bir süre boyunca."</p>

  <p>"Çok da büyük miktarlarda değil," dedi Po.</p>

  <p>"Değil mi?"</p>

  <p>"Dünya'daki sac yapımı gibi. Amaç demiri eritip çelik yapmak olsa ve kömürü sadece tasfiye fırınlarına ve dökümhanelere ateş sağlamak için kullansalar bile kömürü demire taşımazlar, demiri kömüre taşırlar -çünkü çelik elde etmek için demirden çok kömür gerekir."</p>

  <p>"Coğrafya notların çok iyi olmalı."</p>

  <p>"Annem ve babam burada doğmuş olabilir ama ben bir insanım. Dünya hâlâ benim evim."</p>

  <p>"Yani diyorsun ki bu tünellerden her ne çıkardılarsa burada bir şehir kurmaya değecek kadar büyük miktarlarda değildi."</p>

  <p>"Şehirlerini yiyecek ya da yakıt olan yerlere kuruyorlardı. Burada ne buldularsa onu işlemek için burada bir şehir kurmak yerine kendi şehirlerine küçük miktarlarda taşımak daha ekonomik olmuş olmalı."</p>

  <p>"Büyüdüğünde senden adam olabilir Po."</p>

  <p>"Zaten büyüdüm efendim," dedi Po. "Ve adam da oldum. Sadece evlenecek bir kız bulamıyorum."</p>

  <p>"Dünya’nın ekonomik tarihinin ilkelerini bilmek bu konuda sana yardımcı olacak mı zannediyorsun?"</p>

  <p>"Kesinlikle efendim. Peki içeri giriyor muyuz?"</p>

  <p>Sel küçük yağ lambalarından birini değneğinin başına yerleştirdi.</p>

  <p>"Ben de değneğinizin üstündeki açıklığı dekoratif bir şey zannetmiştim," dedi Po.</p>

  <p>"Amacı oydu," dedi Sel. "Aynı zamanda ağaç da yerden öyle çıkıyordu."</p>

  <p>Sel battaniyelerini topladı ve ekipmanlarını ve kalan yiyeceklerini çantasına koydu.</p>

  <p>"Geceyi orada mı geçirmeyi planlıyorsunuz?"</p>

  <p>"Harika bir şey bulursak inceleyemeden tünelleri geri tırmanmak zorunda mı kalalım?"</p>

  <p>Görev bilinciyle Po da toplandı. "İçeride çadıra ihtiyacımız olacağını zannetmiyorum."</p>

  <p>"Çok yağmur yağacağını zannetmiyorum,"diyerek Sel de aynı fikirde olduğunu gösterdi.</p>

  <p>"Ama mağara duvarlarından damlalar akabilir"</p>

  <p>"Kuru bir yer seçeriz."</p>

  <p>"İçeride ne yaşayabilir ki? Doğal bir mağara değil. Balık bulacağımızı sanmam."</p>

  <p>"Karanlığı seven kuşlar ve başka hayvanlar var. Bazı hayvanlar da kapalı yerleri daha güvenli ve sıcak olduğu için tercih ederler.İçeride belki de daha önce görmediğimiz omurgalı bir hayvan, böcek, solucan ya da mantar bulabiliriz."</p>

  <p>Girişte Po içini çekti. "Keşke tüneller daha yüksek olsaydı."</p>

  <p>"Bu kadar uzun olman benim suçum değil." Sel dışarıda buldukları bir meyvenin yağıyla lambayı yaktı. Ona "zeytin" adını verdi. Ama Dünya'daki yağlı meyve olan meyveyle yağı olması dışında bir benzerliği yoktu ama olsun. Tadı veya besleyicilik değeri açısındansa hiç benzemiyordu.</p>

  <p>Sömürgeciler onu şimdi meyve bahçelerinde yetiştiriyorlardı ve yılda üç kere basıp filtreliyorlardı. Yapı dışında meyve sadece gübre olarak kullanılabiliyordu. Işık elde etmek için temiz yanan bir yakıttı. Böylece her binaya elektrik sağlamak için kablolarla boğmalarına gerek kalmıyordu ve bu özellikle dış yerleşimlerde önemliydi. Sel’in bulduğunda en çok sevindiği keşiflerinden biriydi -özellikle formikler bunun kullanımını keşfedememiş oldukları için. Tabi ki formikler evlerinde karanlıkta oturuyorlardı. Sel onların tünellerde sadece koku ve duyma ile rahatça yollarını bulabildiklerinden emindi.</p>

  <p>İnsanlar mağaralarda değil ağaçlarda yaşayan yaratıklardan evrimleşmişlerdi diye düşündü Sel, ve insanlar geçmişte pek çok kez mağaraları kullanmış olmalarına rağmen mağaralara karşı hep mesafeli olmuşlardı. Derin ve karanlık yerler hem çekici hem de korkutucuydu. Formikler bu gezegende avcı hayvanların yaşamasını engellemiş olmalılardı çünkü kendileri de tüneller açıyor ve mağaralarda dolaşıyorlardı.</p>

  <p>Keşke formik ana gezegeni savaşta yok edilmemiş olsaydı. Zeka oluşumuna evrimleşmiş uzaylı evrimini inceleyerek kim bilir neler öğrenebilirdik!</p>

  <p>Ama Ender Wiggin gezegeni havaya uçurmasaydı savaşı kaybederdik. Sonra incelemek için elimizde <i>bu</i> dünya bile olmazdı. Buradaki evrim zeka oluşumuna yol açmamıştı -ya da açmışsa bile ilk duyarlı yerlilerin arkalarında bırakmış olabileceği herhangi bir şeyi formikler çoktan yok etmişti.</p>

  <p>Sel çömelerek tünele girdi. Bu şekilde ilerlemek kolay değildi -sırtı çok ağrıyordu. Değneğine de yaslanamıyordu çünkü yer yoktu ve arkasından sürüklemek zorunda kalmıştı. Tepedeki bölmeden yağ damlamasın diye elinden geldiğince dik tutmaya çalışıyordu.</p>

  <p>Bir süre sonra bu şekilde devam edemediği için durdu. İkisi de oturdular.</p>

  <p>"Böyle olmaz," dedi Sel.</p>

  <p>"Sırtım ağrıyor," dedi Po.</p>

  <p>"Bir dinamit olsa ne güzel olurdu."</p>

  <p>"Kullanmazdınız ki," dedi Po.</p>

  <p>"Bu etik olarak yanlış olmazdı demedim," dedi Sel. "Sadece uygun olurdu." Sel elindeki değneği Po’ya verdi. "Sen gençsin, bunu atlatırsın. Benim başka bir pozisyon denemem gerek."</p>

  <p>Sel sürünmeyi denedi ama hemen vazgeçti -dizleri direk taş yere değdiği için çok acımıştı. Sonunda oturup, ellerini uzatıp ağırlığını onlara vermeye ve arkasından bacaklarını ve kalçasını sürümeye karar verdi. Yavaş hareket edebiliyordu.</p>

  <p>Po da sürünmeyi denedi ama sonra o da vazgeçti. Değneği taşıdığı için eğilip dizleri kırılı halde yürümeye devam etmek zorunda kaldı.</p>

  <p>"Kötürüm olacağım," dedi Po.</p>

  <p>"En azından annenle babanın oğullarına ne yaptığım konusunda söylenmelerini dinlemek zorunda kalmayacağım çünkü buradan canlı çıkacağımı sanmıyorum."</p>

  <p>Sonra birden ışık karardı. Sel lambanın söndüğünü zannetti ama hayır -Po ayağa kalkmış ve değneği dik bir konuma getirmişti. Bu yüzden Sel’in süründüğü tünel şimdi karanlıktı.</p>

  <p>Fark etmezdi. Sel ileriyi görebiliyordu. Doğal bir mağaraydı ve dikit ve sarkıtlar tavanı destekleyen sütunları oluşturuyorlardı.</p>

  <p>Ama bunlar tavandan damlayan kireçli suyla oluşan ve arkasında tortu bırakan, dümdüz aşağı inen ya da yukarı çıkan türde sütunlar değillerdi. Bu sütunlar sarmallar halindelerdi. Resmen kıvrılıyorlardı.</p>

  <p>"Bunlar doğal tortular değil," dedi Po.</p>

  <p>"Hayır. Bunlar yapılmış. Ama sarmallık da tasarlanmış gibi durmuyor."</p>

  <p>"Kısımsal bir rastlantısallık vardır belki?"</p>

  <p>"Sanmıyorum," dedi Sel. "Rastgele olduklarına şüphe yok ama bütün için durum bu. Matematiksel değil."</p>

  <p>"Köpek dışkılaması gibi," dedi Po.</p>

  <p>Sel sütunlara bakıyordu. Gerçekten de yukarıdan bırakılan uzun bir köpek dışkısının kıvrılma motifine sahipti. Üst tarafta çıkıntılar vardı ama yine de tavana bağlıydı.</p>

  <p>Sel yukarı baktı. Po'dan değneği aldı ve yukarı kaldırdı. İçlerinde bulundukları yer sonsuza kadar uzuyor gibiydi. Her yer kıvrık taş sütunlarla destekleniyordu. Yarısı erimişti, ama eski bir tapınağın kemerlerini andırıyordu."Bir taş alaşımı," dedi Po.</p>

  <p>Sel çocuğa baktı ve elinde bir mikroskopla sütunlardan birini incelediğini gördü.</p>

  <p>"Görünüşe göre yerle aynı mineral alaşımına sahip," dedi Po. "Ama yüzeyi daha damarlı. Sanki yıkılıp tekrar yapıştırılmış gibi."</p>

  <p>"Ama yapıştırılmış olamaz ki," dedi Sel. "Bağlanmış ya da çimentoyla tutturulmuş olabilir mi?"</p>

  <p>"Bence yapıştırılmış," dedi Po. "Bence tamamen organik."</p>

  <p>Po değneği geri aldı ve lambasının ateşini en kıvrık sütunlardan birinin dönemeçlerinden birine tuttu. Madde yanmıyordu ama terleyip damlamaya başlamıştı.</p>

  <p>"Dur," dedi Sel. "Üzerimize yıkma şimdi şunu!"</p>

  <p>Şimdi doğru düzgün yürüyebildikleri için mağaranın daha da içine girdiler. Po'nun aklına battaniyelerinden parçalar koparıp yola bırakarak yollarını işaretlemek geldi. Düz bir çizgiyi izlediklerinden emin olmak için zaman zaman arkasına dönüp bakıyordu. Sel de arkasına bakıyordu ve yolu işaretlemeselerdi geldikleri girişi bulmanın ne kadar imkansız olacağını düşünüyordu.</p>

  <p>"Peki bana bunun nasıl yapıldığını söyle," dedi Sel.</p>

  <p>"Tavanda ya da yerde alet edevat izleri yok. Bu sütunlar yerdeki taşları birbirine yapıştırarak yapılmış, bu büyüklükte bir yerin tavanını desteklemeye yetecek kadar güçlü bir çeşit yapıştırıcı ile... Yine de etrafta ne ezme ya da delme aletleri var, ne de yapıştırıcıyı taşıdıkları kovalar."</p>

  <p>"Taş-yiyen kocaman solucanlar," dedi Po.</p>

  <p>"Ben de böyle düşünüyordum," dedi Sel.</p>

  <p>Po güldü. "Şaka yapıyordum."</p>

  <p>"Ben ciddiydim," dedi Sel.</p>

  <p>"Solucanlar nasıl taş yesin?"</p>

  <p>"Yeniden uzayan çok keskin dişlerle. Yollarını açarak. Taş bağları bir çeşit yapışkan sümükle birleştirip bu sütunları oluşturup onları tavana bağlayarak."</p>

  <p>"Ama böyle bir yaratık nasıl evrimleşebilir?" dedi Po. "Taşta besin yok. Bunların hepsini yapmak için de muazzam enerji gerekir. Ve dişlerinin hangi maddeden yapılmış olabileceği sorusunu sormuyorum bile."</p>

  <p>"Belki de evrimleşmemişlerdir," dedi Sel. "Şuraya bak -o ne?"</p>

  <p>İleride parlayan bir şey vardı. Lambanın ışığını yansıtıyordu.</p>

  <p>Yaklaştıkça sütunun taşlarının arasında da yer yer yansımalar olduğunu gördüler. Tavanda bile.</p>

  <p>Ama hiç biri yerde yatan şey kadar parlak değildi.</p>

  <p>"Yapıştırıcı kovası mı?" diye sordu Po.</p>

  <p>"Hayır," dedi Sel. "Koca bir böcek. Bir tür böcek. Bir karınca. Şey gibi -şuna bak Po."</p>

  <p>Şimdi ne olduğunu görecek kadar yakınlaşmışlardı. Altı bacağı vardı ama ortadaki ikisi tırmanıp tutunmaktan çok yürüyüp bir şeyleri kavramaya yarıyormuş gibi duruyordu. Öndeki ikisi yakalayıp parçalamak içindi. Arkadakiler de kazmak ve koşmak için.</p>

  <p>"Ne düşünüyorsun? İki ayağı üzerinde mi yürüyormuş?" diye sordu Sel.</p>

  <p>"Sadece ihtiyacı olduğunda. Onun dışında dört ya da altı." Po ayağıyla böceği dürttü. Tepki vermedi. O şey kesinlikle ölmüştü. Po eğildi ve arka bacaklarını açtı ve döndürdü. Sonra aynısını ön bacakları için yaptı. "Sanırım tırmanma, sürünme, yürüme ve koşmayı aynı derecede iyi yapabiliyormuş."</p>

  <p>"Pek de evrimsel bir yol gibi değil," dedi Sel. "Anatomi bunların içinden bir tanesine yönelmeye meyillidir."</p>

  <p>"Senin de dediğin gibi. Evrimleşmemiş. Üretilmiş."</p>

  <p>"Ne için?"</p>

  <p>"Madencilik için," dedi Po. O şeyi sırtı yukarı gelecek şekilde çevirdi. Ağırdı; bu yüzden bir iki kere denemek zorunda kaldı. Ama şimdi ışığı yansıtan şeyin ne olduğunu daha iyi görebiliyorlardı. Bu şeyin sırtı tamamen altındı. Bir böceğin kabuğu kadar pürüzsüzdü ama o kadar kalındı ki en azından on kilo geliyor olmalıydı.</p>

  <p>25-30 santimetre uzunluğunda, kalın ve sert. Dış iskeleti inceydi ama sırtında resmen altından bir kalkan vardı. "Sence bunlar altın madenciliği için mi kullanılıyorlarmış?" diye sordu Po.</p>

  <p>"Bu ağızla bu imkansız," dedi Sel. "Ve bu ellerle." "Ama bir şekilde altın içine girmiş. Ve kabuğuna depolanmış."</p>

  <p>"Sanırım haklısın," dedi Sel. "Ama bu yetişkin. Son hali. Bence formikler bunları madenden götürüp arıtıyorlarmış. Organik şeyleri yakıp geride saf metali bırakmak için." "Yani larva halindelerken altın enjekte edip..."</p>

  <p>"Kozaya koyuyorlar..."</p>

  <p>"Ve kozadan çıktıklarında da vücutları altınla kaplanmış oluyormuş."</p>

  <p>"İşte," dedi Sel ışığı tekrar yükselterek. Sütunlara yaklaştıkça ışığı yansıtan şeyin daha tam gelişmemiş yaratıkların vücutları olduğunu gördüler. Yaratıkların sırtları taşların içindeydi ve kafaları ve karınları ince bir altın tabakasıyla kaplıydı ve parlıyordu.</p>

  <p>"Sütunlar aslında kozalar," dedi Po.</p>

  <p>"Organik madencilik," dedi Sel. "Formikler bu şeyleri altın çıkartmak için özellikle türetmişler."</p>

  <p>"Ama ne için? Formikler para kullanmıyorlardı ki. Altın onlar için sadece yumuşak bir maden."</p>

  <p>"Aynı zamanda kullanışlı bir maden. Ayrıca eminim ellerindeki böcekler sırf bunlar değildi. Aynı zamanda demir, platin, alüminyum, bakır, hatta istedikleri herhangi bir maden için bunları kullanabilirlerdi."</p>

  <p>"Yani madencilik için alete ihtiyaçları yoktu."</p>

  <p>"Hayır, Po -aletler bunlar. Ve aynı zamanda rafineriler." Sel eğildi. "Bakalım bunlardan DNA örneği alabiliyor muyuz."</p>

  <p>"Bunca zamandır ölüler miymiş?"</p>

  <p>"Bunların bu gezegenin yerel türleri olmalarına imkan yok. Onları buraya formikler getirmiş. Demek formik ana gezegenininde bulunan hayvanlarmış. Ya da oradaki hayvanlardan birisi benzermiş ki bunları yapabilmişler."</p>

  <p>"Böyle olması gerekmez," dedi Po, "yoksa diğer koloniler çok daha önceden bulmuş olurlardı."</p>

  <p>"Bulmak <i>bizim</i> kırk yılımızı aldı, değil mi?"</p>

  <p>"Ya bu melez bir türse?" diye sordu Po. "Belki sadece bu dünyada vardır."</p>

  <p>Sel DNA örneğini almıştı ve bu sandığından da kolay olmuştu. "Po, bu şeyin kırk yıldır ölü olması mümkün değil."</p>

  <p>Elinin altında böceğin bacakları seğirdi.</p>

  <p>"Hatta yirmi dakikadır bile," dedi Sel. "Hâlâ refleksleri var. Ölü değil."</p>

  <p>"O halde ölüyor," dedi Po. "Hiç gücü yok."</p>

  <p>"Bahse girerim açlıktan ölüyordur," dedi Sel. "Belki de dönüşümünü yeni tamamlamıştır. Tünelin girişine ulaşmaya çalışırken de burada durup ölmüştür."</p>

  <p>Po örnekleri ondan aldı ve Sel’in çantasına koydu.</p>

  <p>"Yani formikler onlara yemek getirmeyi 40 yıl önce bırakmış olmalarına rağmen bu böcekler hâlâ yaşıyor mu? Bu dönüşüm ne kadar sürüyor?"</p>

  <p>"40 yıl değil," dedi Sel. Ayağa kalktı ve sonra altın böceğe bakmak için tekrar eğildi. "Bence bu sütunlardaki kozalanmış böcekler yeni. Taze." Ayağa kalktı ve hızla mağaranın daha derinine doğru yol almaya başladı.</p>

  <p>Gittikçe böceklerin sayısı artıyordu ve çoğu yerdeydi -ama ilk bulduklarının aksine bunlar yok edilmiş, oyulmuşlardı. Bacakları bir kenara atılmış, sadece sırtlarındaki altın kabuk kalmıştı, sanki...</p>

  <p>"Tükürülmüşler," dedi Sel. "Bunlar yenmiş."</p>

  <p>"Ne tarafından?"</p>

  <p>"Larvalar," dedi Sel. "Yiyecek bir şey olmadığından yetişkinleri yemişler. Her yeni nesil boyut olarak küçülüyor -şunun ne kadar büyük olduğunu görüyor musun? Yetişkinlerin cesetlerini yedikleri için her biri giderek küçülüyor."</p>

  <p>"Ve kapıya ulaşmaya çalışıyorlar," dedi Po. "Besin bulabilecekleri dış dünyaya çıkmaya."</p>

  <p>"Formikler gelmemeye başlayınca..."</p>

  <p>"Kabukları çok ilerleyemeyecekleri kadar ağır," dedi Po. "Bu yüzden ilerledikleri kadar ilerliyorlar, sonra larvalar yetişkinlerin cesetleriyle besleniyorlar ve gidebildikleri kadar girişteki ışığa gitmeye çalışıyorlar. Kozalanıyorlar, yeni nesil çıkıyor ve öncekilerden daha küçülmüş oluyorlar."</p>

  <p>Şimdi etraflarında çok daha büyük kabuklar vardı. "Herhalde bir metreden uzunlar," dedi Sel. "Girişe yakınlaştıkça boyutları küçülüyor."</p>

  <p>Po durdu ve ışığı göstererek "ışığa doğru mu ilerliyorlar?" dedi.</p>

  <p>"Belki bir tanesini görebiliriz."</p>

  <p>"Kayaları yiyip öğüten ve dışkıları bağlı taş sütunlar olan larvaları mı?"</p>

  <p>"Yakından görmek istediğimi söylemedim."</p>

  <p>"Ama istiyorsun."</p>

  <p>"Yani, evet."</p>

  <p>Şimdi ikisi de etrafına bakıyor, gözlerini kısmış, mağarada hareket görmeye çalışıyorlardı.</p>

  <p>"Ya ışıktan daha çok sevdiği bir şey varsa?" diye sordu Po.</p>

  <p>"Yumuşak etli yemek gibi mi?" diye sordu Sel. "Bunu ben de düşündüm. Formikler onlara yemek getiriyordu. Şimdi belki biz de aynı şeyi yapmışızdır."</p>

  <p>Tam o anda Po birden havaya doğru yükseldi.</p>

  <p>Sel değneği ona doğrulttu. Hemen üstünde tavana tutunmuş sürüngen gibi bir larva vardı. Ağzıyla Po'nun çantasını sıkı sıkı tutuyordu.</p>

  <p>"Çantanın askısını çöz ve kendini aşağı bırak!" diye bağırdı Sel.</p>

  <p>"Numunelerimiz!"</p>

  <p>"Her zaman yenilerini toplayabiliriz! Bu taşlardan <i>senin </i>parçalarını toplamak istemiyorum!"</p>

  <p>Po askıyı çözdü ve yere düştü.</p>

  <p>Çanta larvanın çeneleri içinde kayboldu. Larvanın dişleri metal parçaları öğütürken çıkan sesleri duyabiliyorlardı. Bekleyip izlemediler. Girişe doğru ilerlemeye başladılar. İlk altın böcek cesedini geçtiklerinde yoldaki battaniye parçalarını takip etmeye başladılar.</p>

  <p>"Benim çantamı al," dedi Sel. Yürürken bir yandan da askısını çıkarıyordu, "İçinde telsiz ve DNA örnekleri var -dışarı çık ve telsizden yardım iste."</p>

  <p>"Seni burada bırakmayacağım," dedi Po. Ama Sel’in söylediklerini yapıyordu.</p>

  <p>"O sürünen şeyden daha hızlı bir şekilde çıkıştan çıkabilecek tek kişi sensin."</p>

  <p>"Ne kadar hız yapabildiğini görmedik."</p>

  <p>"Evet gördük," dedi Sel. Bir an için geriye doğru bir adım atıp değneği arkasına tuttu.</p>

  <p>Larva 30 metre kadar arkalarındaydı ve onlardan daha hızlıydı.</p>

  <p>"Işığı mı vücut ısımızı mı takip ediyor?" diye sordu Po. Arkalarını dönüp tekrar acele etmeye başlamışlardı.</p>

  <p>"Belki nefesimizdeki karbondiyoksiti, belki adımlarımızın titreşimlerini, belki de kalp atışlarımızı takip ediyordur." Sel değneği ona uzattı. "Al ve koş."</p>

  <p>"Sen ne yapacaksın?" dedi Po ve değneği almadı.</p>

  <p>"Eğer ışığı takip ediyorsa sen koştuğunda sana yetişemez."</p>

  <p>"Ve ışığı takip etmiyorsa?"</p>

  <p>"O zaman çıkıp yardım çağırırsın."</p>

  <p>"Bu sırada da seni öğle yemeği niyetine yer."</p>

  <p>"Etim sert ve kıkırdaklı."</p>

  <p>"O şey taşı bile yiyor!"</p>

  <p>"Işığı al," dedi Sel, "ve buradan çık."</p>

  <p>Po bir an daha tereddüt etti ama sonra değneği aldı. Sel çocuğun itaat sözünü tutmasına sevinmişti.</p>

  <p>Durum ya buydu ya da Po larvanın ışığı takip edeceğini düşünüyordu.</p>

  <p>Doğru tahmin etmişlerdi -Sel yavaşlayıp larvanın yaklaşmasını izledi. Ona doğru değil, biraz kenardan yaklaşıyordu ve Po’ya yöneldiği belliydi. Po koşmaya başladıkça larva da hızlanmaya başlamıştı.</p>

  <p>Sel’in hemen yanından geçti. Yarım metreden daha büyüktü. İleri geri hareketlerle yerde sürünerek bir yılan gibi hareket ediyordu. Sütunlara benziyordu aslında, tek farkı yatay olmasıydı. Tabi bir de <i>hareket ediyordu.</i></p>

  <p>Tünelden geçmeye çalışırken Po’ya ulaşacaktı.</p>

  <p>"Işığı bırak!" diye bağırdı Sel. "Işığı bırak!"</p>

  <p>Birkaç saniye içinde Sel ışığın mağaranın duvarına yaslanmış bir şekilde durduğunu gördü. O duvar alçak tünelin hemen dışındaydı, yani Po çoktan tünele girmiş olmalıydı.</p>

  <p>Larva ışığı umursamamış ve Po'nun ardından tünele girmişti. Larva’nın sürünmesine ya da dizleri kırılı yürümesine gerek yoktu -Po'yu kolayca yakalayacaktı.</p>

  <p>"Hayır. Hayır, dur!" Ama sonra şöyle düşündü: Ya Po beni duyabiliyorsa? "Koşmaya devam et Po! Koş!"</p>

  <p>Sonra Sel sözcüklere ihtiyaç duymadan aklının içinde bağırdı: Dur ve buraya gel! Mağaraya geri dön! Çocuklarına geri dön!</p>

  <p>Sel bunun çılgınca olduğunu biliyordu ama aklına gelen tek şey buydu. Formikler akıllar arası iletişim kuruyorlardı. Belki bu da formiklerin ana gezegenlerinden gelen büyük bir böcek türü yaşam formuydu. Belki de Sel onunla kovan kraliçelerinin işçi ve asker formiklerle konuştuğu gibi konuşabilirdi.</p>

  <p>Konuşmak mı? Bu çok ahmakçaydı. Onların dili yoktu. Konuşamazlardı.</p>

  <p>Sel durdu ve aklında mağarada yerde yatan altın böceğin imgesini oluşturdu. Sadece bacakları titriyordu. Ve bunu aklında canlandırmaya çalışırken kendisini aç hissetmeye çalıştı, ya da en azından aç olmanın nasıl bir şey olduğunu. Birkaç saattir yemek yememişti ve belki de açlığı olabilirdi.</p>

  <p>Sonra kafasında larvanın altın böceğe gelip etrafında döndüğünü canlandırdı.</p>

  <p>Larva tünelden geri çıktı. Po'nun çığlık attığını duymamıştı -yakalanmamıştı. Belki de gün ışığına fazla yaklaşmış ve kör olmuştu, dolayısıyla kovalamaya devam edememişti. Ya da belki de Sel’in aklındaki imgelere ve hislere tepki vermişti. Ne olursa olsun Po güvenli bir şekilde dışarıdaydı.</p>

  <p>Tabi belki de larva koşan avla uğraşmayıp durup sütunlardan birisine yaslanmış olan av için geri gelmişti.</p>
</body>
</html>