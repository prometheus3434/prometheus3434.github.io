<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="14">•14•</h2>

  <p><b>Alıcı:</b> smenach%<a href="mailto:ShakepeareKol@colmin.gov">ShakepeareKol@colmin.gov</a></p>

  <p><b>Gönderen:</b> GovDes%ShakespeareKol@colmin.gov/voy</p>

  <p><b>Konu: </b>Biz yaklaştıkça</p>

  <div>
    <br/>
  </div>

  <p>Sevgili Dr Menach,</p>

  <p>Yolculuk süresince incelediğim çalışmalarınıza hayran oldum -ve minnettar. Vitaly Kolmogorov sizden hayranlıkla bahsetti -huşu ve dostluk da yetersiz kelimeler- ve sizi onun kadar tanımasam da başardıklarınızı gördüm. Ben ve benimle birlikte gelen 1000’lerce sömürgecinin Shakespeare Kolonisi’ni kurtarılacak bir yer yerine başarılı bir iş olarak bulacak olmamız gerçeğini sömürgecilerinize borçluyuz ama sizin hastalıklar ve protein uyuşmazlığına bulmuş olduğunuz çözümler olmasaydı biz geldiğimizde büyük ihtimalle kimseyi bulamazdık.</p>

  <p>Vitaly’nin bana söylediğine göre yöneticiliği kabul etmek konusunda çekinceleriniz varmış ama gördüğüme göre kabul etmiş ve neredeyse beş yıldır çok iyi bir iş çıkarmışsınız. İlkelerinizi birazcık eğip politik bir işi kabul ettiğiniz için teşekkürler. Ben de işi kabul etmekte en az sizin kadar çekingen olduğum konusunda sizi temin ederim ama benim durumumda gidecek başka bir yerim yoktu.</p>

  <p>Bir yöneticiye göre genç ve deneyimsizim ama sizin gibi askerlik görevimi yaptım. Geldiğimde sizi yerinizde bulabilmeyi umuyorum. 4000 “yeni sömürgeci” ile 1000 “eski sömürgeci”yi nasıl sorunsuzca bir arada tutabileceğimiz konusunda size yardım etmek ve bu konuda sizden bir şeyler öğrenmek isterim. Çabalarımız sonunda umarım belli bir zaman sonra hepsi kendilerine Shakespeare vatandaşı diyebilirler.</p>

  <p>Benim adım Andrew Wiggin ama bana çoğunlukla çocukluk lakabım Ender diye hitap edilir. Savaş sırasında şimdi sömürgeci olduğunuz sistemde pilotluk yaptığınız için sesimi duymuş olma ihtimaliniz epey yüksek; en azından kumandan arkadaşlarımdan birinin sesini duymuşsunuzdur. Son harekat sırasında kaybettiğimiz pilotlar için yas tutuyorum; hatalarımızın insan hayatına mal olabileceğini bilmiyorduk ama bu, sorumluluğu bizim omuzlarımızdan kaldırmıyor. Sizin için kırk yıldan fazla zamanın geçmiş olduğunu fark ettim; benim için savaş sadece 3 yıl önceydi ve hiçbir zaman aklımdan çıkmadı. Savaşta gerçekten savaşmış olan ve benim hatalarım yüzünden hayatlarını kaybetmiş askerleri hatırlayan askerlerle bir araya gelmek üzereyim.</p>

  <p>Yurttaşlarınızın çocukları ve torunlarıyla tanışmak için sabırsızlanıyorum. Tabi ki onlar için savaşlar eski tarih olacak ve hiçbir şekilde savaşı bilmeyecekler. Benim kim olduğumu bilmeyecek, 15 yaşındaki bir çocuğun yöneticileri haline getirilmesinin neden onlara bir hakaret olduğunu anlamayacaklar.</p>

  <p>Neyse ki benimle birlikte deneyimli Amiral Quincy Morgan da geliyor ve burada kaldığı sürece gemiyle beraber koloniye de liderlik edebileceğini önerdi. Vitaly ve ben liderliğin ve komutanın ne olduğunu tartıştık ve Quincy Morgan’ın barış ve otoriteyi temsil ettiğine karar verdik; bunun koloni için ne demek olduğunu siz benden daha iyi bilirsiniz.</p>

  <p>Gelişimizin size yaratacağı külfet için özür diliyorum ve şimdiden minnettarlığımı iletiyorum.</p>

  <p class="p8">Saygılarımla,<br/>Andrew</p>

  <p><b>Alıcı:</b> GovDes%ShakespeareKol@colmin.gov/voy</p>

  <p><b>Gönderen:</b> smenach%<a href="mailto:ShakespeareKol@colmin.gov">ShakespeareKol@colmin.gov</a></p>

  <p><b>Konu: </b>Kötü planlama</p>

  <div>
    <br/>
  </div>

  <p>Sevgili Ender,</p>

  <p>Düşünceliliğin ve mektubun için teşekkür ederim. Amiral Morgan’ın barış ve otorite insanı olmasıyla neyi kastettiğini çok iyi anladım ve onu uygun bir şekilde karşılayacak imkânlara sahip olmak isterdim. Ama aramızda sadece benim kadar yaşlı olan askerler var; gençlerimiz hiç bir zaman askeri disiplin ya da beceriye sahip olmak durumunda kalmadılar. Manevra çabalarımızın ne kadar gülünç olduğunu görseydin beni anlardın. Sizin gelişiniz için hazırlanacak seremoniler tamamen sizin eseriniz olmalı. SENİN yaptıklarını senin benim işlerimi incelediğin kadar incelemiş biri olarak söylüyorum ki bu işin altından da çok güzel bir şekilde kalkarsın.</p>

  <p>“Bir işin altından kalkmak” deyişini Vitaly öldükten sonra hiç kullanmamıştım. Belki de sen yönetici olacağın için (ve bu içimi rahatlatıyor) seninle konuşurken onunla konuşma şeklimi kullanmaya başlamışımdır.</p>

  <p>Maalesef sizin geldiğiniz zaman ben acil ve uzun bir yolculuğa çıkmış olacağım. Artık baş zenobiyolog ben değilim ama bu bütün görevlerimin bir anda yok olduğu anlamına gelmiyor. Hazır siz de geliyorken güneyimizdeki geniş ve keşfedilmemiş arazilere gidebiliriz. İlk geldiğimizde burada yarı tropik bir iklim bulduk, bu yüzden yakıt veya barınak bulmasaydık bile soğuktan donarak ölmezdik. Ama şimdi Dünya iklimine uygun sebzeler getirdiğiniz ve onlar da yetişebilmek için daha soğuk toprağa gereksindikleri için onlara uygun toprak bulabiliyor muyuz diye araştırmam gerekiyor. Aynı zamanda işimize yarayabilecek yerel meyve, sebze ve çimler var mı diye de bakmalıyım. Bize aynı zamanda ulaşım araçları da getireceğiniz için bir bölgede yetiştirip diğer bölgede tüketmemiz mümkün olacak.</p>

  <p>Sizin de tahmin edebileceğiniz sebeplerden ötürü yaşlı bir adamın ayak altında dolaşması sandığınız kadar iyi bir şey değil. İki kişi aynı anda “yönetici” unvanına sahipse insanlar daha çok tanışıklığı olanı takip etmeye meyilli olacaktır. Yeni gelenler uykuda oldukları için eskilerin uygulamalarını takip edeceklerdir. Benim yokluğum sizin için kıymetli bir fırsat. Baş zenobiyolog lx Tolo seni şu andaki projeler hakkında bilgilendirebilir.</p>

  <p>Eminim ki yokluğumun sana yardım etmek ya da seninle tanışmaktan çekinmekle bir alakası olmadığının farkındasındır. Eğer ki hazır bulunmamın koloni için daha iyi olacağını düşünseydim büyük bir zevkle bizi galibiyete taşıyan kumandanın elini sıkmak isterdim. Koloninin eski toprakları arasında hâlâ sana hayranlık duyan pek çok kişi bulacaksın. Karşında dilleri tutulduğunda onları mazur gör lütfen.</p>

  <p class="p8">Saygılarımla,<br/>Sel</p>

  <p>Sel yavaş yavaş güneye yapacakları keşif için hazırlanmaya başladı. Yürüyerek gideceklerdi -ilk keşiflerinde yanlarında yük hayvanları yoktu ve koloniyi sahip olduğu araçlardan mahrum bırakmak istemiyordu. Ve çoğu yenebilir türün yayılmış olmasına rağmen onların yaşayabildiği topraklardan geçmeyi planlamıyordu, bu da yiyeceğini yanında taşıması gerektiği anlamına geliyordu. Neyse ki çok yemek yemezdi ve yanında yerel proteinleri metabolizmasında üretebilen genetiği değiştirilmiş altı tane köpek götürüyordu. Köpekler avlanacak ve sonra Sel de içlerinden ikisini yanına alacak, diğer dördünü serbest bırakacaktı. Onlar da üreyebilen iki çift olacak ve başka bir yerde çoğalabileceklerdi.</p>

  <p>Yeni avcı türler doğaya bırakılmışlardı -Sel bunun yerel ekoloji için ne kadar tehlikeli olabileceğini biliyordu. Ama nasılsa bütün türleri yiyemezler ve bitki örtüsüne de zarar veremezlerdi. Sonraki keşif ve kolonileştirme gezilerinde yenebilir ve evcilleştirilebilir türler bulmak önemli bir hale gelecekti.</p>

  <p>Buraya yerel ekolojiyi bir müze gibi muhafaza etmek için gelmedik. Burayı kolonileştirip dünyayı kendimize uygun bir hale getirmek için geldik.</p>

  <p>Formiklerin Dünya’ya yapmaya başladıkları şey de tam olarak buydu. Ama onların yaptıkları çok daha şiddetliydi -her şeyi yakmış ve kendi gezegenlerinden bitkiler ekmişlerdi.</p>

  <p>Yine de bir sebepten buraya da aynı şeyi yapmamışlardı. Neredeyse yüz yıl önce Çin’in Temizlenmesi sırasında formiklerin Dünya’ya ektikleri hiç bir türü bulamamıştı. Burası formiklerin en eski kolonilerinden biriydi ve flora ve faunası genetik olarak formik çeşitlilikle ortak özelliklere ve atalara sahip olamazmış gibi duruyordu. Bunlar Dünya’da kullanmaya başladıkları formikleştirme stratejilerinden önce dikilmiş olmalı.</p>

  <p>Sel şimdiye kadar bütün yıllarını koloniyi yaşanabilir hale getirmek için genetik araştırma yaparak geçirmişti ve son beş senedir ise koloniyi yönetiyordu. Artık keşfedilmemiş yerlere gidip öğrenebildiği kadar şey öğrenme fırsatı vardı.</p>

  <p>Ix Tolo söylene söylene -her zamanki gibi- bavulunu hazırlamasına yardım etti. Az ekipman alıyorsun, çok alıyorsun, yeterince yemek almamışsın, çok fazla su almışsın, şu neden şöyle, bu neden böyle... İşini iyi yapabilmesini sağlayan şey bu ayrıntılara sürekli dikkat etmesiydi ve Sel bunu komik buluyordu.</p>

  <p>Ve tabi ki Ix Tolo'nun kendi düşünceleri de vardı.</p>

  <p>“Diğer çantayı hazırlamayı bırakabilirsin," dedi Sel ona, “çünkü sen benimle gelmiyorsun."</p>

  <p>“Diğer çanta mı?"</p>

  <p>“Ben aptal değilim. Yanıma almaktan vazgeçtiğim şeylerin yarısını alıp başka çantaya koydun. Ayrıca yanına yemek ve mat da yerleştirdin."</p>

  <p>"Aptal olduğunu hiç düşünmedim. Ama her iki baş zeno-biyoloğumuzu da aynı yolculuğa gönderip koloniyi tehlikeye atacak kadar da ben aptal değilim."</p>

  <p>"Peki hazırlık kimin için?"</p>

  <p>"Oğlum Po için."</p>

  <p>"Ona fazla romantik Çinli bir şairin adını vermiş olman beni hep rahatsız etmiştir. Neden Maya tarihinden bir kişinin adını kullanmadın ki?"</p>

  <p>"Popol Vuh'taki karakterlerin isimleri değil numaraları var. Oğlum duyarlı bir çocuk. Güçlü. Durum olursa seni tek başına eve geri bile taşıyabilir."</p>

  <p>"O <i>kadar</i> da yaşlı ve kart değilim."</p>

  <p>"Ama o bunu gerçekten de yapabilir," dedi Ix. "Ama tabi yaşıyorsan. Yoksa durup ayrışma sürecini kaydeder ve sonra da senin DünyadaDoğan cesedini kemiren mikrop ve solucanlardan örnekler toplar."</p>

  <p>"Hâlâ duygusal bir şapşal değil de bir bilim adamı olarak düşündüğünü görmek ne güzel."</p>

  <p>"Po sana iyi bir yol arkadaşı olacak."</p>

  <p>"Sen burada kalıp koloni gemisinin getirdiği şeylerle oynarken o da benim istediğim kadar eşya taşımama izin versin de yararlı olduğunu görelim."</p>

  <p>"Beraberlerinde gönderdikleri zenobiyologları da eğiteceğim," dedi Ix. "Kesin Wiggin’e ona yardım edeceğimi söylemişsindir. Etmeyeceğim. Yeni yöneticiye bakıcılık yapmakla uğraşamam, kendi alanımda yapmam gereken yeterince işim var."</p>

  <p>Sel mızmızlanmasını duymazlıktan geldi. Ix’ın Wigin’e istediği her konuda yardım edeceğini biliyordu. "Peki Po'nun annesi, oğlu benimle seyahate çıkıyor diye mutlu mu?"</p>

  <p>"Hayır," dedi Ix. "Ama ona izin vermese kendisiyle bir daha hiç bir zaman konuşmayacağının da farkında. Böylece o da onaylamış oldu. Aşağı yukarı."</p>

  <p>"O zaman yarın sabah yola çıkıyoruz."</p>

  <p>"Yeni yönetici sana izin verirse tabi."</p>

  <p>"Bu gezegene ayak basana kadar herhangi bir otoritesi yok. Daha yörüngeye bile girmedi."</p>

  <p>"Mal beyanlarına bakmadın mı? Dört tane hızlı kepçeleri var."</p>

  <p>"İhtiyacımız olursa telsizden onlara ulaşırız. Aksi halde nereye gittiğimizi onlara söyleme."</p>

  <p>"Formiklerin gezegendeki bütün avcı hayvanlardan kurtulmuş olmaları güzel bir şey."</p>

  <p>"Kendine saygısı olan hiç bir avcı hayvan zaten benim gibi aksi ve kart bir adamı yemezdi."</p>

  <p>"Ben oğlumdan bahsediyordum."</p>

  <p>"Yemeğimiz bitse bile o da beni yemek istemeyecektir."</p>

  <p>O gece Sel yatağa erken gitti ve sonra her zaman olduğu gibi birkaç saat uyuduktan sonra işemek için kalkıp tuvalete gitti. İletişim kutusunun yandığını gördü. Bir mesaj.</p>

  <p>Bana ne.</p>

  <p>Ama onu ilgilendiriyordu aslında, değil mi? Wiggin’in otoritesi gezegene ayak basana kadar yoksa Sel hâlâ yöneticiydi. Yani Dünya'dan gelen bütün mesajlara bakmak zorundaydı.</p>

  <p>Oturdu ve mesajı almaya hazır olduğuna dair işaret verdi.</p>

  <p>Kayıtlı iki mesaj vardı. İlkini oynattı. Kolonileştirme Bakanı Graff’ın suratı çıktı ve kısa bir mesajı vardı.</p>

  <p>"Wiggin oraya inmeden oradan ayrılmayı planladığını biliyorum. Gitmeden onunla konuş. Seni durdurmaya çalışmayacaktır, merak etme."</p>

  <p>Mesaj bu kadardı.</p>

  <p>Diğer mesaj Wiggin'dendi. Suratından yaşı belli oluyordu ama boyu uzundu. Kolonide onun boyundaki gençlerden yetişkinlerin işlerini yapmalarını beklerlerdi ve buluşmalarda da yetişkinlerin oy hakkına sahiplerdi. Yani belki de görevi Sel’in zannettiği kadar garip durmaz.</p>

  <p>"Lütfen bu mesajı alır almaz bana iletişim ağından ulaşın," dedi Ender. "Telsiz sinyali uzaklığındayız ama sinyale başkasının karışmasını istemiyorum."</p>

  <p>Sel bir an için mesajı Ix’e aktarıp ona cevaplatmayı düşündü ama sonra vazgeçti. Wiggin'den saklanmaya çalışmıyordu, değil mi? Sadece meydanı onun için boş bırakacaktı.</p>

  <p>Bağlantı kurmak istediğini belirten sinyali gönderdi. Wiggin bir iki dakika içerisinde karşısındaydı. Gemi izafi hızdan çıktığı için artık zaman farkı yoktu ve bu yüzden iletişim ağından anında görüntü alınabiliyordu. Telsiz sinyalinin gecikmesi bile yoktu.</p>

  <p>"Yönetici Menach," dedi Ender Wiggin. Gülümsedi.</p>

  <p>"Efendim," dedi Sel. O da gülümsemeye çalıştı... Ama bu karşısındaki Ender Wiggin'di!"</p>

  <p>"Ayrıldığınızı öğrenir öğrenmez ilk aklıma gelen kalmanızı istemekti."</p>

  <p>Sel bunu duymazlıktan geldi. "Mal beyanınızda yük hayvanları dışında süt, yün, yumurta ve et veren hayvanlar olduğunu da görmek sevindirici. Dünya’ya mı alışkınlar yoksa genleri yerel bitki örtüsünü tüketebilmeleri için değiştirildi mi?"</p>

  <p>"Gemimiz kalktığı zamanlarda metotlarınız çok etkili gibi duruyordu ama biz yola çıkana kadar işe yaradıkları daha tam olarak kanıtlanmamıştı. Getirdiğimiz bütün bitki ve hayvanlar bu yüzden Dünya’ya alışkınlar. Hepsi uykuda ve gemi dönüş yoluna çıkmaya başlayana kadar bile yüzeyde de bu durum muhafaza edilebilir. Yani sonraki nesil için değişimleri yapmak için zamanımız olacak."</p>

  <p>"Ix Tolo şu an bazı projeler üzerinde çalışıyor ama yeni zenobiyologlarınızı bu teknikte eğitecek zamanı olacaktır."</p>

  <p>"Ix Tolo siz yokken baş zenobiyolog olmaya devam edecek," dedi Wiggin. "Geçtiğimiz haftalarda -size göre yıllarda- çalışmalarını gördüm. Onu çok iyi eğitmişsiniz ve gemimizdeki zenobiyologlar da ondan öğrenmek niyetindeler. Ama sizin dönmenizi de dört gözle bekliyorlar. Sizinle tanışmak istiyorlar. Onlar için bir kahramansınız, içinde formik formunda flora ve fauna olmayan tek dünya bu. Diğer koloniler de aynı genetik gruplarla çalışıyorlar -sadece bu dünyada olan bazı sorunlara karşı siz tek başınıza uğraştınız. Diğerleri ise işbirliğiyle bunu yaptı."</p>

  <p>"Darwin'le beraber yaptık."</p>

  <p>"Darwin sizden daha çok yardım almıştı," dedi Wiggin. "Umarım telsizinizi kapatmaz, beklemeye alırsınız çünkü ihtiyacım olursa tavsiyenize danışabilmek istiyorum."</p>

  <p>"İhtiyacınız olmaz. Şimdi uyumaya gidiyorum. Yarın çok yol yürüyeceğim."</p>

  <p>"Arkanızdan hızlı kepçelerden birini gönderebilirim, böylece yanınızda götürdüklerinizi siz taşımak zorunda kalmazsınız. Ve götürebileceğiniz eşya sayısı da artmış olur."</p>

  <p>"Ama o zaman buradaki insanlar benim yakın zamanda dönmemi beklerler. Sana güvenmek yerine beni beklemeye başlarlar."</p>

  <p>"Sizin izinizi süremiyor ve sanki sizi bulamıyormuşuz gibi davranamam."</p>

  <p>"Ama ben istediğim için bunları yapmadığını onlara söyleyebilirsin."</p>

  <p>"Evet," dedi Ender. "Bunu yapabilirim."</p>

  <p>Diyecek pek bir şey kalmamıştı. Bağlantıyı kestiler ve Sel yatmaya gitti. Rahat bir uyku çekti. Ve her zamanki gibi tam uyanmak istediği zamanda uyandı -şafak sökmeden bir saat önce.</p>

  <p>Po onu bekliyordu.</p>

  <p>"Anneme babama hoşça kalın dedim bile," dedi.</p>

  <p>"İyi," dedi Sel.</p>

  <p>"Gelmeme izin verdiğiniz için teşekkürler."</p>

  <p>"Seni istesem bile durdurabilir miydim ki?"</p>

  <p>"Evet," dedi Po. "Size itaatsizlik yapmayacağım Sel Amca." Bütün torun nesli ona böyle sesleniyordu.</p>

  <p>Sel başıyla onayladı. "Güzel. Kahvaltı ettin mi?"</p>

  <p>“Evet."</p>

  <p>"O zaman hadi yola çıkalım. Benim öğlene kadar yemek yememe gerek yok."</p>

  <div>
    <br/>
  </div>

  <p>Bir adım atıyorsun. Sonra bir adım daha. Yolculuk işte bu. Ama gözlerin açıkken adım atmak yolculuk falan değil, kendi aklını keşfetmek resmen. Daha önce görmediğin şeyler görüyorsun, hiç bir insanın daha önce görmediği şeyleri. Ve kendi gözlerinle görüyorsun; herhangi bir tanesini değil, özellikle <i>bu</i> ekolojik konumdaki <i>bu</i> bitkiyi görebilmek için eğitilmiş gözlerinle. Bitkilerin arasında birkaç fark oluyor sadece.</p>

  <p>Ve gözlerin 40 yıl boyunca yeni dünyanın motiflerine alıştığında, mikroskobik hayvanları ilk keşfeden Antonie van Leemvenhoek oluyorsun; canlıları aile, cins ve türlerine göre ilk kez sınıflandırmış Cari Linnaeus oluyorsun; türden türe evrimsel geçişin hatlarını çizmiş Charles Darwin'sin.</p>

  <p>Yani bu hızlı bir yolculuk değildi. Sel kendini çok yavaş ilerlemeye zorlamalıydı.</p>

  <p>"Gördüğüm her yeni şeyi inceleyerek çok zaman harcamama izin verme,"demişti Po’ya. "Büyük keşif yolculuğumun güneye doğru sadece 10 km sürmesi benim için utanç verici olur. En azından ilk dağ sırasını aşmalıyım."</p>

  <p>"Fotoğraf çekip, örnek toplayıp, onları muhafaza edip kayıtlarını tutarken bunu tam olarak nasıl yapacağım?"</p>

  <p>"Yapmayı reddet. Ayağa kalkıp yürümeye başlamamı söyle."</p>

  <p>"Bana hayatım boyunca büyüklerime itaat edip onları izleyerek bir şeyler öğrenmem gerektiği öğretildi. Ben sizin asistanınızım. Çırağınız."</p>

  <p>"Tek istediğin cesedimi uzun bir yol boyunca taşıma diye çok mesafe kat etmemiş olmak."</p>

  <p>"Babam size söyledi zannediyordum -eğer gerçekten ölürseniz yardım çağıracağım ve cesedinizin ayrışma sürecini inceleyeceğim."</p>

  <p>"Evet doğru. Eğer hâlâ nefes alıyorsam beni taşıyacaktın."</p>

  <p>"Yoksa şimdiden başlamamı mı istiyorsunuz? Her elli metrede bir durup yeni bir bitki türü keşfedemeyeseniz diye şimdiden sizi omuzlarıma mı alayım?"</p>

  <p>"Saygılı ve itaatlar bir genç adama göre oldukça kinayeli konuşabiliyorsun."</p>

  <p>"Sadece biraz iğneleyiciydim. İsterseniz daha çok iğneleyici olabilirim."</p>

  <p>"Bu kadarı iyi. Beni o kadar meşgul ettin ki bu kadar mesafeyi hiç bir şeye dikkat edemeden geçtik."</p>

  <p>"Ama köpekler bir şey buldular."</p>

  <p>Görünüşe göre tavşan -iri dişli ve yaprak yiyen bir tür, sadece köşeye sıkıştırıldığında hırçınlaşırdı- oyuğuna girmiş boynuzlu bir sürüngen ailesi bulmuşlardı. Sel’e göre boynuzlar silah gibi durmuyordu -çok körlerdi- ve bu yaratıkların havaya zıplayıp kafalarını tokuşturdukları bir çiftleşme törenini düşündüğünde, bunların birbirlerinin beyinlerini dağıtmak dışında ne işe yarayacağını anlamamıştı, çünkü kafatasları çok inceydi.</p>

  <p>"Büyük ihtimalle sağlık göstergesi," dedi Sel.</p>

  <p>"Boynuzlar mı?"</p>

  <p>"Evet," dedi Sel.</p>

  <p>"Sanki kopup yeniden çıkmışlar gibi," dedi Po. "Sence bu hayvanlar deri değiştiriyorlar mıdır?"</p>

  <p>"Hayır."</p>

  <p>"Ben gidip dökülmüş deri arayacağım."</p>

  <p>"Çok ararsın," dedi Sel.</p>

  <p>"Neden, derileri yiyorlar mı?"</p>

  <p>"Deri değiştirmiyorlar."</p>

  <p>"Nasıl bu kadar emin olabiliyorsunuz?"</p>

  <p>"Emin değilim," dedi Sel. "Ama bu formiklerin getirdiği bir tür değil, yerel bir tür. Daha önce deri değiştiren yerel bir tür hiç görmedik."</p>

  <p>Yolculukları boyunca böyle konuşuyorlardı -ama araştırmalarını da aksatmıyorlardı. Fotoğraflar da çekiyorlardı. Arada sırada da yeni bir şey bulduklarında durup numune alıyorlardı. Ama yürümeye hep devam ediyorlardı. Sel yaşlı olabilirdi, arada sırada değneğine yaslanması gerekebilirdi, ama belirli bir hızda yol alıyordu. Arada sırada önden yürüyen Po'ydu ama kısa bir dinlenmeden sonra gitme zamanı diyen Sel, sızlanan ise Po'ydu.</p>

  <p>"Şu değneği neden taşıdığınızı anlamıyorum," dedi Po.</p>

  <p>"Yorulduğumda yaslanayım diye."</p>

  <p>"Ama yürüdüğünüz süre boyunca onu taşıyorsunuz."</p>

  <p>"O kadar da ağır değil."</p>

  <p>"Ağır gibi duruyor."</p>

  <p>"Balsa ağacından yapılmış -yani, benim "balsa" dediğim ağaçtan- ve çok hafif."</p>

  <p>Po eline alıp kontrol etti. Sadece yarım kilo kadar ağırdı ama kalındı, boğumluydu ve tepesi bir sürahi gibi açıktı. "Yine de ben taşısam yorulurdum."</p>

  <p>"Bunun sebebi senin sırt çantanda benimkinden daha fazla yük olması olurdu."</p>

  <p>Po tartışmaya girmeye gerek görmedi.</p>

  <p>"Dünya’nın ayına ve diğer gezegenlere gidenler rahattı," dedi Po yüksek bir tepeye tırmanırlarken. "Önlerinde sadece boş uzay ve varmak istedikleri yer vardı. Durup incelemek isteyebilecekleri hiç bir şey yoktu."</p>

  <p>"İlk deniz yolcuları gibi. Karadan karaya gidip denizi umursamıyorlardı çünkü derinleri araştırabilecek araçları yoktu."</p>

  <p>"Konkistadorlar biziz," dedi Po. "Tek farkımız karaya basmadan oradaki herkesi öldürmek."</p>

  <p>"Bu bir fark mı yoksa benzerlik mi?" diye sordu Sel. "Su çiçeği ve başka hastalıklar konkistadorlardan önce oralara gitmişti."</p>

  <p>"Keşke onlarla konuşabilseydik," dedi Po. "Onlar hakkında çok şey okudum -biz Mayalıların onları anlamaya çalışmak için geçerli sebepleri var. Sırf tercümanlarının bildikleri dilleri konuşamadıkları için Kolomb yerlilerin "dilleri olmadığını" yazmıştı."</p>

  <p>"Ama formiklerin sahiden de konuştukları bir dilleri yoktu."</p>

  <p>"Ya da biz böyle zannediyoruz."</p>

  <p>"Gemilerinde iletişim araçları yoktu. Ses ya da görüntü ileten hiç bir şey yoktu. Çünkü onlara ihtiyaçları yoktu. Zihin iletişimi. Hislerin direkt aktarımı. Mekanizmaları her ne idiyse dilden daha iyiydi, ama seninle konuşamadıkları için bir açıdan da kötü."</p>

  <p>"O zaman dilsiz olan kim oluyor?" diye sordu Po. "Biz mi onlar mı?"</p>

  <p>"Her iki taraf da," dedi Sel. "Aynı zamanda sağır da."</p>

  <p>"Keşke içlerinden bari bir tanesi hayatta olsaydı."</p>

  <p>"Ama tek bir tanesinin yaşayıp diğerlerinin olmaması mümkün değil," dedi Sel. "Kovanda yaşıyorlardı. Zeka oluşturabilmek için gerekli olan kritik kütleye ulaşabilmeleri için yüzlerce, hatta binlercesinin olması gerekiyordu."</p>

  <p>"Belki de öyle değildir,"dedi Po. "Belki de sadece Kraliçe akıllıydı. Yoksa neden Kraliçeleri ölünce hepsi ölsün ki?"</p>

  <p>"Yani belki Kraliçe bağlantı noktasıydı, sinir sisteminin merkeziydi. O ölünce bu yüzden hepsi ölüyordu. Ama o zamana kadar hepsi birer bireydi."</p>

  <p>"Dediğim gibi, keşke bir tanesi hayatta olsaydı," dedi Po, "böylece parçalanmış cesetleri araştırıp tahmin etmek yerine bir şeyler öğrenebilirdik."</p>

  <p>Sel bu koloninin yeni nesillerinden birinin bir bilim adamı gibi en azından bir tane sormuş olmasına sessizce sevindi. "Burada diğer kolonilerden daha çok onların cesetlerinden var. Burada onların leşlerinden beslenebilecek hayvanlar da az. Gezegenin yüzeyine çıkıp onları dondurana kadar cesetler dayandı. Yapılarını inceleyebildik."</p>

  <p>"Ama kraliçelerin değil."</p>

  <p>"Hayatımın üzüntüsü,"dedi Sel.</p>

  <p>"Gerçekten mi? En büyük pişmanlığınız bu mu?"</p>

  <p>Sel cevap vermedi.</p>

  <p>"Özür dilerim,"dedi Po.</p>

  <p>"Sorun değil. Sadece sorun üzerine düşünüyordum. En büyük pişmanlığım. Ne soru ama! Kurtarılmasına yardım etmek için Dünya’yı terk ettiğime nasıl pişman olabilirim? Buraya gelerek diğer bilim adamlarının rüyalarını süsleyen şeyleri yapma fırsatı kazandım. Şimdiye kadar beş binden fazla yeni tür buldum ve bütün yerel biyota için basit bir sınıflandırma sistemi bile geliştirdim. Bu, diğer formik dünyalarında yapılan şeylerden çok daha fazla."</p>

  <p>"Neden?"</p>

  <p>"Çünkü formikler diğer gezegenleri soyup soğana çevirdiler ve oralara kendi flora ve faunalarının sadece altkümesini kurdular. Çoğu türünün yerel olarak geliştiği tek gezegen burası. Karışık olan tek yer. Formikler kolonilerine binden az tür taşırlardı. Ve büyük ihtimalle daha çok türün bulunduğu ana gezegenleri artık yok."</p>

  <p>"Yani buraya geldiğinize pişman değilsiniz."</p>

  <p>"Tabi ki pişmanım," dedi Sel. "Ama buraya gelmiş olmaktan da memnunum. Yaşlı bir adam olmaktan pişmanım. Ölmediğime memnunum. Görünen o ki pişman olduğum her şey memnun olduğum bir şeyle dengeleniyor. O zaman ortalama olarak hiç pişmanlığım yok. Ama aynı zamanda azıcık bile mutlu değilim. Mükemmel denge. Hiç bir şey hissetmiyorum bile. Sanırım ben yokum."</p>

  <p>"Babam diyor ki absürt sonuçlara ulaşıyorsanız bilim adamı değil filozofsunuzdur."</p>

  <p>"Ama sonuçlarım absürt değil ki."</p>

  <p>"Siz varsınız. Sizi görebiliyor ve duyabiliyorum."</p>

  <p>"Genetik açıdan konuşursak yokum. Hayat ağının bir parçası değilim."</p>

  <p>"Yani hayatınızı onu anlamsız kılabilecek tek standarda göre mi değerlendiriyorsunuz?"</p>

  <p>Sel güldü. "Annene benziyorsun."</p>

  <p>"Babama benzemiyor muyum?"</p>

  <p>"Tabi, ona da benziyorsun. Ama aralarında saçmalığa tahammülü olmayan annen."</p>

  <p>"Bu arada, bir boğa görmek için sabırsızlanıyorum."</p>

  <div>
    <br/>
  </div>

  <p>Gemi Shakespeare’e yaklaştıkları için hız azaltıyordu ve mürettebat hiç olmadıkları kadar meşguldü. İlk işleri kırk yıl önce savaş filosunu bu dünyaya getiren nakil gemisine yanaşmaktı. Geri dönüş için stoğu olmayan gemi bu koloni alanının direkt üzerinde sabit yörüngeli bir uydu olarak bırakılmıştı. Yıllardır güneş enerjisi bilgisayar ve iletişim için yeterli enerjiyi sağlamıştı.</p>

  <p>Şimdi sömürgeci olmuş olan ilk tayfa savaş uçaklarını iniş araçları olarak kullanmışlardı; koloninin ilk yıllarında onlara yetecek stok ve ekipmanları savaş uçaklarına doldurmuşlardı. Hepsinde iletişim araçları da vardı. Ama savaş uçakları tek bir kez inebilecekti çünkü gezegenin yüzeyinden kalkış yapamıyordu.</p>

  <p>Amiral Morgan’ın personeli nakille ilgilenecekti. Yeni iletişim araçları ve hava uyduları getirmişlerdi ve bunları sabit aralıklarla gezegenin etrafına yerleştireceklerdi. Sonra eski nakilin başına bir kaptan ve tayfa temin edilecek ve onlar da Eros’a değil başka bir koloniye doğru yol alacaklardı.</p>

  <p>Bütün bu işlere rağmen Ender Morgan’ın hâlâ pür dikkat şekilde kendisini izlediğinin farkındaydı. O tam bir plancı ve entrikacıydı ve hiç bir şey yapmayıp ayak sürüyen bir "barış adamı" olarak gözükse de her zaman saldırıya hazırdı.</p>

  <p>Önemli ana yaklaştıkça -Shakespeare’e varış- Ender Morgan’ın kendisinden şüphe duymaması için çok düzgün davranmak zorundaydı. Morgan Ender'den 15 yaşında hevesli ve zeki bir çocuk olmasını bekliyordu ve Ender bu beklentilere uygun davranmalıydı; yine de Morgan Ender’in içinde bastırılamaz bir yöneticilik yapma isteği olduğunun farkındaydı. Ender’in onun yönetici olmasına rıza gösterdiğinden emin olmalıydı.</p>

  <p>Bu yüzden Ender Shakespeare'deki zenobiyologlarla konuşabilmek için Morgan'dan izin istemeye gitmişti. "Formiklerin biyolojik sistemlerini incelediğimi biliyorsunuz ve artık onlarla eşzamanlı konuşabilirim. Çok fazla sorum var."</p>

  <p>"Onları rahatsız etmeni istemiyorum," dedi Morgan. "Zaten yapacakları çok iş var. İnişle uğraşıyorlar."</p>

  <p>Ender gezegendekilerin ayak altında dolaşmamak dışında yapacak hiç bir şeyleri olmadığını çok iyi biliyordu. Morgan iniş yapacak ve sonra dönüş yolculuğu için neler gerekiyorsa onlardan onu isteyecekti. Morgan içinde olsun olmasın, gemi Dünya’ya dönecekti.</p>

  <p>"Efendim, zenobiyologlar elimizde hangi otlak hayvanlarının olduğunu bilmeliler ki onları yabancı proteinlere adapte olmaya hazırlayabilsinler. Bu çok kapsamlı bir iş ve eğer adapte olmuş yeni nesil hayvanlarımız olmazsa yiyecek et bulamayız. Gezegendekilerin ne kadar beklenti içinde olduğuna inanamazsınız. Ve ben bütün listeyi çok iyi biliyorum çünkü Eros'tayken mal beyanı üzerinde çalışmıştım."</p>

  <p>"Onlara beyanı çoktan yolladım."</p>

  <p>Aslında Ender daha gemi kalkmadan mal beyanını onlara göndermişti. Ama boş yere tartışmanın anlamı yoktu. "Listede her şey "inekler", "domuzlar" şeklinde yazılı ve bundan daha çok bilgiye ihtiyaçları var. Bende bu bilgi mevcut ve bunu gönderebilirim; hem de kimsenin iletişim aracını kullanmam efendim. Bu gerçekten çok önemli." Ender neredeyse üç kere "gerçekten" diyecekti ama bunun çok çocukça olacağını ve Morgan’ın bir şeyden şüphelenebileceğini düşünerek vazgeçti.</p>

  <p>Morgan içini çekti. "İşte bu yüzden çocuklara yetişkin görevleri verilmemeli. Önceliklere duyduğun saygı yetişkinlerinki kadar çok değil. Ama... mürettebat iletişim ağını kullanmak istediği anda cihazı bıraktığın sürece istediğini yapabilirsin. Şimdi izin verirsen, yapacak <i>ciddi</i> işlerim var."</p>

  <p>Ender Morgan’ın <i>ciddi</i> işinin inmekten ziyade gemide düğün yapmak olduğunu biliyordu. Dorabella Toscano için duyduğu arzudan dolayı çıldırıyordu -hayır, sevgiden dolayı, sonsuza kadar beraber olacak olmanın derin bağları sayesinde- ve onun Shakespeare’e sıradan bir sömürgeci olarak değil, amiralin eşi olarak inme isteğini kabul etmişti.</p>

  <p>Ender için bunda sıkıntı yoktu. Hiç bir şekilde bu işe karışmayacaktı.</p>

  <p>Ender iletişim odasına gitti ve hemen mesajlarını gönderdi. Eğer kendi masasından gönderseydi mesajlar kayıt altına alınacaktı ve boş zamanlarında birileri tarafından karıştırılacaklardı. Ender bir an için gözlem sistemini kapatmayı düşündü, böylece Sel Menach’a dedikleri duyulmayacaktı, ama sonra vazgeçti. Güvenlik protokolü U.F. standardındaydı ve bu da Harp Okulu'ndaki çoğu çocuk tarafından sızılabileceği anlamına geliyordu ya da Ender gibi içine girip yanıltma yapabilirlerdi. Ama buna rağmen Morgan Ender’in odadaki videosunu görmek istese ve böyle bir videonun olmadığı ortaya çıksa hoş olmazdı.</p>

  <p>Ayrıca Graff’a içinde bulunduğu durum konusunda yardım isteyen tek bir kısa mesaj gönderecekti ve sonra Morgan’a yapacağını söylediği işi yapmaya başlamadan bir iki dakika boş vakit bulabilecek ve dinlenebilecekti.</p>

  <p>Tamamen yalnız kalma fırsatı bulduğunda hep yaptığı şeyi yaptı. Başını kollarının arasına aldı ve gözlerini kapattı. Birkaç dakika uyuyup aklını tazelemeye çalıştı.</p>

  <p>Birisi kibarca omzunu dürttüğünde uyandı. "Ah canım," dedi Alessandra. "İşinin ortasında uyuyakalmışsın."</p>

  <p>Kız omuz, sırt ve boynunu ovmaya devam ettiği için Ender dik bir konum aldı. <i>Gerçekten</i> yakınlardı ve yaptığı şey ona kendini iyi hissettiriyordu. Eğer Alessandra ona teklif etseydi reddederdi -aralarında fiziksel temas olmasını istemiyordu- ve eğer uyanıkken gelip üstüne çıkıp yapmaya başlasaydı da çekinirdi çünkü insanların onun rızası olmadan ona dokunabileceklerini düşünmesinden nefret ediyordu.</p>

  <p>Ama uyanıp böyle bir durumda kendini bulunca onu durduramayacağı kadar hoşuna gitmişti. "Pek bir şey yapmıyorum," dedi. "Abesle iştigal çoğunlukla. Zor işleri yetişkinler olsun. Benim zamanım geçti." Alessandra’ya refleks olarak yalan söylemişti.</p>

  <p>"Beni kandıramazsın," dedi. "Sandığın kadar aptal değilim."</p>

  <p>"Aptal olduğunu düşünmüyorum," dedi Ender. Gerçekten de böyle düşünmüyordu. Harp Okulu'na giremezdi ama aptal da değildi.</p>

  <p>"Annemin ve Amiral Morgan’ın evlenmesinin hoşuna gitmediğini biliyorum."</p>

  <p>Bunu neden umursayacaktım ki? "Hayır, sorun değil," dedi Ender. "Sanırım aşkın nerede seni bulacağını bilemiyorsun ve annen hâlâ genç. Ve güzel."</p>

  <p>"Gerçekten öyle, değil mi?" dedi Alessandra. "Umarım benim de onun gibi bir vücudum olur. Babamın tarafındaki bütün kadınlar sıskaydı. Hatları belli olmuyordu."</p>

  <p>Ender buraya neden geldiğini anlamıştı. Masaj yaparken vücut hatlarından bahsetmesi başka hiç bir anlama gelemezdi. Ama bunun nasıl devam edeceğini görmek istedi, ve neden. Daha da önemlisi, neden şimdi.</p>

  <p>"Sıska ya da değil, doğru şartlar altında herkes çekicidir."</p>

  <p>"Senin için doğru şartlar neler Ender? Herhangi birisi senin hoşuna ne zaman gidecek?"</p>

  <p>Kendisinden ne beklendiğini biliyordu. "Sen çekicisin Alessandra. Ama çok gençsin."</p>

  <p>"Seninle aynı yaştayım."</p>

  <p>"Ben de çok gencim," dedi Ender. Bunu daha önce konuşmuşlardı -ama yüzeysel bir şekilde. Yakın arkadaş olup birbirlerine karşı cinsel istek duymadıklarını söylemiş ve buna sevinmişlerdi. Belli ki programda bir değişiklik olmuştu.</p>

  <p>"Bilmiyorum," dedi Alessandra. "Dünya’da insanlar giderek daha ileri yaşlarda evlenip, erken yaşlarda seks yapıyorlar. ikisini ayırmak yanlış, biliyorum ama hangi yönün yanlış olduğunu kim söyleyebilir ki? Belki de vücutlarımızın biyolojisi evlenmemiz için olması gereken bütün sebeplerden daha bilgecedir. Belki de vücutlarımız onlara ayak uydurabilelim diye genç yaşta çocuk büyütmek istiyorlardır."</p>

  <p>Ender bunun ne kadarının annesi tarafından ezberletildiğini merak ediyordu. Herhalde küçük bir kısmı. Alessandra gerçekten böyle düşünüyordu -sosyopolitik konularda çok konuşmuşlardı ve bunlar onun söylemeyeceği şeyler değildi.</p>

  <p>Sorun Ender’in ne olup bittiğini çok iyi anlamasına rağmen bunun hoşuna gidiyor olmasıydı. Durmasını istemiyordu.</p>

  <p>Ama durmalıydı. Ya durmalı ya da değişmeliydi. Masaj sonsuza kadar süremezdi.</p>

  <p>Ama birdenbire de durduramazdı. Oynaması gereken bir rol vardı. Morgan, Ender’in Alessandra’ya bağlı olduğuna inanmalıydı. Böylece Dorabella'yla evlendiğinde Ender’in kayınpederi olacağını düşünecekti. Ender’i kontrol edebileceği yeni bir kontrol düzeni. Ender bu işi platonik yapmayı planlamıştı. Alessandra'yla geçirdiği zaman ve gösterdiği ilginin her şeyi yoluna koyacağını düşünüyordu.</p>

  <p>Şimdiye kadar. Şimdi Alessandra dolayısıyla -Ender bu karşılaşmayı Alessandra’nın planladığını zannetmiyordu-üzerine geliyorlardı. "Anneni ve Amiral Morgan’ı düşününce," dedi Ender, "onları kıskanıyor musun?"</p>

  <p>Bu laf ona ellerini üzerinden çektirtti. "Hayır," dedi. "Hiç te bile. Omuzlarına masaj yapmamla onların evlenmesinin ne alakası var?"</p>

  <p>Ellerini çektiği için artık Ender sandalyeyi çevirip suratına bakabilirdi. Farklı... giyinmişti. Çok belirgin bir şey değildi, yani en azından Dünya’da güya seksi moda olarak tabir edilen şeylerin videolarındaki gibi. Sadece Ender’in daha önce görmediği bir kıyafet giymişti. Ama bir düğmesi açıktı. Tek fark bu muydu? Belki de bir an öncesine kadar kendisine dokunduğu için ona yeni gözlerle bakıyordu.</p>

  <p>"Alessandra," dedi, "burada ne olup bittiğini bilmiyormuş gibi davranmayalım, ne dersin?"</p>

  <p>"Ne olup bitiyor?"</p>

  <p>"Ben uyuyordum ve sen daha önce hiç yapmadığın bir şey yaptın."</p>

  <p>"Daha önce hiç böyle hissetmemiştim," dedi. "Omuzlarında ne kadar ağır bir yük taşıdığını gördüm. Sadece yöneticilik falan da değil, ve... önceden olanlar da dahil. Ender Wiggin olmanın yükü. Dokunulmaktan hoşlanmadığını biliyorum ama bu diğer insanların sana dokunmak istemedikleri anlamına gelmez."</p>

  <p>Ender elini uzattı, Alessandra’nın elini tuttu ve avcunun içine aldı. Bunu yaparken bile yapmamış olması gerektiğini biliyordu. Yine de bunu yapma arzusu çok fazlaydı ve içinden bir ses ona bunu tehlikeli bir şey olmadığını söylüyordu. Elele tutuşmak mı? Bunu herkes sürekli yapıyor.</p>

  <p>Evet, ve başka şeyleri de sürekli yapıyorlar dedi aklının başka bir bölümü.</p>

  <p>Kapa çeneni dedi Alessandra’ya dokunmaktan hoşlanan bölüm diğerine.</p>

  <p>Ya işler Alessandra’nın planladığı gibi giderse -ya da annesinin? Daha kötü bir kader olabilir miydi? Bir koloni dünyasına gidiyordu ve orada en önemli şey çoğalmaktı. Bu kızdan hoşlanıyordu. Kolonide pek fazla seçeneği olmayacaktı; uykuda olanlar arasında kendi yaşına uygun olan çok az kız vardı. Büyük ihtimalle Shakespeare’de doğmuş kızlar arasından seçim yapmak zorunda kalacaktı ve onlar da -Dünyalı olmayacaklardı.</p>

  <p>Kendi kendine tartışırken Alessandra elini daha sıkı kavradı ve ona yaklaştı. Yanına geldi. Şimdi sıcaklığını hissedebiliyordu -ya da hissettiğini hayal ediyordu. Alessandra’nın vücudu Ender’in kolunun üst bölgesine değiyordu; boş olan eliyle Ender’in saçını okşamaya başladı. Sonra Ender’in elini alıp kendi göğsüne koydu. Elini göğsüne bastırıyordu -göğüslerine değil, çünkü bu çok bariz olurdu-, kalbinin üstüne koymuştu elini. Yoksa elinde hissettiği Ender’in kendi nabzı mıydı?</p>

  <p>"Bu yolculuk sayesinde seni tanıdım," diye fısıldadı Alessandra. "Dünya’yı kurtaran meşhur çocuğu değil, benim yaşlarımda, düşünceli, herkese karşı sabırlı bu genç adamı. Bana ve anneme de çok sabırlı davranan bu genci... Bunu farketmedim mi sanıyordun? Kimseye zarar vermek veya gücendirmek istemeyen, ama kız kardeşi dışında kimsenin yanına yaklaşmasına izin vermeyen çocuk. Geleceğin bu mu Ender? Kızkardeşinle beraber kimseyi içine almadığınız bir duvarın içinde yaşamak mı?"</p>

  <p>Evet, diye düşündü Ender. Buna karar vermiştim. Valentine benimle geldiğinde şöyle düşündüm: Evet, ona güvenebilirim, sadece ona.</p>

  <p>Sana güvenemem Alessandra, diye düşündü Ender. Başka birisinin planlarına hizmet etmek için buradasın. Belki dediğin şeylerde içten ve samimisindir. Ama aynı zamanda kullanılıyorsun. Kalbime yöneltilmiş bir silahsın. Bugün seni birisi giydirmiş. Sana neyi nasıl yapacağını anlatmış. Eğer bunların hepsini kimse sana öğretmediyse o zaman bana fazlasın. Kendimi buna fazla kaptırdım. Sunuyor gibi göründüğün şeyi yapmamızı çok fazla istiyorum.</p>

  <p>Bunun devam etmesine izin vermeyeceğim, diye düşündü Ender.</p>

  <p>Ama bu kararı vermiş olmasına rağmen Joseph’in Potiphar’ın eşine dediği gibi... diyemedi. Onun durmak <i>istemesini</i> sağlamalıydı. Böylece Amiral Moıgan’ın gözünde kızı reddetmiş olmazdı. Kendi evliliğinin arifesinde Morgan, Ender’in Alessandra’yı reddettiğini görmemeliydi.</p>

  <p>"Alessandra," dedi Ender, demin Alessandra’nın konuştuğu kadar yumuşak bir şekilde. "Gerçekten annenin hayatını mı yaşamak istiyorsun?"</p>

  <p>İlk defa Alessandra belirsizliğe, tereddüte düştü.</p>

  <p>Ender elini kurtardı, sandalyesine yaslandı ve ayağa kalktı. Alessandra’nın elinden tuttu ve ona sarıldı, ama bunun işe yaraması için onu öpmesi gerektiğini düşündü.</p>

  <p>Ve böyle de yaptı. Öpüşmekte iyi değildi. Neyse ki Alessandra da pek iyi sayılmazdı. Garip olmuştu, dudaklarını denk getirememiş ve yeniden pozisyon almak zorunda kalmışlardı. İkisi de ne yapması gerektiğini bilmiyordu. Yine garip bir şekilde bu öpücük ortamdaki bulutları dağıttı ve bittiğinde ikisi de güldü. "İşte," dedi Ender. "Yaptık. İlk öpüşmemiz. <i>Benim</i> herhangi biriyle ilk öpüşmem."</p>

  <p>"Benim de," dedi Alessandra. "Hatta ilk kez öpüşmek istedim."</p>

  <p>"Daha ileri gidebiliriz," dedi Ender. "İkimiz de bunun için donanımlıyız -uyum derecemizin oldukça yüksek olduğuna eminim."</p>

  <p>Alessandra tekrar güldü. Tabi, diye düşündü Ender. Gülmek güzel, diğeri değil.</p>

  <p>"Annenle ilgili dediklerimde ciddiydim," dedi Ender. "Bunu senin şu anda olduğun yaşta yaptı. 14 yaşında seni yaptı ve 15 yaşındayken de doğdun. Şimdi senin olduğun yaşta... Ve bir çocukla evliydi değil mi?"</p>

  <p>"Ve harikaydı," dedi Alessandra. "Annem bana pek çok kez onunla çok mutlu olduğunu söyledi. Ne kadar iyi geçindiklerini ve beni ikisinin de ne kadar çok sevdiğini."</p>

  <p>Tabi ki annen böyle diyecek, diye düşündü Ender. O iyi biri ve sana 15 yaşındayken o kadar sorumluluğunun olmasının aslında ne kadar berbat olduğunu söylemeyecek.</p>

  <p>Ama belki de <i>gerçekten</i> iyidir, dedi aklının bir başka bölümü. Vücutlarının hâlâ birbirine değdiğinin, parmaklarının kızın sırtında olup kıyafetinin altındaki vücudunu yavaşça okşadığının farkında olan bölüm.</p>

  <p>"Annen kendisinden daha güçlü birisinin etkisi altındaydı," dedi Ender. "Anneannenin. Özgür kalmak istiyordu."</p>

  <p>İşte bu! Alessandra ondan uzaklaştı. "Ne demeye çalışıyorsun? Anneannem hakkında ne biliyorsun?"</p>

  <p>"Annenin bana söyledikleri dışında başka bir şey bilmiyorum," dedi Ender. "Senin önünde söylediklerinden başka bir şey söylemedi."</p>

  <p>Suratında kızın hatırladığını görebiliyordu ve siniri dindi ama tekrar sarılma pozisyonuna girmedi. Ender de onu zorlamadı. Yarım metre ötedeyken daha açık düşünebiliyordu. Bir metre daha bile iyi olurdu."</p>

  <p>"Annem anneanneme hiç benzemiyor," dedi Alessandra.</p>

  <p>"Tabi ki," dedi Ender. "Ama ikiniz hayatınız boyunca beraber yaşadınız. Sürekli yakındınız."</p>

  <p>"Ondan uzaklaşmaya çalışmıyorum," dedi Alessandra. "Seni böyle kullanmam." Ama yüzünden başka bir şey okunuyordu. Belki de Ender’i kullandığını fark etmişti -ziyaretiyle ilgili her şeyin annesi tarafından organize edildiğini.</p>

  <p>"Düşünüyordum da," dedi Ender, "içinde mutluca yaşıyormuş gibi yaptığı neşeli periyurdunda bile-"</p>

  <p>"Sen ne zaman -" diye başladı ama sonra kendisini durdurdu çünkü Dorabella pek çok kişi önünde peri-kraliçe gibi davranmış ve öyle konuşmuştu.</p>

  <p>"Düşünüyordum da,"dedi Ender, "bu kadar zamandan sonra hayatını periyurdunda geçirmek istemeyebilirsin. Belki de senin dünyan senin için onun hayali diyarlarından daha iyidir. Bunları düşünüyordum. Senin için çok güzel bir koza örmüş ama belki de sen yine de çıkıp uçmak istiyorsundur."</p>

  <p>Alessandra eli ağzında öylece duruyordu. Sonra gözleri doldu. "Per tutte sante," dedi. "Ben... onun istediklerini yapıyordum. Kendi düşüncemin bu olduğunu zannediyordum ama aslında onundu... Beni sevmeni istedim, bunu uydurmadım, gerçekten istedim, ama buraya gelme fikri... ondan kaçmıyordum, ona <i>itaat</i> ediyordum."</p>

  <p>"Öyle mi," dedi Ender ve zaten bunu tahmin etmemiş gibi yapmaya çalıştı.</p>

  <p>"Bana ne yapmam gerektiğini söyledi, ne kadar ileri..." Alessandra gözleri yaşlı bir halde bluzunun düğmelerini açmaya başladı. İçine bir şey giymemişti. "Beni görecek ve dokunabilecektin, ama daha fazlası olmayacaktı..."</p>

  <p>Ender ona doğru bir adım attı, sarıldı ve düğmelerini çözmesini engelledi. Çünkü bu duygusal anda bile bir tarafı kızı değil, sadece bluzu ve açığa çıkaracaklarını umursuyordu.</p>

  <p>"Beni gerçekten umursuyorsun," dedi Alessandra.</p>

  <p>"Tabi ki," dedi Ender.</p>

  <p>"Ondan daha çok," dedi. Gözyaşları kıyafetlerini ıslatıyordu.</p>

  <p>"Zannetmiyorum," dedi Ender.</p>

  <p>"Acaba beni birazcık da olsa umursuyor mu," dedi Alessandra Ender’in göğsüne yaslanmış bir halde. "Acaba tıpkı onun anneannemin kuklası olduğu gibi ben de onun için hep bir kukla mıydım? Belki annem evde kalmış olup hiç evlenmeyip beni doğurmasaydı Anneannem de periyurdu ve güzelliklerle çevrili olurdu -çünkü işler onun istediği gibi olmuş olurdu."</p>

  <p>Harika, diye düşündü Ender. Dürtülerim ve biyolojik dikkat bozukluğuma rağmen işler yolunda gitti. Amiral Morgan işleri istediği gibi gitmemesine rağmen bizim hâlâ yakın olduğumuzu ve hâlâ aramızda bir bağ olduğunu düşünecek -artık buna ne demek isterse o adı verebilir. Oyun devam ediyor. Ama romantizm birazcık askıya alındı.</p>

  <p>"Bu odanın kilidi çalışmıyor," dedi Ender.</p>

  <p>"Biliyorum," dedi Alessandra.</p>

  <p>"İçeri her an biri girebilir." Etrafın, ama özellikle bu odanın güvenlik kameralarıyla dolu olduğunu ve zaten izleniyor olabileceklerini söylemenin şu an akıllıca bir şey olmadığını düşündü.</p>

  <p>Alessandra Ender’in ne demek istediğini anladı ve ondan uzaklaştı. Düğmelerini bu sefer her zaman yaptığı gibi, yani hepsini ilikledi. "Benim içimi okudun," dedi.</p>

  <p>"Hayır," dedi Ender. <i>"Seni</i> okudum. Belki annen bunu yapamıyordur."</p>

  <p>"Bunu yapamadığını biliyorum," dedi Alessandra. "Bundan eminim. Beni buraya başarılı genç bir erkek bulayım diye getirdi ama o çok başarılı birini buldu. Ben de bir şekilde planlarına uyuyorum, hepsi bu. Ben-"</p>

  <p>"Bunu yapma," dedi Ender. "Annen seni seviyor. Şaka yapmıyorum. Sana istediğin şeyi almanda yardım ettiğini düşünüyordu."</p>

  <p>"Belki de," dedi Alessandra ve acı acı güldü. "Ya da belki de bu da <i>senin</i> periyurdundur? Herkes benim mutlu olmamı istiyor bu yüzden etrafıma sanal bir gerçeklik inşa ediyorlar. Evet, mutlu olmak istiyorum ama yalanlarla değil!"</p>

  <p>"Ben sana yalan söylemiyorum," dedi Ender.</p>

  <p>Sert bir şekilde ona baktı. "Beni arzuladın mı gerçekten?"</p>

  <p>Ender gözlerini kapadı ve başını evet anlamında salladı.</p>

  <p>"Bana bak ve söyle."</p>

  <p>"Seni istedim," dedi Ender.</p>

  <p>"Peki ya şimdi?"</p>

  <p>"Elde etmemin doğru olmayacağı ama yine de istediğim pek çok şey var."</p>

  <p>"Sanki bunları demeyi sana annen öğretmiş gibi konuşuyorsun."</p>

  <p>"Eğer annem tarafından yetiştirilmiş olsaydım bu söylediğin doğru olabilirdi," dedi Ender. "Ama bunu Harp Okulu'na gitmeye ve oranın kurallarıyla yaşamaya karar verdiğimde öğrendim. Kimse koymamış olsa bile her şeyin bir kuralı vardır. Bunun adı oyun olmayabilir. Eğer işlerin yolunda gitmesini istiyorsan kuralları bilmek en iyisidir. Ve onları sadece başka bir oyun oynamaya başlayıp o kurallara uymak zorunda olduğun zaman bozsan iyi olur."</p>

  <p>"Bu söylediğin mantıklı falan mıydı?"</p>

  <p>"Benim için öyle," dedi Ender. "Seni istiyorum. Sen beni istedin. Bunu bilmek güzel. İlk öpüşmemi yaşadım."</p>

  <p>"Kötü değildi, değil mi? Çok mu berbattım?"</p>

  <p>"Şöyle diyelim," dedi Ender. "Tekrarlanmamasını istemem. İleride bir zaman."</p>

  <p>Alessandra kıkırdadı. Ağlaması durmuştu.</p>

  <p>"Gerçekten yapmam gereken işler var," dedi Ender. "Ve inan bana beni çok güzel ayılttın. Hiç uykulu değilim. Çok yardımcı oldun."</p>

  <p>Güldü. "Anlıyorum. Gitme zamanım geldi."</p>

  <p>"Sanırım öyle,"dedi Ender. "Ama sonra görüşürüz. Hep yaptığımız gibi."</p>

  <p>"Evet," dedi Alessandra. "Çok garip davranmamaya çalışacağım."</p>

  <p>"Kendin gibi davran," dedi Ender. "Sürekli olmadığın biri gibi davranırsan mutlu olamazsın."</p>

  <p>"Annem öyle ama."</p>

  <p>"Nasıl? Başka biri gibi davranıyor hakkında mı, mutlu hakkında mı?"</p>

  <p>"Mutluymuş gibi davranıyor."</p>

  <p>"Belki de sen büyüdüğünde mutluymuş gibi davranmak zorunda olmayıp gerçekten mutlu olursun."</p>

  <p>"Belki,"dedi. Ve sonra gitti.</p>

  <p>Ender kapıyı kapatıp oturdu. Arzuladığı şeyi elde edememenin hayal kırıklığıyla, böyle bir şey yapması için kızını yollayan bir anneye sinirle, bunları gerekli kıldığı için Amiral Morgan’a ve böyle bir yalancı olduğu için kendisine bağırmak istedi. "Sürekli olmadığın biri gibi davranırsan mutlu olamazsın." Hayatında bu cümleyle çelişecek bir şey kesinlikle yoktu. Hiç bir zaman kendisi gibi davranamıyordu ve mutlu falan da değildi.</p>
</body>
</html>