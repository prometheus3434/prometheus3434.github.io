<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="4">•4•</h2>

  <p><b>Alıcı: </b>qmorgan%tugamiral@ifcom.gov/fleetcom</p>

  <p><b>Gönderen:</b> chamrajnagar%kutbauygunadım@ifcom.gov/cent-com {kendini-imha-eden protokol}</p>

  <p><b>Konu: </b>Var mısın yok musun?</p>

  <div>
    <br/>
  </div>

  <p>Sevgili Quince, savaş komutanlığı ve birkaç düzine ışıkyılı boyunca koloni gemisi uçurma arasındaki farktan haberdarım. Eğer uzayda kendini işe yaramaz hissetmeye başladıysan o zaman emeklilik hakkını kullanabilirsin. Ama devam etmek istersen ve yakın uzayda kalırsan sana U.F. içinde terfi sözü veremem.</p>

  <p>Kendimizi aniden barış içinde bulduk. Bu, kariyerleri doğal doruğuna ulaşmamış herkes için bir felakettir.</p>

  <p>Sürekli bildirdiğin karşıt görüşlerine rağmen (arada sırada sessiz kalmayı dene Quince ve bak bakalım işler o zaman nasıl oluyor) sana teklif ettiğim koloni gemisinin amacı seni unutulmaya göndermek değil. Emeklilik unutulmana yol açar dostum. 40-50 yıllık bir yolculuk geride kalan bizlerden daha çok yaşayacağın anlamına gelir. Bütün arkadaşların ölmüş olacak. Sen ise yeni arkadaşlar edinebileceğin şekilde yaşıyor olacaksın. Ve emrinde bir gemi olacak. Güzel, büyük ve hızlı bir gemi.</p>

  <p>Bütün filonun karşı karşıya olduğu durum bu. O Çocuğun kazanmakla prim yaptığı savaştan arta kalan kahramanlarımız var. Onları unuttuk mu? BÜTÜN önemli görevlerimiz on yıllarca uçuşu gerektirecek. Ve bunlar için en iyi personelimizi kullanmamız gerekiyor. Bu yüzden en iyi personelimiz sürekli olarak CentCom’da birer yabancı olacaklar çünkü ömürlerinin yarısı boyunca uçmuş olacaklar.</p>

  <p>Sonuç olarak BÜTÜN merkez personeli yolculukta olacak. Yıldızlar arasında yıllar boyunca uçuş YAPMAMIŞ herkese yukarıdan bakacaklar. Dünya’nın zaman çizgisinden çıkmış olacaklar. Birbirlerini seyir defterlerinden tanıyacaklar.</p>

  <p>Sana sunduğum şey aslında yolculuk kariyeri yapmanın tek yolu: koloni gemileri.</p>

  <p>Ve bu koloni gemisinin yöneticisi 13 yaşında bir çocuk olacak. Sen Çocuğun Dünya’dan mümkün olduğu kadar uzak kalmasını sağlayacaksın ve lütfen bana “dadılık” yapmak istemediğini söyleme. Aynı zamanda bir başka görevin de çocuğun görevini başarıyla yerine getirmesini sağlamak. Böylece yeni nesiller ona kötü davranamadığını bilsin.</p>

  <p>Doğal olarak, ne ben sana bu mektubu gönderdim, ne de sen bunu okudun. Bunun içindeki şeyler gizli bir emir olarak yorumlanamaz. Sadece sende U.F.’nun büyük amirallerinden biri olma potansiyeli gören yüksek yetkili birisinden bir gözlem sonucu sana sunulan bir teklif.</p>

  <p>Var mısın? Yok musun? Kâğıtları bu hafta içinde öyle ya da böyle hazırlamam gerekiyor.</p>

  <p class="p8">Arkadaşın, Cham</p>

  <p>Ender kendisinin koloninin sembolik yöneticisi yapılmasının bir şaka olduğunu düşünüyordu. Oraya vardığında, koloninin kendisi zaten seçilmiş liderleriyle sürekli bir endişe kaynağı olacaktı. O da 13 yaşında bir çocuk olacaktı -aslında o sırada 15 yaşında olacaktı- ve tek otorite iddiası 40 yıl önce olmuş ve tarihe geçmiş bir savaşta o sömürgecilerin <i>büyükbabalarının</i> komutanı olduğuydu. Ya da en azından babalarının.</p>

  <p>Küçük bir topluluk oluşturmuş olacaklardı ve U.F.'nun -76-onlara bir yönetici ataması kabul edilemez gibi gözükecekti, özellikle bu yönetici bir ergen olacaktı.</p>

  <p>Ama zamanla göreceklerdi ki onun onları yönetmesini kimse istemezse, Ender buna itiraz etmeyecekti. Tek ilgilendiği şey geride ne kaldığını görebilmek için formik bir gezegende olmaktı.</p>

  <p>Daha yeni incelenmiş bedenler çoktan çürümüş olacaklardı; ama sömürgecilerin formik medeniyetin binalarının ve eserlerinin küçük bir bölümünü bile incelemiş ya da alana yerleşmiş olmaları imkânsızdı. Koloniyi yönetmek çok can sıkıcı olacaktı -Ender’in tek istediği neden sevdiği ve yok olan düşmanını anlamanın bir yolu olup olmadığını görmekti.</p>

  <p>Yine de yönetici olma hazırlığı yapmalıydı. Örneğin bütün kolonilerin tabii olduğu anayasayı oluşturmuş bilirkişilerle eğitim oturumu yapmalıydı. Bu Ender’in umurunda olmasa da askerden bozma koloniciler tarafından şimdiye kadar yapılmış şeyleri yansıtmak için çok çaba gösterilmişti. Bu kadarını beklemeliydi. Graff’ın yaptığı ya da yaptırdığı her şey iyi yapılırdı.</p>

  <p>Yıldız gemilerinin nasıl çalıştığı dersleri vardı ve bunlar onu daha bile az alakadar ediyordu. Ender bunları neden umursasındı ki? Sıradan filonun bir parçası asla olmayacaktı. Herhangi bir büyüklükteki herhangi bir gemiye kaptanlık yapma gibi bir hayali yoktu.</p>

  <p>Onu ve kolonicileri taşıyacak gemiyi gezmeye başladığının üçüncü gününde denizcilik terimlerinin yıldız gemilerine uygulanışını görmekten o kadar sıkılmıştı ki bununla alay etmeye başladığını fark etti. Neyse ki hepsini sadece düşünüyordu, sesli söylemiyordu. Güverteyi paspaslıyor muyuz ahbap? Marinel başı bizi ıslıkla karşılayacak mı? Rüzgara doğru tiramola kaç derece kaptan?</p>

  <p>"Biliyorsun," dedi Ender'den o günlük sorumlu olan kaptan, "yıldızlar arası uçuştaki asıl bariyer ışık hızına çıkamıyordu. Çarpışma probleminin üstesinden gelmeye çalışıyordu."</p>

  <p>"Yani çalışılacak bütün uzayın içinde..Sonra kaptanın gülümsediğini görünce Ender fark etti ki küçük bir tuzağa düşmüştü. "Pardon, siz uzay enkazıyla çarpışmaktan bahsediyordunuz."</p>

  <p>"Uzay gemilerinin asteroid yağmurlarından kaçtığını gösteren bütün o eski videolar -pek de kötü bir tahmin sayılmaz. Çünkü ışık hızında giderken bir hidrojen molekülüne çarptığında çok büyük bir miktarda enerji yayar. Daha düşük hızda kocaman bir kayaya çarpmak gibi. Seni parçalar. Atalarımızın bulduğu her bir kalkan sisteminin içinde çok daha fazla kütle vardı, ya da çok daha az para ve enerjiye mal oluyordu, ve dolayısıyla benzine. Dolayısıyla çok pratik değildi. O kadar yoğun kütleye sahiplerdi ki seyahate yetecek kadar benzin hiç yeterli olmuyordu.</p>

  <p>"Peki sonra nasıl çözdük?" dedi Ender.</p>

  <p>"Tabi ki çözmedik," dedi kaptan.</p>

  <p>Ender bunun yine acemilerle geçilen bir dalga olduğunu fark etti ve yaşlı adama üstün bilgisini kanıtlama zevkini verdi. "Peki o zaman yıldızdan yıldıza nasıl seyahat ediyoruz?" diye sordu Ender, yani formik teknolojiyi kullanıyoruz demektense.</p>

  <p>"Formikler bunu bizim yerimize yaptılar," dedi kaptan zevkle. "Buraya geldiklerinde, evet, Çin’in belli bölgelerini yıkıma uğrattılar ve ilk iki savaşta bizi neredeyse yok edeceklerdi. Ama aynı zamanda bize öğrettiler. Dünya'mıza gelebildikleri gerçeği bile bize bunun yapılabilir olduğunu gösterdi. Sonra da düşünceli davranarak bize inceleyebilmemiz için çalışan yıldız gemileri bıraktılar."</p>

  <p>Kaptan Ender’i şu anda güvertenin önüne doğru getirmişti. Oralara girebilmek için normalde en yüksek güvenlik izinleri gerekiyordu. "Bunları herkes göremez ama sana <i>her şeyin</i> gösterilebileceğini duydum."</p>

  <p>Madde olarak kristalinden yapılmıştı ve arkasındaki keskin nokta dışında şekli ovaldi. "Lütfen bana bunun bir yumurta olduğunu söyleme," dedi Ender.</p>

  <p>Kaptan güldü. "Kimseye söyleme ama bu geminin motorları ve benzini -sadece yakın gezegenlerde manevra yapmak vesaire işler için. Gemiyi uçurmak için. Işık hızının yüzde birine ulaştığımızda, bu bebeği açıyoruz ve o andan itibaren olay yoğunluğu ve yönü kontrol etmeye kalıyor."</p>

  <p>"Neyin yoğunluğu ve yönü?"</p>

  <p>"Sürüş alanının," dedi kaptan. "Bu çok zarif bir çözüm ama biz, bizi buna sevk edecek bilim alanını bile keşfetmemiştik."</p>

  <p>"Hangi alan?"</p>

  <p>"Güçlü kuvvet alanı dinamikleri," dedi kaptan. "İnsanlar bundan bahsettiğinde neredeyse güçlü kuvvet alanının molekülleri parçaladığını söylüyorlar ama asıl olay bu değil. Asıl yaptığı güçlü kuvvetin yönünü değiştirmek. Bütün atom bileşenlerinin çekirdekleri ışık hızında belli bir hareket yönünü tercih ettiklerinde moleküller bir arada duramıyor."</p>

  <p>Ender kaptanın teknik terimleri kullanarak hava atmaya çalıştığını biliyordu ama oyundan sıkılmıştı. "Demeye çalıştığın şey bu araç tarafından oluşturulan alanın bütün molekülleri alıp yönelttiği, hareket yönüne soktuğu ve nükleer güçlü kuvveti kullanıp hepsini bir araya getirip ışık hızında hareket etmeye zorladığı."</p>

  <p>Kaptan gülümsedi. "Tuşe. Ama siz bir amiralsiniz, efendim ve size bütün amirallere yaptığım gösteriyi yapıyordum." Göz kırptı. "Çoğunun ne dediğim hakkında hiçbir fikri yok ve bunu kabul etmiyorlar ve tercüme etmemi istiyorlar."</p>

  <p>"Moleküller parçalanıp atomlar bileşenlerine ayrıldığında açığa çıkan enerji ne oluyor?" diye sordu Ender.</p>

  <p>"İşte bu, gemiye gücünü sağlayan şey. Çok güzel. Daha ayrıntılı anlatayım. Bu gemiyi <i>hareket ettiren</i> şey. Çok güzel. Roketler altında ileri gidiyoruz ve sonra motorları kapatıyoruz -kendimiz molekül üretemediğimiz için!- ve yumurtayı açıyoruz -evet, ona yumurta diyoruz. Alan açılıyor -tam buradaki kristal top gibi- ve ileri giden uçlar moleküllerle çarpışıp onları parçalamaya başlıyorlar. Atomlar alana yönlendiriliyor ve hepsi takip noktasında zuhur ediyorlar. Bize muazzam bir itme gücü sağlıyorlar. Böyle anlatmama rağmen anlattıklarımı anlamayan fizikçilerle konuştum. Bu itme gücünü sağlayacak miktarda enerjinin molekül bağlarında olmadığını öne sürüyorlar -fazla enerjinin nereden geldiğiyle ilgili teoriler üretmeye çalıştılar.</p>

  <p>"Ve biz bunu formiklerden aldık."</p>

  <p>"Bunlardan birini ilk defa çalıştırdığımızda çok büyük bir kaza oldu. Onlar tabi ki bunu sistemin içinde kullanmıyorlardı. Ama kruvazörlerimizden biri ortadan kayboldu çünkü yumurta çalıştırıldığında tam formik bir geminin yanında duruyordu. Puf. Kruvazördeki her molekül -tarihteki en bahtsız personelle birlikte- alana çekildi ve tekrar dışarı çıktı. Bu da formik geminin bir kurşun gibi güneş sisteminin diğer tarafına sıçramasına sebep oldu.</p>

  <p>"Bu formik gemidekileri de yok etmedi mi? Böyle bir sıçrayış?"</p>

  <p>"Hayır. Çünkü formik anti yerçekimi -teknik olarak anti-devinimsizlik- açıktı. Yumurtanın reaksiyonu tarafından gücünü alıyordu tabi. Sanki uzaydaki bütün moleküller gemilerimiz ve içindeki her şey için ucuz yakıt olsun diye oraya konmuş gibiydi. Neyse, anti yerçekimi sıçrayışı güvenli hale getirdi ve tek sorun IFCom'la iletişime geçip onlara ne olduğunu anlatmaktı. Kruvazör olmadan kısa-menzilli telsiz sinyalleri dışında iletişim ağımız yoktu.</p>

  <p>Kaptan formik gemidekilerin nasıl zekice kurtarıldığını anlatmaya devam etti ama Ender başka bir şeye odaklanmıştı -o kadar rahatsız olmuştu ki başı dönüyor ve midesi bulanıyordu.</p>

  <p>Yumurta, güçlü kuvvet alanı jeneratörü belli ki moleküler ayırma aracının kaynağıydı. Kaptanın demin anlattığı M.A.A.’da, Küçük Doktor’da gerçekleşen reaksiyondu. Ender bunu kullanarak formiklerin ana gezegenini ve kovan kraliçelerini öldürmüştü.</p>

  <p>Ender bu teknolojiyi insanların kendilerinin geliştirdiğini düşünmüştü. Ama belli ki bu da formik teknoloji ürünüydü. Alanı şekillendiren kontrolleri alıp, bunu yolu üzerindeki her şeyi yutup çiğ atomlar halinde kusan bir alan haline çeviriyordu. Güçlü nükleer kuvvetle oynayarak enerji üreterek kendini devam ettiren bir alan. Bir gezegen-yutucu.</p>

  <p>Ender onu ilk kullandığında formiklerin onu tanımış olması gerekiyordu. Onlar için gizemli bir şey değildi -her formik yıldız gemisine gücünü veren prensibin çiğ ve kontrolsüz bir silah haline getirilmiş durumu olduğunu tanımış olmaları gerekirdi.</p>

  <p>O savaş ve son savaş arasındaki zamanda formiklerin de aynı şeyi yapma şansları vardı -güçlü kuvvet alanı jeneratörünü alıp silah haline getirerek insanlar menzile girmeden kullanma şansları.</p>

  <p>Silahın ne olduğunu kesinlikle biliyorlardı. İstedikleri zaman kendileri için aynısını yapabilirlerdi. Ama yapmadılar. Orada durup Ender’i beklediler.</p>

  <p>Bize onlara ulaşabilmemiz için yıldızlar arası uçuşun sırlarını ve kendilerini yok edecek silahı verdiler. Bize her şeyi verdiler.</p>

  <p>Biz insanlar güya zekiyiz. Yaratıcı. Yine de bunlar bizim ötemizdeydi. Eğlenceli oyunlar oynayabileceğimiz holografik ekranlar yapıp bunları sıralara monte ediyoruz. Uzak mesafeleri aşıp iletişim sağlayabiliyoruz. Ama onlarla kıyaslandığında öldürmeyi bile doğru düzgün bilmiyoruz. Onlar biliyordu -ama teknolojiyi o şekilde kullanmamayı tercih ettiler.</p>

  <p>"Turun bu kısmı genellikle sıkıcıdır," dedi kaptan.</p>

  <p>"Hayır, sıkılmadım, gerçekten. Sadece düşünüyordum."</p>

  <p>"Ne hakkında?"</p>

  <p>"Telepati dışındaki yöntemlerle konuşulmayacak kadar gizli şeyler hakkında," dedi Ender. Ki bu doğruydu -M.A.A.’nın varlığı sadece bilmek zorunda olan kişiler tarafından bilinirdi ve sır iyi saklanmıştı. Silahı konumlandıran ve kullanan kişiler bile onun ne olduğunu ve ne yapabileceğini bilmiyorlardı. Küçük Doktor'un bir gezegeni yuttuğunu gören askerler ölmüştü, aynı büyük zincirleme reaksiyonda kaybolmuşlardı. Önceki savaşlarda kullanıldığını görenler de sadece büyük bir bomba olduğunu düşünmüşlerdi. Sadece en yüksek rütbeli subaylar anlıyorlardı -ve Ender çünkü Mazer Rackham ona taşıdığı silahların ne olduğunun ve nasıl çalıştığının söylenmesi konusunda ısrar etmişti. Mazer daha sonra ona şöyle demişti, "Graff’a bir adama koca bir alet çantası verip aletlerin ne olduğu, ne yaptıkları ve nelerin ters gidebileceğini söylemeden yapamazsın dedim."</p>

  <p>Yine Graff. Mazer’ın haklı olduğuna ve Ender’e silahın ne olduğu ve nasıl çalıştığının söylenmesine izin veren Graff.</p>

  <p>Formikleri katlettim -işte hepsi bu yumurtanın içinde.</p>

  <p>"Tekrar uçtun," dedi kaptan.</p>

  <p>"Yıldız uçuşunun nasıl bir mucize olduğunu düşünüyordum. Onlar hakkında ne düşünürsek düşünelim bize yıldızlara giden yolu verdiler."</p>

  <p>"Biliyorum," dedi kaptan. "Bunu ben de daha önce düşünmüştüm. Sistemimize girip Dünya’yı yok etmeye çalışmasalardı büyük ihtimalle var olduklarını bile bilmezdik. Bizim teknoloji seviyemizle yıldızlara çıkacak kadar geliştiğimizde uzaya çıksaydık da büyük ihtimalle her gezegende formikler olduğunu görürdük."</p>

  <p>"Kaptan, bu harika ve verimli bir turdu."</p>

  <p>"Biliyorum. Başka türlü her güvertedeki tuvaletleri bulmayı nasıl öğrenecektin?"</p>

  <p>Ender espriye güldü. Kısmen doğru olduğu için. Bütün yolculuk boyunca her gün günde bir iki kere tuvalete gitmek zorunda kalacaktı.</p>

  <p>"Sanıyorum uçuşu uyuyarak geçirmeyeceksin," dedi kaptan.</p>

  <p>"Manzarayı kaçırmak istemem."</p>

  <p>"Manzara falan yok ki. Çünkü ışık hızında -espriydi. Pardon, efendim."</p>

  <p>"Espri anlayışımı geliştirmem gerekiyor, zira esprilerim yüzünden insanlar benden özür diliyorlar."</p>

  <p>"Affedersiniz efendim ama bir çocuk gibi konuşmuyorsunuz."</p>

  <p>"Bir amiral gibi mi konuşuyorum?" diye sordu Ender.</p>

  <p>"Siz <i>zaten</i> amiral olduğunuz için nasıl konuşursanız konuşun bir amiral gibi konuşuyor olacaksınız efendim," dedi kaptan.</p>

  <p>"Çok güzel bir bertaraf, efendim. Benimle birlikte yolculuğa çıkıyor musunuz?"</p>

  <p>"Dünya’da bir ailem var efendim ve eşim başka bir dünyadaki bir koloniye katılmak istemiyor. Korkarım öncü ruhuna sahip değil."</p>

  <p>"Bir hayatın var. Evde kalmak için iyi bir sebebin."</p>

  <p>"Ama siz gidiyorsunuz," dedi kaptan.</p>

  <p>"Formiklerin ana gezegenini görmeliyim," dedi Ender. "Ya da orasının artık olmadığını varsayarsak, ona en yakın şeyi işte."</p>

  <p>"Bunu duymak bile güzel, yani oranın artık olmadığını efendim," dedi kaptan. "Hepsini yok etmeseydiniz efendim, insan tarihinde önümüzdeki 10.000 yıl boyunca sürekli arkamızı kollamak zorunda kalırdık."</p>

  <p>Burada bir iç görü vardı. Ender bunu yakaladı ama sonra önemsemedi. Kovan kraliçelerinin düşünme tarzına ilişkin bir şey. Ender’in kendilerini öldürmesine izin verecek bir şey.</p>

  <p>Eğer doğruysa nasılsa tekrar düşünürüm.</p>

  <p>Ender iyimser düşüncenin doğru olmasını diledi.</p>

  <div>
    <br/>
  </div>

  <p>Ender’in turları ve eğitim oturumları bittiğinde sonunda Kolonileştirme Bakanı'yla görüşme fırsatı yakaladı.</p>

  <p>"Lütfen bana Albay deme," dedi Graff.</p>

  <p>"Ama size yarbay da diyemem ki."</p>

  <p>"Resmi olarak Hegemoni’nin bakanlarına "Ekselansları" denir."</p>

  <p>"Ciddi bir biçimde mi?"</p>

  <p>"Bazen," dedi Graff. "Ama biz meslektaşız, Ender. Sana isminle hitap edebiliyorum. Sen de bana Graff diyebilirsin."</p>

  <p>"Asla," dedi Ender. "Siz benim için Albay Graff'sınız ve bu asla değişmeyecek."</p>

  <p>"Fark etmez," dedi Graff. "Siz istikametinize varmadan ben ölmüş olacağım."</p>

  <p>"Hiç adil değil. Bizimle gelin."</p>

  <p>"Kendi işimi halledebilmek için burada kalmalıyım."</p>

  <p>"Benim işim <i>bitti."</i></p>

  <p>"Bundan çok da emin değilim," dedi Graff. "Sana <i>yaptırdığımız</i> iş bitti. İşinin ne olacağını daha bilmiyorsun bile."</p>

  <p>"Bir koloni yönetmeyeceğimi biliyorum efendim."</p>

  <p>"Ama yine de görevi kabul ettin."</p>

  <p>Ender başını iki yana salladı. "Unvanı kabul ettim, koloniye gittiğim zaman ne kadar yönetici olabileceğim göreceğiz. Hazırladığınız Anayasa güzel ama asıl anayasa hâlâ aynı: lider, takipçilerinin ona verdiği kadar güce sahiptir."</p>

  <p>"Yine de yolculuğunu uyuyarak geçireceksin, kan dolaşımını durdurmadan."</p>

  <p>"Sadece birkaç yıl sürüyor," dedi Ender. "Oraya vardığımda 15 yaşımda olacağım. Umarım boyum uzar."</p>

  <p>"Umarım yanında okuyacak çok kitap götürüyorsundur."</p>

  <p>"Geminin kütüphanesinde birkaç bin bölümü bana ayırdılar," dedi Ender. "Ama benim için önemli olan biz yolculuk yaparken bize formikler hakkında bütün öğrendiklerini aktarman."</p>

  <p>"Tabi ki," dedi Graff. "Bütün gemilere bildireceğiz."</p>

  <p>Ender hafifçe gülümsedi.</p>

  <p>"Tamam, tamam, doğrudan sana da göndereceğim. Ne yani, geminin kaptanının iletişimini kendi kontrolüne almaya çalışacağını mı düşünüyorsun?"</p>

  <p>"Onun yerinde olsaydınız siz de aynısını yapmaz mıydınız?"</p>

  <p>"Ender, ben seni asla senin iraden dışında kontrol etmeye çalışmazdım."</p>

  <p>"Son altı yılı bunu yaparak geçirdiniz."</p>

  <p>"Ve bunun yüzünden askeri mahkemeye çıktım, bilmem farkettin mi."</p>

  <p>"Ve cezanız hep istediğiniz işe kavuşmanızdı. Bakalım bakalım. Kolonileştirme Bakanı, dünyaya gidip Hegemon'un kontrolü altına girmiyor. Uzayda kalıp Uluslararası Filo’ya yerleşiyor. Hegemon'u değiştirseler bile bu seni alakadar etmeyecek. Ve seni kovarlarsa-"</p>

  <p>"Kovmayacaklar," dedi Graff.</p>

  <p>"Ne kadar da eminsin."</p>

  <p>"Bu bir tahmin değil, niyetim bu."</p>

  <p>"Siz, efendim, çok tuhafsınız," dedi Ender.</p>

  <p>"Tuhaf kişilerden bahsetmişken," dedi Graff, "Demosthenes’in emekli olduğunu duydun mu?"</p>

  <p>"Netlerdeki adam mı?" diye sordu Ender.</p>

  <p>"Philippic’lerin sahibi Yunan yazardan bahsetmiyorum."</p>

  <p>"Aslına bakarsanız umurumda değil," dedi Ender. "Sonuçta netler."</p>

  <p>"Netler ve özellikle bu gürültücünün eleştirileri senin kaybettiğin savaşın alanıydı," dedi Graff.</p>

  <p>"Kaybettiğimi kim söylüyor?" diye sordu Ender.</p>

  <p>"Tuşe," dedi Graff. "Demek istediğim netlerdeki kimliğin arkasındaki asıl kişinin yaşı çoğu insanın tahmin ettiğinden daha genç. Yani emeklilik yaşla ilgili değil, evden ayrılmayla ilgili bir durum. Dünya'dan ayrılmayla."</p>

  <p>"Demosthenes sömürgeci mi oluyor?"</p>

  <p>"Garip bir seçim değil mi," dedi Graff ama kendisi bunu hiç garipsemiyormuş gibi bir havası vardı.</p>

  <p>"Lütfen benim gemime geldiğini söyleme."</p>

  <p>"Teknik olarak gemi Amiral Quincy Morgan’a ait. Koloninde yere ayak basana kadar devralamazsın. Kanun bu."</p>

  <p>"Her zamanki gibi sorumu savıyorsunuz."</p>

  <p>"Evet, Demosthenes senin geminde olacak. Ama tabi ki bu ismi kimse kullanmayacak."</p>

  <p>"Yoksa Demosthenes bir kadın mı?"</p>

  <p>"Seni görmeye çok hevesli bir kadın."</p>

  <p>Ender sandalyesine çöktü ve "efendim, lütfen" dedi.</p>

  <p>"Her zamanki gibi ününden etkilenen biri değil, Ender. Ve o da aynı şekilde yolculuk boyunca hiç uyumayacağı için daha önceden onunla tanışarak hazırlıklı olmanı istedim."</p>

  <p>"Ne zaman geliyor?"</p>

  <p>"Burada."</p>

  <p>"Eros'ta mı?"</p>

  <p>"Benim kabul salonumda," dedi Graff.</p>

  <p>"Beni şimdi mi onunla tanıştıracaksın? Albay Graff, yazdıkları hoşuma gitmiyordu. Yazdıklarının yol açtığı şey de hiç hoşuma gitmedi."</p>

  <p>"Hakkını da ver ama. Tehdidi kimse ciddiye almazken o dünyayı Varşova Paktı’nın filoyu ele geçirmeye çalıştığı yönünde uyarıyordu."</p>

  <p>"Aynı zamanda beni kullanarak Amerika’nın nasıl dünyayı ele geçireceğinden de bahsediyordu."</p>

  <p>"Bunu kendisine sorabilirsin."</p>

  <p>"Böyle bir niyetim yok."</p>

  <p>"Sana çok saf ve basit bir gerçek söyleyeyim. Senin hakkında yazdığı her şeyde tek derdi Dünya’ya dönseydin insanların seni yok etmelerini veya senden yararlanmalarını engellemekti."</p>

  <p>"Ben kendim bununla başa çıkabilirdim."</p>

  <p>"Bunu hiçbir zaman bilemeyeceğiz, değil mi?"</p>

  <p>"Eğer sizi tanıyorsam efendim, bana söylediğiniz bu şeyin arkasında siz varsınız. Dünya’ya gitmemin önünde."</p>

  <p>"Tam olarak değil," dedi Graff. "Ama ben de uydum buna, evet."</p>

  <p>Ender ağlamak istiyordu. Ahlaki bir bitkinlik geçiriyordu. "Benim çıkarlarımı benden iyi bildiğiniz için."</p>

  <p>"Bu bağlamda senin her şeyle başa çıkabileceğini biliyorum Ender. Bir tanesi dışında. Kardeşin Peter dünyayı yönetmeyi kafasına koymuş. Ya onun aleti, ya da düşmanı olacaktın. Hangisini seçerdin?"</p>

  <p>"Peter mı?" diye sordu Ender. "Sence gerçekten bunu başarabilir mi?"</p>

  <p>"Şimdiye kadar bir ergene göre çok iyi gidiyor."</p>

  <p>"Şu anda 20 yaşında değil mi? Hayır, sanırım 17-18 yaşlarında."</p>

  <p>"Ailenin doğum günlerini takip etmiyorum Ender," dedi Graff.</p>

  <p>"Madem o kadar başarılı," dedi Ender, "neden hiç bahsini duymadım?"</p>

  <p>"Pek tabi duydun."</p>

  <p>Bu, Peter’ın takma bir isim kullandığı anlamına geliyordu. Ender netlerde dünya hakimiyetine yakın olduğu düşünülen bütün kişilikleri düşündü ve sonunda anladığında içini çekti. "Peter’ın netlerdeki adı Locke."</p>

  <p>"Peki zeki çocuk, Demosthenes kim?"</p>

  <p>Ender ayağa kalktı ve birden üzüntüden ağlamaya başladı. Yanakları ıslanana ve buğulu görmeye başlayana kadar ağladığını fark <i>etmemişti</i> bile. Fısıldadı: "Valentine"</p>

  <p>"Şimdi ofisten çıkacak ve ikinizi konuşmak için yalnız bırakacağım," dedi Graff.</p>

  <p>Çıkarken kapıyı açık bıraktı. Sonra Valentine içeri girdi.</p>
</body>
</html>