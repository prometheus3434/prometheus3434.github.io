<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="8">•8•</h2>

  <p><b>Alıcı:</b> GovDes%ShakespeareKol@ColMin.gov/voy</p>

  <p><b>Gönderen: </b><a href="mailto:KolBak@ColMin.gov">KolBak@ColMin.gov</a></p>

  <p>İletilmiş: Gezegen Yaratmak Hakkında Rapor</p>

  <div>
    <br/>
  </div>

  <p>Sevgili Ender,</p>

  <p>Sana bunu gönderip göndermeme konusunda kararsız kalmıştım. Bir yandan büyüleyici, hatta yüreklendirici; diğer yandan formiklerin ana gezegenini yok etmiş olmanın sana acı verdiğini biliyorum ve bunu anımsatan şeyler senin için üzücü olabilir. Bu riski alıyorum -acı çekecek sensin, yani ben pek de risk almış olmuyorum, değil mi?- çünkü bu raporları görmesi gereken bir kişi varsa o da sensin.</p>

  <p class="p8">-Hyrum</p>

  <p>İletilmiş Mesaj:</p>

  <p><b>Alıcı:</b><a href="mailto:KolBak@ColMin.gov">KolBak@ColMin.gov</a></p>

  <p><b>Gönderen:</b> LPo%formcent@UFCom.gov/bda</p>

  <p><b>Konu:</b> Gezegen Yaratmak Hakkında Rapor</p>

  <div>
    <br/>
  </div>

  <p>Sevgili Hyrum,</p>

  <p>Döngüyü bilmek zorunda olduğun bir durumda olduğundan emin değilim çünkü iş bu gezegenin kolonileştirmeye uygun hale gelmesi uzun sürecek. Ama artık burada düşman olmadığı için olayların sonrası hakkında bir şeyler bilmek istersin diye düşündüm - resmi “hasar tespiti” raporlarımız hakkında. (Fark etmişsindir ki normal askeri kısaltmaları kullanıp raporlara “HasTes” ya da "TesHas” demiyorum. Sadece baş harfleri kullanalım, yani HT.</p>

  <p class="p3"><i>SecureUnka7977@rTTu7%la***********bdA.gov</i></p>

  <p>Bir dahaki haftanın parolası tam ismin olacak şekilde ayarladım.</p>

  <p>Yukarıdaki siteden bütün raporu okumaya fırsat bulamazsan diye ana fikrini şöyle özetleyeyim: Geçen sene moleküler ayrıştırmayla yok edilen eski formik ana gezegeni yeniden düzenleniyor. Arkamızdaki gemi kaybedilen bir savaşı tersine çevirmeye çalışmak yerine görevinin imkansız olduğunu keşfediyor: bir gezegenin, kelimesi kelimesine, toz elementlerinden tekrar yaratılmasını izlemek.</p>

  <p>MA alanı her şeyi atomlarına böldüğü için her şey çok çabuk birleşiyor. Geçenlerde gözlemci gemimiz yıldız tam arkasındayken toz bulutunu görebilecek bir pozisyondaydı ve geçiş sırasında yeterli izgeölçüm ve kütle ölçümü yapıldı. Bunun bizim için anlamı atomların çoğunluğunun genel, beklenen moleküllere dönüştüğünü ve bulutun yerçekiminin çoğu materyali yerinde tutabilecek yeterlilikte olduğunu göstermesidir. Kaçış hızından dolayı bazı kayıplar olmuş ve solar yerçekimine ve solar rüzgara doğru da. Ama en iyi tahminimiz yeniden oluşan gezegenin en az önceki halinin %8o kütlesine sahip olacağı, belki daha fazla. Bu büyüklükte atmosfer oluşabilecek ve nefes alınabilecek bir ortam oluşması mümkün. Erimiş öz, kabuk, okyanus ve yerkabuğunun daha kalın bölgelerinde tektonik hareket olma ihtimali de var -yani kıtaların.</p>

  <p>Kısaca eski medeniyetin eserleri bulunamasa da, gezegen eski haline, konumuna önümüzdeki bin yılda kavuşacak. Ve belki sonraki 10000 yılda da incelenebilecek kadar soğur. Ve okyanuslar oluşur oluşmaz oksijen üreten bakteriler ve diğer yaşam formları gönderirsek 100000 yıl içerisinde kolonileştirilecek duruma gelebilir.</p>

  <p>Biz insanlar yıkıcı olabiliriz ama evrenin yaratım açlığı hiç dinmiyor.</p>

  <p class="p8">-Li</p>

  <p>"Güzel Lolipop Gemisi"nde (Valentine böyle diyordu) kamuya açık yerler azdı. Buralara ya "UFcoltransl" (duvarında böyle yazıyor ve mikrofonundan sürekli bu isim anons ediliyordu) ya da Bayan Morgan (gemi personeli kaptanları duymayacak şekilde böyle diyorlardı) adı veriliyordu.</p>

  <p>Yemek salonunda kimse uzun süre duramıyordu çünkü neredeyse saat başı yeni bir yemek vardiyası oluyordu. Kütüphane gemi personelinin ciddi araştırmalar yapabilmesi içindi; yolcular kütüphanenin tam içeriğine kendi kamaralarında masalarındaki ekranlardan erişebiliyorlardı ve bu yüzden kütüphaneye gitmeleri pek hoş karşılanmıyordu.</p>

  <p>Yetkililerin ve personelin dinlenme odalarına yabancılar sadece davet üzerine girebiliyorlardı ve bu çok nadir olan bir olaydı. Hologram ve video izlemek, ya da bir toplantı ya da duyuru için yolcuları toplamak amacıyla tiyatro uygun bir yerdi ama özel görüşmeler ufak da olsa bir ayıplamayla susturuluyordu.</p>

  <p>Eğlenmek için tek yer olarak gözlem güvertesi kalıyordu. Buranın duvarlarında yalnızca yıldız sürüşü kapalıyken ve gemi bir gezegenin yakınında manevra yapıyorsa bir manzara beliriyordu; kargo bölümünde birkaç boş yer de vardı -ve yolculuk boyunca stokları tükettikçe daha çok yer boşalacaktı.</p>

  <p>Her gün kahvaltıdan sonra Ender gözlem güvertesine gidiyordu. Valentine onun bu görünürdeki sosyalliğine şaşırıyordu. Eros'ta kendi içine kapanık, muhabbet etmekten çekinen ve araştırmalarına takıntılı bir haldeydi. Şimdi gözlem güvertesine gelen herkesi selamlıyor, zamanını onunla laflamak isteyen herkese ayırıyordu.</p>

  <p>"Neden seni alıkoymalarına izin veriyorsun?" diye sordu Valentine bir gece odalarına döndüklerinde.</p>

  <p>"Beni alıkoymuyorlar," dedi Ender. "Amacım onlarla konuşmak; diğer işimi kimse beni istemiyorken yapıyorum."</p>

  <p>"Yani yöneticilik yapıyorsun."</p>

  <p>"Hayır," dedi Ender. "Şu anda hiç bir şeyin yöneticisi değilim. Bu Amiral Morgan’ın gemisi ve burada benim otoritem yok."</p>

  <p>Birisi ondan bir sorunu çözmesini istediğinde Ender’in klasik cevabı buydu -bir tartışmayı sonlandırması ya da bir kuralı açıklaması istendiğinde, kendisinden bir değişiklik ya da imtiyaz talep edildiğinde cevabı buydu. "Shakespeare gezegenine ayak basana kadar otoritem yok," diyordu. "Ama eminim Amiral Morgan’ın görevlendirdiği herhangi bir görevliden yardım isteyebilirsin."</p>

  <p>"Ama sen de bir amiralsin," diyordu bazıları. Kimileri Amiraller arasında Ender’in Morgan'dan daha yüksek bir rütbesi olduğunu bile biliyorlardı. "Senin rütben ondan yüksek."</p>

  <p>"Bu geminin kaptanı o," diyordu Ender gülümseyerek. <i>"Bundan</i> daha yüksek bir otorite yok."</p>

  <p>Valentine böyle cevaplarla yetinmeye niyetli değildi, özellikle yalnızlarken. "Mierda, mi hermano," dedi Valentine. "Yönetici değilsen ve resmi görevlerin yoksa o zaman neden zamanının bu kadar çoğunu <i>cana yakın</i> olmaya çalışarak geçiriyorsun ki?"</p>

  <p>"Tahminen," dedi Ender, " bir gün istikametimize varacağız. Bu olduğunda koloniyle kalacak olan insanları tanımam gerekiyor. Onları iyi tanımam gerekiyor. Ailelerine ve gemide edindiği arkadaşlarına nasıl uyum sağladıklarını bilmem gerek. Ortakdili kimin iyi konuştuğunu ve kimin ana dili dışında bir dili konuşurken sıkıntı yaşadığını öğrenmeliyim, kimin kavgacı olduğunu, kimin ilgiye ihtiyacı olduğunu, kimin yaratıcı ve yararlı olduğunu, eğitim seviyelerini ve alışık olmadıkları fikirlere nasıl yaklaştıklarını bilmem gerekiyor. Uykudaki yolcuların içindeki gruplarla yalnızca yarım saat geçirebildim. Bizim gibi uyumayacak olanlarla çok daha fazla zamanım var, belki de neden yolculuğu uyuyarak geçirmediklerini öğrenecek kadar zaman. Kan dolaşımlarının durması fikrinden mi korkuyorlar? Oraya vardığımızda avantajlı olmayı mı umuyorlar? Gördüğün gibi Valentine sürekli iş başındayım. Bu beni yoruyor."</p>

  <p>"İngilizce öğretmeyi düşünüyorum," dedi Valentine. "Bir sınıf açmayı."</p>

  <p>"İngilizce değil," dedi Ender. "Ortakdil. Yazımı daha kolay ve özel kelime hâzinesi var. Dilek kipi yok. Çok daha rahat. Bu bahsettiğim farklardan sadece bir kaçı."</p>

  <p>"Peki, o zaman Ortakdil öğretirim," dedi Valentine. "Sen ne düşünüyorsun."</p>

  <p>"Bence düşündüğünden daha zor olur, ama dersi alanlara gerçekten yardımı dokunur -eğer derse gerçekten ihtiyacı olanlar gelirse."</p>

  <p>"O zaman kütüphanede hangi dil-öğretim yazılımları olduğuna bakayım."</p>

  <p>"Umarım önce Amiral Morgan'dan izin alırsın."</p>

  <p>"Neden?"</p>

  <p>"Bu onun gemisi. Ders vermen için ondan izin alman lazım."</p>

  <p>"Neden umursasın ki?"</p>

  <p>"Umursayıp umursamadığını bilmiyorum. Gemisinde bir sınıf gibi resmi ve düzenli bir şeye başlamadan önce umursayıp umursamadığını öğrenmemiz gerektiğini biliyorum."</p>

  <p>Gemideki irtibat subayı Jarrko Kitunen de Ortakdil sınıfı açmayı planlıyormuş ve okutman olarak Valentine başvurur vurmaz onu kabul etti. Utanmadan Finli aksanıyla onunla flört etmeye bile çalıştı. Bu Valentine’ın hoşuna gitmişti. Ender sürekli birisiyle konuşuyor ya da bir şeyler okuyordu ve meşguldü. Bu yüzden güzel zaman geçirecek bir şeylerin olması iyiydi. Günde sadece birkaç saat Harp Okulu tarihi yazma işine katlanabiliyordu, yani ona eşlik edecek bir insanın olması rahatlatıcıydı.</p>

  <p>Bu yolculuğa Ender için katılmıştı ama Valentine’a güvenene kadar etrafta dolaşıp paylaşmak istediğinden fazlasını ondan beklemeye niyeti yoktu. Ve Ender’in onu hayatına almak istemediği, eski bağlarını yenilememeye karar verdiği ortaya çıkarsa da kendine yeni bir yaşam kurması gerekecekti, değil mi?</p>

  <p>Jarrko bu hayatın bir parçası olamazdı. İlk olarak kendisinden en az on yaş daha büyüktü. İkinci olarak o mürettebattandı ki bu da Shakespeare gemiyi eserler, stoklar ya da her ne varsa onla doldurduktan sonra Dünya’ya ya da en azından Eros’a döneceği anlamına geliyordu. Valentine dönmeyecekti. Jarrko'yla bütün ilişkisi bitecekti. Jarrko bunu sorun etmeyebilirdi, ama Valentine ediyordu.</p>

  <p>Babanın hep dediği gibi, "Tekeşlilik uzun vadede bir toplum için en iyi seçenektir. Bu yüzden yarımız erkek yarımız kadın olarak doğuyoruz -eşit sayıda olalım ve kalalım diye.</p>

  <p>Yani Valentine sürekli Ender'le beraber değildi; Valentine meşguldü, yapacak şeyleri, kendine ait bir hayatı vardı. Peter ona bu imkânı vermiyordu, bu yüzden bunun tadını çıkarıyordu.</p>

  <p>İtalyan bir kadın ve genç kızı Ender’in yanına gelip konuşmadan öyle durduklarında ve fark edilmeyi beklediklerinde ise tesadüfen gözlem güvertesinde Ender'le beraberdi ve kitabı üzerinde çalışıyordu. Her ikisi de Ortakdil sınıfında oldukları için Valentine onları tanıyordu.</p>

  <p>Ender hemen onları fark etti ve gülümsedi. "Dorabella ve Alessandra Toscano," dedi, "nihayet sizinle tanışabilmek ne güzel."</p>

  <p>"Hazır değildik," dedi Dorabella belirgin İtalyan aksanıyla. "Ablanız bize yeterince İngilizce öğretene kadar hazır değildik." Sonra kıkırdadı. "'Ortakdil' demek istemiştim"</p>

  <p>"Keşke İtalyanca bilseydim," dedi Ender. "Çok güzel bir dil."</p>

  <p>"Sevginin dili," dedi Dorabella. "Fransızca değil, o öpüşken dudakların ve tükürmenin dili."</p>

  <p>"Fransızca da güzel," dedi Ender onun Fransızca aksanını ve tavrını taklit edermiş gibi yapmasına gülerek.</p>

  <p>"Fransızlar ve sağırlar için öyle," dedi Dorabella.</p>

  <p>"Anne," dedi Alessandra. Aksanı çok az belirgindi ve eğitimli bir İngiliz gibi konuşuyordu. "Kolonide Fransızca konuşanlar var ve Ender onları incitmemeye çalışıyor."</p>

  <p>"Neden alınsınlar ki? Konuşmak için ağızlarını öpüşecekmiş gibi büzüştürüyorlar. Biz bunu fark etmiyor gibi mi yapalım?"</p>

  <p>Valentine kahkaha attı. Dorabella gerçekten çok komikti. Ender’in annesi olacak yaşta olmasına rağmen -kızının Ender’in yaşında olduğu düşünülürse- Ender’e kur yapıyormuş gibi duruyordu. Belki de başka türlü iletişim kurmayı bilmedikleri için herkese kur yapan o insanlardan biriydi.</p>

  <p>"Şimdi hazırız," dedi Dorabella. "Kız kardeşin güzel öğretiyor bize, yani yarım saate hazırız."</p>

  <p>Ender gözlerini kırptı. "Şey mi zannettiniz -uykuda olacak yolcularla yarım saat geçiriyorum çünkü başka fırsatımız yok. Sizinle ise geçirecek çok zamanımız var. Yarım saat için anlaşmamıza gerek yok. Sürekli buradayım."</p>

  <p>"Ama sen çok önemli kişisin, bütün dünyayı kurtardın falan."</p>

  <p>Ender kafasını salladı. "Bu eski işimdi. Şimdi boyundan büyük bir işi olan bir çocuğum. Buyrun oturun, konuşalım. Dili çok iyi öğreniyormuşsunuz -Valentine sizden ve ne kadar sıkı çalıştığınızdan bahsetti- ve kızınızın aksanı bile yok, mükemmel."</p>

  <p>"Benim kız Alessandra çok zeki," dedi Dorabella. "Ve güzel de, değil mi? Öyle mi sence de? 14 yaşa göre güzel hatlar."</p>

  <p>"Anne!" Alessandra sandalyesine çöktü. "Ben kullanılmış bir araba mıyım? Sokak satıcısının sattığı sandviç miyim?"</p>

  <p>"Sokak satıcıları," diye içini çekti Dorabella. "Onları artık özledim."</p>

  <p>"Şimdiden," diye düzeltti Valentine.</p>

  <p>"Onları şimdiden özlüyorum," dedi Dorabella kendini gururlu bir şekilde düzelterek. "Shakespeare gezegeni çok küçük olacak. Şehir değil! Ney dedin Alessandra? De ona."</p>

  <p>Alessandra kızmıştı ama annesi üzerine geliyordu. "Shakespeare’in oyunlarında gezegendeki sömürgecilerden daha fazla kişi olacağını söylüyordum."</p>

  <p>Ender güldü. "Haklısın, oyunlarını oynayabilmek için sömürgecilerin bazılarının birden fazla rolü üstlenmesi gerekir. Gerçi böyle bir planım yok. Ama belki de böyle bir şey düzenlemeliyiz. Ne dersiniz? Oradakiler için bir oyun sahnelemek isteyen kimse var mıdır?"</p>

  <p>"Yeni ismi beğenip beğenmediklerini bilmiyoruz," dedi Valentine. Ve şöyle düşündü: Ender bir oyun sahnelemek için ne kadar uğraşılması gerektiğini acaba biliyor mu?"</p>

  <p>"İsmini biliyorlar," dedi Ender.</p>

  <p>"Ama hoşlarına gidiyor mu?" diye sordu Valentine.</p>

  <p>"Fark etmez," dedi Alessandra. "Kadınlar için yeterli <i>ruoli, parti</i> yok -nasıl diyorsunuz? Yardım ister gözlerle Valentine’a baktı.</p>

  <p>"Rol," dedi Valentine.</p>

  <p>Alessandra güldü. Etkileyici bir gülüştü. Onu aptal gibi göstermiyordu. "Aynı kelime! Tabi ki."</p>

  <p>"Alessandra haklı," dedi Valentine. Sömürgecilerin yarısı kadın yarısı erkek. Ve Shakespeare’in oyunlarında kadınlara yer çok az var."</p>

  <p>"Sadece bir düşünceydi," dedi Ender.</p>

  <p>"Keşke bir oyun sahneleyebilseydik," dedi Alessandra. "Ama belki beraber okuyabiliriz?"</p>

  <p>"Tiyatro," dedi Dorabella. <i>"Holografi</i> için yer. Hepimiz okuyoruz. Ben duyuyorum, ben iyi İngilizcem yok."</p>

  <p>"Bu iyi bir fikir," dedi Ender. "Bunu neden siz organize etmiyorsunuz Sinyora Toscano?"</p>

  <p>"Lütfen beni Dorabella deyin."</p>

  <p>"Bana," diye düzeltti Valentine, "aynı İtalyanca’da olduğu gibi.</p>

  <p>"İngilizce karışık çok," dedi ve gülerek Ender’in koluna dokundu. Dorabella büyük ihtimalle Ender’in anlık çekilme içgüdüsünü görmedi -Ender yabancıların ona dokunmasından hoşlanmıyordu, hiç hoşlanmamıştı. Ama Valentine görmüştü. Ender hâlâ aynıydı.</p>

  <p>"Ben hiç oyun izlemedim," dedi Ender. "Oyunları okudum, hologram ve videolarını izledim ama canlı oyun hiç izlemedim. Ben kendim beceremem ama izlemek isterim."</p>

  <p>"O zaman bunu yapmalısın!" dedi Dorabella. "Sen yöneticisin, hadi hazırla!"</p>

  <p>"Yapamam," dedi Ender. "Gerçekten. Siz yapın, lütfen."</p>

  <p>"Ben de yapamam," dedi Dorabella. "İngilizcem çok kötü. <i>ıI teatro</i> gençler için. Ben oturur izlerim. Sen ve Alessandra yapın. Siz öğrencisiniz, çocuksunuz. Romeo ve Juliet!"</p>

  <p>Niyetini daha açıkça belli edebilir miydi acaba, diye düşündü Valentine.</p>

  <p>"Annemin düşündüğüne göre beraber çok zaman geçirirsek," dedi Alessandra, "birbirimize âşık olup evleneceğiz."</p>

  <p>Valentine neredeyse kahkaha atıyordu. Demek kızı işbirlikçi değildi, o da planın bir parçasıydı.</p>

  <p>Dorabella şoke olmuş gibi yaptı. "Böyle böyle planım yok!"</p>

  <p>"Anne, baştan beri bunu planlıyorsun. Geldiğimiz yerde bile-"</p>

  <p>"Monopoli," dedi Ender.</p>

  <p>"Senin 'başarılı bir genç adam' olduğunu söylüyordu. Kocam olmaya iyi bir aday. Kişisel fikrim ise ikimizin de çok genç olduğu."</p>

  <p>Ender annesini yatıştırmakla meşguldü. "Dorabella, lütfen, tabi ki bir şey planlamadığını biliyorum ve alınmadım. Alessandra espri yapıyor."</p>

  <p>"Hayır, ama annemi yatıştırmak için istediğini söyleyebilirsin," dedi Alessandra. "Hayatımız uzun bir oyun. Ve beni kendi otobiyografimin yıldızı yapmıyor. Annem baştan beri sadece mutlu sonu görür."</p>

  <p>Valentine ana kızın ilişkisinden ne çıkarım yapması gerektiğini bilmiyordu. Sözleri yakıcı, hatta düşmancaydı. Yine de konuşurken annesine içten bir şekilde sarılıyordu. Sanki sözler aralarında uzun zamandır süregelen bir ritüelin parçasıydı ve artık can acıtmıyorlardı.</p>

  <p>Ender ve Alessandra arasında ne olup bitiyorsa, Dorabella şoke olmuştu. "Mutlu sonları severim."</p>

  <p>"Yunan oyunu sahnelemeliyiz," dedi Alessandra. <i>"Medea. </i>Annenin çocuklarını öldürdüğü bir oyun."</p>

  <p>Valentine çok şaşırmıştı -annesinin önünde böyle bir şey söylemesi çok acımasızcaydı. Ama hayır, Dorabella’nın tepkisinden Alessandra’nın onu kast etmediği anlaşılıyordu. Çünkü Dorabella güldü, onayladı ve "evet evet, Medea, cadaloz anne!" dedi.</p>

  <p>"Ama ona Isabella adını verelim!"</p>

  <p>"Isabella!" diye haykırdı Dorabella neredeyse aynı anda. İkisi beraber o kadar çok gülmüşlerdi ki gözlerinden yaş gelmişti ve Ender de gülüyordu.</p>

  <p>Diğer ikisi hâlâ gülerken Ender Valentine’a döndü ve "Isabella Dorabella’nın annesi. Acı verici bir ayrılık yaşadılar." dedi.</p>

  <p>Alessandra gülmeyi bıraktı ve inceleyen gözlerle Ender’e baktı. Dorabella da Ender’in onlar hakkında bu kadar çok şey bilmesine şaşırmış olsaydı bile bunu belli etmiyordu. "Bu koloniye mükemmel annemden kurtulmak için geliyoruz. Santa Isabella, sana dua etmeyeceğiz!"</p>

  <p>Sonra Dorabella ayağa fırladı ve bir çeşit dans etmeye başladı. Bir eliyle hayali bir eteği tutuyor, diğer eliyle havada hareketler yapıyordu, belki bir valsti. "Her zaman mutlu olabileceğim büyülü bir diyar var ve kızımı oraya götürüyorum, hep mutlu olduğumuz o yere." Sonra durdu ve Ender’e baktı. "Büyülü diyarımı artık Shalespeare Kolonisi. Sen de kralı mısın... <i>folletti</i>'nin<i>?"</i> Kızına baktı.</p>

  <p>"Elvler," dedi Alessandra.</p>

  <p>"Elfler," dedi Valentine.</p>

  <p>"Gli elfi!" dedi Dorabella zevkle. "Yine aynı kelime! Elfo, elve!"</p>

  <p>"Elf," dedi Valentine ve Dorabella aynı anda.</p>

  <p>"Elflerin kralı," dedi Ender. "Acaba bunun için bana nasıl bir posta adresi verirlerdi... <a href="mailto:Elfkrali@peri.gov">Elfkrali@peri.gov</a>." Valentine’a döndü. "Yoksa Peter mı istiyor bu ismi?"</p>

  <p>Valentine güldü. "Hâlâ Hegemon ile Tanrı arasında karar vermeye çalışıyor," dedi.</p>

  <p>Dorabella Peter’a yapılan atıfı anlamadı. Dans etmeye devam etti ve bu sefer bir şarkı mırıldanmaya başladı. Alessandra başını salladı ama yine de şarkıya eşlik etti. Demek daha önce duymuştu ve annesiyle beraber bunu söylemişlerdi. Sesleri çok uyumluydu.</p>

  <p>Valentine hayranlıkla Dorabella’nın dansını izledi. İlk başta çocukça, hatta çılgınca olduğunu düşünmüştü. Ama şimdi Dorabella’nın saçma bir şey yaptığının kendisinin de farkında olduğunu görebiliyordu ama yine de içinden gelerek yapıyordu. Bu, dansına ve hareketlerine bu saçmalığı affettirecek bir ifade kazandırıyordu ve içtenlik çok güzel bir hava katıyordu.</p>

  <p>Yaşlı bir kadın değil, diye düşündü Valentine. Hâlâ genç ve alımlı. Özellikle bu peri dansını ederken güzel bile.</p>

  <p>Şarkı bitti. Dorabella sessizce dans etmeye devam etti.</p>

  <p>"Anne, artık dans etmeyi bırakabilirsin," dedi Alessandra nazikçe.</p>

  <p>"Ama olmaz," dedi Dorabella. Şimdi o da espri yapıyordu. "Bu yıldız gemisinde 50 sene yolculuk edeceğiz!"</p>

  <p>"40 yıl," dedi Ender.</p>

  <p>"2 yıl," dedi Alessandra.</p>

  <p>Belli ki oyun sahneleme fikri Ender’in hoşuna gitmişti çünkü tekrar bahsini açtı. <i>"Romeo ve Juliet</i> değil," dedi. "Trajediye değil, komediye ihtiyacımız var."</p>

  <p><i>"The Merry Wives of Windsor,”</i> dedi Valentine. "Çok kadın rolü var."</p>

  <p>"The Taming of the Shrew!" diye bağırdı Alessandra ve Dorabella gülmekten kırıldı. Belli ki bu da Isabella'yla ilgiliydi. Gülmeleri bittiğinde <i>Shrew</i>'un<i> en</i> uygun oyun olduğu konusunda ısrar ettiler. "Deli kadın rolünü ben alırım," dedi Dorabella. Valentine, Alessandra’nın bir şey söylemek üzere olup vazgeçtiğini fark etti.</p>

  <p>Tiyatroda üç gün sonra bir oyun okuması yapılmasını planladılar -gemi zamanıyla. Ama bütün bu zaman mefhumu Valentine’a çok garip geliyordu çünkü 40 yıl 2 yıl sürede geçecekti. <i>Buna göre</i> doğum günü ne zamandı? Yaşını gemi zamanına göre mi yoksa vardıklarında oradaki takvime göre mi hesaplayacaktı? Shakespeare’de Dünya takvimi mi kullanılıyordu?</p>

  <p>Hazırlık günlerinde Dorabella ve Alessandra doğal olarak Ender’i bol bol ziyaret ediyorlar ve ona sürekli sorular soruyorlardı. Bütün sorumluluğun onların olduğunu, kendisinin organizasyonla bir alakası olmadığını söylemesine rağmen Ender onlara hiç kötü davranmıyordu. Ona eşlik etmelerinden hoşlanıyor gibiydi -ama Valentine’e a göre bunun sebebi Dorabella’nın umduğu şey değildi. Ender Alessandra’ya âşık olmuyordu -aklını başından alan biri varsa, bu annesi gibi duruyordu. Hayır, Enderin böyle sevdiği onların aileliğiydi. Birbirlerine bir zamanlar Ender ve Valentine’ın olduğu kadar yakınlardı. Bu yakınlığa Ender’i de dâhil ediyorlardı.</p>

  <p>Neden bunu onun için yapamadım? Valentine sırf kendisi bunu yapamadığı için bu durumu kıskanıyordu. Yoksa onu Toscano'larla geçirdiği zamandan mahrum etmek istediği için değildi bu kıskançlık.</p>

  <p>Tabi ki Ender'den Bianca’nın genç ve yakışıklı talibi Lucretio rolünü oynamasını istemeleri kaçınılmazdı -ki Bianca da Alessandra idi. Dorabella Shrew rolünü okuyordu ve Valentine’a da Dul rolü düşmüştü. Valentine bunu yapmak istemiyordu ama bunu belli etmiyordu -gemide olan en ilginç olay buydu ve neden bunun bir parçası olmasındı ki? O Ender’in ablasıydı; insanlar onu özellikle ağzı bozuk Dul rolünü oynarken duysunlardı, ne olacaktı ki?</p>

  <p>Diğer taraflardaki erkek ve çocukların nasıl Dorabella’yı izlediklerini görmek Valentine için eğlence vericiydi. Çok güzel gülüyordu ve gülümsemesi zengin, boğazdan ve bulaşıcıydı. Bu komedide onun gülmesini duymak güzel bir şeydi ve bütün erkekler onu memnun etmek için birbirleriyle yarışıyorlardı. Ender ve Alessandra’yı bir araya getirmenin gerçekten Dorabella’nın gündeminde olup olmadığını düşündü Valentine. Belki de kendisi bunu yaptığını <i>sanıyordu, </i>ama aslında sahnenin ortasındaki yere Dorabella sahipti ve üzerindeki gözler hoşuna gidiyordu. Hepsiyle flört ediyor, onlara aşık oluyor ve yine de kendi dünyasındaymış gibi duruyordu.</p>

  <p>Şirret Kate rolü acaba hiç böyle oynanmış mıydı?</p>

  <p>Dorabella’nın sahip olduğu şey acaba bütün kadınlarda var mı? Valentine bu tarz bir coşkuyu bulmak için kalbinin derinliklerine baktı. Nasıl eğlenileceğini biliyorum dedi kendi kendine Valentine. Nasıl şen olunacağını biliyorum.</p>

  <p>Ama nüktelerinde her zaman ironi, şakalarında her zaman kendini beğenmişlik olduğunu biliyordu. Alessandra’nın ürkekliği yaptığı her şeyde belirgindi -istediği şeyleri cesurca söylüyordu ama söyledikten sonra sanki kendi sözcükleri onu şaşırtmış ve utandırmış gibi bir hal alıyordu. Öte yandan Dorabella ne alaycı ne de korkarktı. O bütün ejderhalarıyla yüzleşmiş ve yenmiş bir kadındı; şimdi de onu hayranca izleyen kalabalığın övgüleri için hazırdı. Kate’in diyaloglarını kalpten okuyordu, bütün öfkesini, tutkusunu, aksiliğini, düş kırıklıklarını ve aşkını. Kocasının iradesine teslim olduğu son monoloğu o kadar güzeldi ki Valentine birazcık ağladı ve şöyle düşündü: Kendimi Kate gibi alçaltabilmem için acaba bir erkeği ne kadar sevmem ve güvenmem gerekiyor. Kadınlar bir şekilde acaba aşağılanmak mı istiyorlar? Ya da bu bütün insanlarda mı var, birisi bize üstün geldiğinde sevinçle itaat ediyoruz. Bu tarihteki pek çok şeyi açıklar.</p>

  <p>Oyuna ilgi duyan herkes zaten oyunun bir parçası olduğu ve provalara katıldığı için asıl performans kimse için bir sürpriz olmayacaktı. Valentine son prova sırasında bütün gruba neredeyse "Neden sahnelemekle uğraşıyoruz ki? Sahneledik bile ve çok güzel oldu." diyecekti.</p>

  <p>Ama sahne zamanı gelirken bütün gemide bir kıpırdanma ve heyecan vardı ve Valentine ne kadar iyi olursa olsun provaların asıl sahnenin yerini tutmayacağını fark etti. Ayrıca başka gelenler de olacaktı, son provaya gelmeyenler: Dorabella gemiyi gezip mürettebatı oyuna davet ediyordu ve çoğu geleceklerine söz vermişlerdi. Oyuna davet edilmeyen yolcular da gelmeye can atıyorlardı ve kimileri bunun bir parçası olamadıkları için üzülüyorlardı. "Bir dahaki sefere," diyorlardı.</p>

  <p>Kararlaştırılmış zamanda tiyatroya geldiklerinde Jarrko'yu suratında sert ve resmi bir ifadeyle kapıda dururken gördüler. Hayır, tiyatro açılmayacaktı; amiralin emriyle oyun iptal edilmişti.</p>

  <p>"Yönetici Wiggin," dedi Jarrko.</p>

  <p>Unvan geri geldiyse bu kötüye işaret, diye düşündü Valentine.</p>

  <p>"Amiral Morgan sizinle görüşmek istiyor. Buyrun, efendim."</p>

  <p>Ender başıyla onayladı ve güldü. "Tabi ki," dedi.</p>

  <p>Yani Ender bunu <i>bekliyor</i> muydu? Ya da soğukkanlılığından dolayı artık hiçbir şey onu şaşırtmıyor gibi mi <i>duruyordu</i>?</p>

  <p>Valentine onunla birlikte yürümeye başladı, ama Jarrko omzuna dokundu. "Lütfen, Val," diye fısıldadı. "Yalnız."</p>

  <p>Ender Valentine’a gülümsedi ve sanki amiralle konuşacağı için gerçekten heyecanlanmış gibi koşar adımlarla uzaklaştı.</p>

  <p>"Olay nedir?" diye sordu Valentine Jarrko’ya sessizce.</p>

  <p>"Söyleyemem," dedi. "Gerçekten. Sadece emirleri uyguluyorum. Oyun yok, tiyatro gece boyunca kapalı olacak, yönetici derhal amiralle görüşmeye çağrılacak."</p>

  <p>Valentine Jarrko'yla kaldı ve beraber sömürgecileri ve oyuncuları yatıştırmaya çalıştılar. Tepkileri hayal kırıklığından öfkeye, hatta devrim hararetine kadar çeşitliydi. Bazıları koridorda kendi rollerinin sözlerini söylemeye başlamışlardı ama Valentine onlardan bunu yapmamalarını istedi. "Eğer bunu yapmaya devam ederseniz sizi durdurmayacak kadar nazik olduğu için zavallı Albay Kitunen’in başı derde girer."</p>

  <p>Tamamen zararsız bir etkinliği keyfi bir kararla iptal ettiği için Amiral Morgan’a herkes sinirliydi. Ve Valentine şunu merak ediyordu: Ne düşünüyordu ki? Moral diye bir şey duymamış mıydı? Belki de duymuştu ama buna karşıydı.</p>

  <p>Bu işte bir iş vardı ve Valentine bunun arkasında Ender’in olup olmadığından şüphelendi. Peter'dan sadece tarz olarak farklı olup onun kadar sinsi ve hain olabilir miydi?</p>

  <p>Hayır. İmkansız. Bunun en büyük sebebi Valentine’ın Peter’ın bütün niyetlerini okuyabiliyor olmasıydı. Ender sinsi birisi değildi. Her zaman dediği şeyi kast eder, kast ettiği şeyi söylerdi.</p>

  <p>Ne yapıyor bu çocuk?</p>
</body>
</html>