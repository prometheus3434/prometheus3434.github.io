<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="21">•21•</h2>

  <p><b>Alıcı: </b>AWiggin%<a href="mailto:Ganj@ColLeague.adm">Ganj@ColLeague.adm</a></p>

  <p><b>Gönderen:</b> hgraff%<a href="mailto:retlist@UFCom.adm">retlist@UFCom.adm</a></p>

  <p><b>Konu:</b> İnsan evrenine tekrar hoş geldin</p>

  <div>
    <br/>
  </div>

  <p></p>

  <p>Ebeveynlerinin vefatı için taziyelerimi sunarım. Ama onların bana söylediklerine göre vefat etmeden önce konuşup anlaşmış, aradaki buzları eritmişsiniz. Ağabeyinin vefatı daha büyük bir sürpriz olmuş olmalı. Yaşlı değildi ama kalbi dayanmadı. Büyük insanların ölüşünden sonra hep söylenegelen aptalca dedikodulara kulak asma. Otopsiyi gördüm. Sağlıklı yaşam tarzına rağmen zayıf bir kalbi varmış. Uyurken bir pıhtı dolayısıyla hayatını kaybetmiş. Gücünün zirvesindeyken öldü, yani çok da kötü bir durum değil, ne dersin? Umarım hayatı hakkında güya Kovan Kraliçesi’ni yazmış yazarın kitabını okursun. Kitabın adı Hegemon ve bu postaya ek olarak gönderiyorum.</p>

  <p>Sen Shakespeare’den Ganj’a doğru uykuda seyahat ederken benim başıma da ilginç bir şey geldi. Kovuldum.</p>

  <p>Bu öngörmediğim bir şeydi (gerçekten, inan bana; uzun hayatımda çok az şeyi öngördüm; başarılı olup hayatta kalmamın sebebi çabuk uyum gösterebiliyor olmam) ama aslında bunu tahmin etmeliydim: Her yılın on ayını uykuda geçirirsen bunun bir yan etkisi ortaya çıkıyor: Ast ve üstlerin uyandığın zamanlarda kendilerine müdahale edilmiş gibi hissediyorlar. Sana sadık olanlar emekli oluyor ve başka alanlarda çalışmaya devam ediyorlar ya da kovuluyorlar. Kısa bir süre içerisinde etrafındaki herkes sadece kendilerine, kariyerlerine ya da işinde gözü olan birine sadık oluyorlar.</p>

  <p>Her uyandığımda herkesten hürmet görüyordum. Uykuya yatmadan önce verdiğim kararların nasıl uygulandığını anlatıyorlardı -ya da neden uygulanmadığını açıklıyorlardı.</p>

  <p>Üç uyanmam boyunca bu açıklamaların ne kadar iknadan uzak olduğunu ve emirlerimin nasıl verimsizce uygulandığını fark etmeliydim. İçinde yıllardır yolumu bulduğum bürokrasi denizinin beni boğmaya çalıştığını görmeliydim; uzun yokluklarımın beni güçsüzleştirdiğinin farkına varmalıydım.</p>

  <p>Uykudaki zamanlarımda sırf eğlenmiyorum diye bunların tatilden sayıldığını fark etmemiştim. İşlere dahil olmayarak görevimin başında daha uzun kalacağımı düşünüyordum. Ne kadar saçma değil mi?</p>

  <p>Sırf kibirden dolayı ender. İşe yarayamazdı, böyle devam edemezdi. Uyandığımda ofisimin kapısında artık ismimin yazmadığını fark ettim. UFCom’un emekli listesinde adım geçiyordu -ve hakaret daha ağır olsun diye maaşım bir albayla aynıydı. KolBak'tan alacağım tazminata gelince, böyle bir şey söz konusu bile değildi çünkü emekli olmamış, görevlerimi yerine getirmediğim için koyulmuştum. Ben uykudayken yaptıkları ve benim kaçırdığım toplantıları saymaya başladılar; izin almadığımdan bahsettiler; hatta o çok eskide kalmış askeri mahkemeye atıf yapıp “ihmalkar davranış motifi” bulduklarını bile iddia ettiler. Böylece kovuldum ve albay maaşı alıyorum.</p>

  <p>Sanırım görevimi suistimal ederek zenginleştiğimi düşünmüş olmalılar. Ama ben hiç o tarz bir insan olmadım ki. Mallara da değer vermem. Hâlâ mülkümün olduğu Dünya’ya dönüyorum -vergilerin ödenmesine dikkat etmiştim. Harp Okulu’nda sömürebileceğim hatta yok edebileceğim çocukları ararken dünyayı gezdiğim sırada İrlanda’da görüp aşık olduğum ve hemen satın aldığım çok hoş bir yerde huzur içinde emekliliğimi geçirebileceğim. Kim olduğumu orada kimse bilmeyecek -ya da bir zamanlar kim olduğumu. Kötü şöhretimden daha uzun yaşadım.</p>

  <p>Ama emeklilikle ilgili şöyle bir şey var: artık iletişim ağlarında önceliğim yok. Bu mektup bile o kadar düşük öncelikle sana aktarılıyor ki teslim alman yıllar sürecek. Ama bilgisayarlar kolay kolay unutkanlık yapmazlar ve eski dostlara elveda dememi engellemek için bilgisayarı kötü amaçlı kullanacak kimse olduğunu düşünmüyorum. Zamanında sistemin güvenli olması için uğraşmıştım ve U.F. ve DÖH’ün liderleri ağların bağımsızlığının korunmasının önemli bir şey olduğunun farkındalar. Bu postayı dört yıl sonra, Ganj’a varıp uykudan uyanınca göreceksin.</p>

  <p>İki amaçla sana yazıyorum. İlk olarak benim ve bütün dünyanın sana olan büyük borcunu unutmadığımı bilmeni istiyorum. 57 sene önce, sen daha Shakespeare’e gitmeden savaş sırasında maaşını (amiral rütbesinde maaş) ve primlerini ve Shakespeare’in yöneticisiykenki maaşını ben topladım ve hepsini güvenli fonlara aktardım.</p>

  <p>Sürekli olarak bulabildiğim en iyi yazılımla korunuyorlar ki yazılımın özünü Fantazi Oyunu’nun (ya da Harp Okulu’nda başkalarının dediği gibi ‘akıl oyunu’) oluşturduğunu bilmenin seni gülümseteceğini düşünüyorum. Program kendini ve bütün veri kaynakları ve girişlerini sürekli olarak gözlemliyor, yeni bilgilere göre kendini yeniden programlıyor. Böylece finansal açıdan senin açından en iyi olan şekilde paran muhafaza ediliyor.İnsan finans müdürleri beceriksiz oluyorlar ya da parayı kendi zimmetlerine geçirmeye meyilli oluyorlar ya da ölüyorlar falan, hem de sonra yerlerine kendilerinden daha kötü olan biri geçiyor.</p>

  <p>Yaşın tutana kadar paranın faizinden hiç bir vergi ödemeden istediğin kadar çekebilirsin -artık çok fazla çocuk seyahat ettiği yasal için yasal olarak uykuda geçen zaman sayılmıyor ve gemide yapılan yolculuk zamanı yolculuklar arasında geçen zamanla toplanarak hesap yapılıyor. Zamanın azizliğine uğramadan güvenli bir geleceğin olsun diye elimden geleni yaptım.</p>

  <p>Bu da ikinci amacımla bağlantılı. Ben zamanı büküp planlarının gerçekleştiğini görebileceğini zannetmiş yaşlı bir adamım. Pek çok kukla oynattım ve kuklalarımın çoğu görevlerini tamamladı. Tanıdığım, ve çoğu arkadaşım olan pek çok kişiden daha uzun yaşadım.</p>

  <p>Tabi sen arkadaşım sayılmazsan. Zaman içerisinde böyle düşünmeye başladım; umarım haddimi aşmıyorumdur çünkü sana bir arkadaş tavsiyesi vereceğim.</p>

  <p>Bana Ganj’a gitmek istediğini söylediğin mesajını tekrar okurken “kendine göre sebeplerin” yazan kısmını gördüm. Bunu görünce yıldız uçuşunu benim uykuya yatmayı kullandığım şekilde kullandığını düşündüm -daha uzun yaşamak için. Tabi senin planlarının gerçekleştiğini görmek gibi bir durumun yok -herhangi bir planın olduğundan bile şüpheliyim. Bence sen geçmişle arana on yıllar, hatta belki de yüz yıllar sokmak istiyorsun.</p>

  <p>Evlenmek, çocuk sahibi olmak, insanların arasına karışmak ve sessizce bir yerde yaşayıp ününü unutturmak istiyorsan bu plan bence zekice. Komşuları Andrew Wiggin’in dünyayı kurtaran Ender Wiggin olduğunu kimsenin düşünemeyeceği bir zaman dilimi.</p>

  <p>Ama sanki araya mesafe koymak istediğin başka bir şey var. Korkarım (bilmeyerek) yaptığın şeyden saklanabileceğini düşünüyorsun, şu askeri mahkememde iğrenç bir şekilde yararlandıkları mevzulardan. Hepimiz adına büyük bir başarıyla kazandığın savaşta ölen binlerce insan ve milyarlarca formikten, ve Stilson ve Bonzo Madrid’in ölümlerini geride bırakmak istediğini düşünüyorum.</p>

  <p>Bunu yapamazsın Ender. Onları içinde taşıyorsun. Dünyadaki herkes unuttuktan çok sonra bile senin aklında hep dünmüş gibi hatırlayacağın şeyler olacaklar. Seni yok etmek isteyen çocuklara karşı kendini korudun ve bunda başarılı oldun; bunu yapmasaydın böyle büyük galibiyetler elde edebilir miydin? istediğini almak için -evimizi, dünyamızı, başarılarımızı ve gezegenimizin geleceğini- umursamazca insanları öldürmüş, konuşamayan bir düşmana karşı insan ırkını korudun. Kendine hüküm giydirdiğini biliyorum, ama lütfen benim sesimi de kafanda duy. Bunları dengelemeye çalış.</p>

  <p>Sen hep sorumluluk alan, sonuçları öngören ve diğerlerini ve kendini korumak için hareket eden biri oldun. Kolay kolay bir yükün altında kalmazsın.</p>

  <p>Ama yıldız uçuşunu seni boşluğa ulaştıracak bir uyuşturucuymuş gibi kullanma. İnsan ırkına yapılan kısa ziyaretlerin hayat olmadığını sana deneyimlerime dayanarak söyleyebilirim. Bir toplumun parçası olduğumuz sürece insanız. Harp Okulu’na ilk geldiğin zaman seni diğerlerinden ayırmaya çalıştım ama olmadı. Etrafına düşmanlar yerleştirdim, ama sen onları arkadaşların haline getirdin. Bildiğin her şeyi öğretiyordun ve biz öğretmenlerin bile yaka silktiği öğrencilerle ilgileniyordun; bazıları içlerinde aradıklarını buldular ve büyük işler başardılar. Sen onların bir parçasıydın; hayatları boyunca içlerinde seni taşıdılar. Bizim işimizi bizden iyi yaptın.</p>

  <p>Çocuklardan oluşan ordun seni seviyordu Ender. Kendilerini sana o kadar adamışlardı ki neredeyse seni kıskanıyordum -benim de çok arkadaşım vardı ama o çocukların sana olan tutkusu, o kimsede yoktu. Her biri senin için ölürdü çünkü senin de onlar için öleceğini bilirlerdi. Ve Shakespeare Kolonisi’nden aldığım raporlarda -Sel Menach’tan, lx Tolo’dan ve oğulları Po ve Abra’dan, ve hatta senin sadece alanlarını seçtiğin ama hiç tanışmadığın sömürgecilerden bile- herkes senden sevgi ve saygıyla bahsediyordu ve seni topluluklarının en iyi üyesi, velinimeti ve arkadaşları sayıyorlardı.</p>

  <p>Bunları sana anlatıyorum çünkü korkarım sana öğrettiğim ilk kuralı hiç unutmamışsın: hep yalnızsın, sana kimse yardım etmeyecek ve yapılması gerekeni sadece sen yapabilirsin. Bilinç altına müdahale edemem ama yıllardır benimle konuşan aklının üst, bilinçli bölgesine hitap edebilirim. Umarım mesajımı duyar ve beyninin ilk duyduğunda inanmayacağı bölgesine iletebilirsin:</p>

  <p>Tanıdığım en yalnız olmayan insan sensin. Kalbin seni seven herkesi, hatta sevmeyen çoğu kişiyi bile içine alacak kadar geniş. Bütün o toplulukların buluşma noktası senin kalbindi; onları orada tuttuğunu biliyorlardı ve böylece bir araya gelebildiler. Yine de senin verdiğin bu hediyeyi kimse sana veremedi çünkü korkarım ben berbat işimi çok iyi yaptım ve aklına ne ve kim olduğunu bilmeni engellemeyi sağlayan bir duvar ördüm.</p>

  <p>Şu “Ölülerin Sözcüsü”nün, saçma kitabıyla SENİN hakettiğin nüfuza sahip olmasını görmek beni sinir ediyor. İnsanlar kitabı dine dönüştürüyor -cenazelerde konuşup ölmüş kişiler hakkındaki “gerçek”i söylediğini iddia eden “ölülerin sözcüleri” türemeye başladı. Çok iğrenç bir durum -başkası hakkındaki gerçeği kim bilebilir ki? Olur da benim için cenaze töreni düzenlenirse diye vasiyetimde böyle numaracı kişileri görmek istemediğime dair talimat bıraktım. Sen dünyayı kurtardın ve eve dönmene bile izin verilmedi. O şarlatan ise önce yalandan formiklerin tarihini, sonra da Peter için özür niteliği taşıyan bir yazıyı kaleme alıyor. İnsanlar da bunu dine dönüştürüyorlar. İnsan ırkının yaptıklarına akıl sır ermez.</p>

  <p>Valentine seninle beraber... Ona bu mektubu göster ve bu mektupta yazan her şeyi onun da onayladığına bizzat şahit ol. Sen bunu okuduğunda ben ölmüş olabilirim ama öğrenciyken Harp Okulu’nda tanıdığın kişiler ve ordunun çoğu hâlâ hayatta olacak. Yaşlı olabilirler ama hiç birinin seni unutmadığına eminim. (Arada sırada hâlâ Petra’yla mektuplaşıyoruz; iki kere dul kaldı ama buna rağmen çok iyimser ve mutlu bir insan. Diğerleriyle de irtibat halinde.) Onlar, ben ve Valentine çoğu insanın zannettiğinin çok daha ötesinde insan ırkına ait olduğun konusunda kalıbımızı basarız.</p>

  <p>Buna inanmanın bir yolunu bul ve izafi mekanın ışıksız ve anlaşılmaz derinliklerinde saklanmayı bırak.</p>

  <p>Hayatımda pek çok iş başardım, ama en büyük başarım seni bulup, tanıyıp, dünyayı kurtarmadan mahvolmamanı sağlamaktı. Keşke o zaman seni iyileştirebilseydim. Bu senin başarman gereken bir şey olacak -ya da belki de Valentine’ın. Belki de bir gün yaptığın çocuklar bunu başarır. Bir gün çocuk yapmak zorundasın.</p>

  <p>Benim en büyük pişmanlığım bu. Evlenip çocuk sahibi olmadım. Diğer insanların çocuklarını çalıp onları eğittim -onları yetiştirmedim. Bütün insan ırkı benim çocuğum demek kolay ama evde mutlu, bütün ve iyi olmak üzere kendi hareketlerini şekillendirdiğin bir çocuğun ya da çocukların olması bambaşka bir şey. Hepsini sen onun kalbine koydun diye bir çocuğu tutmadan, beraber oturmadan, ona sarılmadan ve seninle konuştuğunu duyup gülümsemesini görmeden ölme.</p>

  <p>Ben bunları yaşayamadım çünkü kaçırılmış Harp Okulu çocuklarına böyle davranmadım. Ne biyolojik ne de gerçekten kimsenin babası olmadım. Evlen, Ender. Çocuk yap, evlat edin ya da birinden ödünç al -bir şekilde çocuğun olsun. Hayatını benim gibi geçirme.</p>

  <p>Çok büyük işler yaptım ama şimdi sona gelip baktığımda mutlu olmadığımı fark ediyorum. Keşke geleceğe müdahale etmeseydim ve zamanımı uyuyarak geçireceğime aile kurup normal zamanımda etrafımda çocuklarım varken ölseydim.</p>

  <p>Kalbimi sana nasıl açtığımı görüyor musun? Bir şekilde beni de orduna dahil etmişsin.</p>

  <p>Yaşlıların yufka yürekliliğini hoş gör; benim yaşıma geldiğinde anlarsın.</p>

  <p>Elimdeyken sana oğlum gibi davranmadım ama seni oğlummuşsun gibi sevdim; ve bu mektupta seninle hiç olmamış çocuklarımla konuşurmuş gibi konuştum. Aferim, Ender. Şimdi mutlu ol.</p>

  <p class="p8">Hyrum Graff <br/>U.F. Alb. Em.</p>

  <p>Yolculuk bitip uykudan uyandığında Ender, Valentine'daki değişiklik karşısında şoke oldu. Vallentine "sana kitabım bitene kadar uykuya yatmayacağımı söylemiştim," dedi Ender’in ifadesini görünce.</p>

  <p>"Yolculuğu uykuda geçirmemiş olamazsın."</p>

  <p>"Uykuya yatmadım," dedi Valentine. "Bu, ilki gibi kırk yıllıktan iki yıla indirgenmiş bir yolculuk değildi. 18 yıl sürdü bu da yaklaşık 14 aya tekabül etti." Ender çabucak hesaplamayı yaptı ve doğruyu söylediğini anladı. Hızlanma ve yavaşlama zamanları her yolculuk için aynıydı, öznel zamanı ikisinin arasındaki asıl yolculuk zamanı belirliyordu.</p>

  <p>"Yine de," dedi Ender. "Bir kadın olmuşsun."</p>

  <p>"Fark etmiş olman ne güzel, koltuklarım kabardı. Geminin kaptanı bana aşık olmadığı için biraz hayal kırıklığına uğradım ama olsun."</p>

  <p>"Belki de Kaptan Hong'un beraberinde eşi ve çocuklarını getirmesinin bunda etkisi olmuştur, ne dersin?"</p>

  <p>"Yavaş yavaş yıldızlar arasında yolculuk yapmak için her şeyi feda etmenin gerekmediğini öğreniyorlar," dedi Valentine.</p>

  <p>"Aritmetik -ben hâlâ 17 yaşındayım ama sen neredeyse 21' sin."</p>

  <p>"Ben 21 yaşındayım," dedi Val. "İstersen bana Val hâlâ diyebilirsin."</p>

  <p>"Yok almayayım sağol," dedi Ender. "Kitabını bitirdin mi?"</p>

  <p>"Sen oraya gidene kadarki Shakespeare Kolonisi’nin tarihini yazmayı bitirdim. Sen uyanık olsaydın bunu yapamazdım."</p>

  <p>"Hatasızlığa özen göstermeni bekleyeceğim için mi?"</p>

  <p>"Kolmogorov'la olan görüşmelerini incelememe izin vermeyeceğin için."</p>

  <p>"Çifte parolayla şifreliydi."</p>

  <p>"Hadi ama Ender, <i>benden</i> bahsediyoruz," dedi Valentine. '"Stilson ve 'Bonzo'yu tahmin edemeyeceğimi mi düşündün?"</p>

  <p>"İsimleri öyle basitçe kullanmamıştım."</p>

  <p>"Benim için basitti Ender. Kimsenin seni anlamadığını düşünüyorsun ama parolalarını tahmin edebiliyorum. Bu beni senin parola kankan yapar."</p>

  <p>"Bu seni bokyedi başı yapar," dedi Ender. "Kitabı okumak için sabırsızlanıyorum."</p>

  <p>"Merak etme, adın geçmiyor. Postaları "bir arkadaşa mektup" olarak gösterdim ve sadece tarihlerini kullandım."</p>

  <p>"Ne kadar düşüncelisin."</p>

  <p>"Huysuzluk yapma. 14 aydır seni görmüyorum ve özledim, bana fikrimi değiştirtme."</p>

  <p>"Ben seni daha dün gördüm ve o zamandan beri dosyalarımı karıştırmışsın. Bunu göz ardı etmemi bekleme. Başka neye burnunu soktun?"</p>

  <p>"Hiç," dedi Valentine. "Bavulların kilit altında. Hırsız da değilim."</p>

  <p>"Kitabı ne zaman okuyabilirim?"</p>

  <p>"Satın alıp bilgisayarına indirdiğinde. Buna paran yeter diye düşünüyorum."</p>

  <p>"Hiç param yok ki."</p>

  <p>"Daha Hyrum Graff’ın mektubunu okumadın," dedi Valentine. "Yaşın tutana kadar hiç bir yaptırım olmadan dilediğin gibi para çekebileceğin bir hesabın var."</p>

  <p>"Demek sadece araştırma konunla ilgilenmedin."</p>

  <p>"İçini okuyana kadar hangi mektuptaki bilgilerin işime yarayacağını bilemem değil mi?"</p>

  <p>"Demek bu kitabı yazabilmek için insanlık tarihinde yazılmış bütün mektupları okudun?"</p>

  <p>"Sadece Üçüncü Formik Savaşı'ndan sonra Koloni l’in kurulmasından beri yazılmış olanları." Val Ender’i yanağından öptü. "Günaydın Ender. Aramıza tekrar hoş geldin."</p>

  <p>Ender kafasını salladı. "Ender deme," dedi. "Burada değil. Burada Andrew'um."</p>

  <p>"Ya," dedi Val. "O zaman "Andy" ya da "Drew"a ne dersin?"</p>

  <p>"Andrew," dedi Ender.</p>

  <p>"Bunu yöneticiye de söylemeliydin çünkü davet mektubu "Ender Wiggin" adına gönderilmiş."</p>

  <p>Ender ofladı. "Harp Okulu'nda onunla tanışmamıştık."</p>

  <p>"Ordunun yarısıyla içli dışlı olduğu için sanırım seni tanıdığını <i>sanıyor."</i></p>

  <p>"Ordusu benim eski ordumun askerleri tarafından yenilince böyle bir intihaya mı kapılmış?"</p>

  <p>"Bu da bir nevi içli dışlılık değil mi? Grant-ve-Lee türünde bir şey?"</p>

  <p>"Graff onu benim gelişime karşı uyarmış olmalı."</p>

  <p>"Adın geminin beyannamesinde geçiyordu. Ayrıca iki yıllık dönemin bitene kadar Shakespeare Kolonisi’nin yöneticiliğini yaptığın da yazıyor. Aynı özelliklere sahip pek Andrew Wiggin yok sanki."</p>

  <p>"Yüzeye indin mi?"</p>

  <p>"Daha kimse inmedi. Kaptandan seni uyandırmak için izin istedim, böylece ilk inen araçta olabileceğiz. Tabi ki büyük Ender Wiggn için herhangi bir şey yaptığına memnun oldu. Kaptan da o nesilden biri -son zaferi kazandığında o da Eros'taymış. Seni eskiden pek çok defalar koridorda gördüğünü söylüyor."</p>

  <p>Ender uyumadan önce kaptanla yaptığı kısa görüşmeyi düşündü. "Onu tanımadım"</p>

  <p>"Bunu beklemiyordu zaten. Gerçekten iyi bir adam. İşini şu şeyden, adı-her-neyse ondan çok daha iyi yapıyor."</p>

  <p>"Quincy Morgan."</p>

  <p>"Adını hatırlıyorum, Ender. Sadece söylemek ya da duymak istemedim."</p>

  <p>Ender temizlendi. Uykuya yatmak teninin üzerinde pislik kalmasına sebep oluyordu; elini dokundurduğunda teni çatlıyor gibiydi. Bunun iyi bir şey olmadığını düşündü ve vücudunu ovalarken canı yandı. Ama Graff senede 10 ay uykuya yatıyor ve buna rağmen dimdik ayakta.</p>

  <p>Ve benim para sahibi olmamla da ilgilenmiş. Çok hoş değil mi? Ganj da Shakespeare gibi Hegemoni parası kullanmıyordur ama yıldızlar arası ticaret başladığında belki DÖH parası da biraz değer kazanır.</p>

  <p>Kurulanıp giyindikten sonra Ender bavulunu aldı ve Valentine’ın sessizce ayrıldığı özel odasında Ender evrendeki son kovan kraliçesi kozasını bulunduran bavulunu açtı.</p>

  <p>Bir an için kovan kraliçesinin yolculuk sırasında ölmüş olabileceğini düşünüp korktu, ama hayır. Kozayı eline aldıktan birkaç dakika sonra aklına bir imge iletildi. Daha ziyade, imge serileri -yüzlerce, binlerce kovan kraliçesinin suratları gözünün önünden o kadar hızlı geçti ki hepsini göremedi bile. Sanki uyanınca -ya da yeniden başlatılınca- bu kovan kraliçesinin hafızasındaki bütün anılar beyninin kontrolünü tekrar ele almadan görünüp dinmek istemişlerdi.</p>

  <p>Aralarında bir diyalog olmamıştı -buna böyle denemezdi. Ama Ender geriye dönüp baktığında neredeyse diyalog kurmuşlar gibi hissediyordu. Sanki beyni aralarında olanları hatırlamamak için dizayn edilmiş gibiydi -şekillenmiş anının direkt aktarımı. Bunun yerine beyni, alışverişi normal insan tarzı karşılıklı konuşma diline tercüme etmişti.</p>

  <p>"Yeni evim burası mı? Dışarı çıkmama izin verecek misin?" diye sordu Ender’e -daha doğrusu kozasından mağaranın açık havasına çıktığı imgesini aktardı, ve bununla beraber bir soru -ya da talep- hissi iletti.</p>

  <p>"Henüz çok erken," dedi Ender -ve aklında kelimeler, ya da en azından dile çevrilebilecek fikirler yoktu. "Daha kimse olayları unutmadı. Seni ya da çocuklarını birisi bulursa dehşete düşüp sizi öldürmeye çalışırlar."</p>

  <p>"Beklemek," dedi kovan kraliçesi. "Sonsuz bekleyiş."</p>

  <p>"Evet," dedi Ender. "Çıkabildiğim kadar yolculuğa çıkıp, alabildiğim kadar yol alacağım. 500 yıl, 1000 yıl... Seni güvenli bir şekilde ne zaman ya da nerede dışarı çıkarabileceğimi bilmiyorum."</p>

  <p>Kraliçe Ender’e onların zaman yolculuğunun izafi etkilerine maruz kalmadıklarını hatırlattı. "Bizim aklımız prensipte sizin iletişim araçlarınızla aynı şekilde çalışıyor. Her zaman evrenin gerçek zamanına bağlıyız." Bunu anlatabilmek için Ender’in hafızasından aldığı saat imgelerini kullandı. Zamanı anlatabilmek için onun kullandığı örnek şuydu: güneşin yıldızların arasında dolaşmasıyla günleri, kuzeyden güneye gitmesiyle de yılları açıklamıştı. Kovan kraliçelerinin zamanı saat, dakika ve saniye şeklinde alt gruplara ayırmasına gerek yoktu çünkü kendi çocuklarıyla -formikler- beraberlerken her şey şimdiydi.</p>

  <p>"Yolculukta geçen zamana katlanmak zorunda olduğun için üzgünüm," dedi Ender. "Ama sana bir ev bulabilmem için uzun yaşamaya, bunun için de uykuya yatmaya ihtiyacım var."</p>

  <p>Kan dolaşımının durdurulması ve uykuya yatırılmak -bunu pupa devresindeki kendi uykusuyla karşılaştırdı. "Ama siz uyanınca aynı kalıyorsunuz, hiç bir şey değişmiyor."</p>

  <p>"Biz insanlar kozaya girmiyoruz. Olgunlaşma sürecimizi uyanık olarak geçiriyoruz."</p>

  <p>"Yani sizin için bu uyku doğum anlamına gelmiyor."</p>

  <p>"Hayır," dedi ender. "Geçici ölüm gibi bir şey. İçinde yanan bir kıvılcımın kaldığı külleri düşün. Ben rüya bile görmüyorum."</p>

  <p>"Benim ise tek yaptığım rüya görmek," dedi. "Irkımın bütün geçmişini görüyorum. Onlar benim annelerim ama aynı zamanda kız kardeşlerim, çünkü yaptıkları her şeyi benim de yaptığımı hatırlıyorum."</p>

  <p>Bunu anlatmak için Valentine ve Peter imgelerine 'kız kardeş' dedirtmişti. Ve Peter’ın yüzü gözüktüğünde anıya korku ve acı girdi.</p>

  <p>"Artık ondan korkmuyorum," dedi Ender. "Nefret de etmiyorum. İyi bir insan olup çıktı."</p>

  <p>Ama kovan kraliçesi ona inanmadı. Ender’in aklından Peter'la iletişim ağı üzerinden yaptığı konuşmalardaki yaşlı adam imgesini aldı ve Peter daha çocukkenki görüntüyle karşılaştırdı. Aynı kişiler olamayacak kadar farklılardı.</p>

  <p>Ve Ender haklı olduğunu biliyordu. Hegemon Peter ile canavar Peter farklı kişilerdi. Belki de durum hep böyleydi, ya da hepsi bir hayaldi. Ama canavar Peter Ender’in aklının en karanlık köşelerindeydi ve onu oradan silmesi pek mümkün değildi.</p>

  <p>Kozayı tekrar aldığı yere koyup kilitledi ve yüzeye indirilmeyi bekleyen kargonun arasına iliştirdi.</p>

  <div>
    <br/>
  </div>

  <p>Virlomi aracı karşılamaya bizzat kendisi geldi; ve hemen bu nezaketi sırf Ender’in hatırına yaptığını açıkladı. Ender'le konuşabilmek için araca bindi.</p>

  <p>Ender bunun kötüye işaret olduğunu düşündü. Yanlarına gelmesini beklerlerken Ender Valentine’a "beni burada istemiyor. Gemiye binip gitmemi istiyor," dedi.</p>

  <p>"Bekleyelim ve görelim," dedi Valentine. "Belki de sadece niyetinin ne olduğunu öğrenmek istiyordur."</p>

  <p>Virlomi içeri girdiğinde Ender Virlomi’nin Sino-Hint Savaşı’nın videolarında izlediğinden daha yaşlı olduğunu gördü. Yenilgiden sonra birkaç sene beklemiş, sonra da 16 sene boyunca bu koloniyi yönetmişti -tabi ki bunların insan üzerinde etkileri olacaktı.</p>

  <p>"Sizi bu kadar erken karşılamama izin verdiğiniz için teşekkür ederim," dedi Virlomi.</p>

  <p>"Bizi çok memnun ettin," dedi Ender. "Gelip bizi böyle bizzat karşılayarak."</p>

  <p>"Koloniye gözükmeden önce" dedi Virlomi, "seni görmem gerekiyordu. Kimseye geleceğini söylemedim."</p>

  <p>"Sana inanıyorum," dedi Ender. "Ama seçtiğin kelimeler insanların gelişimden haberdar olduğunu ima ediyor."</p>

  <p>"Hayır," dedi Virlomi. "Tanrıya şükürler olsun böyle bir dedikodu bile yok."</p>

  <p>Hangi tanrıya acaba, diye düşündü Ender. Belki de kendisinden bahsediyordur.</p>

  <p>"Albay Graff -ya da o zamanki sıfatı her neyse işte, benim için hep Albay Graff olacak- senin burayı ziyaret edeceğini söylemişti çünkü bir anne ve çocuğunun sıkıntı yaratabileceğini düşünüyordu."</p>

  <p>"Nichelle ve Randall Firth," dedi Ender.</p>

  <p>"Evet," dedi Virlomi. "Harp Okulu'na tekrar gittiğimizde -Ellis Adası, ya da adı artık her neyse- onların sorun yaratabileceklerini ben de fark etmiştim, bu yüzden endişesini haklı buldum. Anlamadığım şey neden onlarla benden daha iyi başa çıkabileceğini düşünmesi."</p>

  <p>"Böyle düşündüğünü zannetmiyorum. Belki de birkaç yararlanabileceğin fikrim olur diye böyle demiştir. Sorun yarattılar mı?"</p>

  <p>"Annesi bildiğimiz, insanlardan uzak duran sıradan bir paranoyak vakası," dedi Virlomi. "Ama çok çalışıyor ve oğluna takıntı derecesinde bağlı olsa da sapkın bir ilişkileri olmadığını gözlemledik -onu kendi yatağına almaya çalışmadı örneğin, ya da bebeklikten sonra çocuğunu yıkamadı-yani tehlike işaretleri yok. Çocuk ise çok küçük bir bebekti, neredeyse oyuncak kadardı. Ama inanılmaz derecede genç bir şekilde yürüyüp konuşuyordu. İnanılmaz derecede." "Ve küçük kalmaya devam etti," dedi Ender, "ergenliğe girene kadar. Belli bir düzeyde büyümeye devam etti ama sonra büyümesi durmadı. Şu anda da herhalde bir dev kadardır."</p>

  <p>"İki metre boyunda ve büyümesi duracakmış gibi durmuyor," dedi Virlomi. "Ama bunu nasıl bildin?"</p>

  <p>"Çünkü ebeveynlerini tanıyorum."</p>

  <p>Virlomi şaşırdı. "Graff gerçek babasının kim olduğunu biliyor ama bana söylemedi. Bana bütün bilgileri vermeyip nasıl bu durumla başa çıkmamı bekliyor?"</p>

  <p>"Sana hatırlattığım için üzgünüm," dedi Ender, "ama o zamanlarda pek de güvenilir biri sayılmazdın."</p>

  <p>"Evet," dedi Virlomi. "Ama sandım ki beni yönetici yaptığı için bana... ama neyse, hepsi geçmişte kaldı."</p>

  <p>Ender Graff’ın ölüp ölmediğini merak etti. Ona ulaşamıyordu -ama artık eskisi gibi iletişim araçlarını kullanmada önceliği yoktu ama Ender’in de yönetici olduğu ya da olmak üzere olduğu zamandaki gibi bütün araçlar emrine amade değildi.</p>

  <p>"Graff seni bilgisiz bırakmak istemedi. Ama bilgiyi bana verdi ve sana ne kadarını söyleyip söylemeyeceğime benim karar vermemi istedi."</p>

  <p>"Yani sen de mi bana güvenmiyorsun?" Sesi şakacıydı ama incinmişliğini de saklayamıyordu.</p>

  <p>"Seni tanımıyorum," dedi Ender. "Arkadaşlarıma karşı savaşa girdin. Ülkeni işgalcilerden kurtardın ama sonra kendin intikamcı bir işgalci oldun. Bu bilgiyle ne yapacağımı bilmiyorum. Bırak buna seni tanıdıkça karar vereyim."</p>

  <p>Valentine selamlaşmalarından beri ilk defa söze girdi. "Neden Ender’in geldiğini kimseye söylemediğini bize söyleme ihtiyacı hissettin?"</p>

  <p>Virlomi saygılı bir şekilde ona döndü. "Bunun benimle Randall Firth arasındaki uzun çekişmeyle ilgisi var."</p>

  <p>"Hâlâ bir çocuk değil mi o?"</p>

  <p>Virlomi acı acı güldü. "Harp Okulu mezunları birbirlerine gerçekten böyle şeyler söylüyorlar mı?"</p>

  <p>Ender gülümsedi. "Görünen o ki söylüyorlar. Bu çekişme ne zamandır devam ediyor?"</p>

  <p>"Daha 12 yaşındayken bacaksız bir hatipti ve eski yerleşimcileri ve Hintli olmayan sömürgecileri kışkırtıyordu. İlk başlarda sadece onların maskotuydu. Şimdi ise ruhani lider gibi bir şey oldu, bir..."</p>

  <p>"Bir Virlomi," dedi Ender.</p>

  <p>"Hintli sömürgeciler beni nasıl görüyorlarsa diğerleri de onu öyle görüyor, evet," dedi Virlomi. "Hiç bir zaman tanrıça olduğumu iddia etmedim."</p>

  <p>"Böyle eski mevzuları alevlendirmeyelim."</p>

  <p>"Sadece gerçeği bilmeni istiyorum."</p>

  <p>"Hayır Virlomi," dedi Valentine tekrar söze karışarak, en azından Virlomi’nin surat ifadesinden bu anlaşılıyordu. "Kasten tanrıça imgesi yarattın ve insanlar sana sorduklarında kaçamak cevaplar verdin: "Ne zamandır tanrıçalar yer yüzünde yürüyor?" "Bir tanrıça bu kadar sık başarısız olur mu?" Ve en iğrenç ve aldatıcı olanı da şu: "Sizin düşünceniz nedir?""</p>

  <p>Virlomi içini çekti. "Hiç acıman yok."</p>

  <p>"Hayır," dedi Valentine. "Acımam var, adabım yok."</p>

  <p>"Evet, dedi Virlomi. "Benim Hintlilere nasıl davrandığımı, bana nasıl taptıklarını izleyerek öğrendi. Onun grubunun ortak bir dini ya da kültürü yok. Ama herkes o şeytani kitap Kovan Kraliçesi'ni bildiği için onu kullanarak bir tane oluşturdu."</p>

  <p>"Şeytani mi?"</p>

  <p>"İçi yalan dolu. Kovan kraliçelerinin ne düşündüğünü, hissettiğini, hatırladığını ya da yapmaya çalıştıklarını kim bilebilir? Ama o lanet kitabı ezberlemiş çabuk etkilenen aptalların gözünde formikleri birer trajedi figürü olarak göstermeyi başardı."</p>

  <p>Ender gülümsedi. "Zeki çocuk."</p>

  <p>"Ne?" diye dehşetle sordu Virlomi.</p>

  <p>"Sanırım bana bunu anlatmanın sebebi, şimdi kovan kraliçelerinin varisi olduğunu düşünmesi."</p>

  <p>"Başlı başına saçmalık çünkü bizimkisi formik medeniyetinin üzerine <i>kurulmamış</i> ilk koloni."</p>

  <p>"Peki bunu nasıl beceriyor?" diye sordu Ender.</p>

  <p>"Hintli nüfusunun -%80- burada Dünya'daki kültürlerinin aynısını kurmaya çalıştıklarını iddia ediyor. Yeni bir şey yaratmaya çalışan onlarmış. Bu hareketlerine "Ganj’ın Yerlileri" adını koyacak kadar da yüzsüz. Biz Hintlilerin diğer dünyalara yerleşen çakallara benzediğimizi söylüyor -yerlileri yok edip başardıkları şeyleri ellerinden alıyormuşuz."</p>

  <p>"İnsanlar da bunu yiyorlar mı?"</p>

  <p>"Gariptir," dedi Virlomi, "çoğu ona inanmıyor. Hintli olmayan sömürgecilerin çoğu sadece onunla iyi geçinmeye çalışıyorlar."</p>

  <p>"Ama ona inanan birileri var."</p>

  <p>"Milyonlar var."</p>

  <p>"O kadar sömürgeci yok ki," dedi Valentine.</p>

  <p>"Sadece buradakilere oynamıyor," dedi Virlomi. "Yazılarını iletişim araçlarıyla yayıyor. Ganj’ın Yerlileri’nin bölümleri Dünya'daki çoğu büyük şehirde bulunuyor, hatta Hindistan’da bile var. Söylediğim gibi, milyonlarca insan..."</p>

  <p>Valentine içini çekti. "Nette "Yerliler" diye bir şey görmüştüm ama bakmamıştım, demek buymuş. Buradan çıktı yani her şey öyle mi?"</p>

  <p>"Kovan Kraliçesi'ni kutsal kitapları, formikleri de ruhani ataları kabul ediyorlar," dedi Virlomi. "Dünya'daki doktrinleri ise Randall’ın burada öğütlediğinin tam tersi şekilde. DÖH’nın dağıtılması gerektiğini, çünkü Dünya'daki bütün "yerel" ve "samimi" şeyleri yok ettiğini iddia ediyorlar. Ortakdili kullanmayı reddediyorlar. Yerel dinlere iman etmeyi tam bir şov haline getiriyorlar."</p>

  <p>"Burada ise Randall sizi tam olarak bunu yapmakla itham ediyor," dedi Ender. "Dünya'daki kültürünüze sahip çıkmakla."</p>

  <p>"Evet," dedi Virlomi. "Ama bunun tutarsız olduğunu düşünmüyor -Hint kültürü ilk olarak buradan çıkmamış. Burası yeni bir yer olduğu için asıl o ve "ganj’ın Yerlileri"nin buranın yerel kültürünü oluşturduklarını düşünüyor, bizim gibi Dünya'dan eski bir şeyi alıp onun aynısını burada uygulamıyormuş."</p>

  <p>Ender gülümsedi.</p>

  <p>"Sana komik gelir tabi," dedi Virlomi.</p>

  <p>"Hayır hayır," dedi Ender. "Sadece Graff’ın gerçek bir dahi olduğunu düşünüyordum. Yani Harp Okulu'ndaki çocuklar kadar değil tabi... ama Randall daha annesinin kucağında bir bebekken sorun çıkartacaklarını anlamış."</p>

  <p>"Ve beni kurtarman için seni yolladı."</p>

  <p>"Kurtarılmaya ihtiyacın olduğunu düşünmüyorum," dedi Ender.</p>

  <p>"Yok zaten,"dedi Virlomi. "Çoktan hallettim bile. Kulübemde bana saldırması için onu provoke ettim. Bunu videoya çektirdim, onu mahkum ettik ve sürgün cezası verdik. Dünya’ya dönecek -onunla beraber gitmek isteyen ve bu durumdan hoşnutsuz olan herkesle birlikte.</p>

  <p>"Peki senin yapmanı istediği şeyin tam da bu olduğunu hiç düşünmedin mi?"</p>

  <p>"Tabi ki düşündüm ama umrumda değil. Onunla ben uğraşmak zorunda kalmadığım sürece hiç bir şey umrumda değil."</p>

  <p>Ender içini çekti. "Tabi ki umrunda Virlomi. Orada takipçileri varsa ve Dünya’ya "yerel dünyası"olarak adlandırdığı yerden sürülerek dönerse, bu DÖH’nın dağıtılması ve Dünya’yı Peter Wiggin birleştirmeden önceki nefret ve kaos ortamına sürüklemenin temelleri atılmış olur."</p>

  <p>"Beni ilgilendirmez," dedi Virlomi.</p>

  <p>"Birkaç koloni dışında artık güç bizim neslimizin elinde değil Virlomi," dedi Ender. "Peter öldü ve yerine geçme durumu olan herkes güç aşığı zavallılar. Sence Randall Firth'le başa çıkabilirler mi?"</p>

  <p>Virlomi çekine çekine "Hayır," dedi.</p>

  <p>"Birisine vücudunun direnemeyeceğini bile bile bir virüs enjekte edersen onu öldürmüş sayılmaz mısın?"</p>

  <p>Virlomi elleriyle yüzünü kapadı. "Biliyorum," dedi. "Bilmiyormuş gibi yapmayı denedim ama biliyorum."</p>

  <p>"Hâlâ," dedi Valentine, "neden bize gelir gelmez Ender’in gelişini kimseye söylememiş olduğunu söylediğini anlamıyorum. Bu niçin önemli ki?"</p>

  <p>Virlomi ona baktı. "Çünkü duruşmasından beri Ender’i kullanıyor. Canavar babasıyla bağını saklamıyor. Babası olduğunu <i>zannettiği</i> kişiyle yani."</p>

  <p>"Ayrıntı verir misin?" dedi Valentine.</p>

  <p>"Sana 'Uzaylı Katledici Ender' adını verdi," dedi Virlomi. "Senin tarihteki en kötü savaş suçlusu olduğunu, bu dünyalardaki bütün türleri yok ettiğini söylüyor. Böylece insanlar buralara gelip evlerini ve topraklarını çalabilmişler."</p>

  <p>"Beklendik bir şey," dedi Ender.</p>

  <p>"Ve Peter’a da 'Uzaylı Katledici Ender’in Kardeşi' adını verdi. Ondan da Dünya’nın bütün yerel türlerini yok etmeye çalışmış kişi olarak bahsediyor."</p>

  <p>"Bak sen şu işe," dedi Ender.</p>

  <p>"Achilles Flandres ise canavar değilmiş -bu uzaylı katliamını destekleyen grupların propagandasıymış. Peter ve Ender’in şeytani planlarına karşı duran tek kişi olduğunu söylüyor. Seni Harp Okulu'ndayken durdurmaya çalışınca arkadaşların onu Dünya’da bir akıl hastanesine hapsetmişler. Oradan kaçıp Hegemon'un dünya diktatörü olma tehdidine karşı mücadelesine başlayınca ise Peter’ın propaganda çarkları devreye girmiş." Virlomi ofladı. "İroni ise şurada: bütün bunları anlattıktan sonra beni övüyor. Beni senin uzaylı katleden orduna karşı durmuş bir kahraman gibi gösteriyor -Han Tzu, Alai, Petra ve sana yardım etmiş herkese karşı durduğumu söylüyor."</p>

  <p>"Ama yine de sana vurdu."</p>

  <p>"Provoke edildiğini, her şeyin bir tuzak olduğunu iddia ediyor. Onun boyutlarındaki biri bana zarar vermek isteseymiş ben ölürmüşüm. Söylediğim ve kendimin de inandığım yalanları suratıma çarpmak istemiş. Onun takipçileri bu açıklamaya tamamen inanıyorlar, ya da doğru olup olmaması umurlarında bile değil."</p>

  <p>"Eh, uykudayken bile benden birilerinin yararlandığını bilmek güzel," dedi Ender.</p>

  <p>"Bu şaka değil," dedi Virlomi. "Netlerde revizyonist görüşleri giderek daha çok kabul buluyor. Graff’ın askeri mahkemesi sırasındaki saçmalıklar yine gündeme geliyor. O ...kabadayıların... cesetlerinin resimleri..."</p>

  <p>"Tahmin edebiliyorum," dedi Ender.</p>

  <p>"Araçtan inmeden bunları bilmen gerektiğini düşündüm," dedi Virlomi. "Gelmiş olduğunu biliyor olamaz. Tesadüfen senden bahsetmiş olmalı. Belki de ben de Achilles’i canavar olarak gösterdiğim için böyle yapmıştır. Sanırım Seni Achilles'ten daha kötü bir canavar olarak göstermeye çalışıyor. O Kovan Kraliçesi denen yalan dolu kitap olmasaydı saçmalığını bu kadar temellendiremezdi."</p>

  <p>"Yaptığımı söyleyerek suçladığı her şeyi yaptım," dedi Ender. "O çocuklar öldü, formikler de."</p>

  <p>"Ama sen katil değilsin. Ben de o mahkeme tutanaklarını okudum. Anladım -Harp Okulu'ndaydım, seni tanıyan kişilerle konuştum, hepimiz yetişkinlerin hayatlarımızı nasıl şekillendirdiklerini ve bizi kontrol ettiklerini biliyorduk. Kendini koruduğun zaman bunun askeri düşünüş şeklinin aşılanması olduğunu hepimiz biliyorduk."</p>

  <p>Ender birisi onu aklamaya çalıştığında hep yaptığı şeyi yaptı -dediklerini dinlemeden sözünü kesti. "Benim ne yapmamı istediğini anlamıyorum."</p>

  <p>"Gemiye geri binip gidebilirsin."</p>

  <p>"Benden bunu mu yapmamı istiyorsun?" diye sordu Ender.</p>

  <p>"Buraya işini elinden almaya gelmedi," dedi Valentine. "İşine yönelik bir tehdit değil."</p>

  <p>Virlomi güldü. "Kardeşinden kurtulmaya çalışmıyorum Valentine. Kalmak isterse buyursun. Ve kalmaya karar verirse öğütlerini dinlerim ve bundan memnun olurum. Kendi adıma konuşmam gerekirse, burada kalması benim çok işime yarar. Randall bütün nefretini sana yöneltir. Lütfen kal."</p>

  <p>"Bunu teklif etmene sevindim," dedi Ender. "Kalıyorum."</p>

  <p>"Hayır," dedi Valentine. "Böyle durumlar şiddet doğurur."</p>

  <p>"Kimseyi öldürmeyeceğime söz veriyorum Valentine," dedi Ender.</p>

  <p>"Sana <i>karşı</i> bir şiddetten bahsediyordum," dedi Val.</p>

  <p>"Ben de öyle," dedi Ender.</p>

  <p>"Eğer kalabalığı seni linç etmeye teşvik ederse-"</p>

  <p>"Hayır," dedi Virlomi. "O açıdan korkmanıza gerek yok. Onu tamamen koruruz"</p>

  <p>"Kimse kimseyi tamamen koruyamaz," dedi Valentine.</p>

  <p>"Virlomi’nin emrindekilerin işlerini çok iyi yapacağına eminim," dedi Ender. "Dediğim gibi, davetini kabul ediyorum. Şimdi yüzeye çıkalım, olur mu?"</p>

  <p>"Sen bilirsin," dedi Virlomi. "Yanımda olman güzel. Ama seni uyardım ve gemi burada olduğu sürece gitmekte serbestsin. Randall öfkesini sana yöneltince bu hoşuna gitmeyecek. Kelimeleri çok etkili kullanabiliyor."</p>

  <p>"Sadece kelimeleri mi?" diye sordu Ender. "Şiddet yanlısı değil mi?"</p>

  <p>"Şimdiye kadar böyleydi," dedi Virlomi.</p>

  <p>"O zaman güvendeyim," dedi Ender. "Teşekkürler. Lütfen geldiğimi herkese bildir. Kim olduğumu iyi bilsinler."</p>

  <p>"Emin misin?"</p>

  <p>"Deliler hep kendilerinden emindir," dedi Valentine.</p>

  <p>Hepsi bir ağızdan güldüler.</p>

  <p>"Bu akşam yemeğinde bana katılmanı teklif ederdim," dedi Virlomi, "ama insanlarım arasında az yemeye özen gösteriyorum ve Hindu olarak sadece vejetaryen yemekler yiyorum."</p>

  <p>"Harika," dedi Valentine.</p>

  <p>"Bize saati ve yerini söylesen yeter, kesinlikle geleceğiz," dedi Ender.</p>

  <p>Vedalaştıktan sonra Virlomi gitti.</p>

  <p>Valentine hem öfkeli hem de üzgün bir şekilde Ender’e "buraya senin ölmeni izleyeyim diye mi beni getirdin?" diye sordu.</p>

  <p>"Ben seni bir yere getirmedim," dedi Ender. "Kendin geldin."</p>

  <p>"Sorumun cevabı bu değil."</p>

  <p>"Herkes ölür Valentine. Annem ve Babam da öldüler. Peter öldü. Graff da şu anda büyük ihtimalle ölmüştür."</p>

  <p>"Seni tanıdığımı unutuyorsun Ender," dedi Valentine. "Sen ölmeye karar verdin. Bu çocuğu seni öldürmesi için kışkırtmaya karar verdin."</p>

  <p>"Neden böyle düşünüyorsun?"</p>

  <p>"Parola olarak seçtiğin isimler ortada! Suçluluk duygusuyla yaşayamıyorsun."</p>

  <p>"Suçluluk değil Val," dedi Ender. "Sorumluluk."</p>

  <p>"Çocuğa kendini öldürtme,"dedi Valentine.</p>

  <p>"Kimseye bir şey yaptırmayacağım, oldu mu?"</p>

  <p>"Evde kalıp Peter’ın dünyayı ele geçirmesini izlemeliydim."</p>

  <p>"Hayır Valentine. Uzay-zamanda çok daha ilginç bir yolculuktayız."</p>

  <p>"Senin gibi hayatımı uyuyarak geçirmeyeceğim Ender. Yapacak işlerim var. Tarih kitaplarımı yazacağım. Ölme isteğiyle yanıp tutuşmuyorum."</p>

  <p>"Ölmek isteseydim," dedi Ender, "Bonzo Madrid ve arkadaşlarının beni Harp Okulu'nun tuvaletinde döverek öldürmelerine izin verirdim."</p>

  <p>"Seni tanıyorum," dedi Valentine.</p>

  <p>"Beni tanıdığını zannettiğini biliyorum," dedi Ender. "Ve ölürsem bunu tercih ettiğimi düşüneceksin. Gerçek ise çok daha karmaşık. Bir asker bazen galibiyet elde etmek için kendini tehlikenin önüne atmalıdır."</p>

  <p>"Bu senin savaşın değil," dedi Valentine.</p>

  <p>Ender güldü. "Hepsi benim savaşım."</p>
</body>
</html>