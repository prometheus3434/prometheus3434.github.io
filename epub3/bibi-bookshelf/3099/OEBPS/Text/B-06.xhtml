<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="6">•6•</h2>

  <p><b>Alıcı:</b> GovNom%<a href="mailto:Kolonil@colmin.gov">Koloni1@colmin.gov</a></p>

  <p><b>Gönderen:</b> GovAct%<a href="mailto:Kolonil@colmin.gov">Koloni1@colmin.gov</a></p>

  <p><b>Konu: </b>Koloninin ismi</p>

  <div>
    <br/>
  </div>

  <p>Buraya sürekli Koloni 1 demenin bir süre sonra bıktırıcı olacağı konusunda size katılıyorum. Siz koloni geminizle 50 yıl sonra buraya geldiğinizde adını yeniden değiştirmek yerine şimdi değiştirmenin daha mantıklı olacağını düşünüyorum.</p>

  <p>“Prospero” öneriniz buraya şu anda çok uygun kaçmıyor. Neredeyse gün aşırı eski savaşçı pilotlarını gömüyoruz. Bu sırada zenobiyologlarımız da soluduğumuzda damarlarımızı delip iç kanamadan ölümümüze yol açan uçan solucanlara karşı bir ilaç bulmaya çalışıyorlar.</p>

  <p>Sel (zenobiyolog) son buldukları ilacın süreci yavaşlatıp bize zaman kazandıracağı konusunda beni temin ediyor. Yani geldiğiniz zaman burada gerçekten de bir koloni bulma şansınız var. Solucanlar hakkında sorularınız var ise kendisine şu adresten ulaşabilirsiniz: SMenach %Koloni1@colmin.gov/xbdiv.</p>

  <p>Benim adresim aynı zamanda ünvanım ama adım Vitaly Kolmogorov ve bir Amiralim. Sizin bir isminiz var mı? Bu elektronik postaları kime gönderiyorum?</p>

  <div>
    <br/>
  </div>

  <p><b>Alıcı:</b> GovAct%<a href="mailto:Kolonil@colmin.gov">Kolonil@colmin.gov</a></p>

  <p><b>Gönderen:</b> GovNom%<a href="mailto:Kolonil@colmin.gov">Kolonil@colmin.gov</a></p>

  <p><b>Konu:</b> "Koloninin ismi'ne Cevap</p>

  <div>
    <br/>
  </div>

  <p>Sayın Amiral Kolmogorov,</p>

  <p>Zenobiyoloğunuz Sel Menach tarafından solucan probleminin tamamen kontrol altına alındığının anlatıldığı raporları okuyunca çok rahatladım. Solucan onun adıyla anılıyor ama asıl adı bu uzaylı türün adlandırılmasında Latince’nin kullanılmasıyla ilgili, komitenin bitmek bilmeyen tartışmaları sırasında verilecek. Bazıları her koloni dünyası için farklı bir ismin kullanılması gerektiğini düşünüyor; kimileri kolonilerin hepsinde bir standardizasyondan yana; kimileri her gezegene ait türler ile formik ana gezegeninden gelip bütün koloni dünyalarına yayılan türler arasında dilsel bir fark olması gerektiğini savunuyorlar. Siz asıl işi yapıp yabancı bir ekosferde bir köprü başı oluşturmaya çalışırken DünyadaDoğanlar kendilerini işte böyle işlerle meşgul oluyorlar.</p>

  <p>Koloninin ismi hakkındaki araştırmamla ben de problemin bir parçası oluyorum. Lütfen bu konuda zamanınızı harcadığım için beni affedin; ama yine de bu yapılmalı ve siz benim sömürgecileriniz ve Bakanlık ve çalışanları (ben dâhil) arasındaki ilişkilere zarar verecek bir pot kırmamı daha önce engellemiştiniz. Prospero’nun çok da iyi bir isim olmadığı konusunda haklısınız ama anlayamadığım bir sebepten dolayı William Shakespeare’in “Fırtına”sından bir isim kullanmak istiyorum. Belki doğrudan Fırtına’yı kullanmalıyız ya da Miranda ya da Ariel. Caliban’ın iyi bir seçim olmayacağını düşünüyorum. Gonzalo? Sycorax?</p>

  <p>Benim ismime gelince, sömürgecilerinizin adımı öğrenip öğrenmemeleri gerektiği, çetrefilli bir konu. Size, “pratikte” yönetici olan birine bile söylemem yasak. Bu sırada ismim hakkında netlerde sprekülasyonlar dönüyor, hem de Koloni 1’in yöneticisi olduğum gerçeği hiç önemsenmeden. Bu bilgi maalesef size iletilmeyecek. Sizi kandırdıkları ya da habersiz bıraktıkları gerçeğini umursamıyorlar -yönetici olarak 40 yıl içerisinde ColMin’den bilgi aldığımda bunu aklımda tutacağım. Tabi eğer önce bu saçma uygulamayı kaldırtamazsam.</p>

  <p>Sanırım güç sahibi kişiler 13 yaşındaki bir çocuğun koloninizin yöneticisi olarak atanmasının sömürgeciler arasında moral bozukluğuna yol açacağını düşünüyorlar. Gerçi daha varmamıza 40 yıl var. Aynı zamanda kimileri de galip kumandanın yönetici olmasının moral yükselteceği görüşündeler. Onlar karar vere-dursun, ben sizin çıkarım yapma yeteneğinize ve sağduyunuza güveniyorum.</p>

  <div>
    <br/>
  </div>

  <p></p>

  <p><b>Alıcı:</b> GovNom%<a href="mailto:Kolonil@colmin.gov">Koloni1@colmin.gov</a></p>

  <p><b>Gönderen: </b>GovAct%<a href="mailto:Kolonil@colmin.gov">Koloni1@colmin.gov</a></p>

  <p><b>Konu:</b> "Koloninin ismi"ne Cevap</p>

  <div>
    <br/>
  </div>

  <p>Sevgili Yönetici-Adayı Wiggin,</p>

  <p>Dilekçen sonucu ColMin’in bu kadar çabuk hareket edip sömürgecilerin yöneticilerin takdiri ile netlere sınırsızca bağlanmaları için bant genişliğini arttırmalarından etkilendim.</p>

  <p>İlk düşüncem yolcu-yöneticilerinin kim olduğunu kolonideki herkese söylemekti. Ender Wiggin ismi burada takdir ediliyor. Kendi zaferimizden sonra senin savaşlarını incelemiş ve senin namına hangi askeri rütbenin yeterli olabileceğini tartışmıştık. Ama aynı zamanda askeri mahkemenin Albay Graff ve Amiral Rackham hakkındaki raporlarını da inceledim. İtibarın zarar gördü ve sömürgeciler tam insanlığın evine bağlanma fırsatı yakalamışken onların içine senin bir kahraman mı yoksa sosyopat mı olduğun kuşkusunu yerleştirmek istemiyorum. Bütün askerler ve pilotlar senin bir kahraman olduğundan emin ama 50 yıllık yolculuğumuz süresince senin emrinde savaşmamış çocuklar doğacak.</p>

  <p>Bana isim listesini gönderdiğinde kendimi Fırtına’yı yeniden okumak zorunda hissettiğimi itiraf etmeliyim. Sycorax çok iyi! Ve oyunda nasıl belirsizse, durumumuz için de o kadar uygun. Haritada gözükmeyen adayı büyüyle zenginleştiren cadı, yani Caliban’ın annesi- Sycorax bir zamanlar bu dünyayı yönetmiş ama artık ortalarda olmayan kovan kraliçesi için uygun bir isim olurdu. Arkasında pek çok eser ve... tuzak bırakan.</p>

  <p>Zenobiyoloğumuzun -hayatlarımızı kurtarmasına rağmen övgüleri dinlemek istemeyen fevkalade bir genç adam- dediğine göre solucanlar yüzünden formik cesetleri kalbura dönmüşler. Görünen o ki formiklere o kadar harcanabilir gibi davranılmış ki hastalığı kontrol etmek ya da engellemek için kimse bir şey yapmamış. Nasıl büyük bir kayıp! Neyse ki Sel solucanların hayat döngülerinin belli bir aşamasında belirli bir bitki türüyle beslenmeleri gerektiğini keşfetti. O bitki türünü tamamen ortadan kaldırmanın bir yolunu arıyor. Buna ekolojik tahribat adını veriyor -büyük bir biyolojik suç. Suçluluk duygusu onu kemiriyor. Ama alternatifimiz ya sürekli aşı olmak ya da çocuklarımızın genlerini değiştirip kanlarımızı solucanlar için zehirli bir hale getirmek.</p>

  <p>Kısaca Prospero demek Sel demek. Kovan kraliçesi Sycorax’tı. Formikler Caliban. Şimdiye kadar Ariel’in kim olduğu ortaya çıkmadı, ama burada her tür doğurgan yaşta kadın var. Çiftleşme amacı ile kura çekmek üzereyiz. Hile yapıp bir eş aldığım düşünülmesin diye ben dâhil olmadım. Kimse bu romantik olmayan gönülsüz planı sevmiyor -ama az sayıdaki üreme gücümüzü iyi kullanmak için bir metot geliştirmeyi oyladık ve Sel çoğunluğu bunun yapılacak doğru şey olduğuna ikna etti. Burada yapmak, kırılmak ve redde zamanımız yok.</p>

  <p>Burada kimseyle, hatta Sel’le bile konuşamadığım için seninle konuşuyorum. Benim onun sırtına bindireceğim ekstra yüke ihtiyacı yok, omuzları yeterince dolu.</p>

  <p>Bu arada senin geminin kaptanı, senin hiç bahsini bile geçirmeden bana Koloni 1’in nasıl yönetileceğine dair emirler verebileceğini zannediyor. Bunu bilmen gerektiğini düşündüm. Özellikle buraya vardıktan sonra kendini sanki senin vekilinmiş gibi gören biriyle uğraşmak istemiyorsan bence şu an gerekli adımları atmalısın. Bana sanki tam bir “barış adamı”ymış gibi geliyor -sadece savaş yokken askerde inkişaf eden bir bürokrat. Çünkü gerçek düşmanı onun istediği bir pozisyonda olan herkes. En çok da senden nefret ediyor. Arkana bak; barış adamı elinde bıçakla hep orada olmaya çalışır.</p>

  <p class="p8">-Vitaly Denisovitch</p>

  <p></p>

  <p><b>Alıcı:</b> GovAct%<a href="mailto:Kolonil@colmin.gov">Koloni1@colmin.gov</a></p>

  <p><b>Gönderen:</b> GovNom%<a href="mailto:Kolonil@colmin.gov">Koloni1@colmin.gov</a></p>

  <p><b>Konu:</b> "İsmi buldum"a cevap</p>

  <div>
    <br/>
  </div>

  <p>Sevgili Vitaly Denisovitch,</p>

  <div>
    <br/>
  </div>

  <p>Buldum: Shakespeare. Hem gezegen hem de ilk yerleşim biriminin adı. Sonraki yerleşim birimlerini de Fırtına’nın ve diğer oyunlarının karakter isimlerinden seçebiliriz.</p>

  <p>Bu sırada bir amirale Cawdor’lu Thane adını verebiliriz. Böylece bu bizim için sonsuz hırsın kaçınılmaz sonuçlarını hatırlatıcı bir özellik taşır.</p>

  <p>Shakespeare ismini kullanmamız konusunda ne düşünüyorsun, uygun mu? İnsan ruhunu harika tasvir etmiş bir yazarın adının yeni bir dünyaya verilmesi bence çok yerinde olur. Ama bunun çok İngiliz tarzı olduğunu düşünüyorsan, yani çok fazla belli bir kültüre ait gibi geliyorsa, başka bir hatta düşünmeye başlayacağım.</p>

  <p>Güvenin için minnettarım. Umarım bu yolculuk boyunca aynı şekilde devam eder, gerçi zaman genleşmesi yüzünden mesajlarımızın gönderilmesi ve teslim alınması haftalar sürecek ama olsun. Tabi bu uyumayacağım anlamına geliyor-orada 15 yaşında olmayı 13 yaşında olmaya tercih ediyorum.</p>

  <p>Ve yolculuğun 50 yıl sürmeyeceğini biliyorsun, 40 yıl civarı sürecek -gemilere güç sağlayan yumurtalarda ve gemilerin eylemsizlik kalkanında geliştirmeler yapıldı. Böylece sistemde istediğimiz gibi yavaşlayıp hızlanabilir ve izafi hızlarda daha çok zaman geçirebiliriz. Bütün teknolojimizi formiklerden almış olabiliriz ama bu onları geliştirmeyeceğimiz anlamına gelmiyor.</p>

  <p class="p8">-Ender</p>

  <p></p>

  <p><b>Alıcı:</b> GovNom%<a href="mailto:Kolonil@colmin.gov">Kolonil@colmin.gov</a></p>

  <p><b>Gönderen:</b> GovNom%<a href="mailto:Kolonil@colmin.gov">Kolonil@colmin.gov</a></p>

  <p><b>Konu:</b> "Koloninin ismi"ne cevap</p>

  <div>
    <br/>
  </div>

  <p>Sevgili Ender,</p>

  <div>
    <br/>
  </div>

  <p>Shakespeare herkese mal olmuş bir isim ama artık özellikle kolonimize. İsimden birkaç sömürgeciye bahsettim ve umursayanlar ismi çok beğendi.</p>

  <p>Sayımızı arttırmak için siz gelene kadar hayatta kalmak için elimizden geleni yapacağız. Ama savaşa kadar sürmüş kendi yolculuğumu hatırlıyorum: İki yılınız bizim 40 yılımızdan daha uzun geçmiş gibi hissedeceksiniz. Biz bir şey yapıyor olacağız. Sizin ise siniriniz bozulacak ve sıkılacaksınız. Uykuyu tercih edenler daha mutlu olmuşlardı. Yine de 13 yerine 15 yaşında burada olmak istemen bilgece bir tercih. Yaptığın fedakârlığı senden daha iyi anlıyorum.</p>

  <p>Birkaç ayda bir sana rapor göndereceğim -sana her iki günde bir gelecek. Böylece sömürgecilerin kim olduğunu ve köyün tarımsal, sosyal ve teknolojik olarak nasıl işlediğini anlayabileceksin. Aynı zamanda başarılarımızı ve üstesinden geldiğimiz şeyleri de anlatacağım. Buranın ileri gelenlerini sana tanıtmak için de elimden geleni yapacağım. Ama kendilerini gözetleniyor hissetmesinler diye bunu onlara söylemeyeceğim. Vardığında lütfen sana anlattığım şeyleri bildiğini hissettirme. İnsanlar senin sezgilerinin çok iyi olduğunu düşünecekler. Böyle bir itibara sahip olmak iyi bir şey.</p>

  <p>Amiral Morgan için ben de aynısını yapardım, zira kumandayı onun alması gayet olası -gemindeki askerler sana değil ona hesap verecekler ve eğer onları yasal olmayan bir şekilde gezegenimize bırakmak isterse unutma ki en yakın yasa uygulayıcı yer 40 yıl uzaklıkta. Sömürgecilerimiz silahsız ve askeri eğitimleri yok, bu yüzden herhangi bir direnişle karşılaşmaz.</p>

  <p>Ama Amiral Morgan buradaki koşulları resmi raporlarda belirttiğimin çok ötesinde bir şekilde zorluyor ve bana emirler göndermeye devam ediyor. Aynı zamanda sorularını onu tatmin edici bir şekilde cevaplamadığımı düşünüp gitgide asabileşiyor (oysa bütün mantıklı soru ve ricalarını elimden geldiğince cevaplamaya çalıştım). Korkarım geldiğinde kontrol onda olursa ilk iş olarak beni görevden alacak. Neyse ki demografik durum siz gelmeden öleceğimi bildiriyor, o yüzden pek sorun değil.</p>

  <p>13 yaşında olabilirsin ama en azından yabancılara önderlik edemeyeceğini,ya zorlayabileceğini ya da parayla ayartabileceğinin farkındasın.</p>

  <p class="p8">-Vitaly</p>

  <p>Saatlerdir mikroskopla uzaylı küfüne bakmaktan Sel Menach’ın sırtı ve boynu ağrıyordu. Eğer buna devam edersem daha 35 yaşıma gelmeden yaşlı bir kocakarı gibi iki büklüm olacağım.</p>

  <p>Ama tarlada çalışsaydı da aynısı olacaktı. Sürekli çapalayacak, asmaların mısırları geçip güneşi bloke etmesini engellemeye çalışacaktı. Orada da iki büklüm olurdu. Ten rengi de kahverengiye dönerdi. Bu vahşi güneşin altında bir ırkı diğerinden ayırt etmek güçtü. Tıpkı gelecekten bir kesit gibiydi: Dünya'daki her ırktan cerrah, jeolog, zenobiyolog ve iklimbilimci -ve bir zamanlar bu gezegende yaşamış düşmanları öldürebilsinler diye aynı zamanda savaş pilotları- olmak için seçilmiş personel. Şimdi savaş da bitmişken kendi aralarında birliktelikler kuracaklardı ve üç, belki iki nesil sonra burada ırk ya da ulusal kök diye bir şey kalmayacaktı.</p>

  <p>Yine de her koloninin kendi görünüşü ve U.F. ortakdilinin kendi aksanı vardı ki bu da birkaç yazım değişikliği dışında İngilizce’nin aynısıydı. Sömürgeciler dünya dünya dolaşmaya başladıktan sonra yeni kümeler oluşmaya başlardı. Bu sırada Dünya’da bütün eski ırklar, uluslar ve diller varlığını sürdürmeye devam ederdi. Zaman geçtikçe sömürgecilerle DünyadaDoğanlar arasındaki fark daha da açılır ve önemli olurdu.</p>

  <p>Bu benim sorunum değil, diye düşündü Sel. Geleceği görebiliyorum, herkes görebilir; ama Dünya'dan gelen tahıl mahsûllerine zarar veren küfü yok etmenin bir yolunu bulmazsam şu an Shakespeare adı verilen bu gezegende bir gelecek olmayacak. Tahıllar da dâhil olmak üzere Dünya’nın çimlerinin genetik bir benzeri yokken sadece çime özel bir küf nasıl olabilir ki?</p>

  <p>Afraima seradaki test bahçesinden daha çok örnek getirdi. Çok ironikti -savaş uçakları eşliğinde nakil gemisinin içinde getirilmiş yüksek-kalite tarım ekipmanları vardı ama bozuldukları zaman yedek parçaları yoktu. 50 yıl boyunca bulamazlardı. Eğer yeni yıldız sürüşü koloni gemisini gerçekten hızlandırabilirse belki 40. Onlar buraya varana kadar biz ormanda yaşıyor olabiliriz. Teknolojik hiç bir aletimiz kalmamış olabilir.</p>

  <p>Ya da sorunsuz yetişip gelişebilsinler diye bitkilerimizi buraya adapte etmenin bir yolunu bulurum, çok büyük yemek stoklarımız olur ve bu da bize teknolojik altyapı tesisi kurabilmemiz için gerekli boş zamanı kazandırır.</p>

  <p>Çok yüksek seviye teknolojiye sahibiz -ama altında bunu tutacak bir şey yok. Eğer düşersek, dibe kadar düşeriz.</p>

  <p>"Şuna bak," dedi Afraima. Görev bilinciyle Sel kendi mikroskobundan kafasını kaldırıp onunkine baktı.</p>

  <p>"Ne görüyorsun?" diye sordu.</p>

  <p>"Benimle oyun oynama."</p>

  <p>"Bağımsız bir onaylama istiyorum. Sana hiç bir şey söyleyemem."</p>

  <p>Demek bu önemli bir şeydi. Daha dikkatli baktı. "Bu, mısır yaprağının bir bölümü... Steril kısımdan, yani tamamen temiz."</p>

  <p>"Ama değil," dedi Afraima. "Bu örnek D-4'ten."</p>

  <p>Sel o kadar rahatlamıştı ki ağlamaya başladı; yine de aynı zamanda sinirlenmişti de. Sinir üstün geldi. "Hayır değil," dedi keskince. "Örnekleri karıştırmışsın."</p>

  <p>"İlk başta ben de öyle sandım," dedi Afraima. "Bu yüzden geri gittim ve D-4'ten yeni bir örnek aldım. Ve sonra tekrar. Bu üçüncü kez kontrolüm."</p>

  <p>"Ve D-4 yerel malzemelerle yapılabilir. Afraima, başardık!"</p>

  <p>"Daha horozibiğinde işe yarıyor mu diye kontrol etmedim bile."</p>

  <p>"Bu şansımızı zorlamak olurdu."</p>

  <p>"Ya da kazanmış olurduk. Sence Tanrı bizim burada başarılı olmamızı <i>istiyor</i> olabilir mi?"</p>

  <p>"Bu küfü biz buraya gelmeden yok edebilirdi de," dedi Sel.</p>

  <p>"Afferim, bize verdiği hediyeyi böyle karşıla ve onu sinirlendir."</p>

  <p>Şaka yapıyordu ama doğruluk payı da vardı. Afraima katı bir Yahudi'ydi -üreme konusunda oylama yaptıklarında adını İbranice’de "doğurgan" anlamına gelen bir isimle değiştirmişti. Tanrı’nın bunun karşılığında ona Yahudi bir koca nasip etmesini umuyordu. Bunun yerine yönetici onu basitçe sömürgecilerin arasındaki tek dinsel inançlarına sadık Yahudi’nin yanında çalışmaya sevk etmişti. Yönetici Kolmogorov'un dine saygısı vardı. Sel’in de öyle.</p>

  <p>Ama Tanrı’nın burayı bilip bilmediğinden emin olamıyordu. İncil’de yazanlar ya sadece Sel’e yerel türler gibi gelen belirli bir güneş, ay ve dünya hakkındaysa -ya sadece onlar Tanrı’nın yarattıklarıysa? Bu dünyalar da buradaki bazı canlı türleri gibi uzaylı tanrıların ya da üç yanlı simetrinin yaratımlarının sonucu olabilirdi belki?</p>

  <p>Aynı işlemleri uyguladıkları horozibiği örnekleriyle tekrar laboratuvara döndüler. "Demek çözdük -en azından başlangıç için iyi sayılır."</p>

  <p>"Ama hazırlaması çok uzun sürüyor," dedi Afraima.</p>

  <p>"Bu bizim sorunumuz değil. Artık hangisinin işe yaradığını bildiğimize göre kimyagerler bunun nasıl daha hızlı ve daha çok sayıda üretilmesi üzerinde uğraşabilirler. İki bitkiye de zarar vermemiş gibi duruyor değil mi?"</p>

  <p>"Siz bir dahisiniz Dr Menach."</p>

  <p>"Hayır doktor."</p>

  <p>'"Doktor"' kelimesini tür kurtaran keşifler yapabilen insan' olarak tanımlıyorum."</p>

  <p>"Bunu özgeçmişimde kullanırım."</p>

  <p>"Hayır," dedi Afraima.</p>

  <p>"Hayır mı?"</p>

  <p>Eliyle Sel’in kolunu tuttu. "Doğurgan dönemime yaklaşıyorum doktor. Bu alanda sizin tohumunuzu istiyorum."</p>

  <p>Buna mizahi bir şekilde yaklaşmaya çalıştı. "Sırada ne var, Neşideler Neşidesinden atıflar mı yapmaya başlayacaksın?"</p>

  <p>"Bir aşk ilişkisi teklif etmiyorum, Dr. Menach. Sonuç olarak birlikte çalışıyoruz ve ben Evenezer'le evliyim. Bebeğin onun olmadığını bilmek zorunda değil."</p>

  <p>Görünüşe göre bunun üzerinde epey düşünmüştü. Sel şimdi gerçekten utanmıştı. Ve hayal kırıklığına uğramıştı. "Beraber çalışmalıyız Afraima."</p>

  <p>"Bebeğimin en iyi genlere sahip olmasını istiyorum."</p>

  <p>"Peki," dedi Sel. "Sen burada kal ve adaptasyon çalışmalarını yönet. Ben gidip tarlalarda çalışacağım."</p>

  <p>"Ne demek istiyorsun? Bu işi yapabilecek bir sürü insan zaten var."</p>

  <p>"Ya seni kovacağım ya kendimi. Bundan sonra artık beraber çalışamayız."</p>

  <p>"Ama kimsenin bilmesine gerek yok!"</p>

  <p>"Zina yapmayacaksın," dedi Sel. "Güya inanıyor geçiniyorsun."</p>

  <p>"Ama Medyen’in kızları-"</p>

  <p>"Çocuk yapmak aile dışından biriyle evlenmekten daha önemli diye babalarıyla beraber oldular" dedi Sel ve içini çekti. "Tek eşliliğin kurallarına tamamen saygı göstermek de çok önemli. Aksi halde koloninin içinde kadınlar üzerinden anlaşmazlıklar çıkar."</p>

  <p>"Peki, her şeyi unut o zaman" dedi Afraima</p>

  <p>"Bunu yapamam" dedi Sel.</p>

  <p>"O zaman neden-''</p>

  <p>"Ben kurada kaybettim Afraima. Artık çocuğum olması yasal değil. Özellikle de başka bir erkeğin eşini çalarak. Ama aynı zamanda libido bastırıcı da alamam çünkü bu dünyadaki yaşam türleri üzerindeki çalışmamı sürdürebilmem için enerjik olmam gerekiyor. Ve artık senin de burada kalmana izin veremem, kendini bana sunduğun için.</p>

  <p>"O sadece bir <i>fikirdi,"</i> dedi Afraima. "Benim yardımıma ihtiyacın var."</p>

  <p>"Birisinin yardımına ihtiyacım var"dedi Sel. "Bu sen olmak zorunda değilsin."</p>

  <p>"Ama insanlar beni neden kovduğunu merak edecekler. Evenezer aramızda bir şeyler olduğunu düşünecek."</p>

  <p>"Bu senin sorunun."</p>

  <p>"Ya onlara beni hamile bıraktığını söylersem?"</p>

  <p>"Kesinlikle kovuldun. Tam şimdi. Değiştirilemez şekilde."</p>

  <p>"Şaka yapıyordum!"</p>

  <p>"Aklını başına al. Babalık testi var. DNA. Diğer yandan kocan alay konusu olur ve bütün erkekler eşinin kendisine çocuk versin diye başkasına sunup sunmadığından şüphelenirler. Bu yüzden kovuldun. Herkesin iyiliği için."</p>

  <p>"Eğer bunu bu kadar açık hale getiriyorsan, sanki gerçekten yapmışız gibi insanların evliliğe olan güveni sarsılacak!"</p>

  <p>Sel sera zeminine oturdu ve suratını elleriyle kapadı.</p>

  <p>"Özür dilerim," dedi Afraima. "Dediklerimin sadece yarısını kast etmiştim."</p>

  <p>"Yani evet deseydim şaka yaptığını söyleyip zinayı kabul ettiğim için <i>beni</i> aşağılanmış bir şekilde mi bırakacaktın?"</p>

  <p>"Hayır," dedi Afraima. "Ben zina yapardım. Sel, sen en zekimizsin ve herkes bunun farkında. Senin çocuk yapamıyor olman haksızlık. Doğru değil. Havuzda senin genlerine de ihtiyacımız var."</p>

  <p>"Genetik argüman bu," dedi Sel. "Ama sosyal argüman da var. En iyi sosyal düzenlemenin tek eşlilik olduğu tekrar tekrar kanıtlandı. Olay genler değil, çocuklar -onların devam ettirmesini istediğimiz bir sosyal düzende büyümeliler. Bunu <i>oyladık."</i></p>

  <p>"Ve ben de senin çocuğunu taşımak için oy veriyorum. Sadece bir tane."</p>

  <p>"Lütfen çık," dedi Sel.</p>

  <p>"İkimiz de Yahudi olduğumuz için mantıklı insanlarız."</p>

  <p>"Lütfen git. Kapıyı arkandan kapat. Yapacak işim var."</p>

  <p>"Beni böyle başından savamazsın," dedi. "Bu koloniye zarar verir."</p>

  <p>"Seni öldürmek de öyle," dedi Sel. "Ama burada kalıp bana işkence ettikçe bunu gözümde çekici hale getiriyorsun."</p>

  <p>"Buna işkence demenin sebebi beni istemen."</p>

  <p>"Vücudum insan ve erkek," dedi Sel, "ve dolayısıyla tabi ki sonuçlarını umursamadan çiftleşme davranışında bulunmak istiyorum. Kararımı değiştirilemez biçimde vermiş olmam sevindirici zira kafam mantıksal işlevini giderek kaybediyor. Penisimi keserek kararımı acı bir gerçekliğe dönüştürtme bana."</p>

  <p>"Ne yani? Öyle ya da böyle kendini hadım ediyorsun. Ben de dişi bir insanım ve bana en iyi çocuğu verecek eşi arzuluyorum."</p>

  <p>"O zaman zina yapmak istiyorsan büyük, güçlü ve sağlıklı birini bul, ama sizi yakalarsam şikâyet ederim."</p>

  <p>"Akıl. Aklını istiyorum."</p>

  <p>"Çocuk büyük ihtimalle benim suratımı senin aklını alırdı. Şimdi git ve D-4’e uyguladığımız yöntemin raporlarını kimyagere götür."</p>

  <p>"Kovulmadım mı?"</p>

  <p>"Hayır," dedi Sel. "Ben istifa ediyorum. Tarlalara gidiyorum ve sen burada kalıyorsun."</p>

  <p>"Ben yedek zenobiyoloğum. Bütün işi ben yapamam."</p>

  <p>"Bunu beraber çalışabilmemizi imkânsız hale getirmeden önce düşünecektin."</p>

  <p>"Küçük bir kaçamak yapmaktan kaçınan bir erkeği ilk defa görüyorum."</p>

  <p>"Koloni artık benim hayatım, Afraima. Senin de öyle. Kendi kabına pisleyemezsin. Bundan daha açık anlatamam."</p>

  <p>Afraima ağlamaya başladı.</p>

  <p>"Tanrı’nın beni böyle cezalandırmasına yol açacak ne yaptım?" dedi Sel. "Sırada ne var? Firavun'un fırıncısı ve uşağının rüyalarını mı yorumlayacağım?"</p>

  <p>"Üzgünüm," dedi Afraima. "Zenobiyolog olarak sen burada kalmalısın, bu işte tam bir dâhisin. Ben nereden başlayacağımı bile bilmezdim. Şimdi her şeyi mahvettim."</p>

  <p>"Evet, öyle," dedi Sel. "Ama çözümlerim konusunda haklısın. Senin fikrin kadar zarara yol açabilirler. O yüzden şöyle yapalım."</p>

  <p>Gözleri hâlâ yaşlı bir şekilde Afraima Sel’in konuşmasını bekledi.</p>

  <p>"Hiçbir şey," dedi. "Bir daha bundan bahsetmeyeceksin. Asla. Bana dokunmayacaksın. Etrafımdayken düzgün kıyafetler giyeceksin. İletişimimiz işle sınırlı olacak. Bilimsel dili kullanacağız ve resmi konuşacağız. İnsanlar birbirimizden nefret ettiğimizi düşünecekler. Çünkü bu işi yapmak zorundayım ve libido bastırıcı kullanamam. Tamam mı?"</p>

  <p>"Tamam."</p>

  <p>"Koloni gemisinin yeni bir zenobiyologla gelmesini ve bu berbat işten kurtulmama daha 40 yıl var."</p>

  <p>"Seni üzmek istememiştim. Mutlu olursun sanmıştım."</p>

  <p>"Hormonlarım mutlu oldu da. Duydukları en güzel fikir olduğunu düşündüler."</p>

  <p>"Şimdi kendimi daha iyi hissediyorum."</p>

  <p>"Gelecek 40 yılı benim için tam bir cehenneme çevirdiğin için mi?"</p>

  <p>"Saçmalama," dedi Afraima. "Çocuğum olur olmaz şişmanlayacağım ve çekici olmayacağım. Zaten buraya gelip sana yardım edemeyecek kadar meşgul olacağım. Çocuk yapmak en önemli şey, değil mi? Nasılsa yeni nesil eğitmen için sana bir çırak yetiştirecektir. Senin en fazla birkaç ay canını sıkar. En fazla bir sene."</p>

  <p>"Demesi kolay."</p>

  <p>"Gerçekten üzgünüm Dr Menach. Bilim adamı olduğumuz için insan üremesini de hayvanlarınki gibi düşünmeye başladım. Evenezer’e sadakatsizlik etmek istemedim, sizi mutsuz etmek de. Sadece bir tutku seline kapıldım. Bir çocuğum olacaksa bunun sizden olmasını istedim, yapmaya değer bir çocuk olurdu. Ama hâlâ rasyonel bir insanım. Bir bilim adamı. Dediğiniz gibi yapacağım -bir iş ilişkisi. Sanki birbirimizi sevmiyormuş ve arzulayamazmışız gibi. Çocuğum olup bu işten çıkmak zorunda kalana kadar çalışmama izin verin."</p>

  <p>"Peki. Git formülü kimyagere götür ve bir sonraki problemi çözmeye çalışırken beni yalnız bırak."</p>

  <p>"O problem ne ki? Solucan, mısır ve horozibiği küfünden sonra ne üzerinde çalışacağız?"</p>

  <p>"Üzerinde çalıştığım şey," dedi Sel, "içinde senin olmadığın herhangi bir yorucu iş bulmaya çalışmak. Şimdi <i>lütfen </i>gider misin?"</p>

  <p>Gitti.</p>

  <p>Sel rapor yazdı ve yöneticiye iletilebilsin diye makinaya gönderdi. Eğer küf diğer dünyalarda da bir sorun yaratıyorsa, bulduğu çözüm oralarda da kullanılabilir. Ayrıca bilim tam olarak buydu -bilgi paylaşımı, bilginin toplamını.</p>

  <p>İşte benim gen havuzum bu Afraima, diye düşündü Sel. Kültür havuzu, bilimin ortak bilgisi. Burada keşfettiğim ve öğrendiğim şeyler, çözdüğüm problemler -benim çocuklarım bunlar olacak. Bu gezegende yaşayan her neslin bir parçası olacaklar.</p>

  <p>Raporu tamamladığında Afraima hâlâ dönmemişti. İyi, diye düşündü Sel. Bütün gününü kimyagerle geçirsin.</p>

  <p>Sel köyü gezdi ve ortak alanlara gitti. Fernâo McPhee geçici başkanlık yapıyordu. "Bana bir iş ver," dedi Sel ona.</p>

  <p>"Küf sorunuyla ilgilendiğini zannediyordum."</p>

  <p>"Sanırım hallettim. Bitkilere nasıl dağıtılacağını çözmek artık kimyagerin işi."</p>

  <p>"Yeterince çalışanım var. Senin zamanın bu tarz işler için çok değerli."</p>

  <p>"Herkes ağır iş yapıyor. Yönetici de ağır işte çalışıyor."</p>

  <p>"Ekibimde eksik yok. Sen bu işin nasıl yapılacağını bilmiyorsun. <i>Kendi</i> işinin nasıl yapılacağını biliyorsun, ki senin işin çok daha önemli. Git işini yap ve beni rahatsız etme!"</p>

  <p>Bunu şakayla karışık söylemişti ama dediğinde ciddiydi. Sel ne diyebilirdi ki? Bana yorucu ve ağır bir iş ver ki güzel asistanımın bebek yapabilsin diye bana sunduğu vücudunun ne kadar ateşli olduğunu unutayım!</p>

  <p>"Bana hiç yardımcı olmadın," dedi Sel Fernâo’ya.</p>

  <p>"O zaman ödeşmiş sayılırız."</p>

  <p>Sel uzun bir yürüyüşe çıktı. Alanların ötesine, ormana gitti. Örnekler topladı. Uğraşacak acil bir durum yoksa, bilimle uğraşırdın. Örnekler toplar, tasfiye ve analiz eder, gözlemlerdin. Her zaman yapacak iş olurdu.</p>

  <p>Neler olmuş olabileceği ya da onun hakkında fantezi kurmak yok. Cinsel fanteziler gelecekteki davranışın senaryolarıdır. Kafada zinayı evirip çevirdikten sonra bugün hayır deyip altı ay sonra evet demekten ne hayır gelirdi ki?</p>

  <p>Herkes için iyi olanı yapmakta bu kadar kararlı olmasaydım her şey çok daha kolay olurdu. Erdem kendi ödülüdür lafını kim söylemişse çok zırvalamış.</p>
</body>
</html>