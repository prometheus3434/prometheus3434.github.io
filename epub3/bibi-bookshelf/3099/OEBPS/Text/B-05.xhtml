<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="5">•5•</h2>

  <p><b>Alıcı: </b>imo%<a href="mailto:testadmin@colmin.gov">testadmin@colmin.gov</a></p>

  <p><b>Gönderen:</b> hgraff%<a href="mailto:colrnin@heg.gov">colrnin@heg.gov</a></p>

  <p><b>Konu:</b> Neyi izliyoruz?</p>

  <div>
    <br/>
  </div>

  <p>Sevgili Imo,</p>

  <p>Konuşmamız üzerine epey düşündüm ve haklı olabileceğine karar verdim. İstenen ve yararlı özellikleri test etmemiz gerektiği gibi saçma bir fikre sahiptim çünkü böylece kolonilere ideal olarak dengelenmiş takımlar atayabilirdik. Ama böyle seçici olma lüksümüz yok, zira çok fazla gönüllü olduğu söylenemez. Ve tarihin bize gösterdiği gibi kolonileşme gönüllü olursa insanlar herhangi bir seçim-sisteminden daha iyi seçim yapıyorlar.</p>

  <p>Tıpkı Amerika’ya göçte istenen özellikler belirlenip bunlara uymayanların alınmaması gibi salakça göç kontrolü yapılma denemeleri gibi. Oysa ki Amerikalıları tarihsel olarak tanımlayan tek gerçek “orada yaşamak için her şeyini vermeye hazır bir kişinin soyundan olmak”tır. Avustralyalı kolonicilerin nasıl seçildiği konusuna ise hiç girmeyelim!</p>

  <p>Senin de dediğin gibi isteklilik tek ve en önemli kıstas ve testtir. Peki bu bütün diğer testleri ne hale getirir?</p>

  <p>Senin dediğin gibi yararsız ve kullanışsız değil. Tam tersine, bence test sonuçları değerli bir kaynak. Bütün sömürgeciler delirmiş olsalar bile yöneticinin bütün bireylerin belirli delilik türleri hakkında iyi bir dosya tutuyor olması gerekmez mi?</p>

  <p>Biliyorum, sen akıl sağlığına ilaçlarla hâkim olan insanları geçirmek istemiyorsun. Ya da alkolikleri, bağımlıları ve sosyopatları ve genetik hastalığı olanları vs. Bu konuda hep aynı fikirdeydik; kolonilere çok fazla insan yığmamak gerekiyor. Kendi genetik ve beyin tabanlı garipliklerini birkaç kuşağa kalmadan nasılsa geliştirirler. Ama şimdilik bırakalım da biraz nefes alsınlar.</p>

  <p>Ama araştırmamı istediğin aile, hani şu kızlarını bir yöneticiyle evlendirmek isteyen -eminim uzaktaki bir koloniye katılma sebeplerinin uzun tarihinde evliliğin en asil ve toplumsal açıdan en verimli olanlardan biri olduğu konusunda benimle aynı fikirde olacaksındır.</p>

  <p class="p8">-Hyrum</p>

  <p>"Bugün ne yaptığımı biliyor musun Alessandra?"</p>

  <p>"Hayır, Anne." 14 yaşındaki Alessandra ön kapının yanındaki yere çantasını bıraktı ve annesinin yanından geçip lavaboya gitti. Kendisine bir bardak su aldı.</p>

  <p>"Tahmin et!"</p>

  <p>"Elektriği mi açtın?"</p>

  <p>"Elfler benimle konuşmuyorlardı," dedi Anne. Bir zamanlar komikti, elektriğin elflerden geldiği muhabbeti. Ama şimdi bunaltıcı Adriyatik yazının altında komik değildi. Yemeklerini koyabilecekleri bir dolapları, klimaları, izleyip ısıyı unutabilecekleri videoları yoktu.</p>

  <p>"O zaman ne yaptığını bilmiyorum, Anne."</p>

  <p>"Hayatlarımızı değiştirdim," dedi Anne. "Bizim için bir gelecek yarattım."</p>

  <p>Alessandra dona kaldı ve sessizce dua etti. Dualarının uzun zamandır duyulmadığını düşünüyordu ama her cevaplanmamış duayı Tanrı’ya bir gün göstereceği şikayet listesine ekliyordu, olur da öyle bir şey olursa.</p>

  <p>"Ne geleceğiymiş o, Anne?"</p>

  <p>Annesi yerinde duramıyordu. "Sömürgeci olacağız."</p>

  <p>Alessandra rahat bir nefes aldı. Okulda bu Yayılım Projesi hakkında her şeyi öğrenmişti. Formikler yok edildikleri için artık insanlar onların bütün eski dünyalarını sömürmek istiyorlardı. Böylece insanlığın kaderi tek bir gezegene bağlı olmayacaktı. Ama sömürgeci olmak için çok şey gerekiyordu. Annesi gibi dengesiz ve sorumsuz -hayır, pardon, "kayıtsız ve narin" demek istedim- biri asla kabul edilmezdi.</p>

  <p>"E Anne, bu çok iyi bir haber."</p>

  <p>"Sesin kulağa pek <i>heyecanlanmış</i> gibi gelmiyor."</p>

  <p>"Başvuruların kabul edilmesi uzun sürer. Bizi neden götürsünler ki? Ne yapacağımızı nereden bileceğiz?"</p>

  <p>"Çok kötümsersin Alessandra. Her şeye burun kıvırırsan geleceğin olmaz." Annesi onun etrafında dans ediyor ve gözünün önünde bir kağıt parçası sallandırıyordu. "Başvurumuzu <i>aylar önce</i> yapmıştım sevgili Alessandracığım. Bugün kabulümüz geldi!"</p>

  <p>"Bunu bunca zaman benden saklandın mı?"</p>

  <p>"Ben de sır tutabiliyorum," dedi Anne. "Pek çok tür sırrım var. Ama bu sır değil, bu kağıt parçasında yeni bir dünyaya yolculuk yapacağımız ve orada artık gibi yargılanmayacağımız, aksine bize ihtiyaç duyulacağı ve yeteneklerimizin ve becerilerimizin fark edilip kullanılacağı yazıyor."</p>

  <p>Bütün yetenekleri ve becerileri. Yatılı okulda kimse tarafından fark edilmiyorlar gibi duruyorlardı. O sadece utangaç bir kızdı. Sınıfın arkasında oturur, ödevini yapar ve ekstra hiçbir şey yapmazdı. Sadece Annesi Alessandra’nın olağanüstü, büyülü biri olduğunu düşünürdü.</p>

  <p>"Anne, şu kağıda bakabilir miyim?" diye sordu Alessandra.</p>

  <p>"Neden, bana güvenmiyor musun?" derken Annesi dans ediyordu.</p>

  <p>Alessandra bunalmıştı ve oyun oynayamayacak kadar yorgundu. Ona katılmadı. "Tabi ki sana güvenmiyorum."</p>

  <p>"Bugün hiç eğlenceli değilsin Alessandra."</p>

  <p>"Bu doğru olsa bile bence iyi bir fikir değil. Önce bana sormalıydın. Sömürgecilerin hayatlarının nasıl olacağını biliyor musun? Tarlalarda çiftçiler gibi terlerler."</p>

  <p>"Saçmalama," dedi Anne. "Bunun için makinaları var."</p>

  <p>"Daha yerel meyve ve sebzelerin yenebilir olduğundan bile emin değiller. Formikler Dünya’ya ilk saldırdıklarında Çin’e indiler ve oradaki bütün yemekleri yok ettiler. Burada doğal olarak yetişen şeyleri yemek niyetleri yoktu. Onların gezegeninde bizim ürünlerimiz yetişebilir mi bilmiyoruz. Bütün sömürgeciler ölebilir."</p>

  <p>"Formikleri yenilgiye uğratan filodan hayatta kalanlar biz oraya gidene kadar bu sorunu çözmüş olurlar."</p>

  <p>"Anne," dedi Alessandra sabırla. "Ben gitmek istemiyorum."</p>

  <p>"Çünkü okuldaki ölü ruhlar tarafından sıradan bir çocuk olduğuna inandırıldın. Ama öyle değilsin. Sen büyüleyicisin. Bu toz ve ızdırap dünyasından kurtulmalı ve yeşil ve eski güçlerle bezenmiş bir dünyaya gitmelisin. Ölü gulyabanilerin mağaralarında yaşayacak ve bir zamanlar onların olan topraklardan ürün toplamaya gideceğiz! Akşam serinliğinde tatlı yeşil meltemler eteklerini uçuştururken güzellik ve zerafetinin kıymetini bilen genç erkeklerle dans edeceksin!"</p>

  <p>"Öyle erkekleri nerede bulacağız ki?"</p>

  <p>"Görürsün," dedi Annesi. Sonra şarkı söyledi: "Göreceksin! Göreceksin! Yakışıklı ve başarılı genç bir erkek sana kalbini verecek."</p>

  <p>Sonunda Annesi Alessandra’ya kızın kâğıdı elinden kapabileceği kadar yaklaştı. Okurken Annesi hemen arkasında bir peri gibi gülümsüyordu. Gerçekti. Dorabello Toscano (29) ve kızı Alessandra Toscano (14), 1. Koloni'ye kabul edildiler.</p>

  <p>"Belli ki psikolojik bir kontrol yapmıyorlar," dedi Alessandra.</p>

  <p>"Beni incitmeye çalışıyorsun ama başaramazsın. Anne senin için en iyisinin ne olduğunu bilir. Benim yaptığım hataları sen yapmayacaksın."</p>

  <p>"Hayır, ama onların cezasını ben çekeceğim," dedi Alessandra.</p>

  <p>"Düşün tatlım, güzel, zeki, zarif, nazik, cömert ve suratı asık kızım, şunu düşün: Burada, Monopoli İtalya’da neyi sabırsızlıkla bekliyorsun? Via Luigi İndelli’nin sonunda zevksizce inşa edilmiş bir apartman dairesinde?</p>

  <p>"Luigi İndelli’de <i>zevkli</i> bir şekilde yapılmış bir şey yok ki."</p>

  <p>"Tam olarak benim demek istediğim şey de bu."</p>

  <p>"Anne, bir prensle evlenip batan güne karşı at sürmek gibi hayallerim yok."</p>

  <p>"Bu iyi bir şey tatlım çünkü prens diye bir şey yok -sadece insan taklidi yapan erkekler ve hayvanlar var. Ben bir hayvanla evlendim ama en azından senin o şekilli elmacık kemiklerin ve baş döndüren gülümsemen için gerekli olan genleri sağladı. Babanın güzel dişleri vardı."</p>

  <p>"Keşke daha dikkatli bir bisiklet sürücüsü olsaydı."</p>

  <p>"Onun hatası yoktu, canım."</p>

  <p>"Arabalar yoldan gider, Anne. Oraya girmezsen sana çarpmazlar."</p>

  <p>"Baban bir dahi değildi ama neyse ki ben öyleyim. Ve bu yüzden sende peri kanı var."</p>

  <p>"Perilerin bu kadar terlediğini kim bilebilirdi ki?" Alessandra Annesinin gözünün önüne düşen bir tutam saçını düzeltti. "Anne, koloni bize göre bir yer değil. Lütfen bunu yapma."</p>

  <p>"Yolculuk 40 yıl sürüyor -yan eve gidip netlerden baktım."</p>

  <p>"Bunun için bari <i>bu sefer</i> izin aldın mı?"</p>

  <p>"Tabi ki. Artık pencerelerini kilitliyorlar. Bizim sömürgeci olacağımızı duyduklarında çok sevindiler."</p>

  <p>"Eminim sevinmişlerdir."</p>

  <p>"Ama büyü sayesinde bizim için sadece iki sene sürecek."</p>

  <p>"Neredeyse-ışık-hızı yolculuğun izafi yan etkileri sebebiyle."</p>

  <p>"Tam bir dahi benim kızım. Ve o iki yılı bile uyuyarak geçirebiliriz, böylece yaşlanmayız."</p>

  <p>"Çok yaşlanmayız."</p>

  <p>"Vücutlarımız için sadece bir hafta uyku uyumuşlar gibi olacak. Uyandığımızda 40 yıl uzaklıkta olacak."</p>

  <p>"Ve Dünya'daki herkes bizden 40 yıl daha yaşlı olacak."</p>

  <p>"Ve çoğu ölmüş olacak," diye şarkı söyledi Annesi. "Sevdiğim adamla evlendiğimde beni evlatlıktan reddeden iğrenç annem dâhil. Bu yüzden ellerini kızıma asla süremeyecek." Bu melodinin nakaratı kulağa hep neşeli gelirdi. Alessandra anneannesiyle hiç tanışmamıştı. Ama şimdi düşününce belki anneannesi onu bir koloniye katılmaktan kurtarabilirdi.</p>

  <p>"Ben gelmiyorum Anne."</p>

  <p>"Sen reşit değilsin ve benimle birlikte geliyorsun, trala."</p>

  <p>"Sen delisin ve gitmemek için sana dava açarım, tralee."</p>

  <p>"Bence önce bunu oturup düşünmelisin çünkü benimle olan hayatının zor olduğunu düşünüyorsan bensiz hayatının nasıl olacağını düşün."</p>

  <p>"Evet, düşünürüm," dedi Alessandra. "Anneannemle tanışmama izin ver."</p>

  <p>Annesi bir an ona baktı ama Alessandra konuşmaya devam etti. "Bırak onunla yaşayayım. Sen sömürgecilerle git."</p>

  <p>"Ama sen gelmezsen benim de gitmemin bir anlamı yok ki tatlım. Bunu senin için yapıyorum. Yani sen gelmiyorsan ben de gitmem."</p>

  <p>"O zaman gitmiyoruz. Söyle onlara."</p>

  <p>"Gidiyoruz ve bu konuda çok heyecanlıyız."</p>

  <p>Artık eğlenceli değildi; Anne kısır döngüdeki argümanları sürekli tekrar edebilirdi ama Alessandra sıkılmıştı. "Kabul edilebilmek için ne gibi yalanlar söyledin?"</p>

  <p>"Yalan falan söylemedim," dedi Anne, sanki bu suçlama karşısında şoke olmuş gibi yaparak. "Tek yapmam gereken kimliğimi doğrulatmaktı. Bütün araştırmayı onlar yapıyorlar, yani eğer yanlış bilgiye sahiplerse bu onların suçu. Bizi neden istediklerini biliyor musun?"</p>

  <p>"Asıl <i>sen</i> biliyor musun?" diye sordu Alessandra. "Sana bunu söylediler mi?"</p>

  <p>"Bunu anlamak için dahi olmaya gerek yok, hatta bir peri olmaya bile," dedi Anne. "Bizi ikimiz de doğurgan yaş aralığında olduğumuz için istiyorlar."</p>

  <p>Alessandra tiksindiğini bildiren bir ses çıkardı ama Anne hayali bir aynanın önünde üstüne başına çeki düzen veriyordu.</p>

  <p>"Ben hâlâ gencim," dedi Anne, "ve sen daha yeni kadınlığa adım atıyorsun. Orada filodan erkekler de var, hiç evlenmemiş genç erkekler. Bizi sabırsızlıkla bekliyorlardır. Yaşlı ve hevesli 60 yaşlarında bir adamla beraber olup doğuracağım ve sonra adam ölür. Ben buna alışkınım. Ama sen -sen seninle evlenen genç adam için bir ödül olacaksın. Bir hazine olacaksın."</p>

  <p>"Benden değil, <i>rahmimden</i> bahsediyorsun," dedi Alessandra. "Haklısın, düşündükleri kesinlikle bu. Eminim başvuran her sağlıklı kadını kabul etmişlerdir."</p>

  <p>"Biz periler hep sağlıklıyızdır."</p>

  <p>Bu doğruydu -Alessandra bir kere Annesi ısrarıyla sokaktaki bir satıcıdan yemek alıp zehirlenmelerinin dışında hiç hasta olduğunu hatırlamıyordu.</p>

  <p>"Yani sürüyle kadın gönderiyorlar, inekler gibi."</p>

  <p>"Sadece istersen bir inek olursun," dedi Anne. "Şimdi karar vermem gereken tek şey yolculuk boyunca uyusak mı uyumasak mı sorusu. İki sene uyumadan gidebiliriz. Bu sırada eğitim alırız ve ilk sömürgeci dalgasıyla beraber inip verimli oluruz."</p>

  <p>Alessandra etkilenmişti. "Belgeleri gerçekten okudun mu?"</p>

  <p>"Bu hayatlarımızın en önemli kararı Alessacığım. Aşırı derecede ihtiyatlı davranıyorum."</p>

  <p>"Keşke elektrik faturalarını da bu dikkatle okusaydın."</p>

  <p>"Onlar ilginç değildi. O kâğıtlar sadece parasızlığımız hakkındaydı. Şimdi Tanrı’nın bizi klimasız, videosuz ve netsiz bir dünyaya hazırladığını anlıyorum. Doğa dünyasına. Biz elf halkı doğa için doğduk. Dansa kalkacak ve peri zerafetinle kralın oğlunu büyüleyeceksin ve kralın oğlu sana olan aşkından kalbi senin için paramparça olana kadar seninle dans edecek. Sonra senin için uygun olup olmadığına karar vermek <i>sana</i> kalacak."</p>

  <p>"Bir kral olacağından şüpheliyim."</p>

  <p>"Ama bir yönetici olacak. Ve diğer yüksek rütbeli kişiler. Ve başarılı genç adamlar. Seçmende sana yardım edeceğim."</p>

  <p>"Seçmemde bana kesinlikle yardım <i>etmeyeceksin."</i></p>

  <p>"Yoksul birine de zengin birine de aşık olabilirsin, hepsinin şansı eşit."</p>

  <p>"Sen nerden bileceksin ki."</p>

  <p>"Senden daha iyi biliyorum çünkü kötü bir deneyimim oldu. Sıcak kanın kalbe hücum etmesi en kara büyüdür ve kontrol altına alınmalıdır. Aşkını hak edecek birini bulana kadar bunun olmasına izin veremezsin. Seçmene yardım edeceğim."</p>

  <p>Tartışmak faydasızdı. Alessandra uzun zamandır Annesiyle tartışmanın anlamsız olduğunu biliyordu, öte yandan onu göz ardı etmek ise işini görüyordu."</p>

  <p>Bu konunun dışında faydasızdı. Bir koloni. Anneanneye ulaşmanın zamanı kesinlikle gelmişti. Onun hakkında tek bildiği Adriyatik kıyısına doğru nispeten büyük olan tek şehir olan Polignano a Mare’de yaşadığıydı. Ve Annesinin annesinin soyadı Toscano değildi. Alessandra çok ciddi bir araştırma yapmak zorunda kalacaktı.</p>

  <div>
    <br/>
  </div>

  <p>Bir hafta sonra Annesi hâlâ yolculuk sırasında uyumaları mı yoksa uyanık mı kalmaları gerektiğine karar vermeye çalışırken Alessandra çocuklarla paylaşılmayan pek çok tür bilgi olduğunu keşfediyordu. Evin altını üstüne getirip doğum belgesini buldu ama bu pek bir işe yaramıyordu, sadece ebeveynlerini listeliyordu. Annesinin belgesini bulmalıydı ama apartmanda bulamamıştı.</p>

  <p>Hükümet yetkilileri ona sadece göz ucuyla baktılar ve istediği şeyi duyunca belge toparlaması için gönderdiler. En sonunda aklına Katolik Kilisesi geldi ve böylece biraz gelişme kaydedebildi. Herhangi bir ayine küçüklükten beri gitmemişti ama bölge kilisesindeki rahip kendi vaftizini bulabilmesi için ona yardım etti. Alessandra Toscano'nun ailesi ve vaftiz ailesinin kayıtları vardı. Alessandra’nın bundan yaptığı çıkarım ya vaftiz ailesinin anneanne ve dedesi olduğu, ya da onları tanıyabilecekleriydi.</p>

  <p>Okulda nete girip arattığında Polignano a Mare’de yaşayan Leopoldo ve Isabella Santangelo'yu buldu. Bu iyiye işaretti çünkü Anneannesi de o kasabada yaşıyordu.</p>

  <p>Eve gitmek yerine öğrenci kimliğini kullanarak Polignano’ya giden trene bindi ve 45 dakika boyunca kasabada gezerek adresi bulmaya çalıştı. Via Antonio Ardito'nun sonunda çıkmaz bir sokakta olması hiç hoşuna gitmemişti. Tren raylarına yakın çöplük gibi gözüken bir apartman. Zil yoktu. Alessandra yorgun argın dördüncü kata çıkıp kapıyı çaldı.</p>

  <p>İçeriden bir kadın "kafanı vur kapıya kafanı, madem vurmaya çok meraklısın!" diye bağırdı.</p>

  <p>"Siz Isabella Santangelo musunuz?"</p>

  <p>"Ben Meryem Ana'yım ve duaları yanıtlamakla meşgulüm. Git başımdan!"</p>

  <p>Alessandra’nın ilk düşüncesi şuydu: Annem peri çocuğu olduğunu söylerken yalan söylüyormuş. Meğer İsa’nın kız kardeşiymiş.</p>

  <p>Ama saygısızlık yapmanın pek iyi bir fikir olmayacağına karar verdi. Monopoli'den izinsiz ayrıldığı için zaten başı derde girecekti ve Meryem Ana'dan onun anneannesi olup olmadığını öğrenmeliydi.</p>

  <p>"Rahatsız ettiğim için çok üzgünüm, ama ben Dorabella Toscano'nun kızıyım ve..."</p>

  <p>Kadın hemen kapının arkasında durup bekliyor olmalıydı çünkü Alessandra cümlesini bitiremeden kapı aniden açıldı.</p>

  <p>"Dorabello Toscano ölü! Ölü birinin nasıl çocukları olabilir?"</p>

  <p>"Annem ölü değil," dedi Alessandra, şok olmuştu. "Kilise kayıtlarında sizin vaftiz annem olduğunuz yazıyordu."</p>

  <p>"O hayatımın en büyük hatasıydı. O domuzla evlendi, şu bisikletli kuryeyle, hem de daha 15 yaşındayken ve neden? Çünkü karnında sen vardın, bu yüzden! Bir evliliğin her şeyi temizleyebileceğini zannediyor! Sonra aptal kocası kendini öldürttü. Ona söyledim, bu Tanrı’nın varlığını kanıtlar. Şimdi cehenneme git!"</p>

  <p>Ve kapıyı Alessandra’nın suratına kapadı.</p>

  <p>O kadar yol gelmişti. Anneannesi onu böyle geri yollayamazdı. Daha birbirlerine sadece birbirlerine bakabilecek kadar zaman geçirmişlerdi.</p>

  <p>"Ama ben senin torununum," dedi Alessandra.</p>

  <p>"Kızım yokken nasıl torun sahibi olabilirim? Annene söyle kendisine benzeyen piçini yalvarması için kapıma göndermeden önce gelip benden doğru düzgün özür dilesin."</p>

  <p>"Bir koloni gemisiyle uzaya gidiyor," dedi Alessandra.</p>

  <p>Kapı yine aniden açıldı. "Eskisinden daha çok delirmiş," dedi Anneanne. "Gir. Otur. Nasıl aptalca bir şey yaptığını anlat."</p>

  <p>Daire tamamen temizdi. İçindeki her şey adi ve ucuzdu ama sayıca çoktu -seramikler, küçük çerçeveli sanat eserleri-ve her şey tozlu ama cilalıydı. Koltuk ve sandalyelerin üstünde o kadar çok örtü, minder, yastık vs. vardı ki oturacak yer kalmamıştı. Anneanne Isabella hiç bir şeyi yerinden oynatmadı ve sonunda Alessandra bir yastık yığınının tepesine oturdu.</p>

  <p>Kendini okul bahçesinde gevezelik yapan biri gibi annesini çekiştirdiği için sadakatsiz ve çocukça hissedince Alessandra bu çirkinliği durdurmaya çalıştı. "Kendine göre sebepleri var, biliyorum ve benim için doğru olduğuna inandığı şeyi yapıyor-"</p>

  <p>"Onun yapmasını istemediğin neyi yapıyor sana! Bütün günümü buna harcayamam!"</p>

  <p>Yastıkları böyle nakışla süsleyen bir kadının harcayabileceği sonsuz zamanı vardır. Ama Alessandra bunu ona söylemedi. "Bir koloni gemisine yazıldı ve bizi kabul ettiler."</p>

  <p>"Koloni gemisi mi? Artık koloniler yok ki. Bütün o yerler şimdi kendi başlarına birer ülke. Tabi İtalya’nın hiç bir zaman kendi kolonisi yoktu, en azından Roma İmparatorluğu'ndan beri. Ondan sonra cesaretlerini kaybettiler. İtalyan erkekleri Roma'dan sonra tamamen değersiz oldular. Neyse ki hâlâ ölü olan büyükbaban da çok değersizdi. Hakkını aramazdı ve itilip kakılırdı ama en azından nankör kızım suratıma tükürüp o çocukla evlenene kadar çok çalışıp bana bakardı. Azıcık para kazanan baban gibi değildi yani."</p>

  <p>"Öldüğünde hiç kazanamamaya başladı," dedi Alessandra. Çok sinirlenmişti.</p>

  <p>"Ben yaşadığı zamandan bahsediyorum! Geçinebilmeye yetecek kadar çalışırdı, yani birkaç saat. Bence uyuşturucu kullanıyordu. Sen büyük ihtimalle kokain sayesinde doğmuş bir çocuksun."</p>

  <p>"Ben öyle düşünmüyorum."</p>

  <p>"Sen nereden bileceksin ki?" dedi Anneanne. "O zamanlar konuşamıyordun bile!"</p>

  <p>Alessandra oturdu ve bekledi.</p>

  <p>"Eee, anlat."</p>

  <p>"Anlattım ama bana inanmadın."</p>

  <p>"Ne anlattın?"</p>

  <p>"Koloni gemisi. Tarım ve keşif yapmak için formik gezegenlerin birine giden bir <i>yıldız gemisi."</i></p>

  <p>"Formikler bu duruma ne diyor?"</p>

  <p>"Artık formikler yok Anneanne. Hepsi öldürüldü."</p>

  <p>"Pis bir iş ama yapılması gerekiyordu. Eğer Ender denen oğlan müsaitse güzel bir yok edilmeyi hak eden başka insanlar tanıyorum. Neyse, sen ne istiyorsun?"</p>

  <p>"Uzaya gitmek istemiyorum. Annemle. Ama hâlâ reşit değilim. Benim vasim olursan özgür bırakılırım ve evde kalabilirim. Kanun bu."</p>

  <p>"Senin vasin olursam mı?"</p>

  <p>"Evet. Bana bakacak ve denetleyecek biri. Burada yaşayabilirim."</p>

  <p>"Çık dışarı."</p>

  <p>"Ne?"</p>

  <p>"Ayağa kalk ve dışarı çık. Burayı otel mi zannettin? Nerede uyuyacağını düşünüyorsun? Yerde yat ta gece uyanıp üstüne basınca düşüp kalçamı kırayım öyle mi? Burada sana yer yok. Bir şeyler talep edeceğini bilmeliydim. Dışarı!"</p>

  <p>Tartışmaya mahal yoktu. Saniyeler içerisinde Alessandra kendini sinirli ve aşağılanmış bir halde merdivenlerden inerken buldu. Bu kadın Anneden bile daha deliydi.</p>

  <p>Gidecek hiç bir yerim yok diye düşündü Alessandra. Kanuna göre herhalde annem beni uzaya gitmeye <i>zorlayamaz, </i>değil mi? Ben bebek değilim, çocuk da değilim. 14 yaşındayım, okur yazarım ve mantıklı tercihler yapabiliyorum.</p>

  <p>Tren Monopoli'ye vardığında Alessandra doğrudan eve gitmedi. Nerede kaldığıyla ilgili iyi bir yalan bulmalıydı. Hatta daha uzun bir süresini almış olabilecek bir yalan söyleyebilirdi. Belki Yayılım Projesi ofisi hâlâ açıktı.</p>

  <p>Ama değildi. Bir broşür bile alamadı. Niye alacaktı ki zaten? İlginç olan şeyler netteydi. Okuldan sonra kalıp istediği her şeyi öğrenebilirdi. Bunun yerine anneannesini ziyarete gitmişti.</p>

  <p>İşte bu ne kadar iyi tercihler yaptığımı kanıtlıyor.</p>

  <p>Annesi masada oturuyordu ve önünde bir bardak sıcak çikolata vardı. Alessandra kapıyı kapatıp çantasını yere koyarken onu izledi ama konuşmadı.</p>

  <p>"Anne, üzgünüm -"</p>

  <p>"Yalan söylemeden önce," dedi Annesi usulca, "cadı beni aradı ve seni gönderdiğim için bana bağırdı. Suratına telefonu kapadım. Genelde onunla konuşmalarımız böyle biter. Sonra da telefonun kablosunu çektim."</p>

  <p>"Özür dilerim," dedi Alessandra.</p>

  <p>"Onu <i>boşu boşuna</i> mı senin hayatından uzak tuttuğumu sanıyordun?"</p>

  <p>Bir şekilde bu Alessandra’nın içinde bir şeyleri harekete geçirdi ve geri çekilmeyip patladı. "Bir sebebin olup olmaması önemli değil," dedi. "Milyonlarca sebebin olabilir, ama bana hiç birini söylemedin! Sana kayıtsızca güvenmemi bekledin. Ama sen kendi <i>annene</i> kayıtsızca güvenmiyorsun."</p>

  <p><i>"Senin</i> annen bir canavar değil," dedi Anne.</p>

  <p>"Pek çok tür canavar var," dedi Alessandra. "Sen etrafta kelebek gibi uçan ama beni tanıyacak kadar yanıma konup durmayan türdensin."</p>

  <p>"Yaptığım her şeyi senin için yapıyorum!"</p>

  <p>"Hiç de bile. Yaptığın her şeyi sahip olduğunu düşündüğün çocuğun için yapıyorsun, o var olmayan, mükemmel, mutlu çocuk için. Her açıdan annenin tam tersi olacak o çocuk için. Ben o çocuk değilim. Ve annenin evinde elektrik var!"</p>

  <p>"O zaman git orada yaşa!"</p>

  <p>"Bana izin vermedi."</p>

  <p>"Emin ol nefret ederdin. Hiç bir şeye dokunamazsın. Her şeyi her zaman <i>onun</i> yöntemiyle yapmak zorunda kalırdın."</p>

  <p>"Koloni gemisiyle uzaya gitmek gibi mi?"</p>

  <p>"Koloni gemisine <i>senin için</i> yazıldım."</p>

  <p>"Bu tıpkı bana büyük boy sütyen alman gibi bir şey. Neye ihtiyacım olduğunu bilmeden neden kim olduğuma bakmıyorsun?"</p>

  <p>"Sana kim olduğunu söyleyeyim. Sen bir kadının neye ihtiyacı olduğunu bilmeyen deneyimsiz bir genç kızsın. Bu yolda senden 10 kilometre ilerideyim, seni neyin beklediğini biliyorum, senin için bu yolu kolaylaştıracak şeyler yapmak istiyorum ve ne var biliyor musun? Sana rağmen bunu yaptım. Her adımda karşı karşıya geldik ama seni harika şekilde yetiştirdim. Ben yaptıklarımı yapmasaydım nasıl bir insan olacağını bilmediğin için nasıl büyük bir iş başardığımı <i>bilmiyorsun."</i></p>

  <p>"Nasıl olurdum Anne, senin gibi mi?"</p>

  <p>"Asla benim gibi olmazdın," dedi Anne.</p>

  <p>"Ne demeye çalışıyorsun? <i>Onun</i> gibi mi olurdum?"</p>

  <p>"Bunu bilemeyiz, değil mi? Çünkü sen zaten şu anda olduğun kişisin, benim eserim."</p>

  <p>"Bu doğru değil. Senin evinde hayatta kalabilmek için nasıl görünmem gerekiyorsa öyle görünüyorum. İçimin nasıl olduğunu bilmiyorsun. Gitmek isteyip istemediğini bile sormadan uzaya sürüklemek istediğin bir yabancı. Eskiden senin böyle davrandığın insanlar için bir kelime vardı. Onlara <i>köle</i> deniyordu."</p>

  <p>Alessandra hayatı boyunca hiç bu kadar odasına koşup kapıyı çarpmak istememişti. Ama yatak odası yoktu. Mutfak ve mutfak masasıyla aynı odadaki kanepede uyuyordu.</p>

  <p>"Anlıyorum," dedi Anne. "Ben yatak odama gidiyorum, ve sen de kapıyı çarpabilirsin."</p>

  <p>En sinir bozucu olan şey de Annesinin gerçekten onun ne düşündüğünü bilmesiydi. Ama Alessandra çığlık atmadı, annesine saldırmadı ve yere yığılıp öfke nöbeti geçirmedi. Hatta koltuğa atlayıp yastığa bile gömülmedi. Bunun yerine annesinin tam karşısına oturdu ve "yemekte ne var?" dedi.</p>

  <p>"Ne yani, bu kadar mı? Tartışma bitti mi?"</p>

  <p>"Yemek pişirirken de tartışabiliriz. Ben acıktım."</p>

  <p>"Yemek yok çünkü son kabul belgesini imzalamadım. Çünkü yolculuk süresince uyumalı mıyız uyanık mı kalmalıyız karar veremedim. Bu yüzden imza karşılığında alacağımız parayı alamadım ve bu yüzden yemek de alamadım."</p>

  <p>"Peki yemek meselesini ne yapacağız o zaman?"</p>

  <p>Annesi kafasını çevirdi.</p>

  <p>"Buldum," dedi Alessandra heyecanla. "Haydi Anneanneme gidelim!"</p>

  <p>Annesi döndü ve ona baktı.</p>

  <p>"Anne," dedi Alessandra, "işsizlik paramız nasıl bitti? İşsizlik parası alan diğerleri hem elektrik faturalarını ödeyip hem de yemek almayı becerebiliyorlar."</p>

  <p>"Nasıl olduğunu düşünüyorsun?" dedi Anne. "Etrafına bak. Devletin parasını neye harcadım? Nerede o bolluk? Dolabıma bak ve kıyafetlerimi say istersen."</p>

  <p>Alessandra bir an için düşündü. "Bunu hiç düşünmemiştim. Mafyaya borcun mu var? Ölmeden babamın mı vardı?"</p>

  <p>"Hayır," dedi Annesi küçümseyerek. "Anlaman için bilmen gereken her şeyi şimdi biliyorsun ama zeki ve olgun kızım, hâlâ anlayamamışsın."</p>

  <p>Alessandra’nın annesinin neyden bahsettiğine dair en ufak fikri yoktu. Alessandra <i>yeni</i> bir şey öğrenmemişti. Yiyecek bir şeyi de yoktu.</p>

  <p>Ayağa kalktı ve dolap kapaklarını açmaya başladı. Bir kutu kuru makarna ve bir kavanoz kara biber buldu. Lavaboya bir tava koydu ve su doldurmaya başladı. Sonra bunu ocağa koyup altını açtı.</p>

  <p>"Makarna için sosumuz yok," dedi Anne.</p>

  <p>"Kara biber var. Ve yağ."</p>

  <p>Makarnayı sırf yağ ve karabiberle yiyemezsin. Bu ağzına avuç dolusu ıslak un tıkıştırmak gibi bir şey olur."</p>

  <p>"Bu benim problemim değil," dedi Alessandra. "Şu an ister makarna ister ayakkabı köselesi olsun fark etmez. Sen dolabını korusan iyi olur."</p>

  <p>Annesi havayı yumuşatmaya çalıştı. "Tabi doğru diyorsun, <i>benim</i> ayakkabılarımı da yersin değil mi?"</p>

  <p>"Hızımı alamayıp bacağını yemeye çalışmazsam şanslısın."</p>

  <p>Annesi "çocuklar ailelerini canlı canlı yiyorlar" derken hâlâ şaka yapıyormuş gibi yaptı.</p>

  <p>"Öyleyse Polignano a Mare'deki çirkin yaratık nasıl hâlâ yaşıyor?"</p>

  <p>"Onu ısırırken dişimi kırdım!" Bu annesinin son espri denemesiydi.</p>

  <p>"Sürekli kız çocuklarının yaptığı kötü şeylerden bahsediyorsun, ama sen de bir kız çocuğusun. Sen de öyle mi davranırdın?"</p>

  <p>"Bana ilk kibarlık ve memnuniyet gösteren adamla evlendim. Aptalca bir şekilde yani."</p>

  <p>"Evlendiğin adamın genlerinin yarısı bende," dedi Alessandra. "Bu yüzden mi hangi gezegende yaşanacağına karar veremeyecek kadar aptalım?"</p>

  <p>"Benim yaşamadığım herhangi bir gezegende yaşamak istediğin belli."</p>

  <p>"Uzaya gitme fikrini çıkartan sendin, ben değil! Ama şimdi sebebini anlıyorum. Evet! Annenin olmadığı bir gezegene gitmek istiyorsun!"</p>

  <p>Annesi sandalyesine yerleşti. "Evet, sebep kısmen bu... Bunun da gitmek için iyi bir sebep olduğunu düşünüyordum."</p>

  <p>"Yani her şeyi benim için <i>yapmadığını</i> kabul ediyorsun."</p>

  <p>"Böyle bir iftirayı kabul etmiyorum. Her şeyi senin için yapıyorum."</p>

  <p>"Annenden uzaklaşmayı kendin için yapıyorsun," dedi Alessandra.</p>

  <p>"O da senin için."</p>

  <p>"Nasıl benim için olabilir ki? Bugüne kadar anneannemin suratını bile görmemiştim. Adını bile bilmiyordum."</p>

  <p>"Ve bunun bana neye mal olduğunu biliyor musun?" diye sordu Anne.</p>

  <p>"Ne demek istiyorsun?"</p>

  <p>Annesi kafasını çevirdi. "Su kaynadı."</p>

  <p>"Hayır, o duyduğun benim asabım. Ne demek istediğini açıkla. Anneannemi tanımam <i>sana</i> neye mal oldu?"</p>

  <p>Annesi kalktı, yatak odasına gitti ve kapısını kapattı.</p>

  <p>"Kapıyı çarpmayı unuttun Anne! Burada ebeveyn kim ya? Sorumluluk hissi olan kim? Akşam yemeğini kim hazırlıyor?"</p>

  <p>Suyun kaynamasına daha 3 dakika vardı. Sonra Alessandra iki avuç dolusu makarna attı içine. Kitaplarını alıp masada ders çalışmaya başladı. Makarnayı unuttu ve fazla pişmiş oldu. O kadar kötü haldeydi ki hepsi yapışmıştı ve yağ tutmuyordu. Tabakta bir kitle halinde duruyordu ve kara biber de bu rezaleti yutmayı kolaylaştırmıyordu. Yerken gözleri kitabındaydı. Bir süre sonra midesi bulandı ve kalkıp lavaboya tükürdü. Bir bardak su içti ve neredeyse hepsini kusuyordu. Bunu engelleyene kadar iki kere lavabonun başına gelmişti. "Çok lezzetliymiş," diye mırıldandı. Sonra masaya döndü.</p>

  <p>Annesi orada oturmuş parmaklarıyla makarnayı eşeliyordu. Bir lokmayı ağzına götürdü. "Ne kadar iyi bir anneyim," dedi usulca.</p>

  <p>"Şu an ödevimi yapıyorum Anne. Tartışmamızı çoktan yaptık."</p>

  <p>"Dürüst ol tatlım. Biz neredeyse hiç tartışmayız."</p>

  <p>"Doğru. Etrafta gezip dediklerimi umursamayıp mutlu oluyorsun. Ama inan bana benim dediğim şeyler sürekli aklımda geziyor."</p>

  <p>"Sana bir şey söyleyeceğim şimdi, çünkü haklısın. Bazı şeyleri anlayacak yaşa geldin."</p>

  <p>Alessandra oturdu. "Peki, anlat bakalım." Annesinin gözlerinin içine baktı.</p>

  <p>Annesi gözlerini kaçırdı.</p>

  <p>"Konuşmayacaksın yani. O zaman ödevimi yapacağım."</p>

  <p>"Konuşacağım," dedi Anne. "Sadece konuşurken sana bakmayacağım."</p>

  <p>"Ben de sana bakmayacağım." Ödevine döndü.</p>

  <p>"Her ayın ikinci haftasına doğru annem beni arar. Telefona cevap veriyorum çünkü açmazsam trene binip buraya geliyor ve sen okuldan gelmeden onu zar zor evden çıkarabiliyorum. Telefonu açtığımda bana onu sevmediğimi ve nankör olduğumu çünkü kendisinin evinde yalnız ve yoksul bir şekilde yaşayıp hayatında hoş bir şey olmadığını söyler. Bana taşın ve güzel kızını da al, der. Benim dairemde yaşar, paramızı paylaşırız ve her şey yeterli olur. Hayır Anne derim ben de. Senin yanına taşınmayacağım. Ağlamaya ve bağırmaya başlar. Benden nefret ettiğini, hayatındaki bütün güzellikleri ve parasını elinden alıp onu yalnız bıraktığımı söyler. Ben de ona küçük bir şey göndereceğimi söylerim. Boşuna postayla uğraşmamamı söyler ve ben gelip alırım der. Ben buna karşı çıkıp evde olmayacağımı ve trenle yolculuğun posta göndermekten daha pahalı olduğunu söylerim. Ve bir şekilde sen eve dönmeden telefonu kapatmayı başarırım. Bir süre bileklerimi kesmemeyi başararak otururum, sonra bir zarfa para koyup postayla gönderirim. O da bu parayla gidip evine çer çöp satın alır. Benim kızımı yetiştirirken kullanmam gereken parayla yapar bunu, hem de benimle aynı parayı o da alıyor olmasına rağmen. Dolayısıyla param bitiyor ama ne var biliyor musun, buna değer. Aç kalmak buna değer. Bana kızman buna değer. Çünkü o kadını tanımak zorunda kalmayacaktın, o kadın hayatında <i>olmayacaktı.</i> Yani evet, Alessandra. <i>Her şeyi</i> senin için yapıyorum. Eğer bizi bu gezegenden çıkartmayı becerebilirsem ona artık para göndermek zorunda kalmayacağım ve beni arayamayacak çünkü biz diğer gezegene vardığımızda o ölmüş olacak. Keşke sen onla tanışıp suratını görmeden, sesini duymadan buradan ayrılabilseydik. Keşke bana güvenebilseydin.</p>

  <p>Annesi masadan kalktı ve odasına döndü.</p>

  <p>Alessandra ödevini bitirdi ve çantasına koydu. Sonra gidip koltuğa oturdu ve çalışmayan televizyona bakmaya başladı. Yıllarca her gün okuldan eve gelip Annesini evde dört dönerken gördüğünü hatırladı. Sürekli büyüden ve perilerden bahsedip bütün gün yaptığı çok güzel şeyleri anlattığını hatırladı. Meğer yaptığı, canavar pençelerini Alessandra'sına geçirmesin diye onu evden uzak tutmaya çalışmakmış.</p>

  <p>Bu aç kalmalarını açıklıyordu. Elektriklerinin olmamasını da. Her şeyi.</p>

  <p>Bu annesinin deli olmadığı anlamına gelmiyordu. Ama en azından şimdi deliliği o kadar mantıksız gelmiyordu. Koloni sonunda Annesinin özgürleşmesi anlamına gelecekti. Özgürlüğüne kavuşacak olan kendisi değil, annesiydi.</p>

  <p>Kalktı, gitti ve kapısını çaldı. "Bence yolculukta uyuyalım."</p>

  <p>Uzun bir bekleyiş. Sonra kapının diğer tarafından "ben de öyle düşünüyorum," sesi geldi. Bir an sonra Annesi şunu ekledi, "kolonide senin için genç bir adam olacak. Başarılı olabilecek genç ve yakışıklı bir adam."</p>

  <p>"Eminim olur," dedi Alessandra. "Ve eminim benim mutlu ve deli anneme hayran kalacak. Ve harika annem de onu sevecek."</p>

  <p>Ve sonra sessizlik.</p>

  <p>Dairenin içi inanılmayacak derece sıcaktı. Pencereler açıkken bile hava esmiyordu ve dolayısıyla açık ya da kapalı olmaları pek bir şey fark ettirmiyordu. Alessandra kanepede iç çamaşırıyla yatıyordu. Kaplamasının bu kadar yumuşak ve yapışkan olmamasını diledi. Yere yattı. Belki sıcak hava yükseldiği için yer daha soğuk olurdu. Alt kattaki sıcaklık yükselip onların dairesini ısıtıyor olmalıydı çünkü hiçbir şey fark etmedi. Ayrıca yer çok sertti.</p>

  <p>Belki de değildi, çünkü ertesi sabah uyandığında yerde yatıyordu ve Adriyatik üzerinden gelen bir esinti vardı. Annesi mutfakta bir şeyler kızartıyordu.</p>

  <p>"Yumurtayı nereden buldun?" diye sordu Alessandra tuvaletten dönünce.</p>

  <p>"Yalvardım," dedi Annesi.</p>

  <p>"Komşulardan birine mi?"</p>

  <p>"Komşuların tavuklarından birkaç tanesine," dedi Anne.</p>

  <p>"Seni gören olmadı mı?"</p>

  <p>"Beni kimse durdurmadı. Gören var mıydı bilmiyorum."</p>

  <p>Alessandra güldü ve Annesine sarıldı. Okula gitti ve bu sefer bedava dağıtılan öğle yemeğini reddedecek kadar mağrur değildi çünkü şöyle düşündü: Annem bu yemeğin parasını benim için ödedi.</p>

  <p>Akşam masada yemek vardı, ve sadece yemek de değil, balık, sos, ve taze sebzeler. Annesi son kağıtları teslim etmiş ve primi almış olmalıydı. Gidiyorlardı.</p>

  <p>Annesi çok vicdan sahibiydi. Alessandra’yı yanına aldı ve tavuk sahibi komşularının kapısına gitti. Onu polise şikayet etmedikleri için teşekkür etti ve aldığı yumurtaların parasını ödedi. Kabul etmediler ama Annesi borcu varken buradan ayrılamayacağını ve iyiliklerinin cennette ödüllendirileceğini söyledi. Ayrılırken öpüşüp vedalaştılar. Annesi artık sanki periymiş gibi yürümüyordu, omuzlarından yük kalkmış birinin hafif adımlarına sahipti.</p>

  <p>İki hafta sonra Alessandra okulun kütüphanesinde nette gezinirken gördüğü bir şeyden dolayı soluk soluğa kaldı. Birkaç kişi ona doğru koşarken tekrar bir ses çıkardı ve diğer insanlar onun pornoya baktığından emin oldular. Onun umurunda değildi. Eve gidip Annesine bu haberi vermek için sabırsızlanıyordu.</p>

  <p>"Kolonimizin yöneticisinin kim olacağını biliyor musun?"</p>

  <p>Annesi bilmiyordu. "Fark eder mi? Yaşlı, şişman bir adamdır. Ya da maceracı bir kişi."</p>

  <p>"Ya bir adam değilse? Ya 14-15 yaşlarında bir çocuksa? İnsan ırkını kurtarmış çok zeki ve iyi bir çocuksa?"</p>

  <p>"Ne diyorsun canım?"</p>

  <p>"Koloni gemimizin personelini açıklamışlar. Geminin pilotu Mazer Rackham olacak ve koloninin yöneticisi de Ender Wiggin."</p>

  <p>Şimdi soluğunu tutma sırası Annesindeydi. "Bir çocuk mu? Bir çocuğu mu yönetici yapmışlar?"</p>

  <p>"Savaşta filoyu o yönetiyordu. Bir koloniyi de gayet rahat yönetebilir," dedi Alessandra.</p>

  <p>"Bir çocuk. Küçük bir çocuk."</p>

  <p>"Çok da küçük değil Anne. Benim yaşımda."</p>

  <p>Annesi ona döndü. "Ne yani, sen çok mu büyüksün?"</p>

  <p>"Yeterince büyüğüm, biliyorsun. Dediğin gibi -çocuk doğuracak yaşta!"</p>

  <p>Annesi düşünceli bir hale büründü. "Ender Wiggin'le aynı yaştasın."</p>

  <p>Alessandra suratının kızardığını hissetti. "Anne! Düşündüğünü bildiğim şeyi düşünme!"</p>

  <p>"Neden ki? O uzak ve yalnız gezegende birisiyle evlenmek zorunda kalacak. Bu neden sen olmayasın ki?" Annesinin yüzü de kızardı ve elleriyle yanaklarını tuttu. "Alessandra! Sana söylemeye korkuyordum ama şimdi memnunum, sen de memnun olacaksın!"</p>

  <p>"Neyi söylemekten korkuyordun?"</p>

  <p>"Yolculuğu uyuyarak geçirmeye karar vermiştik ya hani? Kağıdı teslim etmek için ofise gittiğimde yanlışlıkla diğer kutucuğu işaretlemiş olduğumu gördüm. Yani uyumayacak, eğitim alacak ve ilk sömürgeci dalgasından olacaktık. Ya değişiklik yapmama izin vermezlerse diye düşündüm. Sonra karar verdim ki, onlara değiştirtirim! Ama kadın karşıma geçince korktum ve bahsini bile açmayıp bir korkak gibi kâğıdı olduğu gibi teslim ettim. Ama şimdi bir korkak olmadığımı görüyorum. Elimi yönlendiren Tanrı'ydı, gerçekten. Çünkü şimdi bütün yolculuğu uyanık geçireceksin. Yolculuk boyunca uyanık olacak kaç tane 14 yaşında çocuk olacak ki? Sen ve Ender. Sadece siz ikiniz."</p>

  <p>"Benim gibi salak bir kıza âşık olmaz."</p>

  <p>"Notların çok iyi ve ayrıca zeki bir çocuk kendinden daha zeki bir kız istemez, onu sevecek birini arar. O, savaştan asla evine dönemeyecek bir asker. Arkadaş olursunuz. İyi arkadaş. Evleneceğiniz zamanın gelmesine çok var. Ama o zaman geldiğinde <i>seni</i> tanımış olacak."</p>

  <p>"Belki sen de Mazer Rackham'la evlenirsin."</p>

  <p>"Eğer şanslıysa," dedi Annesi. "Ama seni mutlu gördüğüm sürece beni isteyen herhangi bir yaşlı adamla yetinirim."</p>

  <p>"Ender Wiggin'le evlenmeyeceğim Anne. Mümkün olmayan şeylere umut bağlama."</p>

  <p>"Bana ne umabileceğimi söylemeye <i>cüret</i> etme. Ama ikiniz sadece arkadaş olsanız da bana yeter."</p>

  <p>"Onu görüp altımı ıslatmasam bile bana yeter. O Dünya'daki en ünlü kişi, tarihteki en büyük kahraman."</p>

  <p>"Altını ıslatmamak güzel bir başlangıç olur. Islak pantolonlar çok iyi bir imaj bırakmaz."</p>

  <p>Okul yılı bitmişti. Talimatlarını ve biletlerini aldılar. Önce trenle Napoli'ye, oradan da uçakla Kenya’ya gideceklerdi. Avrupa ve Afrika'daki sömürgeciler için oradan uzay aracı kalkacaktı. Son günlerini Monopoli’de yapmaktan en çok zevk aldıkları şeyleri yaparak geçirdiler -sahile, çocukken oynadığı parklara ve kütüphaneye gidip hayatlarındaki bütün hoş şeylere elveda dediler. Son kez çiçek koymak için Babasının mezarına gittiler. "Keşke sen de bizimle gelebilseydin," diye fısıldadı Anne ama Alessandra’nın merak ettiği şuydu -o ölmeseydi mutluluğu bulmak için uzaya gitmelerine gerek kalır mıydı?</p>

  <p>Monopoli'deki son gecelerinde eve geç gittiler ve dairelerine vardıklarında binanın kapısının önünde Anneanne duruyordu. Onları görür görmez ayağa kalkıp bağırmaya başladı. Daha ne dediğini anlayabilecekleri kadar yaklaşmamışlardı bile.</p>

  <p>"Geri dönmeyelim"dedi Alessandra. "Orada ihtiyacımız olan bir şey yok."</p>

  <p>"Kenya’ya yapacağımız yolculuk için yanımıza kıyafet almalıyız," dedi Anne. "Ayrıca, ondan korkmuyorum."</p>

  <p>Komşuları ne olduğunu anlamak için onları izlerken ikisi sokağı yavaş adımlarla geçtiler. Anneanne’nin ne dediği giderek anlaşılır oluyordu. "Nankör kız! Torunumu çalıp uzaya götürmeyi planlıyorsun! Onu bir daha asla göremeyeceğim. Elveda diyemeyeyim diye bana haber bile vermedin! Bunu ne tür bir canavar yapar! Beni hiçbir zaman umursamadın! Yaşlılığımda beni yalnız bıraktın -bu nasıl bir görev bilinci? Sen, bunun komşusu, böyle bir kız hakkında ne düşünüyorsun? Aranızda bir canavar yaşıyordu, nankör bir canavar!" Vesaire vesaire.</p>

  <p>Ama Alessandra utanmadı. Bu insanlar yarın komşuları olmayacaklardı. Umursamak zorunda değildi. Ayrıca mantığı olan herkes fark ederdi ki Dorabella Toscano'nun kızını bu cadıdan uzak tutması doğru bir şeydi. <i>Bu</i> kadından kurtulmak için uzaya kaçmak azdı bile.</p>

  <p>Anneanne Anne’nin önüne dikildi ve suratına karşı bağırmaya başladı. Anne konuşmadı. Sadece etrafından dolaştı ve binanın kapısına gitti. Ama kapıyı açmadı. Arkasını döndü ve Anneanneyi susturmak için elini kaldırdı.</p>

  <p>Anneanne konuşmaya devam etti.</p>

  <p>Ama Anne elini havada tutmaya devam ediyordu. Sonunda Anneanne dayanamadı ve "Şimdi de benimle konuşmak istiyor! Haftalardır uzaya gitmek istediği hakkında benimle konuşmak istemiyordu ama ben buraya kalbim kırık ve yaralı bir yüzle gelince benimle konuşmaya lütfediyor! Konuş! Dinliyorum! Seni durduran kim?"</p>

  <p>Sonunda Alessandra aralarına girdi ve Anneannesinin suratına bağırdı, "Sen çeneni kapatana kadar kimse konuşmayacak!"</p>

  <p>Anneanne Alessandra’ya tokat attı. Sert bir tokattı ve Alessandra yana doğru bir adım geriledi.</p>

  <p>Annesi Anneanneye bir zarf uzattı. "Primimizden kalan bütün para burada. Kenya’ya götürdüğümüz kıyafetler dışında bütün varlığımız bu. Bunu sana veriyorum. Ve artık seninle işimiz kalmıyor. Benden alacağın son şeyi de aldın. Bunun dışında."</p>

  <p>Annannenin suratına çok sert bir tokat attı.</p>

  <p>Anneanne sersemlemişti ve bağırmak üzereydi ki iyi kalpli peri-olarak-doğmuş Dorabella Toscano yüzünü Anneanneninkine yaklaştırdı ve "kimse, asla ve asla benim küçük kızıma vuramaz!" dedi. Zarfı buruşturdu, Anneannenin bluzunun içine tıkıştırdı, omuzlarını tuttu, arkasını döndürdü ve onu sokağa doğru itti.</p>

  <p>Alessandra annesine sarıldı ve hıçkırıklara boğuldu. "Anne, şimdiye kadar anlamıyordum, bilmiyordum."</p>

  <p>Annesi onu sıkıca tuttu ve omzunun üstünden onu hayranlıkla izleyen komşulara baktı. "Evet," dedi, "ben berbat bir kızım. Ama inanılmaz mutlu bir <i>anneyim</i>!"</p>

  <p>Komşulardan bir kaçı alkışlamaya ve gülmeye başladı. Diğerleri ise onaylamadıklarını bildiren sesler çıkarıp evlerine girdiler. Alessandra’nın umurunda değildi.</p>

  <p>"İzin ver bir bakayım sana," dedi Annesi.</p>

  <p>Alessandra bir adım geri çekildi. Annesi suratını inceledi. "Azıcık zedelenmiş ama çok da kötü değil herhalde. Çabucak iyileşir. Başarılı genç erkeklerle tanışacağın zamana kadar izi kalmamış olur."</p>
</body>
</html>