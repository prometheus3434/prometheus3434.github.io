<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="23">•23•</h2>

  <p><b>Alıcı:</b> Adelphiki%<a href="mailto:Ganj@ColLeague.Adm">Ganj@ColLeague.Adm</a>, Pwiggin%<a href="mailto:ret@DOH.adm">ret@DOH.adm</a></p>

  <p><b>Gönderen: </b>Ewiggin%Ganj@ColLeague.Adm/voy</p>

  <p><b>Konu: </b>Arkanian Delphiki, annen. Petra, oğlun.</p>

  <div>
    <br/>
  </div>

  <p>Sevgili Petra, Sevgili Arkanian,</p>

  <p>Pek çok açıdan geç kalınmış olsa da tam zamanında ve her şeye değecek bir durum. Petra, son çocuğunuz; Arkanian, gerçek annen. Petra, oğlunun hikayesini kendisinin anlatmasına izin vereceğim, sen de kendininkini ona anlatırsın. Graff gen testini uzun süre önce yapmıştı, yani o konuda şüphe yok. Sana bunu söylemedi çünkü sizi bir araya getirmesi mümkün değildi ve sanırım bunun sizi üzeceğini düşünüyordu. Haklı olabilir ama bunu bilmeye hakkınız olduğu için bu üzüntüyü hak ettiğinizi düşünüyorum. Hayat size bunu yaptı. Şimdi SİZ birbirinizin hayatları için ne yapacaksınız görelim.</p>

  <p>Ama şu kadarını söyleyeyim ki Petra, o iyi bir çocuk. Yetiştirilme şartları kötü olsa da sonuçta senin ve Bean’in oğlu. Babası hakkında senin dışında kimse ona gerçekleri anlatamaz. Ama Petra, oğlunda babasını gördüm. Vücut olarak dev, ama kalp olarak narin.</p>

  <p>Tabii ben de yolculuğuma devam ediyorum dostlarım. Arkanian, baştan beri planım zaten buydu. İşlerim var. Beni rotamdan saptırmadın. Ama bu sefer yaralarım iyileşene kadar uyutulmama izin vermiyorlar -uykuda vücut kendini yenilemiyormuş.</p>

  <p class="p8">Sevgilerimle,<br/>Andrew Wiggin</p>

  <p>Doonalt'tan uzak olmayan, İrlanda’nın sahiline bakan evinde titrek bacaklı yaşlı bir adam eğildi ve bahçesindeki otları temizlemeye başladı. Postayı ve alışveriş torbalarını kepçeyle getiren O'Connor’ı gören adam yavaşça ayağa kalktı ve ona selam verdi. “İçeri gelsene," dedi. “Çay yaptım."</p>

  <p>“Kalamam," dedi O'Connor.</p>

  <p>“Hiç kalamıyorsun ki," dedi yaşlı adam.</p>

  <p>“Hadi ama Bay Graff," dedi O'Connor, “doğruyu söylüyorum. Hiç kalamıyorum ama bu istemediğimden değil. Size getirdiğim şeyleri getirmemi bekleyen başka insanlar da var."</p>

  <p>“Ve bir çift laf bile etmiyoruz," dedi Graff gülerek. Gülmekten ziyade göğsü şişip inmiş gibiydi.</p>

  <p>“Bazen bir şey demeye gerek yoktur," dedi O'Connor, “ve bazen de insanların çay içmeye vakti yoktur."</p>

  <p>“Eskiden şişman bir adamdım," dedi Graff. “Buna inanabiliyor musun?"</p>

  <p>“Ben de eskiden genç bir adamdım," dedi O'Connor. <i>“Buna</i> kimse inanmıyor."</p>

  <p>“Bak," dedi Graff. “Muhabbet edebildik."</p>

  <p>O'Connor güldü -ama bir keresinde alışveriş torbasındakileri yerleştirmesine yardım ettiğini söylemedi.</p>

  <p>Graff Valentine Wiggin'den gelen mektubu açtığında yalnızdı.</p>

  <p>Mektubu okurken Valentine’ın sesini duyuyormuş gibiydi -bu onun bir yazar olarak ne kadar başarılı olduğunun bir göstergesiydi. Artık Peter’ın ona yarattırdığı Demosthenes olarak değil, kendi adını kullanıyordu, tarihçelerinde hâlâ Demosthenes adını kullanıyor olsa da.</p>

  <p>Bu asla yayımlamayacağı bir tarihçeydi. Graff bunu sadece kendisinin okuyacağını biliyordu. Ve gitgide kilo kaybedip vücudunun direnci azaldığı için kızın boş yere uğraştığını düşündü. O kadar emeği, okuduğunu aklında uzun süre tutamayacak birisi yazdıklarını okusun diye vermişti.</p>

  <p>Ama yine de bunu Graff için yapmıştı ve bunun için Valentine’a minnettardı. Ender’in Quincy Morgan'la gemideki çekişmesini ve Ender’a aşık olduğunu zanneden zavallı bir kızın hikayesini okudu. Altın böcekleriyle ilgili bazı şeyleri Ender bizzat ona anlatmıştı ama Valentine da Ender’in bahsetmeye değer bulmadığı şeyleri bile iliştirip, farklı kişilerin düşüncelerini de alıp yeni bir şeyler eklemişti.</p>

  <p>Sonra da Ganj'daki zamanları hakkında bir yazı vardı. Görünüşe göre Virlomi durumu iyi idare etmiş ve kendisi de iyi bir insan olup çıkıvermişti. Bunu duymak güzeldi. Başarılı bir kızdı, ama sonra kibiri yüzünden elindeki her şey küle dönüşmüştü. Buna rağmen insanlarına işgalcilerle nasıl mücadele edip onlardan nasıl kurtulabileceklerini öğretmişti.</p>

  <p>En sonda da Ender ve bir zamanlar Achilles adıyla, artık da Arkanian olarak anılan Randall Firth’in aralarındaki olaylar vardı.</p>

  <p>Bitirdikten sonra Graff mektubu yaktı. Ender bunların Dünya’da yayılmasını istemediğinden dolayı Valentine Graff'tan bunu rica etmişti. "Amacım unutulmak," da Ender’in kendi sözleri olarak Valentine tarafından iletilmişti.</p>

  <p>Graff bunun olacağını düşünmüyordu. İyi bir şekilde mi yoksa kötü bir şekilde mi hatırlanacağını bilmiyordu ama hatırlanacaktı.</p>

  <p>Çaydanlığa dönüp "sonunda Stilson ve Bonzo'nun ona atmış olmaları gereken dayağı yemiş," dedi. "O kadar zeki olmasına rağmen yine de aptal bir çocuk. Stilson ve Bonzo onu öldürürlerdi. Bean ve Petra’nın çocuğuna benzemiyorlardı. Ender bunu anlamalı. Dünya’da gerçekten kötülük, sapkınlık ve her tür aptallık var. Acımasızlık, kalpsizlik ve... ben hangi türe aitim onu bile bilmiyorum."</p>

  <p>Çaydanlığı eline aldı. "Beni dinleyecek tek bir kişi bile yok."</p>

  <p>Poşet çay daha demini vermeden kupasından bir yudum aldı. Çay tadı çok gelmiyordu ama bunu umursamadı. Bu günlerde hiç bir şeyi pek umursamıyordu. Nefes alıp verebildiği ve acı olmadığı sürece sorun yoktu.</p>

  <p>"Olsun, ben yine de söyleyeyim" dedi Graff. "Aptal çocuk. Mukavemet göstermemek sadece masumları katletmeyeceği bilinen bir düşmana karşı işler. <i>Böyle</i> bir düşman insanın karşısına hep çıkmaz ki."</p>

  <div>
    <br/>
  </div>

  <p>Ender’in mektubunu aldığında Petra Arkanian Delphiki Wiggin, oğlu Andrew ve eşi Lani ve daha evden ayrılmamış en küçük iki çocuğunu ziyarete gitmişti.</p>

  <p>Yüzünde yaşlar, elinde mektupla ailenin bir kart oyunu oynadığı odaya girdi. Konuşamıyordu.</p>

  <p>"Kim öldü!" diye çığlık attı Lani ama Andrew gidip annesine sarıldı. "Bu hüzünden değil Lani. Bu neşeden."</p>

  <p>"Nereden biliyorsun?"</p>

  <p>"Annem yas tuttuğunda bir şeyleri parçalar ama bu mektup sadece kırıştırılmış ve ıslak."</p>

  <p>Petra ona hafifçe tokat attı ama o konuşabileceği kadar da güldü. "Sesli oku Andrew, sesli oku. Ender benim için onu bulmuş. Keşke Julian da bunu görebilseydi! Keşke Julian’a bunu söyleyebilseydim!" Sonra biraz daha ağlayıp sustuktan sonra Andrew mektubu okumaya başladı. Mektup kısaydı ama Andrew ve Lani’nin de kendi çocukları olduğu için bunun Petra için ne kadar önemli bir şey olduğunu anlıyorlardı. Ama sonra Andrew ve Lani’nin çocukları tiksintiyle odayı terk edip "Kendinize <i>hakim</i> olabildiğiniz zaman haber verin." dediler.</p>

  <p>"Kimse hiç bir şeye hakim olamaz," dedi Petra. "Hepimiz kader tahtının etrafındaki dilencileriz. Ama bazen merhamet ediyor!"</p>

  <div>
    <br/>
  </div>

  <p>Randall Firth’i sürgün yerine götürmediği için yıldız gemisinin en direk rotadan Eros’a gitmesine gerek yoktu. Bu rotayı kullanmaları yollarını 4 ay uzatacaktı -gerçek zamanda 6 yıl- ama bu UFCom’a anlatılmıştı ve kaptan da bunu sorun etmiyordu. Yolcularını nerede istiyorlarsa orada bırakacaklardı. UFCom'daki kimse Andrew ve Valentine Wiggin’in kim olduğunu bilmiyorduysa bile kaptan çok iyi biliyordu. Üstlerine bu yolu neden uzattığını açıklaması gerekecekti ama bunu kafasına takmıyordu. Mürettebatı da onunla beraber başlamışlardı ve onlar da hatırlıyorlardı, bu yüzden onlar da bunu sorun etmiyorlardı.</p>

  <p>Valentine Ganj Kolonisi’nin tarihini yazıyordu ve ara verdiği zaman gidip odalarında Ender’in sağlığıyla ilgilenip ona hemşirelik yapıyordu.</p>

  <p>"Şu aptal mektubunu okudum," dedi Valentine bir gün.</p>

  <p>"Hangisini? Çok mektup yazıyorum," dedi Ender.</p>

  <p>"Ancak ölürsen okumam gerekeni diyorum."</p>

  <p>"Burnumun kemikleri yerine oturmadığı için doktorun beni genel anesteziye almaya karar vermesi benim suçum değil."</p>

  <p>"Herhalde okuduğum şeyi unutmamı bekliyorsun?"</p>

  <p>"Neden unutmayasın ki? Ben unuttum bile."</p>

  <p>"Unutmadın," dedi. "Bu yolculukları yaparak geçmişinden kaçmaya çalışmıyorsun değil mi?"</p>

  <p>"Aynı zamanda her işe burnunu sokan ablamla geçirdiğim zamanın tadını çıkarıyorum."</p>

  <p>"O bagaj -onu açabileceğin bir yer arıyorsun."</p>

  <p>"Val," dedi Ender, "ben seni planların hakkında sorguya çekiyor muyum?"</p>

  <p>"Buna gerek yok ki. Benim planım senden sıkılıp katlanamadığını zamana kadar seni takip etmek."</p>

  <p>"Her ne bildiğini sanıyorsan," dedi Ender, "yanılıyorsun."</p>

  <p>"Bu kadar açık konuştuğun için teşekkürler."</p>

  <p>Bir süre sonra: "Biliyor musun Val? Bir an için gerçekten beni öldüreceğini düşündüm."</p>

  <p>"Seni zavallı şey. Sonucu yanlış tahmin etmiş olmak senin için çok fena olmalı."</p>

  <p>"O an gerçekten gelseydi, gerçekten öleceğimi bilseydim bunun beni rahatlatacağını düşünmüştüm. Artık hiç bir şeyi dert etmek zorunda kalmazdım. Pisliği başkası temizleyebilirdi."</p>

  <p>"Evet, her şeyi benim üzerime yıktığın için ben de çok memnun olurdum."</p>

  <p>"Ama beni öldürmek üzere bana yaklaştığında -kafama bir iki tekme atmayı planladığını anladım ve beynim öyle sarsılmıştı ki o tekmelerin işimi bitireceğini biliyordum -bana doğru geldiğinde o içimin rahatlaması kalmadı. Ayağa kalkmak istedim. Yapabilseydim kalkardım da."</p>

  <p>"Ve azıcık beynin olsa kaçardın."</p>

  <p>"Hayır, Val," dedi Ender üzgünce. "Önce ayağa kalkıp onu öldürmek istedim. Ölmek istemiyordum. Ne düşündüğüm ya da neyi hak ettiğim önemli değildi. Bana huzur ya da en azından boşluk vereceğini düşünmemi de önemsemedim. O anda aklımda bunların hiç biri yoktu. Sadece yaşamayı düşünüyordum. Yaşayabilmek için ne yapmam gerekiyorsa yapıp yaşamayı, hatta bunun için onu öldürmem gerekiyorduysa da."</p>

  <p>"Vay be," dedi Valentine. "Herkesin yıllardır bildiği yaşama içgüdüsünü keşfettin!"</p>

  <p>"Bu içgüdüye sahip olmayan insanlar var, yani farklı bir içgüdü onlarınki," dedi Ender. "Kendilerini bombaların üstüne attıkları, bir bebeği kurtarmak için yanan binaların içine daldıkları için onlara madalyalar veriyoruz. Tabi öldükten sonra. Ama bin bir türlü onur bahşediyoruz onlara."</p>

  <p>"Onlarda da yaşama içgüdüsü var," dedi Val. "Sadece bazı şeyleri daha fazla önemsiyorlar."</p>

  <p>"Ben öyle değilim," dedi Ender. "Ben hiç bir şeyi daha çok önemsemiyorum."</p>

  <p>"Onunla <i>dövüşemeyecek</i> hale gelene kadar seni dövmesine izin verdin," dedi Valentine. "Ancak ona zarar veremeyeceğini anladığın anda yaşama içgüdünün yüzeye çıkmasına izin verdin. Bu yüzden hâlâ bana gelip o çocukları öldüren kötü insanla aynı kişi olduğunu söyleme. Kasten kaybederek kazanabildiğini gösterdin. Bitti. Yeter. Lütfen kazanmayı planlamıyorsan kimseyle kavga etme bir daha, tamam mı? Söz mü?"</p>

  <p>"Söz veremem," dedi Ender. "Ama öldürülmemeye çalışacağım. Hâlâ yapacak işlerim var."</p>
</body>
</html>