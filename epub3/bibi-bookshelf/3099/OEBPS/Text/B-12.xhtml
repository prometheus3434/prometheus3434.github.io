<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ege0.5.css" type="text/css" rel="stylesheet"/>
</head>

<body>
  <h2 title="12">•12•</h2>

  <p><b>Alıcı:</b> GovDes%ShakespeareKol@ColMin.gov/voy</p>

  <p><b>Gönderen:</b><a href="mailto:MinCol@ColMin.gov">MinCol@ColMin.gov</a></p>

  <p><b>Konu:</b> Tuhaf tesadüf</p>

  <div>
    <br/>
  </div>

  <p>Sevgili Ender,</p>

  <p>Evet, hâlâ hayattayım. Bu projenin nasıl sonuçlandığını görebilmek için senede 10 ay kan dolaşımımı durdurup uykuya yatırılıyorum. Bunu yapabiliyorum çünkü kelimenin tam anlamıyla hayatımı emanet edebileceğim çalışanlarım var. Hesaplamalarıma göre siz Shakespeare’e vardığınızda hâlâ hayatta olacağım.</p>

  <p>Bu mektubu sana bir zamanlar Bean’le yakın olduğunuz için yazıyorum. Genetik hastalığına ilişkin bilgileri bu postaya eklenmiş şekilde bulabilirsin. Artık Bean’in gerçek isminin Julian Delphiki olduğunu biliyoruz; zamanında dondurulmuş bir embriyo olarak kaçırılmış ve yasadışı bir genetik deneyden hayatta kalan tek kişi olmuş. Genlerindeki değişim olağanüstü zeki olmasına yol açmış. Ama bu aynı zamanda büyüme şeklini de etkilemiş. Çocukken çok küçükmüş -senin de bildiğin gibi. Ergenlik döneminde de bir büyüme göstermemiş. Ölüme kadar peşini bırakmayan bir hastalık gigantizm. Hayatının sonunda hastanelere düşüp acınası bir hale gelmek istemeyen Bean ışık hızında bir keşif yolculuğuna çıktı. Ne kadar süre yaşayacağını bilmiyoruz ama diyebiliriz ki insanlara ve dünyaya hiçbir zaman dönmeyecek.</p>

  <p>Sana söyleyen oldu mu bilmiyorum ama Petra ve Bean evlendi. Çocuklarının da kendisi gibi hasta olmasından korkmasına rağmen dokuz yumurta döllediler-çünkü çocukların hastalığını geçirebilecekmiş gibi yapan bir doktorun oyununa geldiler. Petra bir tanesini doğurdu ama diğer sekiz tanesi kaçırıldı -Bean bir embriyoyken başına gelenler gibi-ve bebeklerinin nereden geldiğini bilmeyen taşıyıcı kişilere nakledildiler. Çok uzun araştırmalar sonucu kayıp sekiz bebeğin yedisini bulduk. Sonuncusu şimdiye kadar bulunamamıştı.</p>

  <p>Bugün erken saatlerde tuhaf bir tesadüf yaşadığım için sana bunları anlatıyorum. Ellis Adası’ndayım -bir zamanlar Harp Okulu olan yere bu adı taktım. Sömürgeciler yolculuklarına çıkmadan önce buradan geçiyorlar. Sonra da onları gemilerine gönderiyoruz -Eros uygun bir yer değil çünkü çok uzak, bu yüzden gemileri daha yakın bir yerde tutup yolculuğa çıkartmayı tercih ediyoruz.</p>

  <p>Ganj Kolonisi’ne giden bir gruba her zamanki zeka ve bilgeliğimle oryantasyon konuşmamı yaptıktan sonra yanıma bir kadın geldi -aksanından Amerikalı olduğunu tahmin ettim- ve kucağında bir bebek vardı. Hiçbir şey demedi. Sadece ayakkabıma tükürdü ve yürümeye devam etti.</p>

  <p>Doğal olarak bu bende merak uyandırdı -cilveli kadınlar beni normalde göz ardı ederler. Onu araştırdım. Daha doğrusu Dünya’daki arkadaşlarımdan birisine bütün geçmişini araştırmasını rica ettim. Kolonide kullandığı isim sahte çıktı -bu o kadar da alışılmadık bir durum değil. Aynı zamanda bunu umursamıyoruz da. Seri katil ya da pedofil olmadıkları sürece kim oldukları farketmez. Önceki yaşamında kısır bir bakkalda müdür yardımcısıyla evli olduğu ortaya çıktı. Yani bebeği eski kocasından yapmış olamazdı ki bu da o kadar alışılmadık bir durum değildi. Alışılmadık durum şu ki bebek kadının kendisinin de değilmiş.</p>

  <p>Şimdi sana utandığım birşeyi itiraf edeceğim. Bean ve Petra’ya çocuklarının genetik izlerinin kayıtlarının her yerden silineceğine dair söz vermiştim. Ama bir gün bulamadığımız çocuğu bulma ihtimalimize karşın çocukları ararken kullandığımız kaydın bir kopyasını tuttum.</p>

  <p>Bir şekilde şimdi Nichelle Firth olarak bilinen Randi Johnson (kızlık soyadı Alba) Bean ve Petra’nın çocuğunu taşıyor. Çocukta Bean’de de olan gigantizm hastalığı bulunmakta. Çok zeki olacak ama yirmili yaşlarda (belki daha erken) durmayan büyümesi nedeniyle ölecek.</p>

  <p>Ve bir sebeple ayağıma tükürmenin gayet doğal olduğunu düşünen bu kadın tarafından yetiştiriliyor. Buna alınmadım ama ilgimi çekti çünkü bu hareketi bana diğer taşıyıcıların aksine oğlunun kim olduğunu biliyormuş izlenimi verdi. Daha olası bir ihtimalse başkaları tarafından yalan yanlış hikâyeler duymuş olması. Ne olursa olsun onu bu konuda sorgulayamıyorum çünkü ben bu bilgiyi doğrulatana kadar gitmişti.</p>

  <p>Senin gibi bir Harp Okulu mezunu tarafından yönetilecek Ganj Koloni’sine doğru yola çıktı. Virlomi buradan ayrıldığında senin kadar küçük değildi-Dünya’da Harp Okulu sonrasında Hindistan’ı Çin’den kurtarıp Çin’i işgal etmeye çalışacak kadar zaman geçirdi. Güce geldikten sonra kendi kendine zarar veren bir fanatik haline geldi ve kendi propagandasına inanmaya başladı. Şimdi aklı başına geldi ve kendi halkını özgürleştirdi diye onurlandırılmak mı yoksa düşmanlarını işgal etmeye çalıştı diye hapis mi edilmeli; kararlarının arasından bir seçim yapılmak yerine ilk defa Dünya’daki kültür kökenlerini hesaba katan bir koloninin başına getirildi. Çoğu sömürgecisi Hintli ve Hindu dinine inanıyorlar-ama hepsi değil.</p>

  <p>Bean’in oğlu çok zeki olacak -babası gibi ve üstüne annesinin de zekasını alacak. Ama Randy’nin anlattığı hikâyeler karakterinin uygunsuz şekilde gelişmesine sebep olabilir.</p>

  <p>Bütün bunları sana neden mi anlatıyorum? Çünkü Ganj Kolonisi bizim aslen formik mülkü OLMAYAN bir dünyayı ilk kolonileştirme denememiz. Işık hızından birazcık daha yavaş bir hızda seyahat ediyorlar, yani zenobiyologlar gezegeni kolonileştirmeye hazır hale getirene kadar oraya varmayacaklar.</p>

  <p>Shakespeare’i yönetmekten memnunsan ve hayatının geri kalanını orada geçirmek istiyorsan bu mesaj seni hiç ilgilendirmez. Ama birkaç sene geçip de yöneticilik yapmanın pek sana göre olmadığını düşünürsen Ganj’a gitmeni öneririm. Tabi ki oradaki koloni sen Shakespeare’de beş, belki on sene geçirene kadar kurulmuş olmayacak. Ve Ganj’a kadar olan mesafe o kadar çok ki orada yeni bir dünya kurulduktan ancak 14, belki 19 sene sonra oraya varabilirsin. O zaman çocuk (Randall Firth) yetişkin boyutunda olacak -hayır, daha bile büyük- ve o kadar zeki olacak ki Virlomi onun koloninin barışı ve güvenliğine bir tehdit oluşturmasını engelleyemez durumda olabilir. Belki de çoktan diktatörlüğünü ilan etmiş ya da onları Virlomi’nin deliliğinden kurtarmış ve özgürce seçilmiş bir yönetici olabilir. Belki de ölmüş olur. Ama belki de değersiz bir kişi olur. Kim bilir?</p>

  <p>Tekrar söylüyorum: Seçim senin. Senin üzerinde yaptırım gücüm yok; Bean ve Petra’nın da üzerinde yaptırım güçleri yok. Ama Shakespeare’de kalmaktan daha ilginç gelirse oraya gidebilir ve belki de genç yönetici Virlomi'ye yardım edebilirsin. O da çok zeki ama arada sırada çok kötü kararlar almaya da yatkın.</p>

  <p>İçinden çıkılmaz bir durum zira hiçbir bilgi yok. Ganj’da etkili olabilmek için Shakespeare’den ayrılman gereken zaman geldiğinde Ganj Sömürgecileri daha gemilerinden bile inmemiş olacaklar. Seni hiçbir problem olmayan ve dolayısıyla yapacak bir şey bulamadığın bir gezegene gönderiyor olabiliriz.</p>

  <p>Planlanamayacak şeyleri nasıl planlamaya çalıştığımı görüyorsun. Ama bazen bunu yaptığım için çok memnun oluyorum. Ama artık planlarımın bir parçası olmak istemezsen bunu en iyi ben anlarım!</p>

  <p class="p8">Dostun,<br/>Hyrum Graff</p>

  <p>Not: <i>Kaptanın sana söylememiş olması ihtimaline karşın, sen  gittikten 5  yıl sonra U.F.’nun acil isteğime kulak verdiğini ve bir grup kurye gemisi kaldırdığını söyleyeyim. Bu gemiler her beş yılda bir kalkıyor ve her koloniye gidiyorlar. Tabi ki sömürgecileri taşıyan gemiler kadar büyük değiller ama ciddi bir kargo kapasiteleri var ve umuyoruz ki koloniler arası ticaret için kullanılmaya başlanabilirler. Amacımız bir geminin her koloniye beş yılda bir uğraması -ama sonra koloni koloni gezecek ve tam bir devir yaptıktan sonra Dünya’ya dönecekler. Mürettebatın isterlerse bütün yolculuğu yapmalarına, yapmak istemezlerse de kolonilerden yerlerine geçecek birini yetiştirip onlar görevi devralırken oraya yerleşmelerine izin verilecek. Böylece kimse hayatları boyunca ne tek bir gezegende ne de tek bir gemide tutsak olmayacak. Tahmin edebileceğin gibi, pek çok gönüllü başvurdu.</i></p>

  <div>
    <br/>
  </div>

  <p>Vitaly Kolmogorov yatağında yatıyor, ölmeyi bekliyordu ve oldukça sabırsızdı.</p>

  <p>"Acele etme," dedi Sel Menach. "Kötü örnek oluyorsun."</p>

  <p>"Acele etmiyorum. Sadece sabırsızlanıyorum. Sanırım ne istersem onu hissetmeye hakkım var!"</p>

  <p>"Ve hissederim, ne düşündüğünü düşünmeye de," dedi Sel.</p>

  <p>"Bakıyorum da espri anlayışın tam da şimdi gelişti."</p>

  <p>"Bunun ölüm döşeğin olduğuna sen karar verdin, ben değil," dedi Sel. "Daha ziyade kara mizah bu duruma uygun gözüküyor."</p>

  <p>"Sel, beni ziyaret etmeni bir sebepten dolayı istedim."</p>

  <p>"Neşemi kaçırmak için."</p>

  <p>"Öldüğümde koloniye bir yönetici gerekecek."</p>

  <p>"Dünya'dan bir tane geliyor, değil mi?"</p>

  <p>"Teknik olarak Eros'tan geliyor."</p>

  <p>"Vitaly, hepimiz Eros'tan geliyoruz."</p>

  <p>"Çok komik, ve çok klasik. Acaba Dünya-sistemindeki asteroidler ve Yunan tanrıları hakkındaki sözcük oyunlarına gülebilen insanların ne zaman nesli tükenecek."</p>

  <p>"Her neyse, Vitaly, lütfen beni yönetici olarak atadığını söyleme."</p>

  <p>"Hayır hayır," dedi Vitaly. "Sana yapacağın bir iş vereceğim."</p>

  <p>"Ve sanırım bunu yaşlı bir zenobiyolog dışında kimse yapamaz."</p>

  <p>"Kesinlikle," dedi Vitaly. "Bir mesaj var -şifreli, ve hayır, sana anahtarını vermeyeceğim- ve iletişim sisteminde gönderilmeyi bekliyor. Senden sadece şunu istiyorum: Tamamen öldüğümde ve diğerleri yeni bir yönetici seçmeden lütfen o mesajı gönder."</p>

  <p>"Kime?"</p>

  <p>"Mesaj nereye gittiğini biliyor."</p>

  <p>"Çok akıllı bir mesajmış bu! Neden öldüğünü de fark edip kendisi gitmiyor?"</p>

  <p>"Söz mü?"</p>

  <p>"Evet, tabi ki."</p>

  <p>"Bana başka bir söz daha ver."</p>

  <p>"Yaşlanıyorum. Bu kadar çok sözü aklımda tutabileceğim konusunda bana güvenme."</p>

  <p>"Seni yönetici seçtiklerinde, bunu reddetme."</p>

  <p>"Beni yönetici seçmeyecekler."</p>

  <p>"Seçmezlerse sorun yok," dedi Vitaly. "Ama seni seçtiklerinde bunu kabul et. Senin dışında herkes senin seçileceğini düşünüyor."</p>

  <p>"Hayır."</p>

  <p>"Ve işte bu yüzden bunu yapmalısın," dedi Vitaly. "İşe en uygun kişi sensin çünkü istemiyorsun."</p>

  <p>"Aklı başında kimse istemez."</p>

  <p>"Çoğu insan ister, işi gerçekten yapmak istediklerinden değil, işin beraberinde getirdiğini zannettikleri şereften ötürü. Prestij, rütbe..." Vitaly güldü ve bu gülümseme bir öksürük krizine dönüştü ve bir bardak su içip göğsündeki kasılmalar geçene kadar durmadı. "Öldüğümde <i>bunu</i> özlemeyeceğim."</p>

  <p>"Rütbeni mi?"</p>

  <p>"Öksürüğümden bahsediyordum. Göğsümdeki sürekli hırıltıdan. Mide gazından. Gözlüklerim ne kadar temiz ve ortam ne kadar aydınlık olursa olsun bulanık görmekten. Yaşlılığın bütün zayıflıklarından..."</p>

  <p>"Kötü kokan nefesine ne demeli?"</p>

  <p>"O <i>seni</i> öldüğüme sevindirmek için var. Sel, ciddiyim. Başkası yönetici seçilirse o işi isteyen biri olacak ve yeni yönetici geldiğinde görevi devretmekten memnun olmayacak."</p>

  <p>"Eros'ta rahat rahat bize stok, ekipman ve bilirkişilerle birlikte bir diktatör gönderdikleri için bunu hak ediyorlar."</p>

  <p>"Ben de ilk başlarda bir diktatördüm," dedi Vitaly.</p>

  <p>"Daha yeni başlarken ve hayatta kalmamız imkânsız gibi gözüküyorken evet, bu gezegenin bizi öldürmek için yaptığı şeyleri çözmeye çalışırken sükûneti sağladın. Ama o günler geride kaldı."</p>

  <p>"Hayır," dedi Vitaly. "Sana açıkça anlatayım. Bize gelen gemide iki tane amiral var. Bir tanesi gelecekteki yöneticimiz, diğeri de geminin kaptanı. Tahmin et bakalım hangisi yöneticimiz olacağını düşünüyor?"</p>

  <p>"Tabi ki geminin kaptanı, yoksa bu şekilde söylemezdin."</p>

  <p>"Bir bürokrat. Yükselmek isteyen birisi. Biz kendi yolculuğumuza çıkana kadar onu tanımıyordum ama şimdi onu tanıyorum."</p>

  <p>"Yani gemi bize ihtiyacımız olan her şeyin yanında bir de güç çekişmesi getiriyor."</p>

  <p>"Burada savaş istemiyorum. Kan dökülmesini istemiyorum. Burada Shakespeare’de yeni gelenlerin sonradan görme bir yöneticiye karşı koymak zorunda kalmalarını istemiyorum. Kolonimizin yeni sömürgecileri ve getirdiklerini hoş karşılamaya hazır olmasını istiyorum -ve Eros'ta bizim yöneticimiz olması için seçilen yöneticinin arkasında birleşmesini. Onu seçtiklerinde ne yaptıklarını biliyorlardı."</p>

  <p>"Onun kim olduğunu biliyorsun," dedi Sel. "Biliyordun ve kimseye söylemedin."</p>

  <p>"Tabi ki biliyorum," dedi Vitaly. "Son otuz beş yıldır yazışıyoruz, yani koloni gemisi kalkalı beri.</p>

  <p>"Ve tek bir şey bile söylemedin. Kim peki? Duymuş olabileceğim biri mi?"</p>

  <p>"Neyi duyup neyi duymadığını nerden bileyim?" dedi Vitaly. "Ben ölüyorum, beni rahatsız etme."</p>

  <p>"Yani söylemeyeceksin."</p>

  <p>"Işık hızından çıktığında seninle iletişime geçecek. Sonra istersen sömürgecilere onun kim olduğunu söyleyebilirsin -sana her ne söylerse onlara söyleyebilirsin."</p>

  <p>"Ama sırrını tutacağıma inanmıyorsun."</p>

  <p>"Sel, sen sır tutamazsın. Aklında olanı doğrudan söylüyorsun. Aldatmaca senin içinde yok. İşte bu yüzden harika bir yönetici olacaksın ve yine bu yüzden öğrenir öğrenmez herkese söylemeyesin diye sana bunu söyleyemem."</p>

  <p>"Yalan da mı söyleyemem? O zaman sana yöneticiliği kabul edeceğime dair söz veremem çünkü yöneticilik falan yapmayacağım. Yapmak zorunda olmayacağım. Başka birini seçecekler. Beni senin dışında kimse sevmiyor Vitaly. Ben aksi ve yaşlı bir adamım. İnsanlara ne yapmaları gerektiğini söylüyor ve sakar asistanları ağlatıyorum. Bu koloni için yaptığım her şey geride kaldı."</p>

  <p>"Ya sus be," dedi Vitaly. "Yaptığın işi yap ve ben de kendiminkini yapayım. Benim durumumda bu ölmek oluyor."</p>

  <p>"Ben de onu yapacağım biliyorsun değil mi. Muhtemelen senden daha önce."</p>

  <p>"O zaman acele etsen iyi olur."</p>

  <p>"Bu yeni yönetici -bu yeni gelenlerin burada yaşayabilmesi için neler yapılmalı biliyor mu? Aşılardan haberi var mı? Solucanlar ihtiyacı olan proteinleri bulamasınlar diye genetiği değiştirilmiş domuzları nasıl beslediğimizi biliyor mu? Umarım bize vejetaryen göndermiyorlardır. Yeni gelenlerin indikleri andan itibaren bizden sayıca fazla olacaklarını bilmek çok sinir bozucu."</p>

  <p>"Onlara ihtiyacımız var," dedi Vitaly.</p>

  <p>"Biliyorum. Gen havuzunun onlara ihtiyacı var, aynı tarlaların ve fabrikaların olduğu gibi."</p>

  <p>"Fabrikalar?"</p>

  <p>"Formiklerden kalma güneş enerjisiyle çalışan jeneratörlerinden birini tamir etmeye çalışıyoruz. Başarabileceğimizi düşünüyoruz."</p>

  <p>"Sanayi devrimi! Gezegene vardıktan sadece 36 yıl sonra! Ve bir de son zamanlarda insanlar için bir şey yapmadığını söylüyorsun."</p>

  <p>"Ben yapmıyorum," dedi Sel. Sadece Lee Tee'yi araştırması için ikna ettim."</p>

  <p>"Madem hepsi bu..."</p>

  <p>"Söyle."</p>

  <p>"Neyi söyleyeyim? Söyleyeceğim şeyi zaten söyledim."</p>

  <p>"Birisine bir şeyi araştırmasını söylemenin senin 36 yıldır bizi yönetme biçimin olduğunu söyle."</p>

  <p>"Zaten bildiğin bir şeyi neden söyleyeyim ki?"</p>

  <p>"Ölme," dedi Sel.</p>

  <p>"Çok duygulandım," dedi Vitaly. "Ama görmüyor musun? Ölmek istiyorum. İşim bitti. Tükendim. Savaşa gittim, savaştık, kazandık ve sonra Ender Wiggin ana gezegen savaşını kazandı ve bütün formikleri öldürdük. Birden asker değildim artık. Ve ben bir <i>askerdim,</i> Sel, bir bürokrat değil. Yönetici hiç değil. Ben bir amiraldim, askerleri yönetiyordum, bu benim görevimdi ve başardım."</p>

  <p>"Ben senin kadar sorumluluk sahibi değilim."</p>

  <p>"Şimdi senden bahsetmiyorum lan, sen ne istiyorsan onu yap. Kendimden bahsediyorum. Sana cenazemde ne diyeceğini söylüyorum.</p>

  <p>"E iyiymiş."</p>

  <p>"Yönetici olmak istemiyordum. Savaşta öleceğimi düşünüyordum ama gerçek şu ki geleceği senden daha fazla düşünüyor değildim. Buraya geliyorduk, bu formik koloni dünyasında hayatta kalabilmek için eğitilmiştik ama ben bütün bunların <i>senin</i> işin olacağını düşünmüştüm, senin ve diğer bilim adamlarının. Benim görevimin ise savaşı yönetmek olacağını düşünüyordum, tepelerin ardından, toprağın altından gelen formik sürülerine karşı mücadele vereceğimi... Nasıl yer tutacağız, nasıl alanı güvenliğe alacağız, nasıl elimizde tutacağız... Hepsi kâbuslarıma giriyordu. Bütün evrende yeterli kurşun bulamayacağımızdan endişeleniyordum. Öleceğimizi düşünüyordum."</p>

  <p>"Sonra Ender Wiggin seni hayal kırıklığına uğrattı."</p>

  <p>"Evet. Bencil velet. Ben bir askerim ve benim savaşımı elimden aldı."</p>

  <p>"Ve sen de bunun için ona minnettarsın."</p>

  <p>"Ben görevimi yaptım Sel. Görevimi yaptım."</p>

  <p>"Ben de," dedi Sel. "Ama seninkini yapmayacağım."</p>

  <p>"Ben öldükten sonra yapacaksın."</p>

  <p>"Sen burada olup göremeyeceksin."</p>

  <p>"Ölümden sonra yaşam olduğunu umuyorum," dedi Vitaly. "Bilim adamı olmadığım için bunu söylememe izin var."</p>

  <p>"Çoğu bilim adamı Tanrıya inanır," dedi Sel. "En azından buradaki bilim adamlarının çoğu."</p>

  <p>"Ama ne yaptığını görmek için burada olacağıma inanmıyorsun."</p>

  <p>"Tanrı’nın sana yapacak daha iyi şeyler vereceğini umuyorum. Ayrıca buradaki cennet formik cenneti. Umarım Tanrı cennetin insanların olduğu kısmına girmene izin verir."</p>

  <p>"Veya cehenneme," dedi Vitaly.</p>

  <p>"Siz Rusların ne kadar kötümser olduğunu unutmuştum."</p>

  <p>"Bu kötümserlik değil ki. Sadece bütün arkadaşlarımın olduğu yerde olmak istiyorum. Tabi bir de şerefsiz babamın."</p>

  <p>"Onu sevmez miydin? Ama şimdi beraber olmak istiyorsun?"</p>

  <p>"Ayyaş herifi dövmek istiyorum! Sonra beraber balığa çıkarız."</p>

  <p>"Yani balıklar için orası cennet olmayacak."</p>

  <p>"Herkes için cehennem olacak. Ama arada güzel anlar olacak."</p>

  <p>"Tıpkı şimdiki yaşamımız gibi," dedi Sel.</p>

  <p>Vitaly güldü. "Askerler ilahiyata bulaşmamalı."</p>

  <p>"Zenobiyologlar yöneticiliğe bulaşmamalı."</p>

  <p>"Ölüm döşeğimde her şeyi belirsiz bir hale getirdiğin için teşekkürler."</p>

  <p>"Yeter ki sen mutlu ol! Ve şimdi izin verirsen gidip domuzları beslemeliyim."</p>

  <p>Sel çıktı ve Vitaly yataktan çıkıp mesajı kendisinin mi göndermesi gerektiğini düşünmeye başladı.</p>

  <p>Hayır, kararı yerindeydi. Ender'le herhangi bir konuşmaya girmek istemiyordu. Mektubu cevaplamak için çok geç olduğu bir zamanda teslim alsın. Plan buydu ve iyi bir plandı. O akıllı ve iyi bir çocuk. Yapması gerekeni yapar. Tavsiyemi istemesini istemiyorum çünkü buna ihtiyacı yok ve beni dinlemesini istemiyorum.</p>
</body>
</html>