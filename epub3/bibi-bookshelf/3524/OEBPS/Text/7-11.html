<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-11.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-12">Erkek Tanrıya Erkek Ruhban, Kadın Kurban...</p>

      <p class="paragraf-1">20. ve 21. yüzyılın en önemli bilgin ve düşünür yazarlarından Umberto Eco’nun <span class="char-style-override-12">Gülün Adı</span> romanı ve romanla aynı adı taşıyan sinema filminde betimlenen korkunç boyutlardaki Kilise baskısı, Avrupa’yı yüzyıllarca karanlığa gömen bir gerçekliğin özetidir.</p>

      <p class="paragraf-1">Ortaçağ’daki ruhbanlar, sözüm ona Tanrı’dan aldıkları yetkilerle, dini bir silah haline getirmişti. İmanı da mühimmat olarak sürüyordu, namluya.</p>

      <p class="paragraf-1">Zaman, zaten iman etmeyenin yaşamaya hakkı olmadığı zamandı.</p>

      <p class="paragraf-1">Avrupa’da insan sayılmak için ille Hıristiyan olmak gerekiyor, İsa’yı çarmıha göndermekle suçlanan Yahudiler hain, diğer dindarlar kâfir sayılıyordu.</p>

      <p class="paragraf-1">Resmî Kilise’ye bağlı tüm tapınakların giderleri, personel ihtiyaçlarının tamamı, halktan toplanan vergi ve bağışlarla sağlanıyordu. Zengin ya da yoksul, kimin neyi varsa, ne üretirse bir bölümünü vermek zorunda olduğu Kilise ve ruhban sınıfı halkların kanını, iliğini emerek semiriyordu.</p>

      <p class="paragraf-1">Kilise’nin tüm toplumsal yaşama egemen olduğu ve hatta krallara icazet verdiği bu çağlarda, en gözde meslek, haliyle din adamlığıydı. Papaz, rahip ya da daha alt düzeyde din görevlileri bile, kıtlık ve kuraklık zamanları aç açıkta kalmayacağı garanti biricik meslek erbabıydı. Çok çocuklu aileler hiç olmazsa bir oğulu Kilise’ye vermek için yarışıyorlardı. Hem bir boğazdan kurtuluyor, hem çocuğun eğitim almasını sağlıyor, hem de makamı yükseldikçe ona yağan bereketten sebepleniyorlardı.</p>

      <p class="paragraf-1">Matbaanın henüz icat edilmediği, okuma yazma “lüks”ünün Kilise’nin tekelinde olduğu bir çağda, toplum mühendisliğinde ruhban sınıfının öne çıkması, elit ve yönder sayılması elbette kaçınılmazdı.</p>

      <p class="paragraf-1">Başka bir deyişle, Kilise’ye kapağı atan oğul, bekârlık yemini karşılığında hem kendi hayatını hem de ailesini kurtarıyordu. Üstelik Batı’daki ruhban sınıfına şart koşulan evlilik ve cinsel ilişki yasağına, Papa başta, henüz hiçbir din görevlisi uymuyordu!</p>

      <p class="paragraf-1 para-style-override-11"></p>

      <p class="paragraf-1">Ama kızlara yer yoktu Kilise’de. Kadınlar, tanrı annesi (İsa’nın annesi Meryem) olabiliyor, azize olabiliyor, hatta 5. yüzyılda Paris’i Atilla’nın ordularından kurtaran Azize Geneviève ya da 15. yüzyılda Frank ordusuna komuta eden Bakire Jeanne d’Arc gibi inançlı kahraman olabiliyor, ama Hıristiyanlık âleminin ne batısı ne de doğusunda, ruhban olamıyorlardı.</p>

      <p class="paragraf-1">Düşünün ki kadınların altsınıftan “din görevlisi” sayılacağı rahibe manastırları bile 6. yüzyıldan öteye var oldu!</p>

      <p class="paragraf-1">Kadınlar, Meryem ve Hıristiyanlık uğruna çile çekmiş, şehit olmuş azize suretleriyle kiliselerin dekorunda başroldeydiler. Ama ölmüş olmaları koşuluyla. Yaşayanlar, aynı kiliselerin “İsa’nın kuzuları” diye adlandırdığı mümin sürüsünde, kocasına itaat, Kilise’ye ibadetle yükümlü ikinci sınıf Hıristiyanlardı.</p>

      <p class="paragraf-1">Zaten 15. yüzyıla kadar papazların yarısı evli, diğer yarısı da sürü sepet metres ve evlilik dışı çocuk sahibiydi.</p>

      <p class="paragraf-1">Hıristiyan dogmalarına göre büyük günah ve suç sayılan fuhuş ile zina, halktan insanlar yaptığında şiddetle cezalandırılırken; bizzat cezalandıranlar arasında, ruhban yaşamında gayet yaygın eylemlerdi.</p>

      <p class="paragraf-1">Sözün kısası, din adamlığı, o çağlarda da tıpkı bugünkü gibi erkeklerin egemenliğinde; en gözde, çünkü bir eli yağda bir eli balda olunan, rantı garantili, keyif ve konforu yüksek bir meslekti.</p>

      <p class="paragraf-1">Üretenlerin sırtından geçinen bu iman tüccarları, arsız, ahlaksız, üstelik zalim bir asalak güruhuna dönüşmüştü.</p>

      <p class="paragraf-1">Müminleri, yaşamdan zevk almanın, hatta kahkahanın bile günah olduğuna inandırıp günah işleyeni cehennem azabıyla korkutuyor; korkmayanı sapkın ilanıyla aforoz ediyorlardı. Aforoz edilmek, toplum içinde sürgün anlamına gelen bir dışlamaydı. Aforoz edilen kişiye yardım etmek, iş vermek, evini açmak, hatta konuşmak gafletine düşen müminler de aforozla sonuçlanacak günah işlemiş sayılıyorlardı.</p>

      <p class="paragraf-1">Ancak en büyük ceza bu bile değildi. Sapkın ilan edilen kişi ya da mezhep, büyücülük, cadılık, şeytana tapmak, şeytanla işbirliği yapmakla suçlanırsa, işkence ve ölümle cezalandırılıyordu. İşkence sırasında suçunu itiraf eden, son duası bir Hıristiyan olarak yapılıp kafası kesilerek, asılarak ya da boğularak infaz ediliyor; suçunu itiraf etmeyen ise odun ateşinde yakılarak öldürülüyordu.</p>

      <p class="paragraf-1">Günümüzde dinsizlik ya da din değiştirmek başta, cinayet, tecavüz gibi ağır suçlara yalnız Suudi Arabistan ve İran gibi şeriatla yönetilen ülkelerde benzeri cezalar veriliyor. İdam mahkûmları asılmak, recm, kılıçla başı kesilmek ya da kurşuna dizilmek yöntemleriyle infaz ediliyor. Daha hafif suçlara da <a id="Anchor"></a>falaka ve kırbaç cezaları uygulanıyor.</p>

      <p class="paragraf-1">İslamiyetin, Hıristiyanlığın 7. yüzyılından sonra ortaya çıktığı düşünülürse, yaşadığımız çağın İslamiyetin ortaçağına denk geldiği söylenebilir.</p>

      <p class="paragraf-1">Ve Kilise iktidarının Hıristiyan müminlere reva gördüğü tüm eziyetlerin, yedi yüzyıl arayla İslami şeriat ülkelerinde tekrarladığına bakılırsa...</p>

      <p class="paragraf-1">İnsanlık tarihinin zamanda sekiz çizerek ilerleyen bir dönence oluşturduğunu ve geçmişle geleceğin düzenli aralıklarla buluştuğunu söylemek, sanırım yanlış olmaz.</p>
    </div>
  </div>
</body>
</html>
