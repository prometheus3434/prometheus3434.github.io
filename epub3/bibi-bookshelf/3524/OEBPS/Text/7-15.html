<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-15.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-16">Doğu Cephesinde “Yalan”a Dair Geciken Uyanış</p>

      <p class="paragraf-1">Çağımızda Bizans diye bilinip söylenen Konstantinopolis merkezli Hıristiyanlık âlemi, 12. yüzyılda hâlâ Doğu Roma İmparatorluğu diye anılıyor ve Batılılar, tıpkı şimdi olduğu gibi Doğuluları kazıklıyor, aldatıyordu.</p>

      <p class="paragraf-1">Ne var ki “büyük bölünme”den sonra Ortodoks diye anılacak Doğu Roma Kilisesi, Batı Roma Kilisesi’nin sahtekârlıkla edindiği Hıristiyanlık âlemi önderliğine itirazda tam on iki yüzyıl gecikmişti!</p>

      <p class="paragraf-1">Bu gecikme, o çağlarda Hıristiyanlık demek olan dünya egemenliğinde Doğu Roma’nın gerek dinsel, gerekse siyasal otoritesine mal olacaktı. Doğu Kilisesi, Batı Kilisesi’nin üstünlüğü ele geçirdiğini anladığında (1204) sahtekârlığa karşı etkin mücadelede çok geç kalınmış ve Doğu Roma İmparatorluğu, bir daha belini doğrultamayacağı ölümcül darbeyi yemiş bulunacaktı.</p>

      <p class="paragraf-1">Sözüm ona din kardeşleri Haçlıların, Konstantinopolis’i işgal, talan ve tarumar edecekleri o yakın geleceğe, henüz yirmi yıl vardı...</p>

      <p class="paragraf-1">1180’li yıllarda, Theodori Balsamonis adlı bir Konstantinopolis papazı, doğusu ve batısıyla Hıristiyanlık âleminin en bilgin din hukukçusu sayılmayı başarmıştı.</p>

      <p class="paragraf-1">Önce Ayasofya, ardından Blakhernai (Tekfur) Sarayı kiliselerinde başpapazlık yapan Balsamon, 1185 yılında Antakya patrikliğine atandı. Ama Patriklik mülkü, Latin (Batı Roma!) işgalinde olduğu için Konstantinopolis’te kaldı. “Sürgündeki Antakya Patriği ve Kanunların Bekçisi” ünvanıyla, 1191 yılına kadar gerek Doğu Roma İmparatoru, gerekse Kontantinopolis Ekümenik Patrikliğinin hukuk danışmanlığını yaptı.</p>

      <p class="paragraf-1"><span>Balsamonis, kendisinden otuz yıl önce Papa’ya bağlı Kilise İçtihat Hukuku’nu yazan Batı Romalı Gratianus gibi, ama çok daha kapsamlı ve Doğu Roma çıkışlı bir “Kilise İçtihat Hukuku” külliyatı oluşturduğu için, “Yunanlı Gratianus” diye de anılıyordu.</span></p>

      <p class="paragraf-1">Balsamonis’e gelinceye kadar, Doğulu din bilginleri Batı Roma Kilisesi’nin Hıristiyan âlemine öncülüğünü dayandırdığı sözde kutsal gerekçeleri, sahtekârlığın siyasal boyutunu hemen hiç kavrayamadan, biraz da el yordamıyla ve adeta “iyi niyetli” bir yanılgıya itiraz eder gibi, tarihî konsillerde (din kurultayları) kararlaştırılan dogmaların “yanlış yorumu” temelinde eleştiriyorlardı.</p>

      <p class="paragraf-1">Theodori Balsamonis, Roma Kilisesi’nin öncülüğüne dair bu eleştirilerden, kendisinden önceki din bilgini ve tarihçiler, Zonaras ile Kinnamos’un görüşlerini temel alan bir tez ortaya attı: Roma Kilisesi, Hıristiyanlığın kuruluşu en eski Kilisesi değildi. Demek ki Batı Roma Kilisesi’nin diğer Kiliselere öncülüğü, tarihsel bir önceliğe dayanmıyordu. Madem ki Batı Roma Kilisesi’nin diğer Kiliselere üstünlüğü ve Papa’nın Hıristiyanlık âlemine öncülüğü ne İsa ne de kurucusu Havari Petrus’un kelamı olup, Büyük Konstantin’in kutsal iradesine dayandırılıyordu; öyleyse Büyük Konstantin kutsal iktidarını, Eski Roma’dan Yeni Roma’ya taşıdığında, Kilise önderliği de öncülüğü de Konstantinopolis’e geçmişti!</p>

      <p class="paragraf-1">Gerek Grek, gerekse Latin Kiliseleri tarafından zamanın en büyük din ve hukuk bilgini kabul edilen Balsamonis’in, sunduğu kapsamlı eleştiride ince ince ayrıntılandırdığı ve burada özetlemekle yetindiğim mantık çıkarsamasının yan etkileri oldu.</p>

      <p class="paragraf-1">Latin Roma Kilisesi’nin Hıristiyanlık âlemi ve beş “kurucu” Kilise’ye öncülüğünün tartışıldığı 12. yüzyıla, bu kendinden menkul iddiaya karşı diyalektik gerekçe arayışları damga vurdu. Örneğin, Hıristiyanlığın ilk Kiliseleri, Kudüs ve Antakya’nın öncülüğü tartışılır oldu.</p>

      <p class="paragraf-1">1193 yılında Doğu Roma İmparatorluğu mühürdarı Demetrios Tornikes, birkaç yıl sonra da Konstantinopolis Başpatriği Yannis Kamateros, Latin Roma Kilisesi’nin öncülük iddiasına gösterdiği en önemli kanıtlardan, “Resul Petrus’un mezarının Roma’da olduğu”nun doğruluğunu sorgulamaya başladılar.</p>

      <p class="paragraf-1">Gerçekten de Roma Kilisesi’nin, İsa’nın on iki havarisinden birincisi, Resul Petrus tarafından kurulup kurulmadığı gibi, mezardaki cenazenin havariye ait olup olmadığı da tartışmalıdır. Çünkü kutsal kurumların tamamı efsanelere dayanır ki, efsaneler de kutsallık gibi kuşaktan kuşağa devredilen rivayet, yani söylentilerden ibarettir!</p>

      <p class="paragraf-1">Dolayısıyla Resul Petrus’un mezarı denilen kabirdeki cenazenin bırakın Petrus, bir azize ait olup olmadığı o gün de kanıtlanamazdı, bugün de kanıtlanamaz.</p>
    </div>
  </div>
</body>
</html>
