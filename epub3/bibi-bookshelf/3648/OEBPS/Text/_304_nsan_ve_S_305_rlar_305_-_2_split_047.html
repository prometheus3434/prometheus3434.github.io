<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnsan ve Sırları - 2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="filepos366778"></div>

  <div class="calibre1" id="filepos381967">
    <p class="calibre6"><span class="bold"><span class="calibre7">"MEHDÎ" MESELESİ</span></span></p>

    <p class="calibre8">7- Yüz yıllardır olduğu gibi, günümüzde de bir takım insanlar bazı Hadîs-i şerîfleri yanlış yorumlayıp, âdeta, "BEYAZ ATLI, ELİNDE SİHİRLİ KILIÇ" olan bir "<span class="bold">MEHDİ</span>"nin sanki gökten iner gibi gelip; bütün insanları zorla müslüman etmesini, dünya devletlerinin rejimlerini değiştirmesini bütün fakirleri zengin edip, kurtla kuzunun dost bir halde yaşatılmasını beklemektedirler.</p>

    <p class="calibre8">Böyle olağanüstü güçlü bir kişi gelebilir mi?.. Gelirse, uzay teknolojisine sahip Amerika'nın tüm gücüyle arka çıktığı İsrail'i nasıl ortadan kaldırır?.. Elindeki sihirli kılıçla, nasıl bir anda tüm rejimleri yıkıp İslâm dinini esas alan devlet düzenini kurar!?.. Bilemiyorum!.</p>

    <p class="calibre8">Allâh'ın yeryüzündeki en sevgili kulu olduğuna inandığımız Hazreti Muhammed Aleyhisselâmın sahip kılınmadığı böylesine olağanüstü güç <span class="bold">O</span>'na verilir mi verilmez mi bilemem!..</p>

    <p class="calibre8">Toplumların çok çok büyük çoğunluğu, dünyevî menfaatlerini ölümötesi menfaatlerden üstün tutarken; ölümötesi yaşamın gerçeklerini idrak etmeyip, sadece âdet kabilinden, şartlanma yollu bazı ibâdetleri tatbik edip; idrak düzeyinde din hakkında hiçbir karara varamazken; böyle bir "<span class="bold">BEYAZ ATLI</span>"nın pat diye orta yere çıkacağını hiç sanmıyorum!..</p>

    <p class="calibre8">Geçmişte sayısız değerli âlim ve evliyâdan olduğu söylenen zevâtı kirâm <span class="bold">Mehdî</span>'nin önlerindeki yüzyılın başında geleceğini umduklarını söylemişler ve bunların hiçbiri de gerçekleşmemiştir.</p>

    <p class="calibre8">Esasen, gelmemesi için gerekli işaret de söz konusudur ki, gözlerden kaçmıştır. Bu işaret şudur:</p>

    <p class="calibre8">Bu konuyla ilgili Hadîsi şerîflerde şu hususun üzerinde durulmaktadır.</p>

    <p class="calibre8">Hazreti <span class="bold">Mehdî</span> görevde iken <span class="bold">İSA</span> Aleyhi's-selâm dünyaya inecektir. Ve beraberce bir süre yaşıyacaklardır. Ve bu arada <span class="bold">Deccal</span> çıkmış olacak, Hz.isa tarafından da öldürülmüş olacaktır.</p>

    <p class="calibre8">İşte Hz.i<span class="bold">SA</span>'nın gelişi sırasında, müslümanların başında olacağına işaret edilen "<span class="bold">MEHDİ</span>"den</p>

    <p class="calibre8"><span class="bold">"Sizden olan imamınız başında olduğu halde"</span></p>

    <p class="calibre8">diye bahsedilmektedir konuyla alakalı Hadîsi şerîflerde. Yani, çoğunluk, İslâm dînini bütünüyle kabul etmiş ve dinin gereklerini tatbik eder hale gelmiş iken anlamı da mevcuttur muhtemelen bu ifadede.</p>

    <p class="calibre8">Oysa bugün dünya üzerinde, geneldeislâmî esasları arzulayan bir çoğunluk mevcut değildir. Ve -sizden olan imam’ yani böyle bir topluluğa dayanan -lider’de gelemez.</p>

    <p class="calibre8">Hazreti Peygamber, yaşamını insanların belli şeyleri idrak edip, iman edip tatbik etmeleri ve böylece ölümötesi yaşamın tehlikelerinden kendilerini kurtarabilmeleri için değerlendirmiştir.</p>

    <p class="calibre8">Bizlere de düşen, çevremizi, ölümötesi yaşamın gerçekleri hususunda uyarmak, ona göre tedbir alınmasını tavsiye etmek ve bildiklerimizi onların anlıyacağı şekilde izah etmektir.</p>

    <p class="calibre8"><span class="bold">Mehdî</span> dahi geldiği zaman, -ki hadîsler böyle bir Zât’ın geleceğini haber vermektedir- insanları geleceğe yönelik tehlikelere karşı uyarma görevini yerine getirecektir zannediyorum. Ve bu çalışmalarında, üstün bir kabiliyetle yaratılması sonucu takdir sonucu, öylesine muvaffak olacaktır ki; bir hac döneminde kendisini ilân etmesini isteyecekler; o neticede bunu kabullenecek ve daha sonra onu ortadan kaldırmak üzere Ortadoğu’dan üzerine bir ordu yollanacak ve neticede bu ordu yere batacaktır!.. Hadîs-i şerîflere göre!..</p>

    <p class="calibre8">Cenâb-ı Hakk’ın kanunları asla değişmez. Dolayısıyla, yaşamda kitleleri altüst edecek olağanüstülüklere de katiyyen yer yoktur!.. Endonezya'lı veya Pakistan'lı veya Arabistan'lı ya da bir başka ülkeden çıkıp,insanlığa İslâm Dini'nin niye, niçin, hangi gayeyle gelmiş olduğunu idrak ettirici bu yüce kişi gelip çalışmalarını ortaya koyana kadar, esas bizim kendi bünyemizde yapmamız gereken çalışmalar önemlidir.</p>

    <p class="calibre8">Mehdî gelmeden öldüğümüz takdirde; "<span class="bold">biz Mehdî'yi bekliyorduk da onun</span> <span class="bold">için daha hazır değiliz</span>" gibi bir mazeret, asla bizi ölümötesi yaşamın gerçeklerinden kurtarmayacaktır!..</p>

    <p class="calibre8">Mehdî zamanı geldiğinde, gelir ve vazifesi neyse yapar ve ölümü tadar!..</p>

    <p class="calibre8">Ancak, biz varız ve ne zaman da ölümü tadıp, bu dünyayı terkedeceğimiz meçhul!!!.. Belki çok kısa bir süre sonra.</p>

    <p class="calibre8">Soralım kendimize.?</p>

    <p class="calibre8">Ölümötesi yaşamın gerçeklerini biliyor muyuz ve o yaşama hazır mıyız?..</p>

    <p class="calibre8">Şayet cevabımız "hayır" ise, bize düşen, her şeyi düzeltecek olan <span class="bold">Mehdî</span> hazretlerini beklemek değil, bir an önce kendimizi ölümötesi yaşama hazırlamaktır.</p><br class="calibre1" />

    <div class="calibre1"></div>

    <div class="mbppagebreak" id="calibre_pb_47"></div>
  </div>
</body>
</html>
