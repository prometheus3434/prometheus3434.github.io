<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnsan ve Sırları - 2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="filepos172939"></div>

  <div class="calibre1" id="filepos184666">
    <p class="calibre6"><span class="bold"><span class="calibre7">HAYR ve ŞER ALLAH'TANDIR</span></span></p>

    <p class="calibre8"><span class="bold">"Hayrihi ve şerrihi min Allâhü Teâlâ"</span></p>

    <p class="calibre8">İmânın şartlarından bir şartta da "Hayrihi ve şerrihi min Allâhü Teâlâ" deniyor.</p>

    <p class="calibre8">Nisa sûresi 79. âyet:</p>

    <p class="calibre8"><span class="bold">-SANA GELEN HER İYİLİK ALLAHTANDIR, SANA İSABET EDEN HER KÖTÜLÜKTE KENDİNDENDİR." diyor.</span></p>

    <p class="calibre2"><span class="bold">* * *</span></p>

    <p class="calibre8">Bir evvelki 78. âyette de:</p>

    <p class="calibre8"><span class="bold">"-EĞER ONLARA BİRiYİLİK DOKUNSA;</span></p>

    <p class="calibre8"><span class="bold">-BU ALLAH KATINDANDIR!</span></p>

    <p class="calibre8"><span class="bold">DERLER... EĞER ONLARA BİR FENALIK DOKUNSA;</span></p>

    <p class="calibre8"><span class="bold">-BU SENİN YÜZÜNDENDİR!.</span></p>

    <p class="calibre8"><span class="bold">DERLER.. DE Kİ;</span></p>

    <p class="calibre8"><span class="bold">"HEPSİ ALLAH KATINDANDIR."</span></p>

    <p class="calibre8"><span class="bold">BU KAVME NE OLDU Kİ BİR SÖZ ANLAMAZ OLDULAR."</span></p>

    <p class="calibre8">Evet. Şayet onlara bir iyilik dokunsa.</p>

    <p class="calibre8">Şimdi burada, önce "fenâlık" kelimesiyle kastedilen manâ nedir? bunu anlıyalım.</p>

    <p class="calibre8">Fenâlık nedir?.. Kime nasıl fenâlık yapmış oluruz, kime nasıl iyilik yapmış oluruz!..</p>

    <p class="calibre8">İyilik ve fenâlık kelimelerinden anlaşılan manâ nedir?</p>

    <p class="calibre8">Senin tabiâtına uygun olan şeyi, ben sana ulaştırdığım zaman, sana iyilik etmiş olurum. Senin anlayışına <span class="bold">göre</span>!..</p>

    <p class="calibre8">Senin tabiâtına ters düşen şeyi sana ulaştırdığım, sana ulaşmasına vesile olduğum zaman da sana fenâlık etmiş olurum!.. Gene, senin anlayışına <span class="bold">göre</span>.</p>

    <p class="calibre8">Fakat gerçekte, senin tabiâtına ters düşen şeyi, sana verdiğim zaman sana iyilik etmiş olurum! Senin tabiâtına uygun olan şeyi sana verdiğim zaman sana iyilik etmiş olmam!.. <span class="bold">Hakîkat</span> açısından!</p>

    <p class="calibre2"><span class="bold">* * *</span></p>

    <p class="calibre8"><span class="bold">-HOŞUNUZA GİTMEYEN NİCE ŞEYLER VARDIR Kİ, SİZİN İÇİN HAYIRLIDIR VE SİZE HOŞ GELEN NİCE ŞEYLER VARDIR Kİ, SİZİN İÇİN ŞERDİR. ALLAH BİLİR, SİZİ BİLMEZSİNİZ."</span> (2-216)</p>

    <p class="calibre2"><span class="bold">* * *</span></p>

    <p class="calibre8">Ayetiyle de işte bu gerçeğe işaret ediliyor.</p>

    <p class="calibre8">Şimdi, fenâlık denen şey kişilerin terkibine, tabiatına uygun olmayan şeydir! Ve, "bu sendendir" derler. Ve "<span class="bold">bu senin yüzündendir</span>" derler. Hz. <span class="bold">Muhammed</span>'i kastediyor. Hz. <span class="bold">Muhammed</span> aleyhis-selâm da ilahi hakikat zahire çıkmakta olduğu için;</p>

    <p class="calibre8">-De ki: o sizin gördüğünüz, fenâlık dediğiniz şey, Allâh'tandır" Muhammed'den değildir!. Allâh'tandır! Diyerek gerçeği göstermek istiyor!</p>

    <p class="calibre8">Yani, terkibin itibariyle baktığın zaman, hayır ve şer söz konusudur!.. <span class="bold">Terkibine ters düşen şeye şer adını verirsin. Tabiâtına ters düşen şeye, şer adını verirsin. Tabiâtına uygun düşen şeye de hayır adını verirsin.</span></p>

    <p class="calibre8">Fakat hakîki manâda hayrın ve şer'in ne olduğu, Allâh'ca malûmdur!..</p>

    <p class="calibre8">Dolayısıyla, her halûkârda da, hayrın ve şerrin Allâh'tan geldiğini kabullenmek gerekir.</p>

    <p class="calibre2"><span class="bold">* * *</span></p>

    <p class="calibre8">Esasen nefsin hakîkatı, Hakk'ın esmâlarının terkibidir! Öyleyse nefsindedir, derken, o terkib dolayısıyla, ortaya çıkıyor o şer!..</p>

    <p class="calibre8">Peki o terkib, ilâhî isimlerden meydana geldiğine göre, şerrin, yani şer dediğimiz bu olayın kaynağı Allâh değil mi?.. Allâh, değil Rab!..</p>

    <p class="calibre8">Çünkü Allâh’ta karşıtlılık yok ki!.. Terkibde kayıtlılık sınırlılık var!</p>

    <p class="calibre8">Her ne kadar terkibin mahiyeti, Allâh’a dayanırsa da terkib oluşu yönünden, nefs kelimesiyle kastedilir! Rubûbiyet mertebesindeki, senin varoluş tarzın, şeklin biçimindir. Bundan dolayı da şer nefse bağlanır, Allâh'a bağlanmaz! Ve zaten onun şer oluşu, nefsine göredir!.. Allâh'a göre değil!..</p>

    <p class="calibre8">Yani terkibine ters düştüğü için, ona sen "şer" hükmünü veriyorsun!.. Şuurun terkib kaydından kurtulmuş olsa, o takdirde o iş sana "şer" olarak gelmiyecek; sadece, Allâh'tan! deyip geçeceksin!.. Ne hayır, ne şer hükmü kalacak!..</p>

    <p class="calibre8">Hayrın ve şerrin ne olduğunu; şerrin neye nisbetle -şer’ olduğunu tam açıklıkla anlatmış olduk!..</p>

    <p class="calibre8">Tekrar ediyorum, "<span class="bold">şer</span>" terkibe nisbetle, "<span class="bold">terkibe ters düşen</span>" olayın adına verilir! Veyahutta senin "terkib kayıtları içinde kalmana yol açacak" fiîle verilir!..</p>

    <p class="calibre8">İlahî manâda, seni ikâz manâsında, kullanılan, "şer" kelimesi; senin terkîbini muhafaza etme manâsında gelen olaydır.</p>

    <p class="calibre8">Buna mukabil, senin şer, kabul ettiğin terkîbine ters düşen olaydır!</p>

    <p class="calibre8">İlâhî manâda, sana "şer" diye bahsedilen olay, sana "<span class="bold">hayır</span>" diye gelir. Çünkü terkibine uygunluk, terkibini muhafaza yolunda oluş getirmektedir. Buna mukabil, ilâhî manâda ise bur şerdir!.. Çünki seni terkibine habseder!.. Dolayısıyla, sana -hayır’ gibi gözükse de o şey "<span class="bold">şer</span>"dir!..</p>

    <p class="calibre8">Ama netice itibariyle, hepsi de ilâhî isimlerin etkisiyle oluştuğu için;</p>

    <p class="calibre8"><span class="bold">"DE Kİ: HEPSİ DE ALLAHTANDIR!."</span></p>

    <p class="calibre2"><span class="bold">* * *</span></p>

    <p class="calibre8"><span class="bold">-ALLAH HER ŞEYİ BİR KADERLE MEYDANA GETİRMİŞTİR"</span> (Talak-3)</p>

    <p class="calibre8">Ayetinden anlaşıldığı üzere "şey" kelimesiyle işaret ettiğimiz her nesne, madde veya manâ belli bir kader ile tesbit edilmiştir; ve o kader içinde varoluşunun gereğini ortaya koyar!.. Umumî manâdaki bu hüküm, insana, insan kelimesine bağlandığı zaman, "onun kaderini Allâh çizmiştir takdir etmiştir" denir.</p>

    <p class="calibre2"><span class="bold">* * *</span></p>

    <p class="calibre8"><span class="bold">Muhakkak ki, insanın kaderi Allâh’ın takdiriyledir!..</span></p>

    <p class="calibre8"><span class="bold">İnsanın kaderinin Allâh’ın takdiri ile oluşması ne demektir?..</span></p>

    <p class="calibre8">İnsan ismiyle işaret olunan varlık, daha evvel de geçtiği üzere, ilâhî isimlerin değişik terkiblerinin âşikâre çıkışından, zâhire çıkışından başka bir şey değildir!</p>

    <p class="calibre8">Bu isimlerin manâlarının ortaya bu şekilde çıkışı gene o manâlara havi olan, o varlık tarafından meydana getirilmektedir. Bir birim, birim adını verdiğimiz bir mahâl, şu isimlerin şu oranlarda âşikâre çıkmasıyla oluşacaktır, denmişse bu onun kaderidir!</p>

    <p class="calibre2"><span class="bold">* * *</span></p>

    <p class="calibre8">Kaderi, biz iki manâda inceleyeceğiz!.. Bir, istidadın oluşması; bir, kabiliyetin oluşması istidat da kaderdir, kabiliyette kaderdir. Fakat o istidat ve kabiliyetin, kader olmasına karşılık; hakkında takdir biçilen varlık da, ilahî isimlerden meydana gelmesi hasebiyle ve o ilâhî isimlerin kuvvetlerinin kendisinde varolması sebebiyle; orada belli bir iş yapabilme, belli bir gücü ortaya çıkarabilme gücü de söz konusudur!..</p>

    <p class="calibre8">İstidadın ve kâbiliyetin, ilahi güç tarafından tesbiti kader; buna mukabil, o mahalde, o birim adını verdiğimiz nesnede varlık, ilâhî isimlerin terkibi olması hasebiyle mevcut olan irade de "<span class="bold">iradei cüz</span>" diye adlandırılmıştır!.. Yani "<span class="bold">irâdei cüz</span>" kelimesiyle kastedilen manâ, o mahalde mevcut olan ilahi isimlerin varlığıdır!..</p>

    <p class="calibre8">İlahi isimlerin manâlarını sen ortaya koyarsın, bu ortaya koyuşun "irade-i cüz"ünü kullanışın diye tarif edilir!..</p>

    <p class="calibre2"><span class="bold">* * *</span></p>

    <p class="calibre8">Sen bu "<span class="bold">irade-i cüz</span>"ünü ne ölçüde kullanabilirsin?..</p>

    <p class="calibre8">Sen bu "<span class="bold">irade-i cüz</span>"ünü, kendindeki mevcût olan o isimlerin gücü, kadar kullanabilirsin!..</p>

    <p class="calibre8">Fakat sen, eğer senliğinin hakikatına ulaşır; Hakikat mertebesi itibariyle, Allâh’ın Zâtı ve Sıfatıyla, senin Zâtında ve Sıfatında mevcut olduğunu müşahede edersen; bu müşahedenin neticesinde, bu defa kendindeki Zâti kuvvetlerle; mevcut isimlerini, daha geniş ölçülerle kullanmak sûretiyle; iraden, küllî iradeye dönüşmüş olur!</p>

    <p class="calibre2"><span class="bold">* * *</span></p>

    <p class="calibre8">Gerçekte <span class="bold">küllî ve cüzi irade</span> diye, iki ayrı irade yoktur!.</p>

    <p class="calibre8"><span class="bold">İrade, tek bir iradedir</span>!.. Terkibe bağlanan irâdeye, -cüz’i irade’; Allâh’a bağlanan iradeye de -külli irade’ denir!.. Terkibiyetin hükmüyle yaşadığın sürece, cüzi irâde diye tanımlanan ve sana ait kabul edilen bir iraden söz konusudur!..</p>

    <p class="calibre8">Fakat, belli tatbikatlarla, tabiâtına ters düşer fiilleri ortaya koyarak tabiâtının sınırlarını aşıp, terkibinin sınırlarını genişletirsen, bu defa senden ilahî irâde sâdır olur; ve senin herhangi bir şeyin olmasını istemen yolundaki isteğin, ilâhî güçler tarafından, yerine getirilir!.. Böylece, senden çıkan irâdeye, şu anda "<span class="bold">İrade-i kül tecelli etti</span>" dedikleri bir biçimde, izafeten "<span class="bold">külli irade</span>" adı verilir.</p>

    <p class="calibre8">Netice itibariyle, senin terkibiyetin hükmü, kader; terkibiyetinin hükmünün oluşmasını sağlayan araç, Levhi mahfuzun; levhi mahfûz denilen hıfzedilmiş, korunmuş, varlığı muhafaza edilerek sürdürülen, yazılmış varlık dedikleri, burçlar ve yıldızlar sistemi; bunların etkisiyle senin oluşman kademeleri de ayân-ı sâbiten ve levhi mahfûzundur.</p>

    <p class="calibre8"><span class="bold">Levhi mahfûzun</span>, bir minyatüriyle senin beynindir; külli manâda da burçlar ve yıldızlardır!</p>

    <p class="calibre2"><span class="bold">* * *</span></p>

    <p class="calibre8"><span class="bold">A'yân-ı Sâbiten</span>, beyninin 120. günde aldığı tesirdir. 120. günde aldığın tesir, senin tesbit edilmiş a'yânındır; yani, senin tesbit edilmiş geleceğindir! Sen bu tesbit edilmiş kişiliğe ulaşacaksındır!..</p>

    <p class="calibre8">Netice itibariyle, levhi mahfûzun hükümleri değişebilir; <span class="bold">A’yân-ı sabîte</span> değişmez! Niçin değişmez?</p>

    <p class="calibre8">Çünki, beyinde meydana getirdiği tesirler sâbitleşmiştir!.. Sabitleşmiş, tesbit olunmuş artık değişmez hale gelmiştir.</p>

    <p class="calibre8">Senin <span class="bold">Levhi Mahfûzun</span> değişir. Levhi mahfûz'unun değişmesi iki manâda olabilir.</p>

    <p class="calibre8">Birinci manâdaki <span class="bold">levhi mahfûzun</span> değişmesi, yıldız tesirlerinin değişmesidir.</p>

    <p class="calibre8">İkinci manâdaki, levhi mahfûzun değişmesi, beyindeki belli değişikliklerin; yeni devrelerin faâliyete girmesiyle, o kişinin aldığı tesirlerin değişmesidir.</p>

    <p class="calibre2"><span class="bold">* * *</span></p>

    <p class="calibre8">İki yönlü, levhi mahfûzun değişmesi söz konusudur.</p>

    <p class="calibre8">Levhi mahfûzun birinci yönünden değişmesi, vazifeli veliler dediğimiz, tasarruf sahibi kişiler tarafındandır. belli tesirler güçlendirilir veya zayıflatılır veya yönlendirilir, böylece olaylar etkilenir!..</p>

    <p class="calibre8">İkinci manâdaki levhi mahfûzun değişmesi ise, kişinin tabiatını terk yolunda yaptığı fiîllerle, terkîbinin değişmesi; bu da beyindeki belli değişik devrelerin faaliyete geçmesi veya faaliyet hızının durdurulması yoluyla oluşur ve böylece de levhi mahfûzu değişmiş olur.</p>

    <p class="calibre8">Ayette;</p>

    <p class="calibre8"><span class="bold">-SİZE YERYÜZÜNDE VEYA NEFİSLERİNİZDE HER HANGİ BİR MUSİBET GELMEZ Kİ ANCAK BİZ ONU YARATMAZDAN EVVEL, BİR KİTAPTA YAZILMIŞ OLMASIN.’</span> (Hadîd-22)</p>

    <p class="calibre8">Buradaki "size"den kasıt, terkib hükmüyle varolan, "<span class="bold">insan</span>" ismiyle anılan izafî varlıktır!.. "İnsan", ismiyle anılan izafî varlığın karşılaşacağı olaylar, başına gelecek şeyler; onun tabiatı dolayısıyla "müsibet" diye adlandırdığı nesneler, "levhi mahfûz" adıyla anılan, <span class="bold">"İlâhî kitabda</span>"; yani bizim bu günkü deyişimizle, burçlar, yıldızlar âleminde meydana getirilmiştir.</p>

    <p class="calibre8">Bu tesirler, her bir birimin kendi terkibiyeti istikâmetinde onda belli olayları meydana getirecek; bunlar belli kazançlar, hasılalar veya belli müsîbetler şeklinde ortaya çıkacaktır!..</p>

    <p class="calibre2"><span class="bold">* * *</span></p>

    <p class="calibre8">Terkib yani insan, bu kaderin hükmü altındadır!.. Fakat, terkibin, hakikî "Benliğin" ve "Zatı" itibariyle, hükmü altında olduğu kaderi meydana getiren olduğu da âşikârdır!..</p>

    <p class="calibre8">İsimler yönüyle, terkibiyeti dolayısıyla kaderin hükmü altında olan bu varlık; sıfat mertebesi ve zatı itibariyle, yani "hakiki benliği ve zâtı" itibariyle bu kaderi meydana getirendir!..</p>

    <p class="calibre2"><span class="bold">* * *</span></p>

    <p class="calibre8"><span class="bold">-"RAHMAN'IN ZİKRİNDEN GÖZ YUMUP YÜZ ÇEVİRENE BİZ ŞEYTANI MUSALLAT KILARIZ."</span> (Zuhruf-36)</p>

    <p class="calibre8">Ayetiyle de kendi hakiki benliğinden, yani sıfat mertebesindeki benliğinin idrakından, yaşamından, ilminden yüz çevirip; vehminden doğan bir şekilde; kendini bir kişi olarak kabûlü neticesindeki yaşantısı, onun "<span class="bold">şeytana tabi olarak Rahmân’a yüz çevirmesinden</span>" başka bir şey değildir!..</p>

    <p class="calibre8">Kendini bir <span class="bold">Atasay</span> bir <span class="bold">Cemîle</span> olarak kabûlü, Rahman’ın zikrinden yüzçevirmesi demektir. Ki bu da şeytana tâbi olmanın, fiil düzeyindeki ortaya çıkışıdır. Zirâ -Rahman’, sıfat, mertebesinin, kişinin kendini hakikatiyle bilişin adıdır.</p>

    <p class="calibre8">İlâhî isimlerin manâlarının, salt manâ grupları halinde, bir isimler mertebesinde, ayrı ayrı manâlar şeklinde müşahede edileceğini sananlar aldanmaktadırlar!..</p>

    <p class="calibre8">Bu isimlerin manâları, ef’âl mertebesinde, manâ terkibleri içinde, belli manâlar şeklinde müşahede edilir!.. Ve bu manâlar neticesinde de, bu manâların varlığında mevcut olduğu idrak edilir!.. Yoksa bunun dışında, ayrı ayrı salt manâların varlığını kabullenmek her ne kadar câiz ise de, böyle bir şey sözkonusu değildir!</p>

    <p class="calibre8">Çünki ayrı ayrı manâlar ve bu ayrı ayrı manâların varlıkları ve bu varlıklardan müteşekkil bir varlık asla sözkonusu değildir!..</p>

    <p class="calibre2"><span class="bold">* * *</span></p>

    <p class="calibre8"><span class="bold">Mutlak varlık tecezzî kabul etmez!..</span></p>

    <p class="calibre8">Cüzlere bölünme diye bir şey sözkonusu değildir!..</p>

    <p class="calibre8">Cüzlere bölünmeyişi itibariyle, yani "<span class="bold">Ahad</span>" oluşu dolayısıyla; Vahîdiyeti itibariyle, bu "Vahid" olana çeşitli manâlar tevcih edilir. Bu "Vahid" olan, "sen"den de çeşitli manâları müşahede eder, ama bu manâların ayrı ayrı manâlar olarak grub teşkilleri söz konusu değildir. Bu manâlar ancak ef'âl mertebesi dediğimiz mertebe ile müşahede edilir!.. Bu ef'âl mertebesinde seyredilen manâlar, esmâ mertebesine yol gösterir.</p>

    <p class="calibre8">Ef'âl mertebesinin ötesinde, ayrıca bir esmâ mertebesi ve bu esmâ mertebesinde varolan ayrı ayrı manâlar, manâ kütleleri söz konusu değildir!</p><br class="calibre1" />

    <div class="calibre1"></div>

    <div class="mbppagebreak" id="calibre_pb_26"></div>
  </div>
</body>
</html>
