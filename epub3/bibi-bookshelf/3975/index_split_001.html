<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>ESMAHAN AYKOL</title>
    <meta name="generator" content="pdftohtml 0.36"/>
    <meta name="author" content="TULERTUG"/>
    <meta name="date" content="2005-07-23T14:33:51+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre2">
</p><p class="calibre2">
Katili bulana kadar bize rahat yüzü yok," dedi. Sinirlenmişti. Sağ elini cebine atıp kehribar bir tespih çıkardı. </p><p class="calibre2">
"Polis katili bulana kadar demek istiyorsunuz herhalde," dedim biraz önce bana söylediğine atfen. Anlamadı, ya da üzerinde durmadı. Alışkın parmaklarla tespihi çevirmeye devam etti. </p><p class="calibre2">
"Biz de arıyoruz katili. Her kimse katil, adamı bize iyilik olsun diye öldürmediği kesin. </p><p class="calibre2">
Bak, polisin aklına ilk kim geliyor? Biz geliyoruz. Kendi para koyduğumuz filmin yönetmenini neden öldürtelim diye düşünen var mı? Hıyar mıyız biz, adamı Almanya'dan buraya getirtip, sonra öldürelim. Elimiz mi kısaldı  bizim?  Ne  sanıyorlar bunlar bizi? </p><p class="calibre2">
İstediğimiz adamı Almanya'dayken öldürtemeyecek miyiz?" </p><p class="calibre2">
Bu da bir bakış açışıydı tabii. </p><p class="calibre2">
"Siz  bu  film  işine neden girdiniz?" diye sordum, öldürmek, öldürtmek gibi gereğinden fazla sıklıkta telaffuz edilen lafları kafaya takmayarak. Peki, dürüst olayım, "kafaya takmamaya çalışarak." </p><p class="calibre2">
"Kardeşim Yakut'un kocası istedi bu işe girmemizi. Çocuğa iş sahası olsun dedik biz de." </p><p class="calibre2">
Günlerdir dillerden düşmeyen damat Yusuf meselesine gelmiştik. Ama ondan önce halletmem gereken başka bir mesele vardı. </p><p class="calibre2">
"'Biz' dediğiniz kim?" diye sordum. Saklambaç oynayarak eğlenen öbürkünün salonun köşesinden çıkıvermesine kendimi hazırlamıştım. </p><p class="calibre2">
"Biz mi?" </p><p class="calibre2">
"Yani çoğul konuştunuz da, 'Çocuğa iş sahası olsun dedik biz de,' dediniz. 'Biz' dediğiniz kim?" Gözlerimi karanlığa dikmiştim. </p><p class="calibre2">
Oysa Mesut elini göğsüne doğru sallayıp, "Biz işte," dedi. </p><p class="calibre2">
"Haa!" dedim. Kendinden söz ederken çoğul konuşuyordu. Bana "sen", kendineyse "biz" </p><p class="calibre2">
diyordu. Feodal beyle köylüsü arasına mesafe koymak için iyi bir yöntemdi. </p><p class="calibre2">
Öteki Mesut için hazırladığım viskinin yansını kendi bardağıma, yarısını da sehpanın üstüne döktüm, koca bir yudum alıp, konuşmaya devam etmesi için kaldığımız yeri hatırlattım. </p><p class="calibre2">
"Yakut'un kocası için bu işe girdim, diyordun." Kulak tırmalayan iki kişilik egosunu bir de sizli bizli anlamsız kibarlığımla parlatmanın alemi yoktu. Bundan böyle o da benim için bir ikinci tekil şahıs insanıydı. </p><p class="calibre2">
"Yakut'un kocası!?.." Adamın ismini anımsamaya çalışıyormuş da, anımsayamıyormuş </p><p class="calibre2">
gibi bir an kaşlarını çattı, durakladı. </p><p class="calibre2">
"Hah! Yusuf! Yusuf! Yakut'un kocası Müslüman oldu, Yusuf ismini aldı. Aslında Almandır." </p><p class="calibre2">
Alman deyince, aklına benim de Alman olduğum gelmişti, tepeden tırnağa beni süzdü </p><p class="calibre2">
tekrar. </p><p class="calibre2">
"Bak, sen de Almansın ama ne güzel Türkçe konuşuyorsun," dedi. Mesut'un yavaş yavaş </p><p class="calibre2">
sempatimi kazanmaya başladığını itiraf edeyim. </p><p class="calibre2">
"Bizim Yusuf bir türlü öğrenemedi. Gerçi evde Yakut'la Almanca konuşuyorlarmış, </p><p class="calibre2">
'Kızım, bırak da adam Türkçe öğrensin,' diyoruz. Yok. Bizim kızın Almancası, Fransızcası da iyidir, ha. Abimiz Maksut sağolsun, ileri görüşlü adamdır. 'Bu kızı okutacağım,' dedi. Fena mı </p><p class="calibre2">
oldu?" </p><p class="calibre2">
"Kızların okuması daha önemli," dedim. Berberimin 16 yaşındaki çırağı, ne zaman saçıma fön çektirmeye gitsem bunu söylerdi. Çalışıp kız kardeşini okuttuğu için kendisiyle haklı </p><p class="calibre2">
olarak gurur duyuyordu. </p><p class="calibre2">
"Tabii daha önemli," diye beni onayladı. "Erkek adam taş taşır, gene ekmeğini kazanır, kız çocuk ne yapsın? Orospu mu olacak, affedersin?" </p><p class="calibre2">
</p><p class="calibre2">
Berberimin çırağının, "Kızların okuması daha önemli abla," derken, asıl olarak neyi kastettiğini seneler sonra, şimdi anlamıştım. Bu Türklerin ve Kürtlerin ne tuhaf düşünceleri vardı. </p><p class="calibre2">
"Bizde mal mülk var, kardeşimizi kimseye muhtaç etmeyiz, ama Allah'ın işi belli olmaz. </p><p class="calibre2">
Ne oldum demeyeceksin, ne olacağım diyeceksin," dedi. </p><p class="calibre2">
"Yusuf..." dedim tekrar asıl konumuza dönmek için. Bu kadar mahalle kahvesi felsefesi yeterdi. </p><p class="calibre2">
Sanki o konu kapanmış gibi hayret ederek, "Yusuf mu?" dedi. İnsanlarla on dakika aynı </p><p class="calibre2">
konu üzerinde konuşmanın imkânı yok muydu? Kaldığı yeri hatırlayınca devam etti. </p><p class="calibre2">
"Yusuf'un Almanya'da işi gücü varmış. Buraya gelince... Dili de öğrenemedi çocuk, ne yapsın? Yakut'un yanında çalışmasını biz istemedik, erkek adam karısının yanında çalışmaz. </p><p class="calibre2">
Olmaz öyle şey. Biz Almanlarla iş yapalım bari dedik. Yusuf'a uygun bir iş olmalı tabii. </p><p class="calibre2">
Çocuk piyano falan çalıyor, biliyor musun? Sanata merakı var. Bu prodüksiyon işini de o teklif etti, bizim de aklımıza yattı. Böyle olaylar olacağını bilsek." Başını bıkkınlıkla salladı. </p><p class="calibre2">
"Bela insanın ummadığı yerden çıkıyor." </p><p class="calibre2">
"Senin dikkatini çekti mi bilmem ama, bu işte bir tuhaflık var," dedim. "Senaryoyu kitabından uyarladığınız yazar çok ünlü biri. Kitapları hep en çok satanlar listele-rindedir. </p><p class="calibre2">
Filme çekmeye niyetlendiğiniz kitabı da olay olmuştu, otuzdan fazla dile çevrildi, çok okundu. Halbuki yönetmeniniz... yani eski yönetmeniniz Kurt Müller, tapon bir sinemacı, doğru düzgün tek bir filmi yok, hep piyasa işi şeyler yapmış. Baştan beri aklımı kurcalıyor: Neden Kurt Müller seçildi yönetmen olarak?" </p><p class="calibre2">
"Öyleymiş, fevkalade ünlüymüş. Ali söyledi, bizim avukat. Bak, sen de biliyorsun demek. </p><p class="calibre2">
Bu akşam konuştuk Ali'yle. Yusuf'a sorduk, nedir bu iş, diye. Biz ilgilenmedik o zaman; anlaşmayı falan hep Yusuf yaptı, Almanya'ya gitti geldi. İş fevkalade çok, zaman yok bizde. </p><p class="calibre2">
Her şeye yetişemeyiz ya. Yusuf'a bıraktık bu mevzuu. Hiç karışmadık." </p><p class="calibre2">
"Peki, ne dedi Yusuf? Neden bu senaryoya bu yönetmen?" </p><p class="calibre2">
"Biz de bu işe o İtalyan adam yüzünden girmişiz zaten. Alman prodüksiyon şirketi, filmi satın almış, Türkiye'den ortak arıyormuş." </p><p class="calibre2">
"Kitabın film haklarını mı satın almış yani?" diye sordum. </p><p class="calibre2">
"Evet, evet. Öyle bir şey işte. Yusuf da bu iş iyi bir başlangıç olur bizim şirket için diye düşünmüş, daha bu yönetmen falan yokmuş ortada. Biz tam bilmiyoruz konuyu, sen Yusuf'la konuş en iyisi," dedi. Sonra, kafasını "ne diyoruz biz" dercesine, sol omzuna eğip sağa doğru çevirdi: </p><p class="calibre2">
"Yahu, buraya neden geldiğimizi unuttuk." </p><p class="calibre2">
İnsanların, özellikle de erkeklerin benimle konuşurken çenelerinin açıldığını, anlatmamaları gereken bir sürü şeyi anlattıklarını, gereğinden fazla konuştuklarını, kendilerinden geçtiklerini daha önce de fark etmiştim. Gerçi bu aralar kendimi bile aşmıştım: Salonuma adım atan her erkek bülbül kesiliyor, öttükçe ötüyordu. </p><p class="calibre2">
"Yusuf'u, katilin kim olduğunu falan boş ver, bu işler sana göre değil. Sen kendi işine bak. </p><p class="calibre2">
Bir yaramazlık olmasın, sonra biz de üzülürüz," dedi kaşlarını çatarak. </p><p class="calibre2">
Ayağa kalkıp elini uzattı. </p><p class="calibre2">
"Viski için teşekkür ederiz. Seni rahatsız ettiğimiz için de kusura bakma. Bir ihtiyacın olursa, çekinme, her zaman ara." Elime cebinden çıkardığı kartvizini tutuşturdu. Mafya babalarının katvizitleri olduğunu bilmiyordum doğrusu. </p><p class="calibre2">
"Bizim cebi de yaz oraya," dedi. "Bu özel numaram. İki üç arkadaşta vardır sadece." </p><p class="calibre2">
Ceketinin iç cebinden bir Mont Blanc çıkardı, siyah ve şişman olanlarından, bana uzattı. </p><p class="calibre2">
Mesut Mumcu gitmek üzere kapıya doğru yürürken, "Yusuf'la buluşmak istiyorum," </p><p class="calibre2">
dedim. </p><p class="calibre2">
Bana dönüp tek kaşını havaya kaldırdı. </p><p class="calibre2">
</p><p class="calibre2">
"Buluş tabii de, Yakut bu işe ne der, bilemem?" Şimdi antrede karşı karşıya duruyorduk, lambanın  ışığı tüm yüzünü aydınlatıyordu. Çapkın gözlerle beni süzdü, ciddiyetine halel getirmeden ağzının yarısıyla güldü kendi esprisine. </p><p class="calibre2">
Sarmısak kokumu duymasın diye ondan biraz uzaklaşarak ve elimle ağzımı kapatarak, </p><p class="calibre2">
"Ben ciddiyim," dedim. </p><p class="calibre2">
Omuz silkti. "Biz de," dedi. "Sabah bizim yalıya gel, orada konuşalım. Sen Yusuf'u görürsün, biz de seni." </p><p class="calibre2">
Merdivenlere doğru yönelmişti bile. Arkasından fısıldadım. </p><p class="calibre2">
"Saat kaçta? Sizin yalı nerede? Nasıl bulacağım?" </p><p class="calibre2">
"Çocukları gönderip seni aldırırız. Panik yok. Panik yapma güzelim," dedi son olarak ve merdivenlerde kayboldu. </p><p class="calibre2">
 </p><p class="calibre2">
Mesut Mumcu gittikten sonra yatmaya teşebbüs bile etmedim, nasıl olsa uyuyamayacaktım. Bardağın içinde buzların erimesini seyrederek bir bardak daha viski yuvarladım. Katili bulamasam da, son bir hafta içinde edindiğim, polislerden ve mafiosolardan müteşekkil hayran kitlesi sayesinde, zamanımı boşuna geçiriyor sayılmazdım. </p><p class="calibre2">
Yalnız yaşayan Cihangir kadınlarını ayaklarına sür-tünerek karşılayan kediler yerine, salonumda eve dönüşümü bekleyen mafya babalan vardı: Durumum pek çok yalnız yaşayan kadından bu açıdan kesinlikle daha iyiydi: Tercih şansı bulunan hangi kadın, bir kediyi bir erkeğe tercih ederdi? Tabii, gerçek anlamda bir tercih şansından sözediyorum; tüysüz, sarışın ekolojist bir Alman erkeğiyle bir kedi arasında yapılacak bir seçimden değil. </p><p class="calibre2">
Pembe renkli uyku hapına rağmen ancak hava ağarırken uykuya dalabildim. </p><p class="calibre2">
 </p><p class="calibre2">
Zil sesiyle uyandırıldım. </p><p class="calibre2">
Tek gözümü aralayıp, baş ucumda duran saate baktım: 10.50'yi gösteriyordu. Parmak her kimin parmağıysa, zilimin üzerine yapışmıştı âdeta; aralıksız bastırıyordu. Bütün irademi biraraya getirip vücudumu yataktan kaldırdım, kapıya doğru sürükledim ve aşağıda kimin olduğunu görmek için salonun camından sarktım. Tanımadığım bir adamdı. </p><p class="calibre2">
"Kimi arıyorsunuz?" diye seslendim. </p><p class="calibre2">
"Kati Hanım'ı," dedi. </p><p class="calibre2">
"Benim," dedim. </p><p class="calibre2">
"Mesut Bey yolladı, sizi almam için. Kendisi bekliyor," dedi. </p><p class="calibre2">
"Harika," diye düşündüm. Güya sabah erken kalkıp hazırlanacaktım. Gene çalar saati kapatıp uyumaya devam etmiştim. </p><p class="calibre2">
"Biraz bekler misiniz? Hemen geliyorum," diye seslendim, vakit geçirmeden yatak odama doğru koşmaya başladım. Evin içinde koşarak hareket etmek epey zaman kazandırıyor. Ne de olsa Almanya standartlarında dört daire çıkacak genişlikte bir evim var. </p><p class="calibre2">
Ne giyeceğime karar vermem 10 dakika sürdü. Makyaj yapmam da en azından bir o kadar. Sonunda hazırlanıp aşağı indiğimde, adamın beklemekten usanıp gittiğini düşünüyordum ki, yanılmışım.  Şoför, Mesut'un çevresindeki kadınları berber kapısında beklerken, sıkı bir dayanıklılık testinden geçmiş olmalıydı; sokağın ortasında geçirdiği 20 </p><p class="calibre2">
dakika onu hiç sarsmışa benzemiyordu. Cüssesine ve sağ yanağının ortasından başlayıp, kaşının altında biten façaya hiç yakışmayan bir nezaketle, kapının önünde duran son model Jaguar'ın arka kapısını açıp, beni içeri buyur etti. </p><p class="calibre2">
Otomobilin içinde, pahalı olduğu çıkardığı sesin yüksekliğinden anlaşılan bir alette bangır bangır oynak bir türkü çalıyordu: </p><p class="calibre2">
 </p><p class="calibre2">
 <i class="calibre3">Düşün düşün gene düşün, </i></p><p class="calibre2">
 <i class="calibre3">Sonu yok mu bu gidişin? </i></p><p class="calibre2">
 <i class="calibre3">Hop de bakim, </i></p><p class="calibre2">
</p><p class="calibre2">
 <i class="calibre3">Hop de bakim, </i></p><p class="calibre2">
 <i class="calibre3">İç kahveni falın bakim, </i></p><p class="calibre2">
 <i class="calibre3">Aşktan yana dertten yana </i></p><p class="calibre2">
 <i class="calibre3">Nelerin var tek tek okiim. </i></p><p class="calibre2">
 </p><p class="calibre2">
Motoru çalıştırmadan, sesini duyurmak için "Müzik rahatsız eder mi abla?" diye bağırdı. </p><p class="calibre2">
"Biraz kıssanız iyi olur," diye bağırdım karşılık olarak. </p><p class="calibre2">
 </p><p class="calibre2">
Bir daha konuşmadık. </p><p class="calibre2">
Heybetli dış kapının önünde duran korumaları geçip, Yeniköy'deki yalının bahçesinde durduğumuzda,  şoförün inip kapımı açmasını beklemeden kendimi dışarı attım. Yalının merdivenlerinde beyaz mini etekli ve beyaz gömlekli, yani hizmetçi giysili bir kadın duruyordu. Arabadan indiğimi görünce, yürümekten çok, bir kuş gibi sekerek bana doğru geldi, neredeyse anlaşılmayacak kadar yoğun aksanlı bir Türkçeyle, "Hoşgeldiniz Kati Hanım, Mesut Bey sizi bekliyor," dedi. </p><p class="calibre2">
Rusya'dan ya da Balkanların bir köşesinden çalışmak için İstanbul'a geldiği aksanı dışında her halinden belliydi. Sadece aksanı, bir Slav'ın Türkçesinden çok... Neyi andırdığını </p><p class="calibre2">
çıkaramadım. </p><p class="calibre2">
"Nerede Mesut Bey?" </p><p class="calibre2">
"Buyurun," dedi, eliyle merdivenlerin yukarısındaki kapıyı işaret ederek. </p><p class="calibre2">
Kadının peşinden mermer merdivenleri tırmanırken, alıcı gözüyle çevreme baktım: Bahçenin her köşesinde bir adam nöbet tutuyordu, kapıdaki güvenlik kulübesi de cabası. </p><p class="calibre2">
Komşu yalılardan birinde oturan eski başbakan Tansu Çiller'in bu kadar sıkı korunup korunmadığını merak ettim doğrusu. </p><p class="calibre2">
Kapıdan girer girmez kadın sağ elini kaldırıp, "Buradan efendim lütfen," dedi. </p><p class="calibre2">
Bence, yol göstermek için gereken beş on Türkçe sözcüğü ezberlemişti: Herhangi bir dilde cümle kurabilen birinin böyle tuhaf bir aksanı olamazdı. Mesut'la neyse de, adamlarıyla hangi dilde anlaştığı konusunda kafamı kurcalayan soruları yüreğime gömerek, peşinden yürümeye devam ettim. </p><p class="calibre2">
Büyüklüğüyle gurur duyduğum evimin, yanında gecekondu mutfağı gibi kaldığı salona girdiğimizde, kendimi tutamayıp, "Uffff," diye bir ses çıkardım. </p><p class="calibre2">
"Olağanüstü, değil mi?" dedi kadın. </p><p class="calibre2">
Beş on sözcük ezberleyen birinin sözcük haznesine "olağanüstü"yü eklemesi ilginçti doğrusu. </p><p class="calibre2">
"Gerçekten olağanüstü, burada cennette yaşıyorsunuz siz. Boğaz'ı seyrettikçe, ömrünüz uzuyordur. Kaç yıldır buradaysanız, ömrünüze o kadar ömür katılmıştır," dedim elimden geldiğince hızla. Bütün bu anlamsız  şeyleri söyleme nedenim, kadının beni anlayıp anlamayacağını kontrol etmekti. </p><p class="calibre2">
"İki yıldır buradayım efendim," dedi. Beni anlamıştı. </p><p class="calibre2">
"Yani burada iki yıl, ama daha önce de Türkiye'deydiniz, değil mi?" dedim. Demin söylediklerimi iki yılda öğrendiği Türkçeyle anlamış olamazdı. </p><p class="calibre2">
"Hayır, hayır. Bulgaristan'dan geldim ve burada işe başladım." </p><p class="calibre2">
"Peki, Türkçeyi nerede öğrendiniz," diye sordum hayret ve haset içinde. </p><p class="calibre2">
"Çalışan diğer arkadaşlarla Türkçe konuşuyoruz, zaman içinde öğrenir insan," dedi, bir dili kulaktan dolma öğrenmek dünyanın en normal şeyiymiş gibi. "Türkçe zor ama gerçekten de," diye de ekleme lütfunda bulundu. </p><p class="calibre2">
Şimdi, kadının söylediği iki üç sözcükte bile kulağımı  tırmalayanın gerçekten de Slav aksanı olmadığını, Türkçeyi kendisine öğreten Kürtlerin aksanıyla konuştuğunu fark etmiştim. </p><p class="calibre2">
Hakkârili arkadaşım Mithat, en aksanlı Türkçe konuşanların Diyarbakır gibi, Türklerin de yoğun olarak yaşadığı  şehirlerden gelen Kürtler olduğunu söylemişti. Türkçeyi çocukken sokakta öğrenen Diyarbakırlı Kürtlerin aksine, Türk nüfusun devlet memurlarından ibaret olduğu bölgelerde yaşayan ve Türkçeyi okulda öğrenen Hakkârili Kürtler aksansız Türkçe konuşuyordu. </p><p class="calibre2">
Kızın Türkçesinin Bavyera Almancasına taş  çıkartacak olmasına bakılırsa da, evdeki Kürtlerin çoğu Diyarbakır ve yöresinden geliyordu. </p><p class="calibre2">
"Siz oturun, ben Mesut Bey'e haber vereyim," dedi kadın. Verandada bekleyip bekleyemeyeceğimi sordum, yaşından beklenmeyen bir enerjiyle sekerek uzaklaşmadan önce. </p><p class="calibre2">
Mesut beyaz bir bornozla, "Aman efendim, ne şeref," diye bağırarak geldiğinde bir sigara yakmış, karşı kıyıyı seyre dalmıştım. El sıkıştık. </p><p class="calibre2">
"Üstümüze bir şey alalım, hemen geliyoruz. Uyanır uyanmaz havuza atlarız mutlaka, yaz kış, hava nasıl olursa olsun. Tabii, delikte değilsek." Yüksek sesle kahkahalar attı. Ben de kahkahalarına eşlik ettim: Bu âlemde insanın hangi nedenle başına bir şey geleceği belli olmaz. </p><p class="calibre2">
"Kahvaltı yaptın mı?" Başımı hayır anlamında iki yana salladım. "Güzel, birlikte yaparız şimdi. Söyleyelim, hazırlasınlar. Fakat buraya güneş gelecek, yan tarafta alalım kahvaltımızı." </p><p class="calibre2">
Peşinden ayrılmayan iki adama emirler yağdırarak uzaklaştı. Görünen o ki, Mesut'la hayat ritmimiz aynıydı: Öğlene doğru uyanıyorduk ikimiz de. </p><p class="calibre2">
Bu düşünce aklımdan geçer geçmez, oturduğum yerde sıçradım. Dükkân? Dükkâna ne olmuştu? Pelin'i aramayı unutmuştum. Ağır demir sandalyeyi zorlukla itip, salona girmek için bir hamle yaptığım sırada, nereden çıktığını anlamadığım iri yarı, sarışın bir adam yolumu kesti. </p><p class="calibre2">
"Buyurun efendim." </p><p class="calibre2">
"Ben... telefon etmek istiyorum... istiyordum," dedim şaşkınlık içinde. Göz hapsinde tutulduğumu fark etmemiştim. </p><p class="calibre2">
"Siz buyurun oturun, ben telefonu getiriyorum efendim," dedi. </p><p class="calibre2">
Gerisingeri dönüp oturdum. Son derece şık, zevkli döşenmiş bir yalı, hizmetçiler ve antikalarla bu yarmalar tuhaf bir tezat oluşturuyordu. Tamam, Mesut'un kendisi de başlı </p><p class="calibre2">
başına bir tezatlar adamıydı, ama gene de bu kadarı fazlaydı. Beni gözetlemesi için Mesut'tan emir alıp almadığını merak ettim yarmanın. Bu âlemde insanların kendi inisiyatifleriyle hareket ettiğini pek sanmıyordum. Direkt Mesut'tan olmasa bile, bir yetkiliden emir almıştı </p><p class="calibre2">
beni gözetlemek için. Ne sanıyorlardı? Gümüş çatal bıçakları mı yürütecektim? </p><p class="calibre2">
Sarışın yarma, elinde telsiz bir telefonla hazır ol vaziyetinde başımda dikildiğinde, gitmesiyle dönmesi bir oldu denecek kadar az bir zaman geçmişti aradan. </p><p class="calibre2">
"Siz gidebilirsiniz," dedim. </p><p class="calibre2">
"Siz görüşün," dedi. </p><p class="calibre2">
Yarma tepemde dikilirken, Pelin'i aradım. Avustralya'daki arkadaşım Cindy'yi arayıp uzun uzun konuşmak da içimden geçmedi değil; intikam olsun diye. Ne diye tepemde dikiliyordu ki bu adam? </p><p class="calibre2">
Mesut, bej rengi ham keten pantolon ve fuşya-bej çizgili bir gömlekle salonun verandaya açılan kapısında göründüğünde tepemde.ki yarmadan kurtulacağım için rahat bir soluk aldım. </p><p class="calibre2">
Çok değil, 24 saat önce biri Mesut'u karşımda görünce rahatlayacağımı söylese, "Amma da uçtun," derdim. İşte, hayat sürprizlerle doluydu. </p><p class="calibre2">
"Buyur, yan tarafa geçelim," dedi. Bir elini belime koymuş, beni yönlendiriyordu. </p><p class="calibre2">
"Yusuf da gelecek, haber verdirdik. İstediğin her şeyi sorarsın," dedi. Bunu, kadınların sadece kürk manto türünden taleplerini değil, her istediklerini ikiletmeden karşılamaya alışmış </p><p class="calibre2">
bir erkek edasıyla söylemiş, söylerken de elini belimden biraz daha aşağılara kaydırmıştı. </p><p class="calibre2">
"Ama önce kendini tehlikeye atmayacağına söz ver," diye ekledi. </p><p class="calibre2">
Mutlulukla, "Söz," dedim. "Kendimi tehlikeye atmayacağım." Ne de olsa annem bile sağlığımla bu kadar yakından ilgili değildi. </p><p class="calibre2">
</p><p class="calibre2">
Yusuf geldiğinde, sırtları bize dönük, gözleriyle sürekli ufukta bir noktaya bakıyormuş </p><p class="calibre2">
izlenimi veren dört adet koruma eşliğinde kahvaltımızı bitirmiş, kolalı beyaz peçetelere ağzımızı siliyorduk. Uzakdoğulular gibi eğilerek ikimizi de selamladı, Mesut'a İngilizce nasıl olduğunu sordu. Cevaben, eliyle boş ver gibi bir hareket yaptı Mesut, sonra da beni göstererek, </p><p class="calibre2">
"Çok sevgili Bayan Kati..." dedi İngilizce. Bu Türklerle ve Kürtlerle, yani Türkiye'de yaşayanlarla, işler böyle hızlı gelişirdi işte:  İnsanın, kaçıncı dakikadan itibaren 'çok sevgili' </p><p class="calibre2">
olacağını kestirmesi zordu. </p><p class="calibre2">
"...sana film hakkında birkaç soru sormak istiyor." Bunu söylerken ayağa kalkmıştı. Elini boynumda ve sırtımda  şöyle bir gezdirip, peşinden ayrılmayan dört adamla birlikte ortadan kayboldu. </p><p class="calibre2">
Yusuf'la ikimiz boş ve yarı boş tabaklarla dolu kahvaltı masasının başında birbirimizi sessizce süzerek oturduk bir müddet. </p><p class="calibre2">
"Siz de Alınansınız, ha? Çok Alman var Türkiye'de yaşayan. Alanya'ya yerleşen emekliler falan... 50 bin kişiden fazlaymışız toplam. Mallorca kadar değil tabii, ama gene de çok." </p><p class="calibre2">
Ağzına bir parça beyaz peynir attı. </p><p class="calibre2">
"Bizim filmle neden ilgileniyorsunuz?" diye sordu peyniri yutmayı beklemeden. İnsanlar çocukken ağızları dolu olduğunda konuşmamayı öğrenmiyorlar mıydı Allah aşkına? Ne kötü </p><p class="calibre2">
bir görüntüydü o. </p><p class="calibre2">
"Filmle değil, cinayetle ilgileniyorum," dedim. </p><p class="calibre2">
"Öyleyse, cinayetle neden ilgileniyorsunuz? Sormamda bir sakınca yoktur herhalde." </p><p class="calibre2">
Her karşılaştığım insan bana bunu soruyordu ve ben hâlâ kendi kendimi ikna etmeme yarayacak bir yanıt bile bulamamıştım. Daha öncekilere benzer bir saçmalığı tekrarladım. </p><p class="calibre2">
"Benim arkadaşım Petra Vogel de bir şekilde karıştı cinayete. Yani karıştı denemez, ama insan etkileniyor. Hepimiz katilin bir an önce bulunmasını istiyoruz tabii." </p><p class="calibre2">
"Ya, baksanıza abimin başına gelenlere. Durup dururken. Benim yüzünden." Bu adamın tek sorunu Türkçe öğrenememesi değildi galiba. </p><p class="calibre2">
"Siz bu film işine neden girdiniz?" </p><p class="calibre2">
"Hoşuma gittiği için. Eninde sonunda bir şey yapmam gerekiyordu zaten. Emekliye ayrılmak için erken bir yaştayım." </p><p class="calibre2">
"Onu sormuyorum. Neden bu film özellikle?" </p><p class="calibre2">
"Alman ortağımız, Phoenix Film Prodüksiyon, yayımlandıktan kısa bir süre sonra Donetti'nin kitabının film haklarını satın almış. Prodüksiyon şirketinin iyi günlerinde. Ben bir arkadaşım aracılığıyla kendileriyle temasa geçtiğimde şirketin mali durumu kötülemişti. Onlar için kurtarıcı, bizim için de piyasaya sağlam bir adım attıracak bir projeydi bu. Bizde bu filmi çekecek kadar para vardı, onlarda da iyi bir prodüksiyon ortaya çıkaracak kadar tecrübe. İyi bir kombinasyon, değil mi?" </p><p class="calibre2">
"Baştan beri kafamı kurcalayan konu, neden bu kadar umut bağladığınız... Hele hele sizin için bir  <i class="calibre3">debut</i>, ortağınız için de can simidi ise... Neden Kurt Müller gibi bir adam?" </p><p class="calibre2">
"Kurt Müller'in adı baştan ortada yoktu. Dediğim gibi kitap vardı, senarist vardı, senaryo vardı. Ortağımız Bay Franz, başoyuncunun Bayan Vogel olmasında  ısrar etti. Ben bu role daha uygun birini düşünebilirdim, ama..." Sözünü tamamlamadı. </p><p class="calibre2">
"Kimi? Türkân Şoray'ı mı düşünürdünüz?" dedim alayla. </p><p class="calibre2">
"Neden olmasın? Kitabı okumuştunuz, değil mi?" Elini havaya kaldırıp, boşluğa doğru salladı. Demin tepemden ayrılmayan sarışın yarma birden yanımızda bitti. </p><p class="calibre2">
"Kafe," dedi Yusuf. </p><p class="calibre2">
Sarışın yarma kayboldu. Alaattin'in cininin sevimsiziyle karşı karşıyaydık âdeta. </p><p class="calibre2">
"Kitabı okumadım, ama konusunu biliyorum. Venedik'ten getirilen, Osmanlı sarayında hanım sultanlığa kadar yükselen bir kadın kölenin öyküsü... Kitapta kadının orta yaşta olduğu dönem ön plana çıkıyor, yanılmıyorsam," dedim. </p><p class="calibre2">
</p><p class="calibre2">
"Yanılmıyorsunuz. Bakın, orta yaşlı hanım sultan sizin aklınıza da Türkan Şoray'ı getirdi." </p><p class="calibre2">
"Aslında, orta yaşlıdan çok, 'geçkin' hanım sultan demek daha doğru olur Türkân Şoray için," dedim. Türk sinemasının 'sultan' lakaplı, ıslak gözlü ve titrek dudaklı starına kesinlikle hiçbir itirazım yoktu, ama acı da olsa doğruları söylemek bir Alman olarak benim görevlerim arasındaydı. </p><p class="calibre2">
"Veya, Türkân Şoray değilse bile, Gülsen Bubikoğlu." Kadıncağızın adını bayağı kötü </p><p class="calibre2">
telaffuz etmişti ya, anlaşılan Türk sinemasının kadın starları konusunda iyiydi. </p><p class="calibre2">
"Ama Petra Vogel ve hanım sultanlık..." Yüzünü buruşturarak devam etti. "Kitabı </p><p class="calibre2">
okumadıysanız bilmezsiniz. Söz konusu olan Handan Sultan, III. Mehmed'in hasekisi, I. </p><p class="calibre2">
Ahmed'in annesi. Handan Sultan'ın milliyeti pek çok tarihçiye göre meçhul, ama Donetti, III. </p><p class="calibre2">
Mehmed'in annesi Safiye Sultan gibi onun da Venedikli olduğunu iddia ediyor. Eser, büyük ölçüde Handan'la Safiye'nin çatışmalarını, saraydaki entrikaları konu alıyor. I. Ahmed 14 </p><p class="calibre2">
yaşında bir şehzadeyken padişah koltuğuna oturunca, Handan saraydaki kontrolü ele geçiriyor, çok geçmeden Safiye Sultan'ı, harem kadrosunun hemen tamamıyla birlikte Eski Saray'a göndertiyor. Fakat kendisi iyi günlerinin semeresini alacak kadar çok yaşamıyor, oğlu tahta çıktıktan iki yıl sonra ölüyor. Acıklı bir hayatı var Handan'ın. III. Mehmed, tahta geçer geçmez 19 şehzadeyi birden boğdurtan serinkanlı bir katil, ama gelmiş geçmiş padişahların en iyi eğitim almışlarından. Bir yandan Safiye Sultan gibi bir kadına, bir yandan III. Mehmed gibi bir padişaha karşı ayakta kalma mücadelesi veriyor Handan, seyirci tam muvaffak olduğunu düşünürken de ölüyor." Seyirci lafı kulağımı tırmalamıştı, Yusuf bu film işine iyice kaptırmıştı kendini görünen o ki. Üstelik konuya da hâkimdi. Heyecanla anlatmaya devam etti. </p><p class="calibre2">
"Evet, Handan Sultan doğulu bir kadın değil, ama sarayın entrikalarına... Biliyorsunuz, Bizans entrikası denir. Osmanlı sarayının da Bizans entrikalarını aynen aldığını düşünür tarihçiler. Yani bu dünyaya ayak uydurabilecek kadar da... Nasıl diyeyim Bizanslı, Romalı, Akdenizli... Ne derseniz deyin. Bir Alman değil açıkçası. Bir Alman'ın canlandırabileceği, içine girebileceği bir dünya değil." Kendi deneyimlerinden bu sonuca ulaşmış gibi bir ifadeyle söylemişti bunları. "Bu yüzden Bayan Vogel baştan beri aklıma yatmadı benim. Bay Franz ısrar etti." </p><p class="calibre2">
"Bir dakika, Franz kimdi?" diye sordum. </p><p class="calibre2">
"Ortağımız. Phoenix Prodüksiyon'un patronu." </p><p class="calibre2">
"Pardon. O kadar çok isim geçiyor ki aklımda tutmakta zorlanıyorum." </p><p class="calibre2">
"Doğulu bir kadın oyuncu, yani bir Türk... Aslında Türkler doğuludan çok Akdenizli ya bana kalırsa... Her neyse, bir Türk bu rol için gereğinden fazla doğal olurmuş. Oysa bizim Handan Sultan aslen Venedikli olduğu için, gerçek bir doğulu gibi davranmamalıymış. </p><p class="calibre2">
Anlatabiliyor muyum?" </p><p class="calibre2">
"Mantıklı olabilir," dedim. "Filmdeki kadın kendi doğal ortamında gibi davranmamalıysa... Kitabı okumadım ama, bu söylenen aklıma yatıyor." Gene de Petra'yı bir hanım sultan olarak hayal etmek, bir sabah uyandığımda göz çevremdeki kırışıklıkların kaybolacağını hayal etmekten bile daha zordu. </p><p class="calibre2">
Hizmetçi üniformalı bir kız elinde iki fincan Türk kahvesi ve birer bardak suyla gelmişti. </p><p class="calibre2">
Kahveleri masaya koyarken, "Nasıl içtiğim sorulmadı," dedim. Ne büyük kepazelikti! </p><p class="calibre2">
"Orta şekerli istediğinizi söylediler efendim. Hemen yenisini yaptırırım." </p><p class="calibre2">
"Yeniden yaptırın öyleyse. Sade içiyorum. Hiç şekersiz," dedim doğal ortamındaki bir hanım sultan gibi. Hizmetçi kız kahveyle birlikte kös kös uzaklaşmıştı. </p><p class="calibre2">
"Siz kaç yıldır Türkiye'desiniz?" diye sordu Yusuf. </p><p class="calibre2">
"Epey oluyor. 13 yıl kadar." </p><p class="calibre2">
"Türkçe sorununu halletmişsiniz." </p><p class="calibre2">
</p><p class="calibre2">
"Öğreniliyor zaman içinde," dedim bu hususu hiç önemsemiyormuşum gibi. Beni kıskançlıkla süzüşüne bakılırsa, Türkçe hususunda o da benim kadar hassastı. Derhal asıl konumuza döndü. </p><p class="calibre2">
"Bay Franz ısrar etti Petra Vogel ismi üzerinde. Bu rolün altından kalkacak tek oyuncu oymuş. Ben de profesyonel değilim, ilk film olacaktı bu." Başını yumruk yaptığı eline dayadı. </p><p class="calibre2">
"İlk, ama sonuncu değil," dedim. "Hem başka bir yönetmen bulup, çekimlere devam edeceksiniz herhalde. </p><p class="calibre2">
Yoksa, çekimlere başlayacaksınız demek daha mı doğru olur?" Zavallı adamcağıza Müslüman olmak için bu yaşında sünnet olduğunu duyduğum andakinden bile daha fazla acımaya başlamıştım. </p><p class="calibre2">
"Planladığımızın çok üstünde para harcadık daha şimdiden.  İzinler geç alındı; çekimler Topkapı Sarayı'nda, harem dairesinde falan yapılacağı için özel izin almalıydık. </p><p class="calibre2">
Tahminimizden çok daha uzun sürdü... Dekorlar, kostümler... Çok pahalıya çıkıyor. Sadece otel ücretleri bile büyük bir kalem. Filmde çalışanların bir kısmını Almanya'dan getiriyoruz, düşünün,  ışıkçı bile buradan değil. Sonra, uluslararası yarışmalara katılacaktık, bu cinayet yüzünden film yetişmiyor..." Başrol oyuncusunun burnunun ucunda sivilce çıkmış gibi söylemişti bu son cümleyi. </p><p class="calibre2">
Kendi derdim bana yetiyordu. Sabırsız bir hareketle sözünü kestim. </p><p class="calibre2">
"Benim soruma dönersek; tamam, Petra'nın başrolü alması üzerinde Bay Franz ısrar etti ama Kurt Müller'le bunun ne ilgisi var?" </p><p class="calibre2">
Bu kez kulaktan dolma Diyarbakır Türkçesi öğrenen Bulgar hizmetçi kadın getirmişti kahvemi. Gülümseyerek teşekkür ettim. </p><p class="calibre2">
"Bay Franz'ın bana anlattığına göre Bayan Vogel önermiş Müller'i. Birlikte rahat çalışacaklarını söylemiş. Bir tür şart koşmuştur belki de. Bay Franz da Müller'e itiraz etmedi çünkü yönetmen yardımcısı Bayan Bauer genç, çok yetenekli biri. Bence yönetmen o olmalıydı, ama dediğim gibi, genç ve tecrübesiz. Bu çapta bir prodüksiyon ona emanet edilemez diye düşünüldü." Parayı Yusuf sağlıyordu ama düdüğü çalan Franz'tı anlaşılan. </p><p class="calibre2">
"Müller daha önce ne tür filmler yapmış?" </p><p class="calibre2">
"Ah, sıradan şeyler. Fantastik filmler, aşk filmleri falan. Çok kötü değil, ama özelliği olan bir filmi de yok. </p><p class="calibre2">
Bende yaptığı filmlerin listesi var, kasetleri de, veririm size. Az para talep etti, bu artı bir puan oldu. Birinci sınıf, pahalı, ismi duyulmuş bir yönetmen yerine, diğer elemanları birinci sınıf seçtik. Çok iyi bir kadro kurduk. Mesela, Boğaziçi Üniversitesi’nden Osmanlı tarihi uzmanı Prof. Serdar Parlar bize danışmanlık yapıyor. Bayan Bauer pırıl pırıl bir yetenek... </p><p class="calibre2">
Yani bir anlamda Müller'e başarısız olma şansı tanımadık." </p><p class="calibre2">
"Yanlış mı biliyorum, normalde filmler yönetmenin adıyla anılmaz mı?" </p><p class="calibre2">
"Tabii, o anlamda Müller de hayatının en büyük şansını yakalamıştı, ama dediğim gibi, yönetmenin değiştireceği fazla bir şey yoktu. Senaryo belli, kadro belli. Eisenstein'i getirseniz de yapılacak iş belli. Müller de bu işi kotaracak kadar tecrübeliydi. Adam o kadar kötü değil... </p><p class="calibre2">
yani... değildi." </p><p class="calibre2">
"Sonuç olarak, benim anladığım, Müller hayatının en aklı başında projesine Petra sayesinde adım attı." </p><p class="calibre2">
"Evet." </p><p class="calibre2">
"Hep tersi olmaz mı? Yönetmen birlikte çalışacağı starı seçmez mi normalde? Fassbinder, filmlerinde hep Hanna Schygulla'yı oynatır örneğin." </p><p class="calibre2">
"Yeterince ünlüyse, star da yönetmeni seçer. Kimin kimi seçeceğine dair bir kural yok. </p><p class="calibre2">
Bay Franz, Bayan Vogel'in yönetmenin gölgesinde kalmak istemediğini düşündü. Bu film piyasasında ilişkiler, insanlar çok karmaşık. Kimin ne tür bir hesabı olduğunu anlamak zor." </p><p class="calibre2">
"Siz neden bu işe girdiniz?" </p><p class="calibre2">
</p><p class="calibre2">
"Söyledim ya, bir şey yapmam gerekiyordu, ben de film prodüksiyonu işini kendime uygun buldum. Aile, hangi işi yaparsam yapayım bana bir başlangıç sermayesi verecekti." </p><p class="calibre2">
Kaşlarını çatıp bana baktı. "Neden? Sizce tuhaf bir iş mi prodüktörlük?" </p><p class="calibre2">
"Hayır, hayır, onu demek istemiyorum. Neden bu film? Başka bir fimle de başlayabilirdiniz." </p><p class="calibre2">
"Ticari olarak akıllıca bir projeydi. Yani, hâlâ öyle." Tamamen umudunu kaybetmediğini belli eden bir sesle devam etti. </p><p class="calibre2">
"Bir kere Türkiye'de gişe  şansımız çok yüksek, biliyorsunuz hanım sultanlara falan çok ilgi var bu aralar. En çok satan kitaplar listesinde hep tarihi romanlar var. Sonra bu tarihi roman, Donetti'nin kitabı, bütün dünyada bestseller oldu, romanı okuyan insanların hiç </p><p class="calibre2">
olmazsa nasıl olmuş diye filme gideceklerini düşündüm. Bir de İstanbul modası var. İstanbul, hiç olmadığı kadar popüler son zamanlarda. Arka arkaya bütün ünlü artistlerin İstanbul kaçamağı yapması tesadüf mü sanıyorsunuz?" </p><p class="calibre2">
"Sizin aklınız ticarete yatıyor galiba." </p><p class="calibre2">
"Ben mali danışmandım Almanya'da. Burada mesleğimi yapmıyorum, ama finansmandan, kâr edecek projelerden anlarım. Paranın kokusunu alırım yani." Mali danışmanlığın Almanya'da saygın addedilen mesleklerden biri olduğu düşünülürse, Yusuf'un, mafya damadı </p><p class="calibre2">
prodüksiyon yamaklığına düşüşü gerçekten acıklıydı. Ama bütün günümü onun göz yaşartan hikâyelerini dinleyerek geçirmeye niyetim yoktu. </p><p class="calibre2">
"Pardon, tuvalete gitmeliyim," dedim. Ben yerimde doğrulur doğrulmaz sarışın yarmanın ortaya çıkması artık hiç kimse için bir sürpriz değildi. </p><p class="calibre2">
"Emredin efendim," dedi. Ya gitgide çevremde daha çok saygı yaratmaya başlamıştım, ya da yarma demin beni adam yerine koymayıp, kahveyi nasıl içtiğimi sormadığı için hizmetçi kızdan iyi bir fırça yemişti. İkinci ihtimal bana daha elle tutulur geldi. </p><p class="calibre2">
"Tuvalet," dedim. Kısa ve öz olarak. </p><p class="calibre2">
Yarma, eğilip, sağ kolunu öne doğru uzattı: </p><p class="calibre2">
"Bu taraftan, efendim." Bu evdeki herkesin jestleri ve kullandığı sözcükler hık demiş, birbirinin burnundan düşmüştü. </p><p class="calibre2">
Tuvaletin kapısına kadar götürdü beni. Çıktığımda da ceketinin koluyla antredeki aynalardan birini ovalayarak beni bekliyordu. </p><p class="calibre2">
Yarmayla ben geri döndüğümüzde Yusuf tırnaklarını kemirerek Boğaz'ı seyretmeye dalmıştı. </p><p class="calibre2">
"Çok kötü oldu bu şey," dedi kendi kendine konuşuyormuş gibi. "Her şeye yeni baştan başlamak gerekecek, arada bir sürü de para gitti. Henüz kaybımızı hesaplamadım ama... </p><p class="calibre2">
Havaya gitti paralar. Gitmeye de devam ediyor." </p><p class="calibre2">
"Filmi bitirebilirsiniz hâlâ..." dedim. Bozuk plak gibi durmadan aynı şeyleri tekrarladığım hissine kapılmıştım. </p><p class="calibre2">
"Avanslar dağıttık, otel paralan ödedik... Phoenix'in bu işin altından kalkması zor. </p><p class="calibre2">
Durumları zaten parlak değildi. Bir de katil zanlısı olduk. Ben değil de, abim." </p><p class="calibre2">
"Havaya giden bu kadarcık parayla Mumcular'ın batacağını sanmam," dedim. Eğilip, sandalyenin yanında duran küçük turuncu çantamı aldım. Ayakta duruyordum, yarma da yanımda bekliyordu. Ayıp ettiğimi bile bile, "Bu adam niye sürekli tepemizde dikiliyor?" diye sordum Yusuf'a. </p><p class="calibre2">
"Bir isteğimiz olursa diye. Misafirperverlik anlayışı." Omuz silkti. "13 yıldır burada yaşadığınız halde bilmemeniz tuhaf." Bu toprağın gelenek görenekleri hakkında bana ders vermiş olmaktan memnundu. </p><p class="calibre2">
"Farklı çevrelere takılıyoruz," dedim. </p><p class="calibre2">
Alay ettiğimi anlamamıştı. "Burada sosyal sınıflar arasındaki farklılıklar çok belirgin. Biz Almanlar daha birbirimize benzeriz, değil mi? Ben de şaşırıyorum bu duruma," dedi. </p><p class="calibre2">
</p><p class="calibre2">
"Yaa," dedim ona sonuna kadar hak verdiğimi belli etmek için, bir yandan başımı aşağı </p><p class="calibre2">
yukarı sallarken. Bu esnada hâlâ ayakta duruyordum. "Ben gidiyorum," dedim. "Mesut Bey'e haber verir misiniz?" Bunları yarmaya hitaben, Türkçe söylemiştim. </p><p class="calibre2">
"Bir dakika oturun," dedi yarma ve dizlerini kıra kıra koşarak içeri daldı. </p><p class="calibre2">
Tabakların arasından çakmağımla sigaramı alıp çantama attım, Yusuf'a elimi uzattım. </p><p class="calibre2">
Yusuf telaş içinde fırladı. Demin yarmayla aramızda geçen konuşmayı anlamamıştı elbette. </p><p class="calibre2">
"Gidiyor musunuz? Abim gelmeden gidemezsiniz," diye endişeyle haykırdı. </p><p class="calibre2">
"Bekleyeceğim abinizin gelmesini, merak etmeyin," dedim. O sırada ensemde Mesut'un soluğunu hissettim. </p><p class="calibre2">
"Yo, böyle gitmek olmaz, bir yemek yeriz," diye fısıldıyordu kulağıma. </p><p class="calibre2">
Ona doğru döndüm. Şimdi, birbirimize değecek kadar yakındık. </p><p class="calibre2">
"Daha yeni kahvaltı ettik, Mesut Bey. Yemeğe de sonra çıkarız. Benim de halletmem gereken işlerim var," dedim, âdeta önemli bir iş kadınıymışım gibi. </p><p class="calibre2">
"O zaman bu akşam 8'de seni evinden aldırtırız," dedi. Adamlarına Kürtçe bir şeyler söyledi ve ben itiraz etmeye fırsat bulamadan yukarı katın merdivenlerine doğru hızlı  hızlı </p><p class="calibre2">
yürümeye başladı. </p><p class="calibre2">
"Bir bu eksikti," diye düşündüm. </p><p class="calibre2">
</p><p class="calibre2">
<b class="calibre1">YEDİ </b> </p><p class="calibre2">
 </p><p class="calibre2">
Akşam 7'de manikürlü tırnaklarım ve fönlü saçlarımla yatağa oturup gardırobumdaki giysileri seyretmeye başladığımda, Mesut'la yemeğe çıkacağımı düşünmek bile midemi bulandırmaya başlamıştı. Bu sabah kahvaltı ederken hiç olmazsa kendimce iyi bir gerekçem vardı: Yusuf'la konuşmak için oradaydım. Oysa şimdi bir mafyacıyla düpedüz baş başa yemeğe çıkıyordum. Hem de yapacak çok daha iyi işlerim varken; örneğin Petra'yla buluşup, Müller'i nereden tanıdığını, neden bu filmi onun yönetmesini önerdiğini sorabilecekken. </p><p class="calibre2">
Öğleden sonra dükkâna döndüğümde internetten Phoenix Film'in telefonunu bulmuştum. </p><p class="calibre2">
Kendimi  İstanbul cinayet masası komiseri Leyla Batuhan olarak tanıtıp konuşmuştum Bay Franz'la: Bu telefon görüşmesini kimsenin araştırmaya zahmet edeceğini sanmıyordum, ama bir ilgilenen olursa da bana ulaşmaları zor, hatta imkânsızdı. İşte, polisiye okuru olmanın bir faydası daha: Franz'ı, Galatasaray'daki postaneden aramayı akıl etmiştim. Konuşma boyunca adamın şüphesini çeken tek şey de, "Almanca'yı bir Alman kadar iyi konuşmam" olmuştu: O </p><p class="calibre2">
kadar da olacak. </p><p class="calibre2">
Bay Franz, Yusuf'un söylediklerini doğrulamıştı; Müller'i öneren Petra'ydı. Bu ikisinin daha önce bir filmde birlikte çalışıp çalışmadıklarını ise bilmiyordu, hayır, çalıştıklarını </p><p class="calibre2">
sanmıyordu ama, Müller'le Petra'nın tanışmasında  şüphelenilecek ne vardı ki? Ne de olsa dünya küçüktü, film piyasası ise dünyadan bile daha küçüktü. </p><p class="calibre2">
Bay Franz'ın katil olduğunu sanmıyordum: Bu cinayetten en çok zarar görenlerden biri oydu, diğer ikisi ise Mesut'la Yusuf'tu. Mesut'un çetesinin bu filmi kullanarak yurtdışına eroin kaçırmak istediği ve bir anlaşmazlık yüzünden Müller'i öldürdükleri hususundaki, başta bana son derece mantıklı görünen fikrimin, görüldüğü gibi, elle tutulur yanı kalmamıştı. </p><p class="calibre2">
Bu durumda taktik değiştirip, Müller'in ölümünden kazanç sağlayanların üzerinde durmam gerektiğinin far-kındaydım, ama şu ana kadar bu cinayetten kazanç sağlayan kimse... </p><p class="calibre2">
Birden aklıma gelen düşüncenin etkisiyle sırtımı dikleştirdim. Müller'in ölümünden kazanç </p><p class="calibre2">
sağlayan biri vardı: Yönetmen yardımcısı Bayan Bauer. Bay Franz, filmi tamamlamak için en uygun adayın Bayan Bauer olacağını ima etmemiş miydi bugün? </p><p class="calibre2">
"Yeterli elemanımız var, yeni bir yönetmenle anlaşmadan da bitirebiliriz filmi," demişti. </p><p class="calibre2">
"Yeterli eleman derken kimi kastediyorsunuz?" diye sormuştum. </p><p class="calibre2">
"Yetenekli bir yönetmen yardımcımız var, Bayan Bauer. Bu işi o üstlenebilir." </p><p class="calibre2">
Bu, cinayetten çıkar sağlayan tek kişinin Bayan Bauer olduğu anlamına gelmiyordu tabii, ama gene de kadın bu sayede terfi etmişti. Bu durumda, şüpheliler listemden Bayan Bauer de elenene kadar cinayet çözmeyi detektiflere bırakıp, huzur içinde eski tekdüze hayatıma dönemezdim. </p><p class="calibre2">
Müller'e bu yönetmenlik işini ayarlayan kişinin Petra olması da midemi bulandırmalıydı </p><p class="calibre2">
belki, ama bu ihtimal her aklımdan geçtiğinde, Petra'nın, rol olamayacak kadar içtenlikle, </p><p class="calibre2">
"Kesinlikle aramızda bir şey yoktu," dediğini anımsamama engel olamıyordum. Gerçekten Petra Müller'Ie bir ilişki yaşıyor olabilir miydi? Belki adam onu aldatmıştı, ya da kavga etmişlerdi ve... Basit bir aşk cinayeti! Aldatıldığı için Petra'nın cinayet işleyeceğini düşünmek bile istemiyordum. Bir kavga sonucu Müller'i öldürmüş olması ihtimalini ise göz önünde bulundurmaya gerek yoktu: Planlanarak işlenmiş bir cinayetti bu, bir anlık öfke sonucu değil. </p><p class="calibre2">
Kimse "ya kavga edersek" diye düşünüp, sevgilisinin odasına giderken yanında üç tane uzatma kablosu ve dört yıl önce üretimi durdurulmuş bir saç kurutma makinesi götürmezdi. </p><p class="calibre2">
Tırnak etlerimi koparmak için elimi ağzıma götürdüğümde, yerlerinde yeller estiğini fark ettim. Bugün manikür yaptırmıştım,  şimdi de bu gece için giyecek bir şey seçmeliydim. </p><p class="calibre2">
Gözlerimi tekrar gardıroba diktim. </p><p class="calibre2">
Giyinip ayna karşısında son bir kez kendime baktığımda saat 8.10'du ve kapım hâlâ </p><p class="calibre2">
çalmamıştı. Durum apaçıktı: Mesut randevuyu unutmuştu. Duyduğum andan itibaren sinirlerimi bozan bu akşam Mesut'la yemeğe gitme fikri, ekildiğimi düşünmeye başlamamla birlikte hayatımın biricik maksadı haline dönüşmüştü. </p><p class="calibre2">
8.20'ye kadar sigara içip, trafik yüzünden geciktiğine kendimi inandırmaya çalışarak avundum. 8.22'de asabım avutulamayacak kadar bozulmuştu. 8.23'te terliklerimi giyip, çantamı elime almıştım. 8.24'te kapıyı kilitleyip sokağa çıktım. </p><p class="calibre2">
Yalnız başıma gidebileceğim her yer için fazla şıktım, o yüzden Kaktüs Kahvesi'ne gittim, barda oturup Margarita içtim. Dört tane. </p><p class="calibre2">
Düşünüldüğü kadar uzun sürmüyor dört Margarita içmek. 9.50'de gene evdeydim. İlk iş </p><p class="calibre2">
telefonun başına koştum. Telesekreterde mesaj olduğunu müjdeleyen kırmızı lambanın yanıp söndüğünü görünce, içimi bir sevinç dalgası kapladı. Belki de kadınlık gururum kurtulmuştu. </p><p class="calibre2">
"Neue Infos" düğmesine bastım. Annemin beni ziyarete gelişlerinden birinde ta Almanyalardan getirdiği aletten çıkan mekanik bir kadın sesi, "Sie haben vier neue Nachrichten," dedi. </p><p class="calibre2">
Evden çıkmamdan hemen sonra gelen ilk mesaj Petra'dandı. İki gündür görüşmediğimizi, neden onu aramadığımı soruyordu. </p><p class="calibre2">
8.42'de gelen ikinci mesaj, üst katta oturan ev sahibimdendi. Bu ayın kirasını hâlâ </p><p class="calibre2">
yatırmadığımı söylüyordu. Acelesi yoktu, ama merak etmişti, kirayı hiç geciktirmezdim, bir şeyim mi vardı? </p><p class="calibre2">
9.35'te arayan her kimse, konuşmadan kapamıştı. </p><p class="calibre2">
10.01'de de Göttingen'de yaşayan abim aramıştı. Bugün annemin tansiyonu yükselmiş, sokakta fenalaşmıştı. Hastaneye kaldırmışlardı. Doktorların söylediğine göre endişelenecek bir şey yoktu. </p><p class="calibre2">
Sandalyeye çöker gibi oturdum. Bir bu eksikti. Ben burada mafiosolar tarafından ekildiğime sinirlenirken, annem hastanelerde sürünüyordu. </p><p class="calibre2">
Umutsuzca abimin numarasını çevirdim, belki yengem Berlin'e, annemin yanma gitmeyip evde kalmıştır, ondan ayrıntıları  öğrenirim, diye. Telefon beş kez çaldıktan sonra, ben tam kapamaya hazırlanırken açıldı. Abim: </p><p class="calibre2">
"Hirschel," dedi. </p><p class="calibre2">
"Ne yapıyorsun orada?" dedim. </p><p class="calibre2">
"Kati!" dedi sevinçli bir sesle. "Bahçedeydik, geç duydum telefonu." </p><p class="calibre2">
"Berlin'e gitmedin mi? Yoksa annem sizin yanınızda mı?" dedim. </p><p class="calibre2">
"Yoo, Berlin'de annemi, Urban Hastanesi'ne yatırmışlar. Ben neden Berlin'de olayım?" </p><p class="calibre2">
Galiba sarhoştu. </p><p class="calibre2">
"Annem hastanede olduğu için," dedim. </p><p class="calibre2">
"Ha!... Yo! Ciddi bir şey değil. Sağ bacağının üstüne düşmüş, ayak bileği kırılmış. </p><p class="calibre2">
Yaşlılarda en ufak bir düşmede bile kırık çıkık olurmuş. Onun dışında da tansiyon. </p><p class="calibre2">
Biliyorsun, senelerdir yüksek tansiyonu var zaten. Biz de bahçede ızgara yaptık Ute'yle." Ute, yengemdi. </p><p class="calibre2">
"Ben yarın Berlin'e gideceğim," dedim. </p><p class="calibre2">
"Neden?" Ne biçim bir soruydu? </p><p class="calibre2">
"Annemi görmek için," dedim. </p><p class="calibre2">
"Delirdin mi sen?" dedi hayret içinde. "Ben kalkıp buradan gitmiyorum." </p><p class="calibre2">
"Ben gideceğim ama," dedim. Kesin kararımı o anda vermiştim. </p><p class="calibre2">
"Sen oralarda yaşaya yaşaya... Bizde böyle bir âdet yoktur, en ufak bir hastalıkta insanlar birbirinin başına toplanmaz. Senelerdir o güney ülkesinde yaşamaktan, sen de onlar gibi heyecanlı oldun." </p><p class="calibre2">
"Yarın Berlin'e gidiyorum Schalom, gelirsen seninle de orada görüşürüz," dedim. </p><p class="calibre2">
Bu tavırlarım onu oldum olası sinirlendirmiştir. </p><p class="calibre2">
"İyi, git o zaman," dedi. Birbirimize hoşça kal demeden telefonu kapattık. </p><p class="calibre2">
</p><p class="calibre2">
En  şık giysilerimi yüreğim titremeden yerlere fırlatıp, makyajımı temizlemeden yatağa girdim. </p><p class="calibre2">
Sabah uyanır uyanmaz içime yapışan sıkıntının nedenini hemen anımsayamadım. Çok geçmeden, önce annem aklıma geldi, ondan sonra da bir türlü içinden çıkılamayan Müller vakası. Müller'i aklımdan uzaklaştırıp yataktan fırladım: Berlin'e uçak bileti bulmak için ne kadar erken harekete geçersem o kadar iyiydi. </p><p class="calibre2">
Kafamın sol tarafından hafif hafif yayılan bir ağrı kendini hissettiriyordu. Birazdan düzeleceğimi yüksek sesle tekrar ederek telefonun başına koştum, seyahat acentemi aradım. </p><p class="calibre2">
"Bu ara uçaklarda yer bulmak imkânsız, Kati Hanım," dedi seyahat acentesindeki adam ben lafımı bitirir bitirmez. </p><p class="calibre2">
"Mutlaka gitmeliyim, bugün olmazsa en geç yarın." </p><p class="calibre2">
"Biliyorsunuz, hem yurtdışındaki gurbetçilerimiz, hem de turistler akın akın geliyor bu mevsimde. Gelmeleri ne demek? Aynı zamanda dönüyorlar da demek. Yer bulacağımızı hiç </p><p class="calibre2">
sanmıyorum, gene de tekrar bir  <i class="calibre3">check edip</i> size döneyim." Lale benim Türkçemle uğraşacağına, bu adamları azarlasaydı ya. </p><p class="calibre2">
"Peki, siz bir  <i class="calibre3">check edip</i> bana dönün o zaman. Ben evdeyim," dedim. </p><p class="calibre2">
"Çartırlarda yer bulma şansımız hiç yok, haberiniz olsun, tarifeli seferlere bakacağım." </p><p class="calibre2">
"Bakın, bakın. Aktarmalı seferlere de bakın hatta. Mutlaka gitmeliyim," dedim kesin bir ifadeyle. </p><p class="calibre2">
Telefonu kapar kapamaz banyoya koştum. Lavabonun üzerinde duran aynaya bakan suratım, dünya güzeli seçildiğini öğrenen bir Venezuelalınınkine benziyordu: Sürdüğüm bütün rimeller ve bilumum boyalar yanaklarıma akmıştı. Duşa daldım. </p><p class="calibre2">
Bütün evi inleten telefon sesini ancak suyu kapadığımda duydum: Seyahat acentesinden arıyor olmalıydılar. </p><p class="calibre2">
Bir havluya sarınıp, kayıp düşmemek için bütün dikkatimi ayaklarımda toplayarak telefona koştum: Yılmaz'dı. </p><p class="calibre2">
"Unuttun mu, bugün cumartesi," dedi, benim "Alo," bile dememe fırsat vermeden. </p><p class="calibre2">
"Yılmaaz! Korkunç şeyler oldu. Neredesin? Bana gel-sene, kahvaltı ederiz, hem..." </p><p class="calibre2">
Lafımı  ağzıma tıkıp, "Caminin yanındaki kahvedeyim, nerede olacaktım? Beş dakikaya geliyorum," dedi. </p><p class="calibre2">
 </p><p class="calibre2">
Ayaklarımızı balkon demirlerine uzatıp, Yılmaz'ın deyişiyle keyif çaylarımızı içmeye başladığımızda, son on günde başıma gelenleri anlatmayı bitirmiştim: Her şeyi değil tabii, gerektiği kadarını. O sırada telefon çaldı. Basımdaki belalardan kurtulduğumda, telefonun ulaşmadığı bir dağ köyüne gitmek istiyordum şiddetle. Öyle bir yer kaldıysa. </p><p class="calibre2">
Bu kez seyahat acentesinden arıyorlardı: Yarın 13.45'teki Türk Hava Yolları uçağında yer vardı. İstiyor muydum? </p><p class="calibre2">
"Evet, elbette," dedim. </p><p class="calibre2">
"Ne zaman döneceksiniz?" </p><p class="calibre2">
"Bir hafta, on gün sonra herhalde. Daha az olabilir, ama on günden çok olmaz." </p><p class="calibre2">
"İki haftalık bilet keseceğim öyleyse. Bir haftalık bilet daha ucuz gerçi... Şu anda THY, Lufthansa'dan pahalı uçuyor. 15 günlük gidiş dönüş bileti 450 dolar. Haberiniz olsun. Bu fiyatlarla müşteri bulamıyorlar tabii. Boşuna THY özelleştirilsin demiyor herkes. Bunların zararı hepimizin zararı. Eskiden işçi bileti vardı, şimdi onu da kaldırdılar. Gerçi size işçi bileti zaten alamıyorduk, değişen bir şey olmadı sizin açınızdan." </p><p class="calibre2">
"Para önemli değil, annem hasta, mutlaka gitmeliyim," dedim. </p><p class="calibre2">
"Hay Allah, geçmiş olsun Kati Hanım. Nesi varmış?" </p><p class="calibre2">
Bu Türkler böyleydi işte, gerekli gereksiz, her derde ortak olmaya çalışırlardı. </p><p class="calibre2">
</p><p class="calibre2">
"Ben de bilmiyorum daha, hastaneye kaldırmışlar, telefonla ulaşamadım, gidince öğreneceğim," dedim lafı fazla uzatmamak için. "Kaça kadar açıksınız, gelip bileti alayım," </p><p class="calibre2">
diye de ekledim. </p><p class="calibre2">
"Gelmenize gerek yok, yarın havaalanına gidince alırsınız bileti. Zaten üzüntünüz var, buraya kadar zahmet etmeyin. Ben havaalanındaki THY bürosuna bıraktırırım biletinizi." </p><p class="calibre2">
"Para, parayı nasıl vereceğim?" </p><p class="calibre2">
"Dönünce hallederiz, lafı mı olur efendim." </p><p class="calibre2">
"Olmaz, ben sizin hesabınıza havale ederim. 450 doların Türk lirası olarak ne kadar yaptığını söyleyin." </p><p class="calibre2">
"Cumartesi bankalar kapalı, Kati Hanım." </p><p class="calibre2">
"İnternetten yollayacağım," dedim. Acentemin bana olan hürmeti, internet bankacılığı </p><p class="calibre2">
yaptığımı öğrenmesiyle bir kat daha artmıştı. Tıp Fakültesi'nde üçüncü sınıfta okuyan kızının da nasıl bir internet canavarı olduğunu anlattıktan sonra, hesap numarasını verdi. </p><p class="calibre2">
Yarın öğlen uçuyordum. </p><p class="calibre2">
Tekrar balkona döndüğümde Yılmaz'ı gazetelerine gömülmüş buldum: </p><p class="calibre2">
"Senin Mumcu'yu gene gözaltına almışlar," dedi beni görünce. "Cinayetle ilgili olarak değil ama bu kez," diye de ekledi. </p><p class="calibre2">
"Neden öyleyse," yerine, "Ne zaman?" diye sordum. </p><p class="calibre2">
"Dün akşamüstü. Mumcu Nakliyat'a bir ihbar üzerine yapılan baskında iki adet ruhsatsız silah ele geçirmişler. Geceyi nezarette geçirmiş. Bu sefer Mesut'un olayı bitti. Şartlı </p><p class="calibre2">
salıverildiğine göre, tekrar deliğe döner herhalde," dedi. </p><p class="calibre2">
Umursamadığımı belli eden bir ifadeyle, "Bilmem, olabilir," dedim. Hemen ardından da, kendime mutfağa kaçma fırsatı yaratmak için, "Kahve içelim mi?" diye sordum. </p><p class="calibre2">
Yılmaz, saatine baktı. </p><p class="calibre2">
"İçemem. Saat 1'de ajansta olmalıyım. Bugüne toplantı koyduk. Deli gibi çalışıyoruz." </p><p class="calibre2">
"İşten çıkarılan oldu mu?" diye sordum. Son görüşmemizde işten tekrar adam çıkarmaya başlayacaklarını söylemişti. </p><p class="calibre2">
Bu soru üzerine sinirle söylenerek kapıya doğru yürümeye başladı. Peşinden gittim. </p><p class="calibre2">
"Şimdilik kimseyi çıkarmadılar, ama Demokles'in kılıcı gibi tepemizde. İyice tadı kaçtı bu işin. Birikmiş paralarımı borsada batırmasaydım, Ege'de bir köye yerleşmiştim çoktan. Bu yaştan sonra çekilecek dert değil." </p><p class="calibre2">
Bana iyi yolculuklar diledi, yanaklarımdan öptü ve aceleyle merdivenleri inmeye başladı. </p><p class="calibre2">
Kendime büyük bir fincan Türk kahvesi yapıp çalışma masamın başına oturdum. Önce internete girip, ev sahibinin hesabına kirayı, seyahat acentesinin hesabına da uçak bileti ücretini havale ettim. Hazır internete girmişken, gazetelerde Mesut hakkında yazılanları </p><p class="calibre2">
okumayı da denedim, ama sayfalar o kadar yavaş açılıyordu ki kısa sürede vazgeçtim. </p><p class="calibre2">
Bakkala gidip gazete almak daha mantıklıydı. </p><p class="calibre2">
İnternetten çıktıktan sonra Petra'yı aradım. Odasında yoktu, not bıraktım. Başka kimleri aramam gerektiğini düşünürken telefon çaldı. </p><p class="calibre2">
"Hâlâ kızgın mısın bana?" diye sordu Lale. </p><p class="calibre2">
"Hayır, kızgın değilim," dedim kısaca. Bir çırpıda annemin başına gelenleri anlattım. </p><p class="calibre2">
"Yarın gidiyorsun ha, kaçta uçak?" </p><p class="calibre2">
"13.45." </p><p class="calibre2">
"Seni havaalanına götüreyim mi, ister misin? Ben de oradan gazeteye giderim." </p><p class="calibre2">
"Öğleden sonra 2'de işe mi gideceksin yani?" Pazarları dahil her sabah en geç 8'de işinin başında olurdu. Üstelik haftada sadece bir gün, cumartesileri izin yapıyordu. </p><p class="calibre2">
"Evet," dedi. </p><p class="calibre2">
"Ne oldu?" diye sordum endişeyle. En yakın arkadaşının annesinin hastanede olması </p><p class="calibre2">
yeterli neden değildi Lale'nin işe geç gitmesi için. Mutlaka başka bir şeyler daha olmuştu. </p><p class="calibre2">
</p><p class="calibre2">
"Bir şey olmadı. Veya belki de olmuştur. Son dört ayda ekonomik kriz bahanesiyle işten çıkardığım insanların bedduası tutmuş olabilir. Sıkıldım bu işlerden, Kati. Çok bunaldım. </p><p class="calibre2">
Keşke New York'tan hiç dönmeseydim." </p><p class="calibre2">
"Bu tarafa gel istersen, birlikte bir yerlere gidelim," dedim. Daha önce keşke New York'tan dönmeseydim dediğini hiç duymamıştım. Canı gerçekten burnundaydı anlaşılan. </p><p class="calibre2">
"Gelemem, çalışma odamı toplayacağım. Her şey üst üste duruyor. Biraz düzene ihtiyacım var. Kafam bu kadar karışıkken, hiç olmazsa çevrem derli toplu olsun istiyorum. Sen gel bana." Yalnız kalmak istediğini anladım. Lale'nin tek çocuk olması kaynaklı tuhaflıklarına alışmıştım. </p><p class="calibre2">
"Yolculuk için hazırlık yapacağım, Petra'yı da görmek istiyorum, gelmem imkânsız," </p><p class="calibre2">
dedim. </p><p class="calibre2">
"Yarın havaalanına gitmek için biraz erken buluşalım o zaman, konuşmaya fırsatımız olsun." </p><p class="calibre2">
Ahizeyi yerine koyar koymaz, daha elimi üzerinden çekmeden telefon yeniden çaldı: Bu kez arayan Petra'ydı. </p><p class="calibre2">
"Havuzdaydım. Beni aramışsın. Ne güzel hava, güneşli, sıcak. Böyle bir tatile ihtiyacım varmış," dedi. Neredeyse Müller'in öldürülmesine sevindiğini söyleyecekti. </p><p class="calibre2">
"Ne yapıyorsun bugün?" diye sordum. </p><p class="calibre2">
"Gündüz özel bir şey yapmıyorum, akşama ekipteki arkadaşlarla yemeğe çıkacağız." </p><p class="calibre2">
Annemin hastaneye kaldırıldığını, Berlin'e gideceğimi söyledim Petra'ya da. Ve tüm kurnazlığımla ekledim, "Bu akşam ekiple birlikte gidilen yemeğe ben de gelirim, orada görüşürüz. Şimdi zamanım yok, eşyalarımı hazırlamalıyım." </p><p class="calibre2">
"Bilmem ki, gelmen tuhaf olmaz mı?" dedi. </p><p class="calibre2">
"Birinin evine mi davetlisiniz?" </p><p class="calibre2">
"Yo, tipik bir Türk lokantasına gidilecek." </p><p class="calibre2">
"Öyleyse neden tuhaf olsun? Lokantalar kamuya açık yerlerdir, herkes gelebilir," dedim. </p><p class="calibre2">
Saat 7'de, Petra dışında ekipten herkesin kaldığı Tarlabaşı'ndaki Noel Baba otelinde buluşulacaktı. "Sen bana gel istersen, buradan birlikte gideriz. Otelin olduğu semt benim evime çok yakın," dedim ve eline kâğıt kalem almasını söyledim. </p><p class="calibre2">
Tek tek söylediğim harfleri yazmak için yarım saat uğraştıktan sonra, "Bu adres neden bu kadar uzun?" diye sordu bıkkınlık içinde. </p><p class="calibre2">
"Çünkü sadece adres değil, tarif de var sana yazdırdığım kâğıtta. Bunu şoföre vereceksin." </p><p class="calibre2">
"Tarife ne gerek vardı, adresi yazdırsan yeterdi," dedi burnuna kadar Alman saflığına gömülmüş bir halde. </p><p class="calibre2">
"Sen  İstanbullu taksi şoförlerini ne sanıyorsun? Köşedeki caminin, karakolun ya da hastanenin adını söylemeden, sadece sokak adıyla bir metre bile gidemezsin İstanbul'da. Taksi şoförleri kendi oturdukları mahallenin adını bilmezler," dedim. </p><p class="calibre2">
"Gülünç olma," dedi. </p><p class="calibre2">
"Bu akşamüstü bana gelirken bir dene istersen, şoföre sadece Tavukuçmaz Sokak de, seni herhangi bir yere götürebilecek mi, bak bakalım," dedim. "Yalnız dikkat et, Boğaz Köprüsü'nü geçip Asya yakasına gitmeyesin, geriye dönmen uzun sürer." </p><p class="calibre2">
"Eskiden de böyleydin sen, bak bu huyun değişmemiş. Abartmaya bayılırsın." </p><p class="calibre2">
"Tamam dene gör, ben mi abartıyorum taksi şoförlerini, yoksa onlar kendileri mi abartılı </p><p class="calibre2">
tipler," dedim. Bu iddiayı kaybetmeyeceğimden emindim. </p><p class="calibre2">
Azimle, "Deneyeceğim," dedi. </p><p class="calibre2">
 </p><p class="calibre2">
Bu akşamki yemek sayesinde Berlin'e gitmek için yola çıkmadan hem listemdeki biricik şüpheliyle görüşecektim, hem de ekibin geri kalanını görmüş olacaktım: Kendimi on yaş, hatta on beş yaş gençleşmiş gibi hissediyordum. </p><p class="calibre2">
</p><p class="calibre2">
Telefonun başından kalkmadan son olarak Pelin'i aradım. Yokluğumda bütün işleri onun üstlenmesi gerekecekti. </p><p class="calibre2">
"Sen dert etme, ben hallederim. Önemli olan annenin sağlığına kavuşması," dedi Pelin. </p><p class="calibre2">
Berlin'den ne istediğini sordum. Bu bir Türk âdetiydi: Bir yere giderken mutlaka arkadaşlara ne istedikleri sorulur, arkadaşlar da aslında Free Shop'tan parfüm istiyor olsalar bile, "Sen sağ salim git, sağ salim gel yeter," derlerdi. </p><p class="calibre2">
Pelin de aynen böyle dedi. </p><p class="calibre2">
Kahvaltı masasını toplayıp, bulaşıkları makineye yerleştirdikten sonra, bavulumu hazırlamak için yatak odasına girdim. Tam askılı tişörtlerimi ve şortlarımı dolduracakken durdum. Berlin'de havanın nasıl olduğu ve olacağı hakkında hiçbir fikrim yoktu, ama burası </p><p class="calibre2">
gibi sıcak olmama olasılığı çok yüksekti. İnternetten önümüzdeki günlerin hava tahminlerine bakmak üzere, tekrar çalışma odama geri döndüm. </p><p class="calibre2">
 </p><p class="calibre2">
Tahmin ettiğim gibi Berlin'de hava berbattı ve berbat kalmaya devam edecekti. Ayın sonuna doğru güneşli bir iki gün vardı aslında, ama işler yolunda giderse ben o zaman Berlin'de olmayacaktım. </p><p class="calibre2">
Tişört ve şortlardan vazgeçip, kırmızı montumu,  <i class="calibre3">sweat shirtlerimi</i> ve kadife pantolonlarımı gardırobun ücra köşelerinden çıkardım. Berlin'de İstanbul'daki gibi şık dolaşmaya da gelmezdi, metrolarda insana tımarhane kaçkını muamelesi yaparlardı. </p><p class="calibre2">
İri kozmetik çantamı da bavula tıktıktan sonra yol hazırlığım bitmişti. Petra'nın gelmesine ise, telefonda ona yazdırdığım yol tarifini şoföre verirse iki saat, vermezse en azından dört saat vardı. </p><p class="calibre2">
Gazeteleri almak için dışarı çıktım. </p><p class="calibre2">
 </p><p class="calibre2">
Mesut'un çeşitli  şarkıcılarla çekilmiş fotoğrafları gazetelerin magazinle karışık felaket haberlerine ayrılmış üçüncü sayfalarını süslüyordu. Fotoğrafların altındaki haberlerde ise Yılmaz'ın bana özetlediğinden daha fazla bilgi yoktu. Bir an Lale'nin gazetesinde çalışan muhabiri aramayı düşündüm. Bu konuşmayı da fırsat bulur bulmaz Mesut'a yetiştireceği ihtimali aklıma gelince, hemen bu fikirden vazgeçtim. Birilerine telefon etme ihtiyacı içini yakıp kavuran bir İstanbullu olarak, Batuhan'ın cep numarasını çevirdim. </p><p class="calibre2">
Sesimi duyduğuna hiç de sevinmiş gibi bir hali yoktu. </p><p class="calibre2">
Buz gibi bir sesle, "Merhaba," dedi. </p><p class="calibre2">
"Nasılsın?" </p><p class="calibre2">
"Çalışıyorum, çok işim var." </p><p class="calibre2">
"O zaman seni rahatsız etmeyeyim." </p><p class="calibre2">
"İyi olur." </p><p class="calibre2">
Telefonu kapadım. </p><p class="calibre2">
Tepkisine  şaşırmamıştım. Reddedilen erkeklerin davranış biçimleri hakkında yeterince tecrübe ve hatta teori sahibi olacak yaştaydım: Reddedilen erkekle reddedilen kadın arasındaki en büyük fark, erkeklerin hiç vakit geçirmeden gerçek yüzlerini göstermeleriydi. </p><p class="calibre2">
Kadınlarsa, gerçek yüzlerini göstermeden önce daha temkinli davranırlardı: Belki de adam onu reddetmemişti, her şey bir yanlış anlaşılmadan ibaretti... Bu farklılığa bağlı olarak kadınlarda intikam aşaması, kesin olarak nitelenebilecek dördüncü retten sonra, erkeklerde ise en ufak pürüzde başlıyordu. </p><p class="calibre2">
Gene tecrübelerime dayanarak, insanın kendisini hiç umursamayan birinden intikam alamayacağını öğrenmiştim. Sizi seven birinden intikam almaksa kolaydır, en azından intihar edebilirsiniz. </p><p class="calibre2">
Batuhan'ı ele alırsak, intihar ederek beni perişan edemeyeceğine göre, benden intikam almak için ne yapabilirdi? </p><p class="calibre2">
</p><p class="calibre2">
1- Gece olmadık saatlerde telefon edip beni uyandırdıktan sonra, konuşmadan telefonu kapatabilirdi. </p><p class="calibre2">
2- Dükkânımın önüne bir fare ölüsü ve "Pis gâvur, ülkemizden defol," yazılı bir not koyabilirdi. Bu notlan daha sonraki aşamalarda taşa sarıp camdan içeri atabilirdi. </p><p class="calibre2">
3- Müller cinayetini benim işlediğimi iddia edip, beni gözaltına aldırabilirdi. </p><p class="calibre2">
4- Arabama, evime ya da dükkânıma bir torba eroin saklar ve beni polise ihbar ederdi. </p><p class="calibre2">
Bu dördü arasında en, hatta tek gerçekçi görüneni birinci ihtimaldi ve halihazırda, en az altı farklı tarzda sessiz telefon almakta olduğum için, bunların arasına yeni bir tanenin eklenmesinin hayatımı karartması söz konusu değildi. </p><p class="calibre2">
Aralarında sınıf, yaş ve cinsiyet farkı olmaksızın bütün Türklerin sessiz telefonla intikam alma alışkanlığı ve herkesin kendine has bir tarzı vardı: Kimisi telefon açılır açılmaz, "Alo" </p><p class="calibre2">
demenizi bile beklemeden kapatır, kimisi ise, "Alo" diye bağırmaktan gırtlağınız parçalanana kadar beklerdi. Bir de ara kategoriler vardı; müzik dinletenler, ıslıkla şarkı çalanlar, orgazm oluyormuş gibi sesler çıkaranlar... Türkiye'de yaşamaya niyeti olanların Türklerin tuhaf alışkanlıklarına da alışması gerekiyordu. Ben alışmıştım: Sızacak kadar sarhoş değilsem, ya da kafam bir cinayeti çözmekle meşgul değilse, gece yatmadan telefonun fişini çekiyordum. </p><p class="calibre2">
Kendime yeşil çay yapmak için mutfakta suyun kaynamasını beklerken telefon çaldı. </p><p class="calibre2">
Çalışma odama koştum. Bu arada, bu kadar sıklıkla kendisinden söz edildiğine göre, evdeki tek telefonun çalışma odamda olduğunu da belirteyim. </p><p class="calibre2">
"Kati Hanım var mı?" dedi arkadaşım Mithat'ın Kürt aksanları teorisine göre her halinden Diyarbakırlı olduğu anlaşılan tanımadığım bir erkek sesi. </p><p class="calibre2">
"Benim." </p><p class="calibre2">
"Bacım kusura bakma, rahatsız ettim, Mesut Bey tarafından arıyorum." </p><p class="calibre2">
"Evet," </p><p class="calibre2">
"Kendisinin sana verilmiş sözü varmış da... Acil bir işi çıktı, yerine getiremedi. Sana haber vermemi istedi. Fırsat bulunca kendisi de arayacak." </p><p class="calibre2">
"Teşekkür ederim," dedim. </p><p class="calibre2">
Mesut, gözaltına alındığına dair haberleri görmeyeceğimi mi sanıyordu yani? Mutfağa giderken kendi kendime tekrarladım: "Acil bir işi çıkmışmış." </p><p class="calibre2">
Mesut kadar rahatlıkla adam öldürtmekten konuşabilen birinin dışarıda dolaşmasının kimseye yararı dokunacağı yoktu. Bir an önce içeri girmesi en azından birkaç kişinin hayatını </p><p class="calibre2">
kurtarmış sayılırdı. Ayrıca, hapse ikimiz yemeğe çıkmadan girmiş olması da benim açımdan sevindiriciydi. </p><p class="calibre2">
Şimdi de kapının zili çalmaya başlamıştı. Kaynayan çay suyunu ocağın üzerinden alırken telaştan elimi yaktım. Acele etmekten nefret ederim! </p><p class="calibre2">
Buharla haşlanan sağ elimin küçük parmağını emerek salonun camına koştum. Aşağıda, kapının önünde Petra duruyordu. Erken gelmişti. Huzurla bir çay içmeme bile fırsat yoktu. </p><p class="calibre2">
Söylene söylene kapı otomatiğine bastım. </p><p class="calibre2">
Nefes nefese yukarı çıkan Petra'yı seyrettim, küçük parmağımı tükürükle ıslatmaya devam ederken. </p><p class="calibre2">
"Bu gece buralarda olacağız diye, gündüz de Taksim ve civarını dolaşayım dedim, çok yoruldum. Görülecek ne çok şey varmış. Senin dükkânına kadar yürüdüm. Bugünlük bu kadar şehir turu yeter." </p><p class="calibre2">
"Gel içeri," dedim tekrar mutfağa dönmeden önce. Az önce fokur fokur kaynayan su, yeşil çay yapılacak kadar soğumuştu. Cam bir demliğe çay yapraklarını ve suyu* doldurdum, tepsinin üzerine bir fincan daha koydum. Balkona doğru yürürken, salondan Petra'nın hayranlık dolu sesi duyuluyordu. </p><p class="calibre2">
"Ne kadar büyükmüş evin. Sokağınız da ne güzel..." </p><p class="calibre2">
"Balkona gelsene, bağıra çağıra konuşmayalım," dedim. Hem evin en serin yeri balkondu. </p><p class="calibre2">
Sabah Yılmaz'ın oturduğu sandalyeye Petra oturdu, ben de karşısına. </p><p class="calibre2">
</p><p class="calibre2">
"İstanbul yorucu bir şehir, insan kalabalıktan bunalıyor. Burada yaşamak nasıl olur diye düşündüm de bugün..." dedi Petra. Lafının sonunu getirmeden, bir pot kırmış da onu düzeltmek istiyormuş gibi ekledi, "Ama sürekli burada yaşayınca insan herhalde kalabalığa da alışır." </p><p class="calibre2">
"Sürekli  İstanbul'da yaşayınca kalabalığa alışmasan bile, dert ettiğin  şeyler değişiyor," </p><p class="calibre2">
dedim. </p><p class="calibre2">
"Nasıl yani?" </p><p class="calibre2">
"Türk siyasetçileri, ekonomik kriz, yolsuzluklar, banka hortumlamalar..." </p><p class="calibre2">
Bunları büyük bir öfkeyle söylemiştim. Petra hayret içinde yüzüme bakakaldı. </p><p class="calibre2">
Normal ses tonuyla konuşmaya halim kalmadığı için fısıldar gibi devam ettim: "Sabahtan beri buradan kaçmaya çalışan arkadaşlarımı yatıştırıyorum. Siyasi açmazlar, ekonominin gidişatı herkesin canına tak etti." Beklenmedik şekilde patlayan öfkem beni de şaşkına döndürmüştü. "Ben de bu kez sandığımdan fazla etkileniyorum galiba," dedim. </p><p class="calibre2">
Türkiye'nin sorunlarına Türkler kadar duyarlı olmadığımı düşünürdüm oysa, yaşanan her yeni krizde. Ben İstanbulluyum, derdim kendi kendime, Türkiyeli değil. Lale'yle, Yılmaz'la, Pelin'le ve diğer arkadaşlarımla aramdaki fark, aidiyet duygularımızın  şiddeti değil, boyutuydu. Bir keresinde Lale'ye, "Siz Türkiye'nin bir parçası olan İstanbul'u seviyorsunuz," </p><p class="calibre2">
demiştim. "Oysa ben sadece İstanbul'u seviyorum. Ama sizi anlıyorum. Benim İstanbul'da olduğu için Cihangir'i sevmem gibi bir şey... Cihangir Bonn'da bir semt olsaydı, ben Cihangir'i sevmezdim." Benim İstanbul aşkımın Türkiye'yle ilgisi yoktu: İstanbul mutfağını, İstanbul türkülerini, İstanbul Türkçesini, İstanbul'un Cihangir semtini seviyordum. </p><p class="calibre2">
Petra, daldığımı fark etmemiş, konuşmaya devam ediyordu. </p><p class="calibre2">
"Almanca çıkan Türk gazetesini aldım dün, Türkiye'nin durumu umutsuz görünüyor, değil mi?" </p><p class="calibre2">
"Boş ver," dedim. "On üç yıldır burada yaşıyorum, durumun umutlu göründüğüne hiç </p><p class="calibre2">
şahit olmadım." </p><p class="calibre2">
Buharla haşlanan parmağımı bir kez daha tükürükle ıslatıp, rengi iyice koyulaşmaya başlayan çayı bardaklara doldurdum. </p><p class="calibre2">
"Kurt Müller'le senin aranda gerçekten bir ilişki yoktu, değil mi?" dedim Petra'nın çayını </p><p class="calibre2">
uzatırken. </p><p class="calibre2">
"Tekrar neden soruyorsun bunu? Daha önce söyledim ya olmadığını?" </p><p class="calibre2">
"Müller'i bu iş için senin önerdiğini söylüyorlar da..." </p><p class="calibre2">
"Kim söylüyor?" Bu bilgiyi nereden edindiğime mi, yoksa kendisi hakkında nasıl böyle yalanlar uydurulduğuna mı şaşırmıştı? </p><p class="calibre2">
"Mumcular Prodüksiyon'dan birileri," dedim. Bay Franz'ı ta Almanyalardan aradığımı </p><p class="calibre2">
öğrenmesini nedense istemiyordum. </p><p class="calibre2">
Ucunda minik bir haçın asılı olduğu boynundaki zinciri parmağına dolayarak, dalgın dalgın bana baktı. </p><p class="calibre2">
"Benim odamdan telefonda konuştuğun adam mı?" </p><p class="calibre2">
"Hayır, onun yanında çalışan biri. Bir Alman. Yusuf." </p><p class="calibre2">
"Josef?" </p><p class="calibre2">
"Müslüman bir Alman, ismi Yusuf." </p><p class="calibre2">
"Ah! Anladım kimi kastettiğini. Tanıyorum. îsmi Yossoff muymuş o adamın? Peki, ne söyledi sana?" </p><p class="calibre2">
"Müller'i senin bulduğunu söyledi." </p><p class="calibre2">
"Doğru, ben buldum Kurt'u. Eee, ne olmuş ben bul-duysam?" </p><p class="calibre2">
"Yani siz önceden tanışıyordunuz." </p><p class="calibre2">
"Tanışıyorduk. Ben çok insan tanıyorum, Kati. Her tanıdığımla ilişkiye de girmiyorum. </p><p class="calibre2">
Yaklaşık bir sene önce prodüktör bana senaryoyu yolladı. Yıllardır ilk kez bir senaryoda kendimi buldum. Artık genç sayılmam." Bunu söyledikten sonra bluzunu açıp belinde toplanan yağları parmaklarının arasına kıstırıp küçük bir gösteri yaptı. </p><p class="calibre2">
"Yaşlandıkça tek yıpranan duygular değil, vücut da bozuluyor. Bu yaşta senin kadar genç </p><p class="calibre2">
gösterseydim sorun yoktu, ama maalesef ben yaşımı gösteriyorum, hatta yaşımdan da fazlasını. Sarışınlar daha çabuk yıpranıyor derler ya, demek ki doğruymuş. Bu yaşta bana her hafta bir başrol teklifi geldiğini sanmıyorsundur herhalde. Elbette bu filmin çekilmesi için elimden geleni yaptım. Onların tecrübeli, ama fazla para istemeyecek bir yönetmene ihtiyaçları vardı, benim de öyle bir tanıdığım. İkisini bir araya getirdim." </p><p class="calibre2">
İkna edici şeyler söylüyordu. Genç olmanın ve genç kalmanın özellikle kadınlar açısından kayıtsız  şartsız yüceltildiği bu devirde, hangi işi yaparsak yapalım, en büyük sermayemiz selülitsiz bacaklar ve kırışıksız bir cilt değil miydi? Bir film yıldızı bu durumdan hepimizden çok etkileniyor olmalıydı. </p><p class="calibre2">
"Yani Müller'le ilişkin olduğu için bu işe onu önerme-din." </p><p class="calibre2">
"Daha kaç kere söyleyeceğim, Kurt'la ilişkim yoktu. Belki o beni beğeniyordu, belki bunu sağda solda da söylemiştir ama," masanın üzerinden bana doğru uzanıp gözlerimin içine baktı. </p><p class="calibre2">
"Aramızda bir ilişki yoktu. Zaten tipim de değil." </p><p class="calibre2">
Kulağımı  tırmalamıştı son söylediği. On beş yaşındaki kızların söyleyeceği türden bir laftı. </p><p class="calibre2">
"Ne demek tipim değil?" </p><p class="calibre2">
"Başarısız, hatta yeteneksiz..." Sözünü kesmesem, daha bir şeyler ekleyecekti. </p><p class="calibre2">
"Başarısız ve yeteneksizse, bu filme neden onu önerdin? Bu adam madem kötü bir sinemacı, kaçırmak istemediğin bu filmi onun çekmesini nasıl istersin?" </p><p class="calibre2">
"Gayet basit bir nedenle: Yönetmenin gölgesinde kalmayacaktım, filmde öne çıkan benim ismim olacaktı. Prodüktörler içinse..." Kameralara poz veren bir star gibi güldü. "Onlar da tam Kurt gibi tecrübeli ama ucuza çalıştırabilecekleri birini arıyorlardı." </p><p class="calibre2">
Yusuf'la yaptığımız sohbet sırasında o da hemen hemen aynı  şeyleri söylemişti. Film dünyası benim aklımın alabileceğinden daha tuhaf bir yerdi anlaşılan. </p><p class="calibre2">
Akşamki yemek için ekiple buluşmak üzere evden çıkana kadar filmden ve Kurt Müller'den bir daha söz etmedik. </p><p class="calibre2">
 </p><p class="calibre2">
Petra'yla Tarlabaşı'ndaki Noel Baba Oteli'nin lobisine girdiğimizde, at kuyruğu yaptığım saçlarım ve makyajsız yüzümle, romanlarda bu haldeki kadınlar tarif edilirken söylendiği gibi, çok genç gösteriyordum. Niyetim genç göstermek falan değildi aslında, bavula yerleştirdiğim makyaj çantasını çıkarmaya üşenmiştim. </p><p class="calibre2">
Petra'yı ve beni görünce, lobide bağıra çağıra Almanca konuşan grupta bir sessizlik oldu. </p><p class="calibre2">
Petra, "Arkadaşım Kati Hirşel," dedi. </p><p class="calibre2">
Gruptakilerden beyaza yakın sarılıktaki saçları dışında kayda değer bir özelliği olmayan bir adam, oturduğu yerden kalkmadan elini uzattı, "Merhaba, ben Gust." </p><p class="calibre2">
Diğerleri ellerini uzatmadan adlarını söylediler ve çok geçmeden bana olan ilgilerini kaybedip, kendi aralarında bangır bangır konuşmayı sürdürdüler. İki kadın dışında tamamı </p><p class="calibre2">
erkek toplam dokuz kişiydiler ve kendini takdim eden iki kadından birinin adı Bauer değildi. </p><p class="calibre2">
"Nereye gidilecek?" diye sordum Bay Gust'a. Onun yayılarak oturduğu iki kişilik lobi kanepesinin ucuna ilişmiştim. </p><p class="calibre2">
"Bu gece rehberimiz var: İstanbul'da yaşayan gazeteci bir arkadaşım." Arkadaşının mesleğiyle gurur duyduğu belliydi. </p><p class="calibre2">
"Otto iki yıldır burda. Gideceğimiz yeri de o seçti. Biraz önce Annette ile birlikte eczane aramaya gittiler." Saatine baktı. "Birazdan dönerler." </p><p class="calibre2">
"Annette kim?" dedim, soyadının Bauer olmasını umarak. </p><p class="calibre2">
</p><p class="calibre2">
"Annette Bauer, filmin yönetmen yardımcısı." Aceleyle düzeltti, "yani, bugünden itibaren, filmin yönetmeni." Demek, Bayan Bauer artık resmen bu filmin yönetmeniydi ve ben kendisiyle birazdan tanışacaktım. </p><p class="calibre2">
"Gazeteci arkadaşınız nereye çalışıyor? Belki tanıyorumdur, ben de İstanbul'da yaşıyorum." </p><p class="calibre2">
"Otto, Westdeutsche Zeitung'a yazıyor," dedi. Bir gazeteciden değil, âdeta Amerika devlet başkanından söz ediyordu. Söylediğimi yeni fark etmiş gibi dikkatle beni süzerek ekledi: </p><p class="calibre2">
"İstanbul'da yaşıyorum mu dediniz?" </p><p class="calibre2">
"Evet." </p><p class="calibre2">
"Siz de mi gazetecisiniz?" </p><p class="calibre2">
"Kitapçı dükkânım var. Polisiye satıyorum," dedim. </p><p class="calibre2">
"Kitap satmak için buraya mı geldiniz?" </p><p class="calibre2">
"Yo, zaten burada yaşıyordum, birkaç iş değiştirdikten sonra kitapçılık yapmaya karar verdim." </p><p class="calibre2">
"İlginç," dedi. "Çok ilginç." </p><p class="calibre2">
"Kitapçılık mesleğini mi kastediyorsunuz?" </p><p class="calibre2">
"Hayır, mecbur olmadığınız halde burada yaşamanızı kastediyorum. İnsan hakları sorunu olan bir ülkede nasıl yaşanır, anlamıyorum. Başınıza bir şey geleceğinden korkmuyor musunuz? Hem, hırsızlık ve yankesicilik olaylarında da büyük bir artış olmuş ekonomik krizden sonra. Otto, çantalarımıza, paramıza dikkat etmemizi söyledi mesela. İstanbul'da çantası çalınmayan insan kalmamış." </p><p class="calibre2">
"Almanya'da da hemen her gün dört-beş yabancı saldırıya uğruyor, dazlaklar sokak ortasında adam öldürüyor, ama o ülkede hâlâ yabancılar yaşıyor," dedim öfkeyle. </p><p class="calibre2">
Güst, söylediklerime yanıt vermek yerine, başını öbür tarafa çevirmişti. Bir an profilini inceleyip, biraz önce söylediklerimi yumuşatmaya karar verdim. Ne de olsa şu anda bu adamla aramı bozmam pek lehime sayılmazdı. </p><p class="calibre2">
 </p><p class="calibre2">
"İstanbul'u seviyorum," dedim. </p><p class="calibre2">
Gene sesini çıkarmadı, ama şimdi başım benim olduğum tarafa döndürmüştü. </p><p class="calibre2">
Konuyu değiştirmek için, "Filmin çekimlerine ne zaman başlanacak?" diye sordum. </p><p class="calibre2">
"Üzücü olay hepimizi çok sarstı tabii," dedi. Yüzünde en ufak bir sarsıntı belirtisi olmadığına yemin edebilirdim. Yüksek sesli sohbetlerini aralıksız sürdüren film ekibinin diğer üyeleri de aralarından birkaç gün önce ceset çıkmış kişilere benzemiyordu ya, o da ayrı </p><p class="calibre2">
mesele. </p><p class="calibre2">
"Sarsmıştır tabii," dedim. Herhangi bir siyasetçiyle yarış edebilecek kadar formdaydım bugün. </p><p class="calibre2">
"Bu mola bize iyi geldi. Oyuncu arkadaşlar  şehrin havasına girdiler, teknik elemanları, küçük rollerde oynayacak oyuncuları da toparladık, birbirimizi tanıdık..." Lafın burasında sırıtarak ekledi, </p><p class="calibre2">
"Bugün alınan karara göre filmi Bayan Bauer çekecek." Kadından söz edince, hâlâ </p><p class="calibre2">
dönmediğini fark etmişti. Ötekilere döndü, "Nerede kaldı bunlar Tanrı  aşkına?" dedi işaret parmağıyla kolundaki saati gösterip. </p><p class="calibre2">
Önünde üç boş bira şişesi duran pembe suratlı bir Alman sırıtarak, "Bizim yönetmenlerin başında kara bulutlar mı geziyor, nedir?" dedi. </p><p class="calibre2">
Bu espriye grubun bütün üyeleri kahkahalarla güldüler. Petra, oturduğu koltuktan yan gözle beni süzdüğü için, yüzümdeki küçümser ifadeyi derhal sempatik ifadelerimden biriyle değiştirip, ben de güldüm. </p><p class="calibre2">
"Nereye gidileceğini bilseniz, onlara bir not bırakıp biz giderdik," dedim Gust'a. Bu sevimsiz otel lobisinden kurtulmaya can atıyordum. </p><p class="calibre2">
</p><p class="calibre2">
"Nereye gideceğimizi biliyorum tabii," dedi Gust. Ayağa kalkıp pantolon ceplerini karıştırmaya başladı. Elini cebinden çıkardığında buruşuk bir kâğıt tutuyordu. Üstünde yazanı </p><p class="calibre2">
okudu. </p><p class="calibre2">
 </p><p class="calibre2">
"Hassir Restaurant." </p><p class="calibre2">
Petra, diğerlerine bir açıklama yapma gereği duymuştu: </p><p class="calibre2">
"Kati İstanbul'da yaşıyor. Şehri çok iyi bilir." </p><p class="calibre2">
Gruptaki iki kadından biri, "Ah ne şanslısınız," dedi bana gülümseyerek. "Gördüğüm en güzel şehir İstanbul." </p><p class="calibre2">
"Sen Frankfurt'tan başka şehir görmüş müydün?" dedi aralarından biri. </p><p class="calibre2">
Bu kez hepsi birden bu yeni espriye güldüler. </p><p class="calibre2">
"Biz çıkalım öyleyse," dedim. "Zaten gideceğimiz yer otele çok yakın." </p><p class="calibre2">
Gust'un gazeteci arkadaşı  şehri kıyısından köşesinden bilen herkesin turist arkadaşlarını </p><p class="calibre2">
sürüklediği Tarlabaşı'ndaki Hasır'ı seçmişti "tipik" Türk lokantası, daha doğrusu meyhanesi olarak. </p><p class="calibre2">
"Hesabı ödeyelim," dedi pembe suratın yanında oturan başka bir pembe surat ve garsonun ilgisini çekmek için sesini eskisinden daha çok yükseltip bağırmaya başladı. </p><p class="calibre2">
Lobide oturan herkes histeri krizine yakalanmış gibi, "Halloü! Hallooü" diyen bu adama bakıyordu. Garson, büyük bir felaket olduğu inancıyla nefes nefese koşarak geldiğinde, lobinin diğer sakinleri de ben de rahat bir nefes aldık. </p><p class="calibre2">
"Hesap," dedi ikinci pembe surat Almanca olarak. "Ayrı ayrı." </p><p class="calibre2">
"Hesabı mı istiyorsunuz efendim," dedi garson İngilizce. </p><p class="calibre2">
"Almanca bilmiyor musun?" dedi adam gene Almanca. </p><p class="calibre2">
Garsonun Almancası bu soruyu anlamaya yetmişti, "Nein," dedi. </p><p class="calibre2">
Artık müdahale etmemin uygun olacağını düşündüm. </p><p class="calibre2">
"Hesabı istiyorlar, ayrı ayrı ödeyecekler," dedim Türkçe olarak. </p><p class="calibre2">
Garson, anlaşabildiği birini bulduğu için sevinçle bana döndü. </p><p class="calibre2">
"Hesaplarına yazalım efendim, hepsi otel müşterisi," dedi. </p><p class="calibre2">
Garsonun önerisini onlara tercüme ettim. </p><p class="calibre2">
"Olmaz," dedi Gust. "Arkadaşım söyledi, kazık atarlarmış bize. Şimdi ödeyeceğiz." </p><p class="calibre2">
"İstemiyorlar,  şimdi ödeyeceklermiş," dedim. Garsona Gust'un söylediği her şeyi çevirmeme gerek yoktu. </p><p class="calibre2">
"Peki," dedi garson. Gust'un hesabını söyledi. </p><p class="calibre2">
"İki birası vardı beyefendinin. Beş milyon lira." </p><p class="calibre2">
"İki bira beş milyon," dedim Gust'a. </p><p class="calibre2">
Gust gene ayağa kalktı, ceplerini karıştırıp buruşuk bir on mark çıkardı, garsona uzattı. </p><p class="calibre2">
Garson paraya baktı, "Mark almıyoruz efendim," dedi. </p><p class="calibre2">
"Mark almıyorlarmış," dedim Gust'a. "Türk lirası yok mu?" </p><p class="calibre2">
"Yok," dedi Gust. Hâlâ parayı uzatan kolunu indirmemişti. "Resepsiyonda mark bozuyorlar ama." </p><p class="calibre2">
"Olabilir, ama hesabı markla ödeyemezmişsiniz." </p><p class="calibre2">
"Saçma!" dedi Gust. "Resepsiyonda bu parayı bozdursun öyleyse." </p><p class="calibre2">
Pembe suratların biri Gust'a destek verdi: "Evet. Parayı resepsiyonda bozdursun öyleyse." </p><p class="calibre2">
Gust bir köpeğe kemik gösterir gibi, hâlâ elindeki on markı havada sallıyordu. Ben o parayı önce içlerinden hangisinin burnuna sokacağımı düşünürken, garson, endişeli bir ifadeyle olduğu yerde kıpırdamadan duruyordu. </p><p class="calibre2">
Birden nerden çıktığını anlamadığım sakallı bir adam bitti yanımızda. </p><p class="calibre2">
"Hesabı markla mı ödemek istiyorsunuz?" dedi Almanca. </p><p class="calibre2">
Gust, tercümansız derdini anlatabilmekten duyduğu sevinçle herkesten önce atıldı: </p><p class="calibre2">
"Evet." </p><p class="calibre2">
</p><p class="calibre2">
"Burası Türkiye," dedi sakallı adam. "Hesaplar burada Türk lirasıyla ödenir." </p><p class="calibre2">
"Ama resepsiyonda mark bozuyorlar," dedi Gust, biricik argümanına sıkı sıkı sarılarak ve ses tonu itibariyle yavaş yavaş ezilmeye başlayarak. </p><p class="calibre2">
"Ben Almanya'da Türk lirasıyla hesap ödemeye çalışıyor muyum?" dedi her halinden daha önceden Almanlar tarafından Almanlara karşı iyice bilendiği belli olan sakallı adam. </p><p class="calibre2">
Grup üyeleri birbirlerine kaçamak bakışlar fırlattılar. </p><p class="calibre2">
"Ama..." diye yeni bir deneme yapmaya çalıştı Gust. </p><p class="calibre2">
"Aması yok. Burada hesaplar Türk lirasıyla ödeniyor." Tam gidecekken döndü. </p><p class="calibre2">
"Bir de o kadar yüksek sesle konuşmayın. Rahatsız oluyoruz." Yanımızdan ayrıldıktan sonra arkasından baktım, çaprazımızdaki koltuklardan birine oturup gazetesine gömülmüştü. </p><p class="calibre2">
Demin İstanbul'u sevdiğini söyleyen kadın, garsona beş milyonluk bir banknot uzattı. </p><p class="calibre2">
"Bir kahve," dedi İngilizce. </p><p class="calibre2">
Garson bir yandan kendisine uzatılan parayı alırken, Almanca cereyan eden tartışmayı </p><p class="calibre2">
anlamadığı için merakla bana sordu, </p><p class="calibre2">
"Ne oldu efendim?" </p><p class="calibre2">
"Boş verin," dedim. "Hesabı Türk lirasıyla ödeyecekler." </p><p class="calibre2">
 </p><p class="calibre2">
Bayan Bauer ve Otto için resepsiyona not bırakıp otelden ayrıldık. Hasır meyhanesi yürüyerek on dakika uzaklıktaydı. </p><p class="calibre2">
"Gittiğimiz her yerde kendi küçük dünyamızı yaşatmaya çalışıyoruz, değil mi?" dedi, demin İstanbul'u sevdiğini söyleyen kadın, ekipteki arkadaşlarından ustalıkla sıyrılıp yanımda yürümeye başladığında. </p><p class="calibre2">
Gülümseyerek, "Hesabı markla ödemek gibi mi?" dedim. </p><p class="calibre2">
"Evet, mesela. Bira içmek, sosis yemek de öyle. Almanlar hakkındaki banal önyargıların hepsinin doğru olduğunu görmek beni ürkütüyor. Mallorca'ya hiç gittiniz mi bilmiyorum, küçük bir Alman eyaleti kuruldu orada. Bir an bile başka bir ülkede olduğunu düşünmüyor insan. Hava daha sıcak tabii, bir de sürekli güneş var. Ama işte o kadar." </p><p class="calibre2">
"Siz yurtdışında mı yaşadınız?" dedim. Tecrübelerime göre, kendi halkı hakkında eleştirel olabilmek ancak yurtdışında yaşamış insanlara özgü bir özellikti, hele de karşınızdaki bir Almansa. </p><p class="calibre2">
Kafasını  hızla bana döndürdü, gülerek, "Anlaşılıyor, değil mi?" dedi. "Bir Mısırlıyla evliydim, dışişlerinde çalışıyordu, epey yer gezdik, boşanınca kendi mesleğime geri döndüm. </p><p class="calibre2">
Bu film ilk büyük işim sayılır." Başını iki yana sallayarak sürdürdü: "Görüyorsunuz, pek şanslı sayılmam. Başımıza neler geldi." </p><p class="calibre2">
Canıma minnetti, ben tek bir söz söylemeden konu istediğim noktaya gelmişti. </p><p class="calibre2">
"Cinayeti mi kastediyorsunuz?" dedim. Bir soru değildi. "Gruptakilerin pek üzülüyormuş </p><p class="calibre2">
gibi bir halleri yok bana sorarsanız." </p><p class="calibre2">
"Kimse Müller'i iyi tanımıyor. Bir tek..." Başladığı cümlenin sonunu getirip getirmemeye karar veremeyerek durakladı. İstanbul belediyelerinin dünya şehircilik tarihine geçecek icraatı </p><p class="calibre2">
olan iki karış genişliğindeki kaldırımda düşmemek için olağanüstü bir dikkat göstererek yürümeye devam etti. Bir an olsun gözlerini ayaklarından ayırıp bana bakmamıştı. </p><p class="calibre2">
"Petra mı?" dedim. </p><p class="calibre2">
Dikkatle yüzüme bakarak, "Ah, siz de biliyorsunuz," dedi. </p><p class="calibre2">
"Müller'e bu işi Petra'nın ayarlamasını kastediyorsanız, evet, ben de duydum. Ama ikisinin arasında bir ilişki olduğu meşe..." Bana omuz atıp yanımdan geçip giden adamın arkasından bağırmamak için kendimi zorlukla zapt ettim. </p><p class="calibre2">
"Petra aralarında bir ilişki olmadığını söylüyor," diye devam ettim, beş dakika önce tanıştığım bu kadınla eski bir arkadaşımın dedikodusunu yapmaya. Kendi adıma gurur verici bir durum sayılmazdı. </p><p class="calibre2">
Kadının dikkati gene ayaklarına yönelmişti. "Bence de aralarında bir ilişki yoktu," dedi. </p><p class="calibre2">
</p><p class="calibre2">
Bu ilginçti işte. </p><p class="calibre2">
"Neden?" diye sordum, yüzünü görmek için öne doğru eğilerek. </p><p class="calibre2">
İzin isteyip koluma tutundu, ötekilerin duymaması için ağzını kulağıma yaklaştırdı ve kısık bir sesle konuşmaya devam etti. Grubun en arkasında kalmıştık, aslında bizi duyabilecek kimse yoktu çevremizde. </p><p class="calibre2">
"Müller'e nasıl davrandığını gördüm. Berlin'de, havaalanında Müller onu belinden tutmuştu, yüzünde belirgin bir tiksinti ifadesiyle adamın elini itti ve hemen yanından uzaklaştı.  İstanbul'a geldikten sonra da bir kez kahvaltıda ikisini yan yana gördüm. Ben... </p><p class="calibre2">
Fazla abartmak istemiyorum, ama ben böyle şeyleri hissederim. Bir erkekle potansiyel de olsa ilişkisi olan bir kadın ona böyle davranmaz. Aralarında bir şey olmadığından eminim." </p><p class="calibre2">
Dudaklarını büzüp devam etti. "Hiçbir zaman da olmayacaktı bence." </p><p class="calibre2">
"Ama gene de ortada Petra'yla öldürülen adam arasında ilişki olmadığını gösteren somut bir şey yok," dedim. </p><p class="calibre2">
"Oh, somut bir şey mi?" Yere eğdiği başını kaldırıp, daha ne olacak der gibi bana baktı. </p><p class="calibre2">
Grubun doğal lideri Bay Gust, en önden bize sesleniyordu, bağırarak daha Hasır'a ulaşmadığımızı söyledim. </p><p class="calibre2">
"Peki, sizce bu cinayeti kim işlemiş olabilir?" diye sordum kadına. Bu konuda da bir fikri olduğundan emindim: </p><p class="calibre2">
"Bence ekiptekilerden biri değil. Dışarıdan biri. Belki o gece bir fahişe çağırmıştı." Durdu, içini çekti. "Biliyor musunuz, tam fahişelerle yatacak bir adama benziyordu. Kadının parasını </p><p class="calibre2">
ödememiştir, kadın da sinirlenip, cızzz..." Bunu söylerken sağ kolunu kaldırdı, bir nesneyi yere atıyormuş gibi havada parmaklarını açtı. </p><p class="calibre2">
"Ekiptekilerden biri niye olmasın?" dedim. </p><p class="calibre2">
"Niye olmasın?" diye tekrarladı. "Ekiptekiler için bir sürü şey söylenebilir. Ama hiçbiri katil olacak yaradılışta değil," dedi sonunda. </p><p class="calibre2">
"Bir önsezi..." </p><p class="calibre2">
"Evet, bir önsezi." Durdu. "Benim önsezilerimi hafife almayın." </p><p class="calibre2">
Güldüm. </p><p class="calibre2">
"Petra'yla Müller arasında ilişki olduğu basit bir dedikodu mu yani?" dedim. Bu konu durmadan kafamı kurcalıyordu. </p><p class="calibre2">
"Bence evet." </p><p class="calibre2">
"Bu dedikoduyu kim çıkarmış olabilir sizce?" </p><p class="calibre2">
"Kimin çıkardığını bilmiyorum ama ekipteki herkesi ikna etmeyi başardı." Gene kolumu tuttu. "Baksanıza, siz bile ikna olmuşsunuz." Hınzırca güldü. Hoş bir kadındı aslında, ama benden en çok dört-beş yaş büyük olmasına rağmen giyim kuşamı ve tavırlarıyla  şimdiden yaşlı kadın havasına girmişti. </p><p class="calibre2">
Kendimi dedikodunun büyüsünden kurtarıp çevreme bakınca, Hasır'ı geçtiğimizi fark ettim. </p><p class="calibre2">
İstanbullu müdavimlerin "karakolun yanındaki Hasır" olarak bildiği meyhane, kafaların toslamaması için dikkat edilerek merdivenlerin inildiği bir Tarlabaşı bodrumundaydı. Akşam rüzgârının serinlettiği Boğaz meyhanelerini, balıkçılarını bırakıp bu sokak arası bodrumunda ne aradığım soranlara müşteriler sözleşmiş gibi hep aynı yanıtı verirlerdi: Hasır'ın mezeleri güzeldir. </p><p class="calibre2">
Şef garson kapıdaki kalabalık turist grubunu görür görmez, bir el hareketiyle, nedendir bilinmez, hepsi birbirinden kısa boylu komilere masaları birleştirmelerini emretti. </p><p class="calibre2">
Sonunda oturmayı başardığımızda, hiç de istemediğim bir yere, iki pembe suratın tam ortasına düşmüştüm. Karşımdaki sandalye ise boştu. Oraya birazdan Bayan Bauer'in oturacağını umduğum için yerime itiraz etmemiştim. </p><p class="calibre2">
Okurları arasında sayılmadığını Alman gazetesinin Türkiye muhabiri Otto ve Bayan Bauer kapıda göründüklerinde biz mezelerimizi söylemiş, hatta tabakları yarılamıştık.  İki yanımda oturan pembe suratlar, daha önce otelde içtikleri biraların da etkisiyle olsa gerek, sarhoş olmaya bile başlamışlardı. Bayan Bauer umduğum gibi benim karşımdaki boş </p><p class="calibre2">
sandalyeye değil, masanın öbür başındaki Gust'un yanma oturmayı tercih etmiş ve uzaktan duyabildiğim kadarıyla, oturur oturmaz neden geç kaldıkları konusunda hesap vermeye başlamıştı: Önsezisi gelişkin olmayan biri bile bu ikisinin arasında bir ilişki olduğunu anlardı. </p><p class="calibre2">
Çaresizlikten, tam karşımda oturan Otto'yla konuşma girişiminde bulundum. </p><p class="calibre2">
"Bay Gust söyledi, siz de İstanbul'da yaşıyormuşsunuz," dedim. </p><p class="calibre2">
"İstanbul'da çalışıyorum demek daha doğru olur," dedi. İstanbul'un yaşanacak bir yer olmadığını mı ifade ediyordu? </p><p class="calibre2">
"Memnun değil misiniz buradan?" </p><p class="calibre2">
"Hayır, hiç değilim. Nasıl memnun olayım ki?" dedi. </p><p class="calibre2">
"Ben memnunum," dedim. Açıkça beni küçümseyen bir kahkaha attı. </p><p class="calibre2">
"Siz  İstanbul'da yaşamıyorsunuz da ondan. Turistler için bence de son derece cazip bir şehir. Bir kere yemekler harika." </p><p class="calibre2">
"Ben turist değilim, on üç yıldır İstanbul'da yaşıyorum," dedim. </p><p class="calibre2">
Tek kaşını havaya kaldırıp bana baktı. </p><p class="calibre2">
"On üç yıl mı?" </p><p class="calibre2">
Başımı salladım. "Bir on üç yıl daha da yaşamayı düşünüyorum." </p><p class="calibre2">
Benimle tartışmaya pek istekli görünmüyordu, tabağındaki zeytinyağlı atom fasulyelere verdi bütün dikkatini, garson ne içeceğini sorana kadar da başını kaldırmadı. </p><p class="calibre2">
Garsona  İngilizce, "Beyaz şarap istiyorum," dediğini duyduğumda, beklediğim fırsatın yüzüme güldüğünü anladım. </p><p class="calibre2">
"Dilini bilmeyince bir ülkeyi anlamak da, o ülke hakkında yazı yazmak da zor olmalı," </p><p class="calibre2">
diye atladım.. Ne olursa olsun, onunla dalga geçmek iki yanımdaki pembe suratlarla çene çalmaktan daha eğlenceliydi. </p><p class="calibre2">
"Gittiğimiz her ülkenin dilini öğrenemeyiz," dedi. "Rotasyonla birkaç yılda bir oradan oraya gidiyoruz. Hangi birinin dilini öğrenelim?" </p><p class="calibre2">
"Ama dili bilmeyince gazeteleri de okuyamazsınız, bir kahvede oturup insanlarla da konuşamazsınız." </p><p class="calibre2">
"Çevirmenle çalışıyorum," dedi beni başından savmak için gösterdiği son bir çabayla. </p><p class="calibre2">
"Türkçe bilseniz İstanbul'u da severdiniz." Bunu romantik bir sesle söylemiştim. Ardından aynı romantik sesle ekledim, "İstanbullu bir şairin dediği gibi, İstanbul'u sevmeyen aşkı </p><p class="calibre2">
bilemez..." </p><p class="calibre2">
Sonra, birden ciddileştim. </p><p class="calibre2">
"Cinayetle ilgili haberleri siz mi yazdınız?" Adam hızla birinden ötekine atladığım konular ve haletiruhiyelerim arasında bağlantı kurmaya çalışıyordu şaşkınlıkla. </p><p class="calibre2">
"Biz tanışmadık, değil mi?" dedi sonunda. </p><p class="calibre2">
Aramızda duran sardalya tabağının üstünden elimi uzattım, "Adınızın Otto olduğunu Bay Gust'tan öğrenmiştim. Ben Kati Hirşel," dedim. </p><p class="calibre2">
"Otto Frisch," dedi. Koca parmaklarının arasında elimi birkaç kez yukardan aşağı doğru salladı. "Bana Otto de," dedi. </p><p class="calibre2">
"Sen de bana Kati," dedim. </p><p class="calibre2">
O sırada masadaki bütün başların bana doğru dönmüş olduğunu fark ettim: Garson, elinde kâğıt kalem, ana yemek siparişini almak için bekliyordu. Otto'ya elimle bir işaret yapıp, soluma döndüm. </p><p class="calibre2">
"Balık mı yiyelim?" dedi İstanbul'u seven kadın oturduğu yerden beni görmek için kafasını öne doğru uzatarak. </p><p class="calibre2">
"Bence evet," dedim, garsonla mevsim balıklan üzerine sohbet etmeye başlamadan önce. </p><p class="calibre2">
Çipura yenmesine karar verdiğimde, ötekiler hâlâ çıt çıkarmadan beni izliyordu: </p><p class="calibre2">
"Almancasını bilmediğim bir balık söyledim," dedim. </p><p class="calibre2">
</p><p class="calibre2">
"Gelince görürüz ne olduğunu" dedi İstanbul'u seven kadın ve arkasına yaslandı. </p><p class="calibre2">
Otto elini gömleğinin önündeki cebin üstüne koyup, "Bende sözlük var, bakalım," dedi. </p><p class="calibre2">
Gömlek cebinden Steuerwald'in bin sayfalık Türkçe-Almanca sözlüğünü çıkaracak hali yoktu ya, sarı plastik ciltli küçük bir Langenscheidt çıkardı, havada salladı: </p><p class="calibre2">
"Boşuna bakma, orada yoktur," dedim. </p><p class="calibre2">
İnatla, "Nasıl yazıldığını söyle," dedi. </p><p class="calibre2">
Harfleri tek tek söylemeye başladım. </p><p class="calibre2">
"Gerçekten yok," dedi, uzunca bir süre umutla aradıktan sonra. Bu arada bir süre sessiz kalan pembe suratlar da ağızlarından tükürükler saçarak yeniden birbirleriyle konuşmaya başlamışlardı. </p><p class="calibre2">
Sağ yanımda oturana, "Benimle yer değiştirir misiniz?" diye sordum. </p><p class="calibre2">
Böylece, ekibin geri kalanından bir sandalye boyu daha uzaklaşmış, ama iki pembe suratın bira kokulu nefeslerinden de kurtulmuş oluyordum. </p><p class="calibre2">
Bir kez daha, "Cinayet haberini sen mi yazdın?" dedim Otto'ya. </p><p class="calibre2">
"Evet. Neden soruyorsun?" </p><p class="calibre2">
"Yazdıklarını okudum öyleyse," dedim. </p><p class="calibre2">
"Pek bir şey yoktu ki yazdıklarımda. Artık bu konuda yeni bir haber yazacağım kadar gelişme olacağını da pek sanmıyorum," dedi. </p><p class="calibre2">
"Neden?" dedim. Bu konudan umudunu kesmeyen bir tek ben mi vardım yani? </p><p class="calibre2">
"Hiçbir delil yok. Çözülmesi olanaksız bir cinayet. Bugün bu cinayeti soruşturan komiserle bir röportaj yaptım, yarınki gazetede yayınlanacak. 'Elimizde hiç ipucu yok,' diyor adam. Dosyayı rafa kaldırmaya hazırlanıyorlar. Bu gidişle bir iki gün sonra da kaldıracaklar." </p><p class="calibre2">
"Kiminle görüştün?" </p><p class="calibre2">
"Tanır mısın?" dedi, ağzına attığı tepeleme dolu bir çatal sardalyayı yutmaya çalışırken. </p><p class="calibre2">
"Cinayet masasından birilerini tanıyorum." </p><p class="calibre2">
Küçük sözlüğün durduğu gömlek cebinden bu kez de bir bloknot çıkarıp, sayfalarını </p><p class="calibre2">
çevirmeye başladı: </p><p class="calibre2">
"Batuhan Önal adamın adı. Tanıyor musun?" </p><p class="calibre2">
"Hayır," dedim sakin sakin. </p><p class="calibre2">
"Bu cinayeti çözemeyeceklerini mi söylüyor yani?" </p><p class="calibre2">
"Öyle söylemiyor tabii. Adamın söylediklerinden benim çıkardığım sonuç bu. İşin garibi, Alman polislerinin soruşturmaya katılma talebini de ısrarla reddediyorlar. Cinayeti çözemeyeceklerini düşünüyorlarsa, neden yardım almıyorlar, anlamıyorum." </p><p class="calibre2">
"Hiç ipucu yok demedin mi biraz önce?" </p><p class="calibre2">
"Evet." </p><p class="calibre2">
"İpucu yoksa Alman polisi ne yapabilir ki?" </p><p class="calibre2">
"Mesele de bu ya zaten, Alman polisi olsa ipucu bulurdu." </p><p class="calibre2">
Yerleri yumruklayarak gülmemek için kendimi zor tuttum. </p><p class="calibre2">
"Alman polisinin bu kadar becerikli olduğunu düşün-' men ne sevimli," dedim. "Benim bildiğim, rehine alanları yakalamak için rehineleri öldürmesiyle meşhurdur Alman polisi." </p><p class="calibre2">
Bloknotunu gerisingeri cebine tıkıştırırken, kafasını öfkeyle iki yana salladı Otto. Benim anti-Alman polisi tavrımı kesinlikle onaylamadığı her halinden belliydi. </p><p class="calibre2">
"Sence katil kim?" dedim. </p><p class="calibre2">
"Bu tür spekülasyonlardan hiç hoşlanmam," dedi asık bir suratla. </p><p class="calibre2">
"Bir tahmin," dedim. "Hiç loto oynamaz mısın?" </p><p class="calibre2">
Son söylediğimden iyice rahatsız olmuştu, bu kez cevap bile vermedi. Yalamadan yuttuğu roka garnitürlü çipuralar da bana duyduğu kızgınlığı geçirmeye yetmedi. </p><p class="calibre2">
 </p><p class="calibre2">
Kendimi bile şaşırtan bir sessizlikle balığımı yerken, yan yana eklenmiş bu üç masanın bir ucunda o, bir ucunda ben oturduğumuz sürece Bayan Bauer'le çene çalamayacağım kafama iyice dank etmişti. Herkesin tabağında kalan son kırıntıları da sıyırmasını bekleyip, yakınlardaki bir kafede bir şeyler içmeyi önerdim. Ekibin büyük çoğunluğu o gün için yeterince yorulduklarını söyleyip, otele geri dönmek istediler. Petra da geceye devam etmeye hevesli olmayanlar arasındaydı. </p><p class="calibre2">
İsminin Bayan Wolff olduğunu sonunda öğrendiğim  İstanbul'u seven kadın, Bay Gust, Bayan Bauer, Otto ve ben, Beyoğlu'nun ara sokaklarından Kaktüs Kahvesi'ne doğru yürümeye başladık. Yolda yürürken iyi bir rehber gibi bilgi veriyordum: Aslında Kaktüs'te yer bulacağımız şüpheliydi, gene de bir şansımızı deneyecek, olmazsa, Beyoğlu'nu çepeçevre kuşatan, resmi rakamlara göre altı bin civarındaki kafe veya bardan birine girecektik. </p><p class="calibre2">
Ruhsatsız çalışanlar da eklendiğinde bunların sayısı on binden fazlaydı. </p><p class="calibre2">
O gün Berlin'e bilet bulmamdan sonra başıma gelen ikinci iyi şey oldu ve Kaktüs'te henüz boşalan bir masaya doğru kalabalığı yararak ilerledik. Barmen Vahit Bey'le selamlaşmam Bayan Wolff'un gözünden kaçmamıştı. </p><p class="calibre2">
Oturur oturmaz, "Burada tanınıyorsunuz anlaşılan," dedi. </p><p class="calibre2">
Alçakgönüllülükle gülümsedim. </p><p class="calibre2">
Bayan Bauer, kıpkırmızı uzun saçlarını arkaya doğru toplayıp, ensesinin üstünde sallayarak, "Siz Petra'nın kitapçılık yapan arkadaşısınız, değil mi?" dedi. "İstanbul'a geldiğimiz gün havaalanında görmüştüm sizi." </p><p class="calibre2">
"Hafızanız bayağı güçlü," dedim. O kalabalığın içinde beni fark etmesi, hatta sonradan tanıması takdir edilecek bir durumdu. </p><p class="calibre2">
Bayan Wolff, koluma dokunarak, "Birbirimize sen diye hitap etsek. Bu resmiyet benim hiç hoşuma gitmiyor," dedi. </p><p class="calibre2">
"Bence de iyi olur," dedim. Diğerleri de başlarıyla onayladılar. </p><p class="calibre2">
 </p><p class="calibre2">
Konuyu cinayete getiren Bayan Wolff oldu. Lafın açılmasını fırsat bilen Otto, biraz önce yemekte bana anlattıklarını masadakilere de tekrarlarken, Bayan Bauer'in yüzünde bir rahatlama ifadesi aradım. Kadın, ya son derece soğukkanlı bir katildi, ya da baştan beri bir türlü tutturamadığım bütün tahminlerim gibi, bu tahminimde de yanılıyordum: Yüzünde tek bir kas oynamamıştı. Bir kez de şok taktiğiyle şansımı denemeye karar verdim. </p><p class="calibre2">
"Bu cinayetten çıkar sağlayan bir tek sen varsın aslında," dedim Bauer'e, Otto susar susmaz. </p><p class="calibre2">
Dördü de şaşkın suratlarla başlarını yıldırım hızıyla bana çevirince, durumu toparlamam gerektiğini hissettim. </p><p class="calibre2">
"Şaka yapmıştım," dedim. "Kültürel bir farklılık... Yanlış anladınız." </p><p class="calibre2">
Bayan Wolff bir kahkaha attı. </p><p class="calibre2">
"Bu cinayetin Annette'ye yararı dokunduğu pek söylenemez doğrusu, durup dururken fazladan bir sürü sorumluluk yüklendi," dedi. </p><p class="calibre2">
"Neden işine yaramasın? Sonuçta terfi etti," dedim sanki kadın orada yokmuş gibi. </p><p class="calibre2">
"Olayı basite indirgemiyor musun?" dedi Otto. </p><p class="calibre2">
"Evet, hatta çok basite," dedi Gust. </p><p class="calibre2">
"Olayın kendisi basit zaten," dedim. "Cinayet basit bir şeydir. Namus, para, aşk, intikam, seks gibi bir motivasyonla adam öldürmekten söz ediyoruz burada, neden karmaşık olsun ki?" </p><p class="calibre2">
"Katilin motivasyonu bu saydıklarının dışında bir şey de olabilir," dedi Otto. Aklı  sıra beni köşeye sıkıştırıyordu. </p><p class="calibre2">
"Bu söylediklerime bir tane daha ekle," dedim. </p><p class="calibre2">
Düşündü. O düşünürken benim aklıma cinayetlerin siyasi nedenlerle de işlenebileceği gelmişti ama sesimi çıkarmadım. "Şu anda aklıma başka bir neden gelmiyor," dedi. "Ama motivasyonu her ne ise, ipucu bırakmadan cinayet işlemiş bir katil var karşımızda." </p><p class="calibre2">
Sağ işaret parmağımı havada salladım. </p><p class="calibre2">
</p><p class="calibre2">
"Türk polisine göre, İpucu bırakmadan cinayet işlemiş bir katil'. Sen kendin böyle dememiş miydin?" </p><p class="calibre2">
Bayan Wolff çın çın öten bir kahkaha attı. </p><p class="calibre2">
"Mis Marple olsa bu cinayeti çözer miydi diyorsun yani?" dedi. </p><p class="calibre2">
Otto neyi kastettiğimi anlamıştı. Dudaklarını büzdü. </p><p class="calibre2">
"Düşünüyorum da," dedi Bayan Bauer, "sen haklısın. Bu cinayetten kazanç elde eden tek kişi benim." </p><p class="calibre2">
"Saçmalama Annette," dedi Gust. Sonra, yalan söylemediğinden emin olmam için doğrudan gözlerimin içine bakarak, "Biz cinayetin işlendiği gece birlikteydik. Annette hiç </p><p class="calibre2">
yanımdan ayrılmadı," dedi. </p><p class="calibre2">
Benim için yeni bir bilgi değildi, gene de bunu bir kez de herkesin içinde, bizzat bu ikilinin ağzından duymak için epey uğraşmış, hatta bir gecemi feda etmiş sayılırdım. </p><p class="calibre2">
Gust, masadakilere durumu açıklaması gerektiğini düşünmüş olsa gerekti, "Karımdan boşanacağım. Annette'le birbirimizi seviyoruz," dedi. Bayan Wolff, anlayışlı bir ifadeyle gülümsedi. </p><p class="calibre2">
Şimdi Gust, sıkı  sıkı Bauer'in elini tutuyordu. Göz ucuyla bana baktı. "Kurt'un öldürüldüğü gece sabahın ilk ışıklarına kadar hiç uyumadan..." Lafının devamını getirmeden, Bauer'in kızıl saçlarını eliyle itip, kadının kulak memesine küçük bir öpücük kondurdu. </p><p class="calibre2">
"Bütün gece birlikteydik, Annette su içmek için bile yanımdan ayrılmadı." </p><p class="calibre2">
"Üzgünüm Miss Marple," dedi Bayan Bauer kadehini burnumun ucuna kadar yaklaştırarak. </p><p class="calibre2">
</p><p class="calibre2">
<b class="calibre1">SEKİZ </b></p><p class="calibre2">
 </p><p class="calibre2">
 </p><p class="calibre2">
Lale'nin dayanamayıp gazeteye gittiğini, dolayısıyla beni havaalanına götüremeyeceğini bildiren telefonuyla uyandım. Bu durumda sabah sabah bir taksi şoförüne katlanacak olmama rağmen Lale'nin her zamanki gibi erkenden kalkıp işe gitmiş olmasına sevinmiştim. </p><p class="calibre2">
Fazla oyalanmadan hazırlandım, balkon kapılarını kilitledim, pencereleri kapayıp kapamadığımı defalarca kontrol ettim ve yaklaşık on gün boyunca evde olmayacağımı </p><p class="calibre2">
bildirmek için üst katta oturan ev sahibimi aradım. Evden çıktığımda saat 11'e geliyordu. </p><p class="calibre2">
Aslında, uçağın kalkışından iki saat önce havaalanında olunması gerektiğine inanan pimpirikli bir yolcu değilimdir. Bu sabah erken çıkmamın tek nedeni de, hâlâ varlığından tam olarak emin olamadığım biletimin bir an önce peşine düşmekti. </p><p class="calibre2">
Şoför havaalanına gitmek istediğimi duyunca, "yolu tarif eder misin abla?" demedi, yol boyunca bağırta bağırta arabesk dinlemedi, bozukluğu olmadığım bahane edip paranın üstüne el koymaya da çalışmadı. </p><p class="calibre2">
THY gişesinde de her şey yolunda gitti. İsmimi söyledikten üç dakika sonra biletimi elimde tutuyordum. </p><p class="calibre2">
Kısacası, şanslı günümdeydim. </p><p class="calibre2">
Gümrüksüz satış mağazalarında alışveriş yapmadan sağa sola bakınarak oyalanıp, birazdan kalkacağı anons edilen uçağa binmek için 11 numaralı kapıya doğru yürümeye başladım. </p><p class="calibre2">
Uçak kalabalıktı.  İçeri girer girmez ağır bir hava yüzümü yaladı.  İstanbul'da bu kadar kılıksız insanı bir arada görebildiğim tek yer havaalanındaki Berlin uçaklarıydı. Daha Berlin'e inmeden kültür şoku başlamıştı işte. </p><p class="calibre2">
Bitmek tükenmek bilmeyen torbalarıyla çuvallarını yerleştirmek için itişen gurbetçiler yüzünden güçlükle yerime ulaştım, saçma sapan bir sohbete başlamak için kurban aradığı fırıl fırıl dönen gözlerinden okunan şişman ve türbanlı yaşlı bir kadının yanına oturdum ve kafamı </p><p class="calibre2">
derhal çantamdan çıkardığım kitaba gömdüm. Yanımda oturan kadının benimle konuşmak için yaptığı girişimi, Berlin yolculuklarında hep yaptığım gibi, Türkçe bilmeyen Alman turist taklidi yaparak püskürteceğim vakit geldiğinde elimdeki romanın daha ilk cümlesini bile bitirmemiştim. </p><p class="calibre2">
"Berlin'de mi oturuyorsun kızım?" dedi yaşlı kadın başörtüsünün yanağının üstüne gelen ucunu içe doğru kıvırırken. </p><p class="calibre2">
"  <i class="calibre3">leh sprectıe leider kein Türkisch</i>," dedim gülümseyerek. </p><p class="calibre2">
"  <i class="calibre3">Ach, so!" </i> dedi kadın, başını öbür yanında oturan şortlu Alman turiste çevirdi, medet umar gibi. </p><p class="calibre2">
En ufak bir vicdan azabı duymadan kitabıma geri döndüm. İlk cümleyi bitirmiştim ki, bu kez de hosteslerden biri tepemde bitti. Bana hitap ediyordu. Almanca, </p><p class="calibre2">
"Özür dilerim, acaba yer değiştirmenizde bir sakınca var mı?" dedi. </p><p class="calibre2">
"Neden? Yanlış  mı oturmuşum?" diye sordum uçuş kartımı bulmak için koltuk cebini karıştırırken. </p><p class="calibre2">
"Hayır, hayır, doğru yerde oturuyorsunuz," dedi boya küpüne düşmüşe benzeyen hostes kız. </p><p class="calibre2">
"Öyleyse?" dedim. </p><p class="calibre2">
"Önde iki kadın yolcunun yanına bir erkek vermişler. Kadınlar, biz bir erkekle yan yana oturamayız diyorlar. Uçakta da boş yer yok. Sizden o beyle yer değiştirmenizi rica ediyorum." </p><p class="calibre2">
Yanımdaki kadını  işaret ederek, "Benden değil, ondan rica etseniz," dedim. "Herkesi sevindirmiş olursunuz." </p><p class="calibre2">
Hostes, sıkıntıyla yanımdaki kadına döndü, bu kez aynı  şeyleri ona Türkçe anlatmaya başladı. Türbanlı kadın hostesin ricasını ikiletmedi. Zorlukla, ama Türkçe bilmeyen yol arkadaşlarından kurtulmaktan duyduğu apaçık sevinçle yerinden kalkıp, ön tarafa doğru yürürken, ben de yanımdaki koltuğa oturacak cinsi sapığı görmek için yerimde doğruldum. </p><p class="calibre2">
Biraz önce uçağa sokmayı her nasılsa becerdikleri çuvallarını koridorda itişip kakışarak yerleştirmeye çalışan herkes yerine oturmuştu. Ayakta yeni yerine doğru badi badi ilerleyen türbanlı ve hosteslerle konuşan kır saçlı, uzun boylu bir adamdan başka kimse yoktu. Adamı </p><p class="calibre2">
iyice incelemek için olduğum yerde iyice doğruldum. </p><p class="calibre2">
Analar neler doğuruyordu! </p><p class="calibre2">
"Bu adam olamaz," diye düşündüm. Hangi aklı başında kadın bu adamla değil yan yana, kucak kucağa oturmak istemezdi ki? </p><p class="calibre2">
Tanrı'nın biz kadınlara bir lütfü olan o şahane yaratık, hosteslere teşekkür edip, yanımdaki boş koltuğa doğru ilerlemeye başladı. </p><p class="calibre2">
"Umutlanma," dedim kendi kendime. "Olsa olsa tuvalete gidiyordur." </p><p class="calibre2">
Adam, koltuğumun yanında dikilip, Almanca, "Sizi rahatsız edeceğim," dedi. </p><p class="calibre2">
Oturduğum yerden kalkıp, geçmesi için yol verdim. İkimiz de yerleştikten sonra, yan gözle kemerini takmasını ve çantasından çıkardığı kalın bir kitapla gazeteleri koltuk cebine yerleştirmesini seyrettim. Konuşmaya nasıl gireceğim konusunda kararsızdım. Uçak havalanana kadar ne kadar parlak ve ne kadar hoş olduğumu anında belli edecek bir giriş </p><p class="calibre2">
cümlesi aradım. Sonunda, "Günebakan'a bir göz atabilir miyim?" dedim, elindeki gazete tomarını işaret ederek. </p><p class="calibre2">
Düşünceye dalmıştı, irkildi. Başını bana doğru çevirdi. "Maalesef Günebakan almadım. </p><p class="calibre2">
Ama birazdan hostesler gazete dağıtırlar." </p><p class="calibre2">
Cam kenarında oturan adam öne doğru eğilerek beni süzdü. Demin türbanlı kadına </p><p class="calibre2">
"Türkçe bilmiyorum," dediğimi duymuş muydu? Umurumda bile değildi. </p><p class="calibre2">
"Berlin'de mi yaşıyorsunuz?" dedim, türbanlı kadın aklıma gelince ondan aldığım ilhamla. </p><p class="calibre2">
"Yo,  İstanbul'da yaşıyorum." Pek konuşkan biri değildi anlaşılan. Kırmızıya kenetlenen bir boğa gibi, bir şeyi kafaya koydum mu, her ne pahasına olursa olsun sonuna kadar giderim. </p><p class="calibre2">
Gene öyle oldu. </p><p class="calibre2">
"Ben de İstanbul'da yaşıyorum," dedim. Başını aşağıdan yukarıya doğru salladı. "Demin oturduğunuz yerde sorun çıktı galiba," dedim. </p><p class="calibre2">
"Olup bitenin farkındasınız," dedi. </p><p class="calibre2">
"Hostes sizinle yer değiştirip değiştiremeyeceğimi bana da sordu," dedim. </p><p class="calibre2">
"İlk kez böyle bir şey başıma geliyor," dedi. Hâlâ şokta gibiydi. "Normalde business class'ta. seyahat ederim. Bu kez gideceğim çok geç belli oldu, yer bulamadım, mecbur oldum. </p><p class="calibre2">
Uçağa girince karşılaştığım manzara da yeterince ürkütücüydü zaten, ama bir de bu olay..." </p><p class="calibre2">
İnanamıyormuş gibi kafasını salladı. "Bu şekilde, hostesin çağrılıp, biz bu adamla yan yana oturmayız denmesi. Âdeta bana yönelik kişisel bir şey varmış gibi..." </p><p class="calibre2">
"Yok canım," dedim. "Bana tuhaf gelmedi aslında.  Şehirlerarası otobüslerde bayan yanı </p><p class="calibre2">
yok mudur, uçakta neden olmasın?" </p><p class="calibre2">
Güldü. </p><p class="calibre2">
"Siz epey uzun zamandır Türkiye'de yaşıyorsunuz galiba." </p><p class="calibre2">
"Yeterince uzun," dedim. </p><p class="calibre2">
"Kadınların yan yana oturmasına itirazım yok, ama..." </p><p class="calibre2">
Olup biteni fazlasıyla ciddiye alıyordu. </p><p class="calibre2">
Sözünü kestim, "Bence hiç kafaya takmayın," dedim. "Eminim sizinle yan yana oturmak için can atan bir sürü kadın vardır," diye de eklememek için kendimi zor tuttum. </p><p class="calibre2">
Uçak Berlin üzerinde alçalmaya başladığında, ahbaplığı ilerletmiştik. Uluslararası ticaret davalarına bakan bir avukattı ve dolaylı sorularıma verdiği yanıtlardan anladığım kadarıyla bekârdı, hatta sevgilisi dahi yoktu. Avukat olmasını bile anlayışla karşılamak mümkündü de, bu haliyle nasıl bekâr kalabildiğine bir türlü akıl erdiremiyordum. Lale'nin İstanbul'daki bütün cazip erkeklerin ya evli, ya da eşcinsel olduğu yönündeki senelerdir aksi ispatlanamayan tezi, bir aksilik olmazsa bu kez fos çıkmak üzereydi. Selim'in, yani üç saatlik uçak yolculuğunda alt tarafı yan yana iki koltukta oturduğum bu adamın, hadi evli olmadığı neyse de, eşcinsel olmadığından nasıl bu kadar emin olabildiğimi sorduğunuzu duyar gibiyim. Sağımı solumu inceleyen gözlerinden söz etsem, ya da Bayan Wolff'un dün gece dediği gibi, "Benim önsezilerime güvenin" desem, yeterli olur mu? Önsezilerimin cinayet çözümlemek konusunda pek de güvenilir olmadığını düşünecek, daha da ileri gidip ifade edecek okurlar çıkabilir, onlara da şu kadarını söyleyeyim: Herkesin bir uzmanlık alanı vardır, benim uzmanlık alanım da, şimdilik, katil yakalamak değil. </p><p class="calibre2">
 </p><p class="calibre2">
Selim, bir zamanlar Doğu Berlin sınırları içinde kalan, kenti ikiye bölen duvar yıkıldıktan sonra da, akıtılan oluk oluk paralarla yuppie eğlence merkezine dönüştürülen Gendarmenmarkt'taki Hilton Oteli'nde kalacaktı. </p><p class="calibre2">
Kentin dış mahallelerinin ötesine çirkin bir tepsi gibi yayılan Tegel Havaalanı'nın önünde kuyrukta bekleyen taksilere yürürken, "Önce seni bırakayım, ben oradan otele geçerim," dedi. </p><p class="calibre2">
"Ben doğrudan hastaneye gideceğim," dedim. "Bavulun ne olacak?" </p><p class="calibre2">
Çocukluğumdan beri az eşyayla seyahat etmeyi öğrenemediğim için, nereye gidersem gideyim, bavullarımın sorun yaratmasına da alışmıştım. </p><p class="calibre2">
"Hastaneye götüreceğim," dedim. Sıranın en önünde duran taksinin yanına gelmiştik. </p><p class="calibre2">
Taksi şoförü bizi görünce bagajı açmak için koştu. </p><p class="calibre2">
Selim, "Sen nerede kalacaksın?" dedi. "Annemin evinde kalacağım, ama anahtarı almam lazım, bir an önce anneme bakan doktorla da konuşmak istiyorum. Yani önce hastaneye gitmem şart," dedim. </p><p class="calibre2">
Taksi şoförü kaşla göz arasında eşyaları bagaja doldurup, direksiyonun başına geçmişti. </p><p class="calibre2">
"Önce Urban Hastanesi'ne, oradan devam edeceksiniz," dedim. </p><p class="calibre2">
"Ben senin bavulunu da otelime götüreyim, işin bitince gelip alırsın," dedi Selim. </p><p class="calibre2">
Boğazıma bir şey takılmış gibi öksürdüm. </p><p class="calibre2">
"Uzak mı hastaneyle otel?" </p><p class="calibre2">
"Yo," dedim. Benim yaşımda ve sevgilisi olmayan her kadın, zaman içinde erkeklerin davranışlarından sonuç çıkarmayı öğrenir. Selim'in son beş dakika içinde arka arkaya yaptığı </p><p class="calibre2">
iki tekliften çıkardığım sonuç; benimle, en az benim onunla ilgilendiğim kadar ilgilenmekte olduğuydu. Erkekler, kadınların aksine hiçbir şeyi salt iyilik adına yapmazlar, mutlaka kendilerince bir planları vardır. Bu durumda, iki ihtimal vardı: Selim, ya beni gözüne kestirdiği için bavulumu ve beni oradan oraya taşıyordu, ya da, iyi bilmediği bir şehirde yalnız kalmamak için bana yapışmıştı. </p><p class="calibre2">
Olumsuz düşüncelerimi şimdilik bastırıp, durumun tadını çıkarmaya karar verdim: Zaten kendi kendimi flört sorunlarıyla yiyip bitiremeyecek kadar hastanede yatan anneme konsantre olmuştum. </p><p class="calibre2">
 </p><p class="calibre2">
"Yaşlılarda kırıklar geç iyileşiyormuş," dedi annem. Her görüşmemizde âdeta daha da küçülen mor damarlı ellerini beyaz hastane nevresiminin üstüne, yan yana koymuştu. </p><p class="calibre2">
"Manikür zamanın gelmiş," dedim, sol eline dokunarak, konu değişsin diye. Neredeyse bir saattir sürekli hastalıklardan ve hastaneden konuşuyorduk. </p><p class="calibre2">
"Peh," dedi. </p><p class="calibre2">
Kendini berbere gidecek kadar iyi hissetmediğinden beri, yani son dört yıldır, her on beş </p><p class="calibre2">
günde bir kadın eve gelip manikür yapıyor, ayda bir kez de saçlarını boyuyordu. </p><p class="calibre2">
"Şimdi manikürcüyle uğraşacak halim yok," dedi, ama bakışlarını ellerinden alamıyordu. </p><p class="calibre2">
Hemen yarın hastaneye bir manikürcü getirmeye karar verdim. </p><p class="calibre2">
"Burada öyle bir şey istemiyorum," dedi düşüncelerimi okumuş gibi. "Sakın!" diye de ekledi. </p><p class="calibre2">
</p><p class="calibre2">
"İlla bir şey yapmak istiyorsan, yarın bana doğru düzgün bir kahve getir. Bulaşık suyu gibi bir şey veriyorlar. Bu özel sağlık sigortasına yıllardır neden bu kadar para veriyorum, iyi bir kahve bile içemeyeceksem? Tek başıma bir odada kalıyorum, işte o kadar. Neyse, buna da şükürler olsun. İki kişilik bir odada yanımda bir Türk'le kalsam buradan ölümü çıkarırdınız. </p><p class="calibre2">
Burası hastane mi, mesire yeri mi belli değil. Bunların bir tanesi hastaneye yatıyor, yüz kişi ziyarete geliyorlar. Hem..." Yatağında hafifçe doğruldu, arkasındaki yastıkları düzeltmemi işaret etti. </p><p class="calibre2">
"Almanca da bilmiyorlar. Hastabakıcı Türk'e, 'Türkiye'deki Türkler sizden daha iyi Almanca konuşuyorlar,' dedim, hiç kılı  kıpırdamadı. Peh. Entegrasyonmuş. Bak, şimdi de bizim paramızla entegrasyon kursları açacaklar Türkler için. Bayan Hirschel vergileri ödesin." </p><p class="calibre2">
Elini kalbinin üstüne koydu. </p><p class="calibre2">
Baş ucundaki etajeri işaret etti. "Şu gazeteyi versene bana." Sayfaları hışırdatarak çevirip, gazeteyi yüzüme doğru salladı. "Bak, kendin de oku." </p><p class="calibre2">
"Ben çıkınca gazete alırım anne. Doktorunla konuşup gideceğim. Sen de dinlenmelisin. </p><p class="calibre2">
Sonra tansiyonun çıkıyor." </p><p class="calibre2">
"Evet, tansiyonum çıkıyor. Sinirlenmemem lazım," dedi. Yüzündeki kahverengi lekelerin arasında kaybolan gamzeleri öptüm. "Gidiyorum," dedim. </p><p class="calibre2">
"Önce şu Türk hastabakıcıyı çağır bana." </p><p class="calibre2">
"Bana söyle ne istiyorsan." </p><p class="calibre2">
"Hayır, hastabakıcıyı çağır." Hastabakıcı kapıdan girerken, ben çıktım. </p><p class="calibre2">
 </p><p class="calibre2">
Hastanenin önünde bekleyen taksilerden birine binmeyip, kafamı toplamak için biraz yürüdüm. Nöbetçi doktor, istediğim zaman annemi hastaneden çıkarabileceğimi söylemişti. </p><p class="calibre2">
Bütün mesele, evde bakımını sağlayabilmekti. </p><p class="calibre2">
"Size tavsiye edebileceğim çok iyi huzurevleri de var," demişti doktor. Bunun için önce annemi huzurevinde kalmaya ikna etmeliydim ki, bu bana olası görünmüyordu. </p><p class="calibre2">
Hızla yürümeye devam ettim. Kendi kendime konuşarak, anneme mantıklı gelebilecek cümleler bulmaya çalışıyordum. "Orada daha iyi bakılırsın anne," diyordum örneğin. "Hem de bir sürü arkadaşın olur." "Büyük şehirlerde yaşamak yaşlılar için zor." "İstediğin yerde bir huzurevi buluruz. Mallorca'da bile Almanların kaldığı bir yer varmış. Çalışanlar da Alman’mış hatta. Ya da Karaorman'da..." </p><p class="calibre2">
 </p><p class="calibre2">
Selim'in kaldığı otelin önüne geldiğimde hava hâlâ alacakaranlıktı. Döner kapıdan içeri girdim. Resepsiyondaki kızlardan en sevimli görünenine gülümseyerek yaklaştım. Ağzımı </p><p class="calibre2">
açana kadar Selim'in soyadını bilmediğimin farkında değildim. </p><p class="calibre2">
"Buyurun," dedi resepsiyonist kız, hâlâ kapatamadığım ağzıma bakarak. </p><p class="calibre2">
"Otelinizde kalan biriyle görüşecektim, ama soyadını bilmiyorum," dedim. "Bir Türk, bugün akşamüstü geldi. İsmi Selim." Sıkıntıdan ateş basmıştı. </p><p class="calibre2">
"Aslında müşterilerimizin oda numaralarını söylememiz yasak, ama..." Çevresine bakındı. </p><p class="calibre2">
"Bir seferlik istisna yapayım." Güldü. "İsmi nasıl yazılıyor?" Tek tek harfleri söyledim. Kız önündeki bilgisayara gözlerini dikti, bir süre sesi çıkmadı. Klavyenin üzerinde hızla hareket eden parmaklarının çıkardığı tıkırtıları duyuyordum. </p><p class="calibre2">
"Buldum, Öztürk," dedi tıkırtılar kesilince. "Herhalde bu bir Türk soyadı, değil mi?" </p><p class="calibre2">
Gülerek başımla onayladım. </p><p class="calibre2">
"Oda numarası 532. Buradan telefon edebilirsiniz." Önünde duran telefonu tuşlayıp, ahizeyi bana uzattı. </p><p class="calibre2">
"Hemen aşağıya geliyorum, çıkıp bir şeyler yiyelim," dedi Selim sesimi duyar duymaz. </p><p class="calibre2">
Aslında yemek yemekten çok, bir duş almaya ve televizyonun karşısına uzanıp uyduruk bir film izlemeye istekliydim ya, bavulumu sürükleye sürükleye annemin evine gitme fikri de hiç içimi açmıyordu. Lobide asansörü görebileceğim bir koltuğa oturdum, beklemeye başladım. </p><p class="calibre2">
Selim, çok değil, iki dakika sonra asansörden indi. Mideme kramp sokacak kadar yakışıklıydı. Bana doğru yürürken bedenini inceledim; yanımda durduğunda da, yüzünü </p><p class="calibre2">
inceledim. Hâlâ koltukta oturuyordum. Eğilip elimi tuttu, beni ayağa kaldırdı. Boyu benden çok uzun değildi. Gözlerinin içine bakıyordum... Ton ton yeşilin, kahverengi harelerle buluştuğu gözlerine. Elimi avcunun içinde tuttu, beni kendine çekti, yanağını yanağıma bastırdı. Pürüzsüz ve tıraş losyonsuzdu yanağı.  İnsan kokusunu, erkek kokusunu içime çektim. "Boş ver yemeği, gel yukarı  çıkalım" diye fısıldamak istedim kulağına, kendimi tuttum. </p><p class="calibre2">
"Nereye gideceğiz yemeğe?" diye sordum. </p><p class="calibre2">
"İyi bir kebapçı varmış yakınlarda," dedi. Suratı ciddiydi. </p><p class="calibre2">
Sürekli bira içen Almanlarla, sürekli kebap yiyen Türklerden nefret ettiğimi o anda anladım. </p><p class="calibre2">
"Yoksa, bavulunu alıp annenin evine mi gitmek istiyorsun?" dedi. Şimdi, muzip bir ifadeyle bana bakıyordu. </p><p class="calibre2">
"Avukatlar espri yapmaz sanıyordum," dedim. </p><p class="calibre2">
"Önyargılı olmak iyi değildir," dedi. Bir kahkaha attım. Resepsiyondaki kız, başını </p><p class="calibre2">
kaldırıp bana baktı ta uzaktan. </p><p class="calibre2">
Hâlâ el ele lobinin ortasında ayakta duruyorduk. Elimi çektim, koltuğun üstünde duran çantamı aldım. O, bana kapıyı açmak için önden yürürken poposunu inceledim. Hiç fena değildi. Hele de yaşına göre. </p><p class="calibre2">
Bir müddet konuşmadan yürüdük. Alman "katedralinin önüne gelince, yeniden, "Nereye gideceğiz?" diye sordum. </p><p class="calibre2">
"Şurada," dedi eliyle ileride bir yeri gösterip, "Borchardt diye bir yer var, parlak bir lokanta değil, bana yemeklerinden daha ilginç gelen de İstanbul standartlarında ucuz denebilecek bir lokantada Alman bakanlarla yan yana yemek yemek. Geçen gelişimde yanımızdaki masada bir bakan oturuyordu. Koruması bile yoktu kadının." </p><p class="calibre2">
Uzanıp saçını okşamak geldi içimden. Bu iyi Türkler o Türk siyasetçilerini hak ediyorlar mıydı, Allah aşkına? </p><p class="calibre2">
Borchardt, tam bir pazar akşamı olacağını düşündüğüm gibi sakindi. Gene de, devamlı </p><p class="calibre2">
müşterilerinden birkaçının o saatten sonra da olsa gelebileceğini düşündüklerinden olsa gerek, bizi kapıya yakın masalardan birine oturttular. </p><p class="calibre2">
Selim, oturur oturmaz peçetesini kucağına yaydı: </p><p class="calibre2">
"Aslında yemekten önce bir şey içmek isterdim ama çok açım. Sen istersen bir aperitif al," </p><p class="calibre2">
dedi. </p><p class="calibre2">
"Yo, ben de şarap içerim." </p><p class="calibre2">
Garson, mönüleri masaya atıp kaçmıştı. </p><p class="calibre2">
"Bu servis rezaleti de akıl alır gibi değil. Almanya'dan başka hiçbir yerde böyle adamları </p><p class="calibre2">
garson yapmazlar," dedi garsonun arkasından bakarken. </p><p class="calibre2">
"Bu lokantanın garsonları profesyoneldir herhalde, ama kafelerde çalışanlar hep üniversite öğrencileri de servis ondan kötü," dedim. </p><p class="calibre2">
"İyi de, kimin çalıştığı müşteriyi ilgilendirmez ki. İster öğrenci, isterlerse duvarcı ustası </p><p class="calibre2">
çalıştırsınlar, ben iyi hizmet almak istiyorum." </p><p class="calibre2">
"Haklısın," dedim. </p><p class="calibre2">
İkimiz de şnitzel söyledik. Ve kırmızı şarap. </p><p class="calibre2">
Siparişleri Almanca verdi. Hem de gayet iyi bir Almancayla. </p><p class="calibre2">
"Almancayı nerede öğrendin?" dedim, garson yanımızdan uzaklaşır uzaklaşmaz. </p><p class="calibre2">
"İsviçre'de okudum," dedi. </p><p class="calibre2">
"Ne okudun?" </p><p class="calibre2">
</p><p class="calibre2">
"Hukuk tabii." </p><p class="calibre2">
"Tabii," dedim. </p><p class="calibre2">
"Sen avukatları pek sevmiyorsun," dedi. </p><p class="calibre2">
"Sevmiyorum denemez aslında," dedim. "Ne de olsa babam da hukukçuydu." </p><p class="calibre2">
"Sen çocukken ailenin Türkiye'de yaşadığını söylemiştin değil mi? Babanın işi yüzünden miydi?" </p><p class="calibre2">
"Pek iş sayılmazdı. Savaştan, daha doğrusu Alman faşizminden kaçmışlar annemle. </p><p class="calibre2">
Babam Yahudi'ydi. Hukuk profesörüydü. 1965'e kadar İstanbul'da yaşadık, sonra Almanya'ya döndük. Babama kalsa dönmezdi ya, annem çok istedi. Abim de, ben de İstanbul doğumluyuz." </p><p class="calibre2">
"Peki, sen İstanbul'a ne zaman döndün?" </p><p class="calibre2">
"88'de. Uzun hikâye benim İstanbul'a yerleşmeye karar vermem. Bir haftalığına arkadaşımı ziyaret etmeye gitmiştim, 13 yıldır oradayım." </p><p class="calibre2">
"Peki, oturma izni, çalışma izni falan sorun olmadı mı?" </p><p class="calibre2">
"Ah, bu hukukçular! Ne tuhaf şeyleri merak ediyorsun," dedim. </p><p class="calibre2">
Omuz silkti. </p><p class="calibre2">
"Babam, 1950'lerde Türk vatandaşlığına geçmiş. O dönemde Türkiye'ye sığınanlardan, Türk vatandaşlığına geçen birkaç kişiden biriydi, ölene kadar da vatandaşlığını korudu. </p><p class="calibre2">
Babalar ya da anneler Türk vatandaşı olunca, çocuklar da oluyor biliyorsun." </p><p class="calibre2">
Kafasını salladı düşünceli düşünceli. Yüzü allak bul-laktı. </p><p class="calibre2">
"Ne oldu?" dedim. </p><p class="calibre2">
"Savaşın anıları ne kadar taze diye düşündüm." </p><p class="calibre2">
"Sadece 50 yıl... Tabii taze. Toplama kamplarından sağ kurtulanlar yaşıyor hâlâ, düşünsene. Ben de bazen inanamıyorum yakın tarihimizde bu kadar derin bir acının yaşandığına." </p><p class="calibre2">
"Evet," dedi. "Evet. Gerçek olamayacak kadar..." Bir sıfat bulamadı. </p><p class="calibre2">
O sırada garson servis tabağının hemen tamamını kaplayan koca bir şnitzeli önüme koymuştu. İlk lokmadan, büyüklüğüne rağmen şnitzeli zorlanmadan bitirebileceğim sonucunu çıkardım. </p><p class="calibre2">
"Sen kendini nasıl hissediyorsun?" </p><p class="calibre2">
"Ne demek kendimi nasıl hissediyorum?" </p><p class="calibre2">
"Hangi kültüre daha yakınsın?" </p><p class="calibre2">
"Ben İstanbulluyum," dedim. "Dünyada kendimi ait hissettiğim tek yer İstanbul. Belki de kendimi ait hissetmemde sakınca olmayan tek yer İstanbul olduğu için İstanbulluyum... İnsan bir noktadan sonra, yaşadıklarından hangisinin kendi seçimi, hangisinin kendisine dayatılanlar olduğunu ayırt edemiyor. Kapı gibi Türk pasaportum var bak, ama ben Türkiye'de bir Alman'ım.  İyi Türkçe konuşan bir Alman. Alman pasaportuma ve Katolik anneme rağmen, Almanya'da yaşarken de Yahudi'ydim." </p><p class="calibre2">
Yemekten sonra otele döndüğümüzde, resepsiyondaki kız hâlâ onu bıraktığımız yerde oturuyordu. Karşılıklı gülümsedik. </p><p class="calibre2">
"Yukarı gelir misin, yoksa bavulunu aşağıya mı getireyim?" diye sordu Selim. </p><p class="calibre2">
"Getirirsen ben hiç çıkmayayım," dedim. "Yorgunluktan ölüyorum." </p><p class="calibre2">
Hızlı  hızlı asansöre doğru yürürken, "Hemen dönerim," diye seslendi. Zaman geçirmek için lobideki dükkânların vitrinlerine baktım. Ne tuhaf şeyler satıyorlardı. </p><p class="calibre2">
"Hadi," diye kulağıma fısıldadığında hafifçe irkildim. Elinde bavulum, tam arkamda duruyordu. </p><p class="calibre2">
Bavulu almak için uzandım. "Seni götüreyim," dedi. </p><p class="calibre2">
"Daha neler?" dedim. </p><p class="calibre2">
"Seni evine götüreceğim," dedi üstüne basa basa ve kapıya doğru yürüdü. Arkasından koştum. </p><p class="calibre2">
</p><p class="calibre2">
"Gülünç olma, şuradan taksiye binip gideceğim," dedim. </p><p class="calibre2">
"Sen Alman'sın," dedi kıkır kıkır gülerek. "Ucuz olsun diye metroyla gitmeye kalkarsın şimdi. Gözümle görmeden eve taksiyle gittiğine inanmam." Geçmem için kapıyı açarken, hâlâ </p><p class="calibre2">
gülüyordu. </p><p class="calibre2">
Taksi annemin evinin önünde durana kadar, şoföre adresi söylemek dışında bir daha konuşmadık. </p><p class="calibre2">
"Yarın akşamüstü seni otelden arayayım mı?" diye sordum inmeden önce. </p><p class="calibre2">
"Yarın programım çok yoğun, kaçta otelde olacağımı bilmiyorum," dedi. </p><p class="calibre2">
Bozulduğum belli olmasın diye başımı öbür tarafa çevirdim ve kapıyı açıp kendimi dışarı </p><p class="calibre2">
attım. O da peşimden indi. Yüzümün sinirden kıpkırmızı olduğuna emindim. Yere bakıyordum. </p><p class="calibre2">
Elimi, daha doğrusu parmaklarımın ucunu tuttu, küçük bir çocuğa mevsimlerin neden değiştiğini anlatır gibi, "Telefonlaşmamıza gerek yok, yarın akşam saat 8'de buluşalım," dedi. </p><p class="calibre2">
"Benim çok sevdiğim bir Tayland lokantası var, Doğu'da, Prenzlauer Allee'de, orada yemek yiyelim." Sağ eliyle tuttuğu elimi bırakmadan, sol elini ceketinin ceplerine pıt pıt vurup, kâğıt kalem aradı. </p><p class="calibre2">
"Bende var," dedim. Çantamdan küçük ajandamı çıkardım. Defteri taksinin üstüne koyup adresi yazdı. </p><p class="calibre2">
"Ezbere mi biliyorsun?" </p><p class="calibre2">
"En sevdiğim lokanta, nasıl bilmem?" </p><p class="calibre2">
Defterimi tekrar çantama attım, yanağımı uzattım. </p><p class="calibre2">
"Bir dakika, bavulunu yukarı çıkarayım," dedi. </p><p class="calibre2">
"İyice abarttın artık," dedim. </p><p class="calibre2">
Camdan kafasını içeri uzatıp, kıpırdamadan yerinde oturan şoförden bagajı açmasını rica etti. </p><p class="calibre2">
</p><p class="calibre2">
<b class="calibre1">DOKUZ </b></p><p class="calibre2">
 </p><p class="calibre2">
 </p><p class="calibre2">
Sabah gözümü açtığımda kendimi dünyanın en mutlu kadını hissetmediğimi fark edip şaşırdım. Yaşlanmanın sevmediğim yanlarından biri de, görev bilincimin her geçen gün daha da artması: Sorumluluklarımı unutup, aşka meşke yoğunlaşmamı engelliyor bu durum. </p><p class="calibre2">
Duşa girdiğimde de aklımda Selim değil, annem vardı: 43 yaşındaki bir kadın için içler acısı bir hal. Bacaklarımdan hâlâ sular süzülürken abim Schalom'u aradım. </p><p class="calibre2">
Telefonu Ute açtı, yengem. "Berlin'de misin?" diye sordu. "Evet," dedim. "Annemi hastaneden çıkarıp, bakılacağı uygun bir yer bulmamız gerek." </p><p class="calibre2">
"Schalom'u çağırayım, bekle," dedi. </p><p class="calibre2">
Telefonu kapar kapamaz giyinip, kahvaltı etmek için dışarı  çıktım, kanal boyunca sıralanan kafelerin kapılarına astıkları mönüleri okuyarak yürüdüm. Annemin evi, bu semte ve Türklere mesafeli Almanların "küçük İstanbul" dediği Türk mahallesi Kreuzberg'dedir. </p><p class="calibre2">
Hayatında bir adet İstanbul kartpostalı görmüş biri bile bu sefil muhite küçük İstanbul demez ya, o da ayrı mesele. </p><p class="calibre2">
Eskiden, "yanından Berlin duvarı geçen semt" olduğu için, işçi sınıfından Almanlar dahi Kreuzberg'e yerleşmek istemezdi. Bu yüzden, kentin duvarlı zamanlarında kiralar alabildiğine düşüktü. 1965'ten itibaren "Gastar-beiter" olarak gelen Türkler de, ucuz olduğu için Kreuzberg'e yerleşmişti zaten. Önce işçiler, sonraları, benim öğrencilik yıllarımda da solcu Almanlar... Türkler dışındaki "misafir işçiler", geldikleri ülkelerdeki ekonomik koşulların düzelmesiyle, yavaş yavaş Almanya'yı terk ederken, o yıllarda gelenler arasından bir tek Türkler, evlenerek ve bol bol çocuk doğurarak Kreuzberg'de yaşamaya devam ettiler. </p><p class="calibre2">
Göçmenlerin varlığına anlam verebildiğim bu semtte annemle babamın neden yaşadıkları </p><p class="calibre2">
sorusunun yanıtı ise, şu yaşıma kadar çözemediğim bir muammadır.  İstanbul'dan döndüğümüzde babamın burada yaşamak istediğini tahmin ediyorum ama o öldükten sonra dahi annem evden taşınmamış, Türklere öfkelenerek burada yaşamaya devam etmişti. Türkçe konuşarak çevresinde şaşkınlık yaratmayı sever annem. Gene de, bunca yıl, haftada bir iki kez Kreuzberg'deki Türk marketlerinin birinde, türbanlı bir kasiyer kızın, "Aaa teyze, Türkçeyi nereden biliyorsun?" dediğini duymak için bu semtte yaşadığını düşünmek saçma değil mi? </p><p class="calibre2">
Üstelik, kızların kendisine "teyze" demesine de sinirlenir, aldığı zeytinleri kafalarına atmamak için kendini zor tuttuğunu söylerdi. </p><p class="calibre2">
Bazen, annemin Kreuzberg'den taşınmamasının su sevgisiyle ilgili olduğunu düşünüyorum. Münihli olmasına rağmen, çocukluğu Hamburg'da geçen annem, Trier'li babamın aksine hep denizle kucak kucağa yaşamış bir kadındır. Fazlasıyla Müslüman bulup, hiçbir zaman sevmediği İstanbul'da savaş bittikten sonra da yıllarca kalmayı kabul etmesi de bu su sevgisiyle ilgiliydi, sanırım. Berlin'de gözün görebileceği yegâne su, çevredeki gölleri saymazsanız, dolanarak şehri saran su kanalları ve Spree nehridir, annem de kanal kıyısındaki evini sever, Kreuzberg'i değilse bile. </p><p class="calibre2">
Bazı sabahlar evden çıktığında, kanalın Boğaz gibi koktuğunu söylemişti geçen gelişimde. </p><p class="calibre2">
"İstanbul'u özlüyorsun galiba," dediğimde, sinirlenmişti. </p><p class="calibre2">
 </p><p class="calibre2">
Berlin'e ziyaret maksatlı gelişlerimin birinde keşfettiğim,  İstanbul'da hafif metro denen </p><p class="calibre2">
"yerin üstünden geçen metro" manzaralı kafeye gitmeye karar verdiğimde, Paul-Lincke-Ufer'deki kafelerin kapılarına astıkları mönüleri okumuş; orada, dışarıda, kararsız durduğumu gören bir garsonun koşarak yanıma gelmesini, "buyurun efendim, çıtır çıtır simit var, bal kaymak var, sele zeytini var," demesini boş yere beklemiştim. </p><p class="calibre2">
Kanalı arkama alıp, Manteuffel Caddesi'ne döndüm. Hem manzarasını, hem de kahvaltılarını sevdiğim Cafe Morgenland bu caddenin, Türkler'in Gülizar dediği Görlitzer metro istasyonuna açıldığı yerde, tam köşe başındaydı. </p><p class="calibre2">
</p><p class="calibre2">
Mönüdeki  İtalyan salamlı kahvaltılarda aklım kalarak, ama deli dana krizi nedeniyle onları es geçerek, sadece peynirden oluşan bir kahvaltı söyledim. </p><p class="calibre2">
Kahvaltının gelmesini beklerken çantamdan bloknotumu çıkardım, annemi huzurevine gitmeye ikna etmek için dünden beri aklımda biriktirdiğim argümanları alt alta yazdım; karşılarına da onun huzurevine gitmemek için kullanabileceklerini. </p><p class="calibre2">
 </p><p class="calibre2">
O gün öğleden sonra elimde kahve dolu bir termosla hastanedeki odaya girdiğimde, kendimi dersine iyi çalışmış bir öğrenci gibi hissediyordum. </p><p class="calibre2">
 </p><p class="calibre2">
Prenzlauer Allee'deki Tayland lokantasının önünde kuyrukta beklerken bir sigara yaktım, dumanını sevinçle havaya üfledim. </p><p class="calibre2">
Huzurevi lafı ağzımdan çıkar çıkmaz annem, </p><p class="calibre2">
"Ben de uzun zamandır bunu düşünüyorum," demişti. "Zaten Berlin'de pek arkadaşım kalmadı; ölmeyenler de huzurevlerine taşındılar." Kendini ikna etmeye çalışır gibi eklemişti: </p><p class="calibre2">
"Benim için de en iyisi bu olacak." </p><p class="calibre2">
Şaşırmıştım. Nedense, hiçbir yaşlının, hele de annem gibi bir kadının huzurevine gitmek istemediğine inanırım, belki de ondan. Belki değil, elbette ondan. Abim haklıydı. Ben bazı </p><p class="calibre2">
konularda, neyse ki her konuda değil, Türkler gibi düşünmeye başlamıştım: Bir insanın huzurevine yatmasının büyük bir felaket olduğuna inanıyordum. Oysa Almanya'da huzurevleri gündelik hayatın bir parçasıydı, her keseye göre bir yer de bulunuyordu. </p><p class="calibre2">
 </p><p class="calibre2">
Hastaneden çıkınca, annemin, hayatında ilk kez "normal" bir kadın gibi davranmasını </p><p class="calibre2">
kutlamak için yakındaki bir kafede iki kadeh köpüklü şarap içmiş, ardından da, Oranien Caddesi'ndeki en sevdiğim kitapçıya gitmiştim. Bu akşam için hazırlanmaya başlayana kadar evde ayaklarımı uzatıp biraz kitap bile okumuştum.  Şimdi ise, Selim'le randevulaştığımız lokantanın önünde, sokaklara taşan müşteri kuyruğunda beklemekteydim. </p><p class="calibre2">
"Dalmışsın," dedi bir ses. Selim. Koca bir evrak çantası vardı elinde, üstünde de bej ketenden bir takım elbise. Kravatını gevşetmişti. </p><p class="calibre2">
Cıvıltısı kendi kulaklarıma bile yabancı gelen bir sesle, "selam," dedim. </p><p class="calibre2">
Başıyla beni selamladı ve tam arkasında duran takım elbiseli bir adamı gösterdi. </p><p class="calibre2">
"Sizi tanıştırayım. Jean... Kati..." Soyadlarımızı söylememişti. Adamla el sıkıştık. </p><p class="calibre2">
"Fransızca biliyor musun?" diye sordu bana. </p><p class="calibre2">
"Pek iyi değil," dedim. </p><p class="calibre2">
"Almanca konuşalım," dedi Jean'a bakarak. </p><p class="calibre2">
Sıra bize gelmişti; mutfağa yakın dört kişilik bir masaya oturduk. </p><p class="calibre2">
Selim mönüyü incelerken, hakkımdaki en önemli bilgiyi verdi arkadaşına. </p><p class="calibre2">
"Kati avukatlardan pek hoşlanmıyor. Aslında babası da hukukçuymuş ama..." Cümlesini heyecanla tamamladı, "Sahi, babanın adı neydi? Belki de tanıyoruzdur." </p><p class="calibre2">
"Abraham Hirschel," dedim. Jean atıldı. Kulaklarına inanamıyormuş gibi, "Ceza hukukçusu Abraham Hirschel senin baban mı?" diye haykırdı. </p><p class="calibre2">
"Evet," dedim. Babamın adını duyanların tepkisine alışmış, hatta şaşkınlıklarından zevk almayı bile öğrenmiştim. </p><p class="calibre2">
"Bir ceza hukuku dehasıydı baban." </p><p class="calibre2">
"Öyle derler," dedim gururlanarak. "Sen de ceza avukatısın anlaşılan?" Başını salladı. </p><p class="calibre2">
"Sen," dedim karşımda oturan Selim'e, "tanımıyor musun babamı?" </p><p class="calibre2">
"Tanıyorum, daha doğrusu ismini biliyorum, Türk hukukuna olan katkılarını... Ama ceza bana o kadar uzak bir alan ki..." </p><p class="calibre2">
"Selim anonim şirketlerde genel kurul toplantıları yapıyor," dedi Jean, Selim'in lafını </p><p class="calibre2">
ağzına tıkıp, alayla. </p><p class="calibre2">
Taylandlı garson elinde bir bloknotla masanın yanında dikilmişti. </p><p class="calibre2">
</p><p class="calibre2">
"Ben bira içeceğim, size de şarap içmemenizi tavsiye ederim," dedi Selim. </p><p class="calibre2">
Jean'la ikimiz de bira söyledik. </p><p class="calibre2">
"Buranın yemekleri çok iyidir ama görüyorsunuz işte," lokantanın içini gösterdi. "Şarap içilecek bir yer değil. Tam halk lokantası," dedi fısıldayarak. </p><p class="calibre2">
"Sen bana bir yemek tavsiye et," dedim. </p><p class="calibre2">
"Balık seversen 79 numara çok iyidir. Kurutulmuş balık. Tayland sebzeleriyle pişiriyorlar. </p><p class="calibre2">
Ama acı yiyemiyorsan başka bir şey söyle." </p><p class="calibre2">
"Acı severim," dedim. "Ben 79'u istiyorum." </p><p class="calibre2">
Selimle Jean, buharda pişmiş kerevizli alabalık ısmarladılar. </p><p class="calibre2">
Yemeklerden önce mutlaka ellerini yıkadığını söyleyerek kalkan Jean'ın ardından, Selim masanın üstünden bana doğru uzandı. </p><p class="calibre2">
"Kusura bakma," dedi. "Seninle baş başa kalmayı tercih ederdim, ama Jean'ın yarın Brüksel'e dönmesi gerekiyor, sadece bu gece iki laf etmeye vakti vardı. Mecbur kaldım onu da getirmeye." </p><p class="calibre2">
"Sorun değil," dedim anlayışlı, görmüş geçirmiş bir kadın gibi. Selim başparmağıyla elimi hafif hafif okşayarak, bu tavrımdan dolayı sessizce beni kutladı. </p><p class="calibre2">
Jean temiz elleriyle ceketini çıkarıp, sandalyesinin arkasına asarken, "İstanbul'da yaşayan birinin Berlin lokantalarını senden daha iyi bilmesi tuhaf değil mi?" dedi. Anlaşılan Selim ona benim hakkımda pek bir şey anlatmamıştı. </p><p class="calibre2">
"Ben de İstanbul'da yaşayan biriyim," dedim. </p><p class="calibre2">
"Baban son olarak Berlin'deydi diye hatırlıyorum." </p><p class="calibre2">
"Evet, ama ben geri döndüm İstanbul'a." </p><p class="calibre2">
Tek kaşını havaya kaldırdı. "Memnun musun?" </p><p class="calibre2">
"Çok. 13 yıl oldu." </p><p class="calibre2">
Düşünceli düşünceli başını salladı. </p><p class="calibre2">
"Ah!" dedi aklına bir şey gelmiş gibi parmaklarını  şıklatıp. "Gelirken takside Selim'e sordum, bilmiyordu. İstanbullu olduğuna göre belki de sen bilirsin. Bu cinayet olayı... </p><p class="calibre2">
Gazetede okudum..." </p><p class="calibre2">
Kalbim küt küt atmaya başlamıştı. Sözünü kestim. </p><p class="calibre2">
"Hangi cinayet?" İstemsizce ağzımdan döküldü, "Müller cinayeti mi?" </p><p class="calibre2">
"Bak," dedi Selim'e dönüp. "Gazete okuyanlar biliyor." </p><p class="calibre2">
"Kati'nin ilgi alanına giriyor bu konular," dedi Selim. </p><p class="calibre2">
"İlgi alanı da ne demek?" </p><p class="calibre2">
"Kati cinayet romanları satıyor. İstanbul'un cinayet romanları satan tek kitapçısı." Araya girip, "Sen ne soracaktın demin?" dedim Jean'a. </p><p class="calibre2">
"Ne oldu, diye soracaktım. Katil bulundu mu?" </p><p class="calibre2">
"Bulunmadı, galiba da bulunamayacak. Dünkü Westdeutsche Zeitung'da. bu olaya bakan komiserle yapılmış bir röportaj vardı. Anladığım kadarıyla polisin elinde tek bir ipucu yok. </p><p class="calibre2">
Çözülmeden kapanıp gidecek cinayetlerden biri daha." Bunu söylerken, ilk detektiflik girişimimin başarısızlıkla sonuçlanmasının beni içten içe ne kadar üzdüğünü fark etmiştim. </p><p class="calibre2">
"Alman polisinin soruşturmaya katılmak istememesi ilginç," dedi Jean sigarasını </p><p class="calibre2">
yakarken. </p><p class="calibre2">
"İstemediklerini nereden çıkarıyorsun?" </p><p class="calibre2">
"İsteseler katılırlardı." </p><p class="calibre2">
"Bildiğim kadarıyla talepleri reddedildi." </p><p class="calibre2">
Söylediğimden iyice emin olmak için tekrarladı. </p><p class="calibre2">
"Soruşturmaya katılmak istediler ve talepleri ret mi edildi? Bu ilginç işte, emin misin?" </p><p class="calibre2">
"Neden ilginç olsun?" </p><p class="calibre2">
Düşünceli düşünceli kulağını kaşıdı. "Öldürülen kişinin vatandaşı olduğu ülkenin polisi, cinayetin işlendiği ülkedeki soruşturmaya katılmak isterse, bu talep genellikle reddedilmez de ondan. Hele hele Türkiye ve Almanya gibi adli ilişkilerin yoğun olduğu ülkeler arasında... </p><p class="calibre2">
Niye reddettiler acaba?" Son cümleyi kendi kendine konuşur gibi söylemişti. </p><p class="calibre2">
Selim bir kahkaha attı. </p><p class="calibre2">
"Uzun uzun düşünmeye hiç gerek yok sevgili arkadaşım. Türkleri biraz tanışan, bunun hayret edilecek bir şey olmadığını bilirdin." </p><p class="calibre2">
"Nasıl yani?" dedi Jean. Hâlâ kulağını kaşıyordu. </p><p class="calibre2">
Selim dudaklarını büzerek, "Milli hâkimiyet diye bir şey duymadınız mı?" dedi. İşaret parmağıyla beni gösterdi, "sen bilirsin bizim nasıl milli hâkimiyetçi olduğumuzu." </p><p class="calibre2">
"Söyleyeceklerini benim de anlayacağım  şekilde söylesen," dedi Jean. Alçakgönüllülük gösteriyordu. </p><p class="calibre2">
"Türk polisi kendi egemenlik alanı içinde başka bir ülke polisinin yardımıyla cinayet çözmez. O cinayet çözülmeden kalır, ama elin polisinden yardım alınmaz. Türk devleti içişlerine kimseyi karıştırmaz. Hele hele polisin işine devlet bile karışamaz." </p><p class="calibre2">
Gözlerimi devire devire, "İyi de," dedim. "Polis, 'delil yok' diyor. Demek ki parmak izi yok, tanık ifadesi yok, kan yok, cinayet mahallinde bulunan kopuk bir düğme yok, saç teli yok. Daha da önemlisi, adamı öldürmek için kimsenin motifi yok. Böyle bir cinayeti nasıl aydınlatacaklar, bana söyler misiniz? Türk polisinin bulamadığı delili Alman polisi mi bulacak?" </p><p class="calibre2">
"Neden olmasın," dedi Jean omuz silkerek. </p><p class="calibre2">
"Neden olsun?" dedim. "Alman polisinin ne kadar beceriksiz olduğunu bilmiyormuş gibi konuşuyorsun. Bir bankada çalışan iki kızın rehine alındığı soygun teşebbüsünü hatırlamıyor musun? Rehinelerden birini polis öldürmüştü, soyguncular değil." </p><p class="calibre2">
"Haklısın, rehine olaylarında beceriksizler, ama cinayet çözme konusunda Alman polisi iyidir. Bir de teknoloji meselesi var tabii: Almanların elindeki aletler daha iyi, bu kadar basit." </p><p class="calibre2">
"İşte bu harika bir önyargı," dedim. "Cinayet çözmenin teknolojiyle hiç ilgisi yok. Kafayla çözülür cinayet." Sesimi yükselterek, bir ilkokul öğretmeni edasıyla konuşmaya devam ettim. </p><p class="calibre2">
"Polisin suçlu yakalama becerisi o ülkenin kişi başına düşen milli geliriyle orantılı </p><p class="calibre2">
değildir. Bakın, sağlık da öyle. Herkes sanıyor ki, Türkiye fakir diye, sağlık hizmetleri de kötüdür, ama örneğin teşhis konusunda Türk doktorları Alman doktorlarından kat kat daha iyi." </p><p class="calibre2">
"İyi de, sen de Almanların en kötü olduğu alanı örnek olarak veriyorsun. Almanya'da sağlık hizmetlerinin döküldüğü bir sır değil. Doktorlar da teşhis koyma hususunda özellikle kötüler, evet. Ama cinayet aydınlatmak başka bir şey. Hatta..." Jean, kulağını kaşıyıp düşündü, "Rakamları tam olarak hatırlamıyorum, ama istatistiksel olarak da Alman polisinin çözdüğü cinayetlerin oranı çok yüksektir." </p><p class="calibre2">
"Her neyse," dedim. Bu iyi polis-kötü polis tartışması bana göre bir konu sayılmazdı. "Bu cinayet seni neden ilgilendiriyor?" </p><p class="calibre2">
Gözlerini başımın üstünde bir noktaya dikerek, dalgın dalgın, "İki yıldır Müller'i sanık sandalyesine oturtmaya çalışıyordum," dedi. </p><p class="calibre2">
İrkildim. Müller'in hayatındaki sır,  şu basit dekorlu Tayland lokantasında tarafımdan öğrenilmeyi mi bekliyordu yani? </p><p class="calibre2">
"Neden?" diye sordum, sükûnetimi korumaya çalışarak. Koca bir tas dolusu pilavı masaya bırakan garsonun uzaklaşmasını bekledi Jean. </p><p class="calibre2">
"Bilmem, hatırlar mısın?" dedi. "Seksenlerin sonunda Batı Avrupa'yı sarsan bir çocuk cinayetleri zinciri vardı. Çocuk katliamı demek daha doğru olur aslında. Yaşları dört ile dokuz arasında değişen on iki çocuğun cesedi bulunmuştu peş peşe. Kaçırılan çocuklara önce tecavüz ediliyorlar, sonra da onları öldürüyorlardı..." </p><p class="calibre2">
Çığlık atar gibi, "Dur," dedim. Ağzımı kapatıp, tuvalete koştum. Çocukluğumdan beri ilk kez, midem kendini bağırsaklarımı kullanmadan boşaltmaya karar vermişti. </p><p class="calibre2">
</p><p class="calibre2">
"Bu," diye düşündüm, kafam klozetin içindeyken, "Petra’nın oğlu Peter'in başına gelenler yüzünden... O zaman kusmak isteyip de kusamadığım için." </p><p class="calibre2">
Kahvaltıda yediğim peynirleri çoktan hazmetmiştim, kahvaltıdan sonra da hastanede annemle birlikte içtiğim kahve ve sonrasındaki iki kadeh köpüklü şarap dışında hiçbir şey girmemişti mideme: En pahalı kremlerle bakım yaptığım dizlerim bu ucuz lokantanın fayans döşeli tuvaletinin zemininde, kafam klozetin içinde uzun uzun kalmamı gerektirecek kadar çok tıkınmamış olduğuma seviniyordum şimdi. </p><p class="calibre2">
İşim bitince klozetin kapağını kapatıp, üstüne oturdum. Dış dünyayı göğüslemeye kendimi hazır hissedene kadar, belki beş dakika öylece bekledim. Tuvaletten çıkıp, lavabonun üstünde asılı duran aynaya baktığımda gördüğüm surat tek kelimeyle korkunçtu: Sanki ağlamışım gibi. Neyse ki makyajım akmamıştı. Yüzümü yıkayamadığım için muslukta ıslattığım bir kâğıt havluyu yanaklarıma sürdüm. Üstünde lazımlığa oturmuş bir kız çocuğu resmi bulunan kapıyı kapadığımda, yandaki sigara otomatına dayanmış beni bekleyen Selim'le burun buruna geldim. Endişeyle yüzümü inceledi, </p><p class="calibre2">
"Ne oldu?" </p><p class="calibre2">
"Öğlen yediğim bir şey dokundu galiba," dedim başımı yere eğerek. Yalan söylemekten değil, yüzümü incelemesinden rahatsız olmuştum. Hızla masaya doğru yürüdüm, Selim'in zarafetle çektiği sandalyeye lök gibi oturdum. Ağzım sulanarak ısmarladığım 79 numaralı </p><p class="calibre2">
balık önümde duruyordu. Buram buram yayılan egzotik kokulara dayanamadığımı hissettim. </p><p class="calibre2">
Tabağı kendimden mümkün olduğunca uzak bir yere ittim. </p><p class="calibre2">
"Ben bunu yiyemeyeceğim," dedim Selim'e, özür diler gibi. "Bana yasemin çayı söyler misin?" </p><p class="calibre2">
"İyi misin?" dedi Jean. </p><p class="calibre2">
Gülümsemeye çalışarak, "Çok çalıştım son zamanlarda," dedim. Yalan sayılmazdı. "Sen neden Müller'in peşinde olduğunu anlatıyordun." </p><p class="calibre2">
"Bu tatsız konuları bırakıp, mesela Türk siyaseti konuşsak," diye müdahale etti Selim. Bir yandan da, sigara paketine uzanan elimi tutuyordu. "Şimdi içme istersen," dedi şefkatle. </p><p class="calibre2">
Aynaya gerek olmadan yüzümdeki ifadenin korkunç olduğunu tahmin ettim: Selim, hemen geri adım atmıştı. </p><p class="calibre2">
"Tamam, istiyorsan iç. Senin iyiliğin için söylemiştim." </p><p class="calibre2">
Jean'ın, flört eden insanların iktidar savaşlarına tanık olmaktan memnuniyet duymadığı </p><p class="calibre2">
belliydi. Müller konusuna dönmeye benden daha çok can atıyordu. Selim'in sigaramı yakışını </p><p class="calibre2">
seyrederken konuşmaya başladı. </p><p class="calibre2">
"Kaçırılan çocukların akıbetini aydınlatmak konusunda polis başarısız oldu. Yedi ay içinde arka arkaya 12 çocuk kaçırıldı, kaçırılmalarından bir süre sonra da cesetleri bulundu. </p><p class="calibre2">
Birkaç ipucuna ulaşıldığı halde, olaylar aydınlanmadı." </p><p class="calibre2">
"Çocuklar nereliydi? Yani, hangi ülkede oldu bu olaylar?" diye sordum, alacağım yanıttan korkarak. </p><p class="calibre2">
"İlk çocuk Batı Almanya'da kaçırıldı, cesedi Brüksel'le Brugge arasında ormanlık bir arazide bulundu. Sonraki iki çocuk Belçika'dandı. Hollanda ve Fransa'dan da çocuklar kaçırıldı, iki üç hafta sonra da cesetleri bulundu. Cesetlerin bulunduğu yerler de farklıydı: Kimi zaman otobanın kenarında, kimi zaman ormanın içinde... Basit bir sapığın işi olamayacak kadar profesyoneldi her şey; hem çocukların kaçırılması, hem de götürüldükleri yer konusunda uzun bir süre hiçbir ipucu bulunamadı. Bir kaçırma olayında tanık ifadelerine dayanılarak zanlının eşkâli belirleniyor, bir sonraki olaydaki zanlı  eşkaliyle alakası </p><p class="calibre2">
olmuyordu. Bir tek sapıkla değil, bir çeteyle karşı karşıya olunduğu belliydi." </p><p class="calibre2">
"Biraz önce birkaç ipucu bulundu demiştin." </p><p class="calibre2">
"Evet. Bir ihbar üzerine, kaçırılan çocukların götürüldüğü ev bulundu." Tabağında keşfettiği pembe renkli tuhaf bir sebzeyi ağzına atarken konuşmaya devam etti. "Ev bulundu ama sonuca götürecek bir ipucuna ulaşılamadı. Aslında..." </p><p class="calibre2">
</p><p class="calibre2">
"Ee?" dedim. </p><p class="calibre2">
"Bu sayede çocukların porno film çekmekte kullanıldığı tespit edildi. Evin bodrum katında donanımlı bir stüdyo bulundu." </p><p class="calibre2">
"Parmak izi, kan izi..." </p><p class="calibre2">
"Hayır, polis eve girmeden iyi bir temizlik yapılmıştı. Bu da şaşırtıcı tabii, neden evi yakmadılar, diye soruyor insan mesela, Ama, olaylardaki tek tuhaf nokta bu değil, hayatımda gördüğüm en karmaşık, en içinden çıkılmaz olay." </p><p class="calibre2">
"İki yıl önce ne oldu?" dedim. </p><p class="calibre2">
"Nasıl iki yıl önce? Ha, iki yıldır Müller'in peşindeyim, dediğim için... Paris'te seks filmleri satan bir videocuda, ihbar üzerine çocuk pornoları ele geçirildi. Genellikle Uzakdoğu'da, Rusya'da falan çekilmiş filmler. Bu filmler arasından biri polisin dikkatini çekti." </p><p class="calibre2">
Sözünü kestim. </p><p class="calibre2">
"Polis hâlâ arıyor muydu o 12 çocuğun katillerini?" </p><p class="calibre2">
"Dosya kapanmamıştı tabii. Ama bu kasetin dikkat çekme nedeni yıllar önceki olaylar, o çocukların porno filmlerde kullanıldığı şüphesi değil, bulunan filmin teknolojik özellikleri ve mekân kalitesiydi." </p><p class="calibre2">
Yüzümü tiksintiyle buruşturdum. </p><p class="calibre2">
Jean, "haklısın," dedi. Selim tek kelime etmeden oturuyordu. </p><p class="calibre2">
"İğrenç, ama böyle. Çocuk pornolarınının çekiminde kullanılan teknik normalde çok zayıf olurmuş. Bu tür filmleri tek bir sapık, amatör bir kamerayla çektiğinden herhalde. Bu filmde ise, ışık, kamera falan normalin çok üstünde kaliteliymiş. İşte, polisin dikkatini çeken de bu oluyor." </p><p class="calibre2">
"Bu konuyu kapasak," dedi Selim. </p><p class="calibre2">
"Bir dakika," dedim. "Fazla detaya girmeden anlatamaz mısın?" </p><p class="calibre2">
"Ben de bu pislikleri anlatmaya bayılmıyorum," dedi Jean. </p><p class="calibre2">
"Sonunda ne oldu, yani Müller'e nasıl ulaştınız?" </p><p class="calibre2">
"Clichy'deki pornocuda bulunan kasetteki çocuğun, 1990'da Rotterdam'daki bir yetiştirme yurdundan kaçırılan ve sonra diğerleri gibi öldürülen Wim olduğu tespit edilince, porno satıcısının bu kaseti nasıl elde ettiği araştırıldı. 'Uzatma' dediniz diye kısa kesiyorum, sonunda, Müller'in de bu çeteye dahil olduğu ve hatta filmleri onun çektiği bilgisine ulaşıldı. </p><p class="calibre2">
Daha doğrusu, başka bir suçtan yakalanan eski bir sabıkalı, sorgusu sırasında, kendisinin de çocuk kaçırma işinde kullanıldığını itiraf edip, çete hakkında bildiklerini anlatarak ceza indiriminden yararlanmak istedi. Bu adamın, öldürülmeden önce verdiği ifadede de Müller'in adı geçiyordu." </p><p class="calibre2">
"Öldürülmeden önce mi?" </p><p class="calibre2">
"Mahkeme önünde ifade vermesinden önce, hapishanenin duşunda adamın cesedi bulundu." </p><p class="calibre2">
"Bu kadar güçlü müymüş bu çete?" dedim. Şimdi de midem ağrımaya başlamıştı. </p><p class="calibre2">
"Hu," dedi. "Bence çok büyük bir iş bu." </p><p class="calibre2">
"Yani, Müller'i de çete mi öldürttü sence?" </p><p class="calibre2">
"Kesinlikle. İfade vermesini engellemek için." </p><p class="calibre2">
"Ama, cinayetin işleniş biçimi... Bir tuhaflık yok mu?" Kendi düşüncelerinin üstünden ne kadar sıçrayabileceğini merak ediyordum. Jean, gene kulağını kaşıdı. </p><p class="calibre2">
"Saç kurutma makinesiyle işlenmesi mi cinayetin?" </p><p class="calibre2">
Başımı salladım. </p><p class="calibre2">
"Evet, mesela. Hangi katil böyle bir cinayet işler? Çok amatörce. İpucu bırakmamış, o anlamda profesyonel; ama çetenin tuttuğu bir katil..." </p><p class="calibre2">
"Tabancayla öldürürdü," diye sözümü tamamladı. Bir an durup, söylediklerimi tarttı. </p><p class="calibre2">
"Hem pis, hem karmaşık bir iş diyorum ya," dedi sıkıntıyla. </p><p class="calibre2">
</p><p class="calibre2">
"Sen çocuklardan birinin ailesinin avukatı mısın?" </p><p class="calibre2">
"Ha, bak o da önemli bir nokta. Çete, kaçırdığı çocukları seçmiş, hiçbir şeyi tesadüfe bırakmamış. 12 çocuktan beş tanesi yetiştirme yurdunda kalan, ana babasız çocuklar. </p><p class="calibre2">
Diğerleri de yoksul ailelerin, mültecilerin çocukları. Bu işin üstüne gitmeye ne maddi imkânları, ne de sosyal konumları elvermeyecek aileler." </p><p class="calibre2">
"Seni kim tuttu öyleyse," dedim. </p><p class="calibre2">
"Belçika'ya iltica eden Kamerunlu bir ailenin vekiliyim ben. Çocuklara karşı  işlenen suçlar konusunda uzman olduğumu bilen iltica avukatı bir arkadaşım, aileye benimle konuşmalarını önermiş. Biraz inceleyince, davayı karşılıksız üstlendim. 10 yıldır olduğumuz yerde sayıyoruz. Tam çözüleceğine dair bir umut oluyor..." Sıkıntıyla iç geçirdi. </p><p class="calibre2">
"Görüyorsunuz işte..." </p><p class="calibre2">
Yüzümü bira bardağının arkasına saklayarak, "Batı Almanya'dan kaçırılan bir çocuktan söz etmiştin," dedim. "Kaçırılan ilk çocuk," diye açıkladım. "O da yetiştirme yurdunda mı </p><p class="calibre2">
kalıyordu?" </p><p class="calibre2">
Olayları bir kez daha yaşıyor gibiydi. Neden özellikle o çocukla ilgilendiğimi sormadı. </p><p class="calibre2">
Başını ellerinin arasına aldı. "Hayır. Çocuk, yaşlı anneannesinin yanında büyümüştü. </p><p class="calibre2">
Annesi ve babası Seoul'de yaşıyordu. Kadın Alman, kocası Koreliydi. Çocuğu kaçırılan aileler içinde kaderlerine razı olmak zorunda kalmayacak bir tek onlar vardı ama bu çift de çocukla ve akıbetiyle çok ilgisizdi. Gene de, olayı aydınlatmak için bir detektif tuttular sanırım. Bir sonuca ulaşılamadı tabii. Çocuk öldürüldüğünde altı yedi yaşlarındaydı." </p><p class="calibre2">
"İsmini hatırlıyor musun?" dedim. </p><p class="calibre2">
"Peter," dedi üzüntüyle, bir hıçkırık gibi. Ne demek 'hatırlıyor musun?' Teker teker bütün çocukların isimlerini biliyorum." </p><p class="calibre2">
Bir sigara daha yaktım. </p><p class="calibre2">
"Bu olay... Ren kıyısında bir köyde mi yaşıyordu çocuk?" </p><p class="calibre2">
"Köy denirse oraya, evet. Tuhaf bir adı vardı. Bir dakika..." Eliyle, konuşup, düşüncelerini bölmememiz için bir işaret yaptı. </p><p class="calibre2">
"Pfaffenheck!" dedi. "Evet, evet, Pfaffenheck'ti. Annenin adı da Gudrun Kim. Korelilerin yarısından fazlasının soyadının 'Kim' olduğunu bu dosya üzerinde çalışırken öğrendim." </p><p class="calibre2">
"Yani, çocuk yarı Uzakdoğulu, yarı Alman'dı," dedim. </p><p class="calibre2">
"Evet," dedi. "Fiziksel olarak Uzakdoğuluya falan benzemiyordu bana kalırsa." Bir yandan omuz silkti, bir yandan da kulağını kaşıdı. "İnsanların evlilik hayatlarında neler olduğu beni ilgilendirmez." </p><p class="calibre2">
"Peter'in annesinin adı Gudrun'du demek," dedim. Aklımdan geçenleri yüksek sesle söylemiştim. </p><p class="calibre2">
"Şimdi ne olacak?" diye sordum Jean'a. </p><p class="calibre2">
"Bir şey olmayacak," dedi. "Müller öldürülene kadar cinayetlerin çözülebileceğine dair bir umudum vardı. Bu adam buzdağının görünen parçasıydı. Poliste ifade verdiğini söylediğim, cezaevinde öldürülen adamın anlattığına göre, bağlantıları Müller kuruyormuş. Demek ki, çetenin diğer üyelerini de tanıyordu Müller." Üzüntüyle dudaklarını büzdü, "bunca yıllık uğraşımız boşa gitti." </p><p class="calibre2">
"Yani olay kapandı mı?" </p><p class="calibre2">
"Sadece Müller'in konuşması bize aşama katettirebilirdi. Bu sayede başka isimlere ulaşma ihtimali vardı. Artık yapılacak bir şey yok. Görüyorsun, Müller cinayeti hakkında gazetelerde çıkan haberleri bile takip etmiyorum. Bu iş bitti benim için." Son cümleyi söylerken gene kulağını kaşımıştı. </p><p class="calibre2">
"Müller'in öldürüldüğüne neredeyse üzüleceğim," dedi. Bu olayların artık geride kaldığına inanmak istiyor gibi, elini başının gerisine doğru salladı. </p><p class="calibre2">
"Evet," dedi Selim'in omzuna vurarak. "İyi bir şeyler konuşalım." </p><p class="calibre2">
 </p><p class="calibre2">
</p><p class="calibre2">
Yemeğin geri kalan kısmında direkt bana yöneltilen soruları yanıtlamak dışında hiç </p><p class="calibre2">
ağzımı açmadım. Selim'in beni eve bırakmak için ısrar etmesine de gerek kalmadı bu kez: Her türden iktidar gösterisi için yeterince yorgun ve düşünceliydim. </p><p class="calibre2">
Taksi annemin evinin önünde durduğunda, Selim'in neden "Yarın 7'de kalkmam gerek," </p><p class="calibre2">
dediğini de aklım Petra ve Peter'de olduğu için anlamadım. "Saati kurup kalkarsın," dedim. </p><p class="calibre2">
"Yani, yukarı gelmeyeyim, diyorum," dedi. "İlk gecemiz özel olsun. Hiç olmazsa ertesi sabah birlikte kahvaltı edebilelim." </p><p class="calibre2">
Onun normalliği miydi beni de normal halime döndüren, bilmiyorum. "Boş ver," dedim. </p><p class="calibre2">
"Bu gece iyi olursa, birlikte kahvaltı edecek daha çok sabahımız var demektir." </p><p class="calibre2">
 </p><p class="calibre2">
Ertesi sabah Selim gerçekten de saat 7'de kalktı. Ben, yatağın içinde dönüp durdum. </p><p class="calibre2">
Kafamda onlarca cümle hazırladım, hiçbirini beğenmedim. Ne söyleyecektim Petra'ya? </p><p class="calibre2">
 </p><p class="calibre2">
Pek bir şey de söylemedim zaten. Ya da, o kısacık konuşmada her şeyi söyledim.: </p><p class="calibre2">
"Müller'i kimin öldürdüğünü biliyorum artık." </p><p class="calibre2">
"O zaman beni değil, polisi ara." </p><p class="calibre2">
"Polisi aramak istemiyorum." </p><p class="calibre2">
"Neden?" </p><p class="calibre2">
"Bence sen yeterince acı çektin. Bir de hapse girmeni istemiyorum. Sadece, seni anladığımı bilmeni istiyorum." </p><p class="calibre2">
 </p><p class="calibre2">
Telefonu, yatağın baş ucundaki yerine bıraktım. Bavuldan, yanımda getirdiğim en güzel giysiyi çıkardım. Annemi ziyarete gidiyordum ne de olsa. </p><p class="calibre2">
</p><p class="calibre2">
<b class="calibre1">ON </b> </p><p class="calibre2">
 </p><p class="calibre2">
Üç gün sonra ben annemi huzurevine yerleştirmeye Mallorca'ya uçarken, Selim de, işlerini toparlamak için İstanbul'a döndü. Birlikte Fas'a gitmek üzere yeniden Berlin'de buluştuğumuzda, annemle geçen bir Mallorca haftasının ardından, gerçekten iyi bir tatile ihtiyaç duyacak haldeydim. </p><p class="calibre2">
İnsan âşık olunca, yorgunluğunu çabuk atıyor. Pırıl pırıl ilkbahar sabahında, yeni doğmuş </p><p class="calibre2">
gibiydim. Bol koruyucu faktörlü kremlere rağmen tatil boyunca fazla güneşte kalmadım; vaktinden önce kırışmaya niyetim yok. Gene de, bikini izlerime bakılırsa, epey bronzlaşmışım. </p><p class="calibre2">
İstanbul'dan toplam üç hafta uzak kaldıktan sonra, döndüğümde, Pelin dükkâna iyice ısınmıştı. Kendi dükkânım için bile vazgeçilmez olmadığımı kanıtlarcasına, işler yokluğumda da tıkır tıkır yürümüştü. </p><p class="calibre2">
Lale, Günebakan'dan istifa etmedi ama yüklü bir kıdem tazminatı ile kovuldu. Bir süre Küba'ya gitmeyi düşünüyor, dönüşünde de, artık gazetecilik yapmayacakmış. Ne yapacağını </p><p class="calibre2">
Allah bilir. </p><p class="calibre2">
Yılmaz'ın çalıştığı reklam şirketinde işten çıkarılanlar oldu. Yılmaz, kovulmamayı başaran </p><p class="calibre2">
"vazgeçilmezler" arasında yer aldı. Maaşını düşürdüklerini duydum, ama o renk vermiyor. </p><p class="calibre2">
İstanbul borsası yükselme trendine girmiş; geçen Cumartesi Firuzağa'daki kahvede çayları o ısmarladı. </p><p class="calibre2">
Fofo mu? Hâlâ âşık. Yokluğumda gelip eşyalarını toplamış, ondaki anahtarı da ev sahibine bırakmış. Kaba insan. Bunu da sineye çektim. </p><p class="calibre2">
Dönünce telesekreterde Batuhan'dan mesaj buldum. Selim, "Kim bu adam," diyecek diye ödüm patladı. Bu Türk erkeklerinin sağı solu belli olmaz da. </p><p class="calibre2">
Petra'yı bir daha aramadım. O da beni aramadı. Selim Fas'tan dönüşümüzden birkaç gün sonra, film ekibinin hâlâ İstanbul'da olduğuna dair bir haberi kahvaltıda yüksek sesle okudu. </p><p class="calibre2">
Yeni manitam sıkı bir gazete okuru. </p><p class="calibre2">
Mesut'un uzun bir süre daha hapiste yatacağını tahmin ediyorum. Çıktığında da nasıl olsa beni unutmuş olur. Gene de, randevusuna gelemediği için arattırıp özür dilemesi şık bir davranıştı, değil mi? </p><p class="calibre2">
</p><p class="calibre2">
<b class="calibre1">TIRTILLAR VE BAŞKA BİRKAÇ ŞEY DAHA </b></p><p class="calibre2">
 </p><p class="calibre2">
 </p><p class="calibre2">
Selim üç gündür Adana'da. İş gezisinde. İflas bayrağını çeken şirketler mi istersiniz, batan bankalar mı: Sekreteri, yüzünü benden daha çok görüyor. Kriz dönemlerinde avukatların işleri artarmış; borcunu ödeyemeyenler, hırsızlar, rüşvet alanlar, yankesiciler ve boşananlar arttığı </p><p class="calibre2">
için. </p><p class="calibre2">
Selim'in yokluğundan şikâyetçi olduğum sanılmasın: Hem kısa süren ayrılıklar ilişkilere yarar, hem de ben, ne yalan söyleyeyim, sevgili yokluğunda kendimi oyalamayı iyi bilirim. </p><p class="calibre2">
Oysa bu kez, az önce ucuzluktan aldığım pırıl pırıl rugandan fiyonklu turuncu terlikler dahi yüzümde en ufak bir tebessüm yaratmadı, yaratmıyor: Bir sıkıntı duvarı yüreğimin etrafında... </p><p class="calibre2">
Koca bir tırtıl beynimin içinde, kıtır kıtır kemirmede. </p><p class="calibre2">
Böyle hafakanlar basacak ne var derseniz; bir anlamda, bu soruya verecek tatmin edici bir yanıtım yok: İyi bir işim, varlığından memnun olduğum bir sevgilim, dertlerime ve sevinçlerime ortak olan arkadaşlarım var. Orta yaşlılığının başlarındaki bir kadın hayattan başka ne ister? Peki tamam, biraz daha az kırışık, biraz daha az selülit belki. Ama sonbahar güzelliğine bürünmeye başlamış bu şehr-i İstanbul'da kırışıklarına ve selülitlerine baka baka dertlenecek bir kadın değilim. </p><p class="calibre2">
....yani, kim ne derse desin o kadar da değilim. </p><p class="calibre2">
 </p><p class="calibre2">
Şimdi niye böyle bir şey söyledim? Bu hususta benden bir açıklama beklediğinizin farkındayım. </p><p class="calibre2">
Bunun, yakın zamanlara kadar hayatımın başkişisi olan Juan Antonio Perez-Dominguez ya da kısaca Fofo denilen kimse ile ilgisi var. </p><p class="calibre2">
Sanırım, on gün önceye dönüp olayları baştan anlatmalıyım. </p><p class="calibre2">
 </p><p class="calibre2">
Biliyorsunuz bu yaz başı ya da kış sonu, o kadar kısa sürdü ki o zaman dilimine ilkbahar demeye dilim varmıyor, Fofo âşık olup kayıplara karışmıştı. Geçen salı gününe kadar da kendisinden haber alınamadı. </p><p class="calibre2">
İşte o gün, o meşum salı günü saat 5 sularında, dükkânda bir mahşer kalabalığı, kriz mriz dinlemiyor Türkler, polisiye alıyor yani, bir de baktım kapıda bizim Fofo dikilmekte. </p><p class="calibre2">
Nasıl sevindiğimi tahmin edersiniz. </p><p class="calibre2">
Fofo, sevgilisi Alfonso'nun Büyükada'daki evine yerleşmiş,  İstanbul'a pek inmiyormuş, beni görmeye de bu yüzden gelememiş. Bilmeyenler için söyleyeyim, Büyükada Akdeniz'de sanılmasın,  şuracıkta, burnumuzun dibinde, İstanbul'a deniz otobüsüyle bilemedin yarım saatlik mesafede. Bana sorarsanız, yolculuk isterse 10 dakika sürsün, ben deniz otobüsü denen o klostrofobik nesnelere binmem, Marmara rüzgârı eşliğinde çayımı yudumlayarak vapurun güvertesinde otururum, ki bu ayrı bir mesele. </p><p class="calibre2">
Fofo'yu bir kez yakalamışken bırakmadım elbette. Hemen Selim'i aradım, akşam için rezervasyon yaptırmasını rica ettim; hep birlikte yemeğe gideceğiz. Selim'in İstanbul'un en sefil muhitlerinde; Eminönü gibi yerlerde kebapçılara gitmeye bayıldığını bildiğim için de özellikle, doğru düzgün bir lokantaya gitmek istediğimi söyledim. </p><p class="calibre2">
Bu arada Eminönü'ne sadece sefil demek büyük bir haksızlık olur, onu da belirteyim. </p><p class="calibre2">
Esasen  İstanbul'un en görkemli meydanı burada olup, İstanbul belediyelerinin ve Türk şehircilik anlayışının kurbanıdır ve memlekete merkez otobüs durağı olarak hizmet vermektedir, ki bu da ayrı bir mesele. </p><p class="calibre2">
 </p><p class="calibre2">
Saat 8'de Alfonso ve Selim'le Elmadağ'daki Japon Lokantası'nda buluşmak üzere randevulaştık. Ben, dükkândan bir an önce çıkıp eve gitmek, duş alıp, yemek için üstümü </p><p class="calibre2">
değiştirmek istiyorum... Sorarım size, bu son derece normal bir talep değil mi? </p><p class="calibre2">
</p><p class="calibre2">
Fofo ise eve gitmemem, dükkânın karşısındaki çay bahçesinde oturup laflamamız için ısrar etmeye başladı. Ne ısrar etmesi, tutturdu; giderek zıvanadan çıktı ve sonunda işi bana hakaret etmeye kadar vardırdı. Hem de ne hakaretler... Yemeğe de işe geldiğim kılıkla gidiverirmişim, ne varmış bunda? Benim bu orta sınıf hallerim canına tak etmiş zaten. </p><p class="calibre2">
Şıklığımdan, sarkan gıdımdan ve kuruyan cildimden daha önemli şeyler olduğunun farkında değil miymişim? Dünya İkiz Kuleler'e yapılan terör saldırısını konuşuyormuş, her an büyük bir savaş patlayabilirmiş, oysa ben hâlâ nelerle uğraşıyormuşum! Ne kadar sıkıcı olduğumu biliyor muymuşum? Benimle aklı başında iki laf etmeye olanak yok muymuş? </p><p class="calibre2">
Tahmin edeceğiniz gibi, Fofo bu son sorusunun yanıtını  kısa sürede öğrendi, o akşam yemeğe çıkılmadı, Alfonso ile de tanışılmadı. </p><p class="calibre2">
 </p><p class="calibre2">
Hayır, bir karış suratımın Fofo'yla ettiğimiz kavgayla ilgisi yok. Beynimi kemiren tırtılın da. Kimseyi benimle arkadaşlık etmeye zorlayamam, bu yaştan sonra değişemem, kaba, kırıcı </p><p class="calibre2">
ve nefret dolu insanlarla da uğraşamam. </p><p class="calibre2">
Hafakanlarımın Selim'in her fırsatta iddia ettiği gibi yaklaşan muayyen günümle de ilgisi yok. Benim sevgilimin de dahil olduğu, kadınlarda çözemedikleri şeyleri "muayyen gün teorisi" ile açıklayan enternasyonal bir erkek grubu vardır ki, ben bu tür erkekleri severim esasen... </p><p class="calibre2">
Her neyse, şu tırtıl meselesine geri dönersek... Çocukluğumdan beri, hoşlanmadığım konulara girmemek için lafı döndürüp dolaştırma huyundayımdır. İnsanların değişmediğinin canlı bir kanıtıyım âdeta, değil mi efendim? </p><p class="calibre2">
 </p><p class="calibre2">
Peki, son bir kez daha: Her neyse, şu tırtıl meselesine geri dönersek... </p><p class="calibre2">
İşin doğrusu şu ki ben bu tırtılın varlık nedenini ifade etmekte zorlanıyorum. </p><p class="calibre2">
... (kısa bir sessizlik) </p><p class="calibre2">
 </p><p class="calibre2">
Belki de benimkine benzer tırtıllar bir kısmınızın kafasında da gezinmektedir, ki eğer hal bu ise, beni çoktan anlamışsınızdır. Diğerlerinin de... Lafı döndürüp dolaştırıp içinizi sıkmayayım, zamanınızı almayayım, söyleyeceğimi söyleyeyim. Konu şundan ibaret: Petra'nın mükemmel cinayeti planlaması da, bu cinayeti işlediğini hiç itiraz etmeden kabullenmesi de beni rahatsız ediyor, bu rahatsızlık koca bir tırtıla dönüşüyor, beynimi kemir kemir kemiriyor. </p><p class="calibre2">
 </p><p class="calibre2">
(Bir kısım sevgili okura not: </p><p class="calibre2">
Tırtıl benzetmesini beğenmeyenler, alternatif önerilerini katihirsel@web.de adresine elektronik posta atarak bana bildirsinler. Bizzat dükkâna gelinerek yapılan öneriler değerlendirmeye alınmayacaktır; bilginize sunulur.) </p><p class="calibre2">
 </p><p class="calibre2">
Ertesi sabah dükkândan içeri girdiğimde, hayatta bir hedefi olan insanların kararlı ve yorgun ifadesi vardı yüzümde. Son zamanlardaki pek çok gece gibi dün geceyi de uykusuz geçirmiştim, ama bu kez mutluydum. Derhal telefona sarıldım, beni Jean'a ulaştırabilecek kadın olan Muazzez Hanım'ı aradım. Muazzez Hanım Selim'in sekreteridir. </p><p class="calibre2">
Beş dakika sonra hattın öbür ucunda Jean vardı. </p><p class="calibre2">
"Elbette hatırlıyorum seni," dedi kendimi tanıtma girişimimi yarıda keserek. </p><p class="calibre2">
"Ben... Şeyi sormak için aradım... Belki sana saçma gelebilir ama..." </p><p class="calibre2">
"Doğruyu söyleyeyim mi?" </p><p class="calibre2">
Neyin doğrusunu? </p><p class="calibre2">
"Söyle," dedim. </p><p class="calibre2">
"Hiçbir şey bana senin gibi bir kadının Selim'le birlikte olması kadar saçma gelemez." </p><p class="calibre2">
Öksürerek boğazımı temizledim. </p><p class="calibre2">
</p><p class="calibre2">
"Çocuk cinayetlerini konuşmuştuk ya o gece yemekte... Anladığım kadarıyla sende bütün çocuklara ve ailelerine ilişkin bilgi vardı." </p><p class="calibre2">
"Hımmm." </p><p class="calibre2">
"O bilgileri bana fakslayabilir misin diyecektim." Tuhaf bir istekte bulunduğumun farkındaydım. </p><p class="calibre2">
"Neden bu dosya ile bu kadar ilgilendiğini ben sormayacağım. Nedenini söyleyip söylememek sana kalmış," dedi ciddi bir sesle. </p><p class="calibre2">
"Eğer istediğim bilgileri bana vermeni engellemeyecekse, söylememeyi tercih ederim,' </p><p class="calibre2">
dedim.  İtiraf edeyim: Bu kadar karmaşık bir cümleyi bunca seneden sonra dahi Türkçe kurmaya kalksam zorlanırdım. </p><p class="calibre2">
Bir an sessizlik oldu. Soluğumu tutmuş bekliyordum. </p><p class="calibre2">
"Peki, vereyim dosyayı. Ama," dedi. </p><p class="calibre2">
"Eee," dedim. </p><p class="calibre2">
"Ama fakslamak uzun iş. Bizim dosyalar bilgisayarda kayıtlıdır. Elektronik posta adresin varsa oraya yollatayım." </p><p class="calibre2">
Yukarda siz sevgili okurlarım için yazdığım adresi Jean'a da verdim. Çok değil, on dakika sonra internete girdiğimde, kısmen Fransızca, kısmen Almanca ve kısmen de hiç anlamadığım dillerde polis ve mahkeme tutanakları ve bazı tutanakların çevirileriyle birlikte toplam 183 </p><p class="calibre2">
sayfalık bir dosya, posta kutumda beni bekliyordu... Bunca sayfanın ve bilginin arasından istediklerimi ayıklamak da bana kalıyordu. </p><p class="calibre2">
O kadarına da katlanacaktım. </p><p class="calibre2">
Dükkânı ve müşterileri Pelin'e teslim edip evin yolunu tuttum. </p><p class="calibre2">
 </p><p class="calibre2">
Almanca tutanakları okuyarak, Fransızcaları çözmeye, Hollandaca olanlara ise anlam vermeye çalışarak notlar aldım. Kaçırılıp öldürülen sekizinci çocukla ilgili evrakları </p><p class="calibre2">
bitirdiğimde hava çoktan kararmış, hatta bir grup insan uykuya bile dalmıştı. Okuduklarım yüreğimi acıtıyordu, karnım açtı, bütün gün masa başında oturmaktan sırtım ağrıyordu, ikinci sigara paketini yarılamıştım ve tırtıldan kurtulmamı sağlayacak tek bir bilgiye dahi ulaşamamıştım. </p><p class="calibre2">
Oysa orada, o 183 sayfanın içinde bir yerde, yani elimin altında olmalıydı aradığım şey. </p><p class="calibre2">
Dokuzuncu çocuğa geçtim. </p><p class="calibre2">
Dokuzuncu çocuk, Batı Almanya'dan, Krefeld'deki bir mülteci kampından kaçırılmıştı. </p><p class="calibre2">
Çocuğun doğum tarihi... Kaçırıldığında beş yaşında bile değildi. Beş bile değildi. </p><p class="calibre2">
İçimi bir ürperti sardı.  Şimdiye kadarki çocukların en küçüğü buydu. Elimi alnıma bastırdım. Hâlâ migrenimin tutmuş olmaması bir mucizeydi. Bir sigara daha yaktım. </p><p class="calibre2">
Okumaya devam ettim. </p><p class="calibre2">
Çocuğun doğum yeri: Sofya. </p><p class="calibre2">
Yakınları... </p><p class="calibre2">
Anne. </p><p class="calibre2">
Bir tek annesinin ismi vardı. Baba adına ayrılan hane boştu. </p><p class="calibre2">
Anne: Mitka Marinova. </p><p class="calibre2">
Kadının Alman makamlarına yaptığı iltica başvurusu reddedilmiş, ülkesine gönderilmesine bir hafta kala çocuğu kaçırılmıştı. </p><p class="calibre2">
Annenin adresi... j.k. ilinden, bl.54 (vila?) et.3 1342 Sofya, Bulgaristan tel... (++359 2) 292 44 76 </p><p class="calibre2">
 </p><p class="calibre2">
Bambi Büfe'de kaşarlı tost yemek için dışarı çıktım. </p><p class="calibre2">
 </p><p class="calibre2">
Sabah uyandığımda bedensel ve ruhsal bir harabeydim. Öğrendiğim detaylar gece boyunca uykumda beni kıvrandırmıştı. Dişimi fırçaladıktan sonra bile ağzımdaki pas tadı </p><p class="calibre2">
</p><p class="calibre2">
gitmedi. Bugün cumartesiydi. Oysa ben ne Yılmaz'a, ne de şen  şakrak dedikodulara katlanabilecek durumda değildim. </p><p class="calibre2">
Arayıp, gelemeyeceğimi söyledim. </p><p class="calibre2">
Yeniden bilgisayarda beni bekleyen dosyanın başına oturmadan cesaretimi toplamak için kahve yapmak üzere mutfağa gittim. </p><p class="calibre2">
İşte, kafamda beliren ışık da, çaydanlığa gözlerimi dikerek kahve suyunun kaynamasını </p><p class="calibre2">
beklediğim o anda yandı. </p><p class="calibre2">
Üç ay öncesine, sıcağın güvercinleri bile terlettiği bir Haziran gününe kaymıştı </p><p class="calibre2">
düşüncelerim. Yeniköy'deki yalının merdivenlerini çıkıyordum. Kapıdan girdiğimde ağır antikaların nemli kokusunun karıştığı bir serinlik karşılıyordu beni. Salona geçiyordum. </p><p class="calibre2">
Verandada oturmak istiyordum, bu tıkış tıkış eşyalarla dolu büyük vitrinde değil. Verandaya çıkmadan... </p><p class="calibre2">
Yalnız değildim. </p><p class="calibre2">
Beyaz giysili hizmetçi vardı yanımda. Türkçeyi nasıl öğrendiğini anlatıyordu. </p><p class="calibre2">
"Bulgaristan'dan geldim, burda işe başladım," diyordu. </p><p class="calibre2">
"Bulgaristan'dan geldim," diyordu. Bulgaristan'dan. </p><p class="calibre2">
Çalışma odama gittim telefon etmek için. Kendimi saçma bir şey yapıyormuş gibi hissetmeme engel olamıyordum. Sağduyulu okurlar da benim bu hissimi paylaşacaktır. </p><p class="calibre2">
Dün akşam not aldığım numarayı çevirdim. 00359 22924476 </p><p class="calibre2">
Klik diye bir ses duyuldu. Bekledim. Kalbim mideme yapışmış, orada sürdürüyordu atmayı. Sabırsızlıkla beklemeye devam ettim. Numara düşmedi. </p><p class="calibre2">
Tekrar ara tuşuna bastım. </p><p class="calibre2">
Mutfakta, kahve suyunun fokur fokur kaynadığını düşündüm. Numara gene düşmedi. </p><p class="calibre2">
Bu kez tekrar ara tuşuna basmadım, numarayı çevirdim. Kahvemi içip öyle mi arasaydım acaba? </p><p class="calibre2">
Biraz bekledim. Romanlardaki gibi, tam telefonu kapamaya niyetlendiğim anda, titrek zil sesini duydum. Çalıyordu. Telefon açılırsa ne diyecektim ve hangi dilde diyecektim? </p><p class="calibre2">
Telefon açıldı. "Günaydın," dedim İngilizce. </p><p class="calibre2">
Bulgarca bir yanıt geldi karşıdan. </p><p class="calibre2">
İngilizce, "İngilizce biliyor musunuz?" diye sordum. Hemen ardından da, "Deutsch?" diye ekledim. </p><p class="calibre2">
Kadın Bulgarca bir şeyler söyledi gene. </p><p class="calibre2">
"Mitka Marinova," dedim bu kez, bildiğim dilleri sıralamak yerine. </p><p class="calibre2">
Kadın, Bulgarca bir şeyler söylemeye devam etti. Sanki sorunumuz ortak bir dilimiz olmaması değil de, birbirimizi duyamamamızmış gibi, yüksek sesle "Mitka," dedim bir kez daha. </p><p class="calibre2">
Karşıdan hiçbir yanıt gelmedi. Masanın üstünde sigara paketimi aradım gözlerimle. </p><p class="calibre2">
"Alo! Mitka'yı mı aradınız, kimsiniz?" dedi bir erkek sesi. Almanca. </p><p class="calibre2">
"Biz Mitka'yla Almanya'da tanışmıştık. Krefeld'de. Ben arkadaşıyım," dedim. </p><p class="calibre2">
"Mitka Sofya'da değil. Türkiye'de çalışıyor," dedi. </p><p class="calibre2">
Derin bir nefes aldım. </p><p class="calibre2">
"Onu arayabileceğim bir numara var mı sizde?" diye sordum. "Biz iyi arkadaştık. Uzun zamandır kendisinden haber alamadım. Belki benden söz etmiştir size. Adım Tina. </p><p class="calibre2">
Ganalıyım." Gana'da Tina adında kadınlar olup olmadığını sormayın, hiçbir fikrim yok. </p><p class="calibre2">
Telefondaki adamın da bu konuda fikri olmadığından emindim. </p><p class="calibre2">
"Bir numara var," dedi. Ve söyledi. </p><p class="calibre2">
 </p><p class="calibre2">
Hemen aramadım. Birkaç kahve ve sigara içecek kadar zaman tanıdım kendime. </p><p class="calibre2">
 </p><p class="calibre2">
</p><p class="calibre2">
"Sana Adana yaramış," dedim. Gülümseyerek saate baktı. "Geç kalacağız, çıkalım mı?" </p><p class="calibre2">
dedi. Beni Yeniköy'deki kahvenin önünde bırakıp, çalışmak için büroya gitti Selim. </p><p class="calibre2">
 </p><p class="calibre2">
Kahvenin derme çatma kapısından girer girmez, karşı köşedeki masada oturan iki kadını </p><p class="calibre2">
gördüm. Beyaz giysili hizmetçi, bugün san merserize bir kazak giymişti. Saçları ise onu ilk gördüğüm o haziran günündeki gibi arkadan topluydu. Bu mesafeden bile seçilebilecek kadar koyu renkli bir ruj sürmüştü. </p><p class="calibre2">
Masaya doğru yaklaşırken, Mitka'nın yanındaki kadını inceledim: İri burunlu, iri dudaklı, iri gözlü bir kadındı. Gözlerini saymazsak, bence görünüşündeki en kayda değer ayrıntı, leopar desenli bluzuydu. Ellerini hızla kollarında gezdirmesine bakılırsa o da bu ipekli kolsuz bluzların mevsiminin geçtiğinin farkına varmıştı ya... </p><p class="calibre2">
Masanın yanında ayakta durdum. İkisinin de benimle el sıkışma zahmetine girmek istemediği belliydi. "Merhaba," deyip oturdum. </p><p class="calibre2">
Çantamdan sigarayla çakmak çıkarırken beni süzdüklerinin farkındaydım. </p><p class="calibre2">
Tırnaklarımdaki ojeyi, çantayı sapından tutup, tahta sandalyenin koluna asışımı, saçımın modelini, biraz önce aceleyle sürdüğüm farın rengini... </p><p class="calibre2">
"Siz kahvaltı ettiniz mi?" diye sordum. </p><p class="calibre2">
Yanıt vermediler. </p><p class="calibre2">
"Biz tanışmadık," dedim leopar bluzlu kadına. </p><p class="calibre2">
"Biliyorum kim olduğunuzu," dedi. </p><p class="calibre2">
"Ben sizin kim olduğunuzu bilmiyorum ama," dedim. </p><p class="calibre2">
Elini kaldırıp bir bilinmeyene doğru salladı. Kapının yanında ayakta duran bir adam koşarak yanımıza geldi. </p><p class="calibre2">
"Buyur abla." </p><p class="calibre2">
"Bana bir kazak bul Necmi, üşüdüm," dedi. </p><p class="calibre2">
"Derhal abla," dedi Necmi. </p><p class="calibre2">
Gözlerimi kısıp kadına baktım. </p><p class="calibre2">
"Siz Yakut'sunuz," dedim. </p><p class="calibre2">
Şimdi heyecanlanmıştım işte. </p><p class="calibre2">
"Mitka'yla niye buluşmak istediniz?" Bu soruyu sorarken ses tonu öylesine düşmancaydı </p><p class="calibre2">
ki, itiraz etmem gerektiğini düşündüm. </p><p class="calibre2">
"Hayır," dedim başımı iki yana sallayarak. "Ben sizin düşmanınız değilim." </p><p class="calibre2">
Gülümseyerek Mitka'ya baktım. "Konuşmak istedim." </p><p class="calibre2">
Ne beceriksizlikti! Hemen geri adım atmıştım. Oysa, sevimlilik yapmanın sırası değildi. </p><p class="calibre2">
Garsona sade bir kahve söyledim. </p><p class="calibre2">
"Petra'yla konuştuğunu biliyorum," dedi Yakut. "Petra sana bir beden büyük gelmişti ama Mitka'yı dişine uygun buldun, değil mi? Bu işin içinde sadece ikisi yok, ben de varım, haberin olsun, ayağını ona göre denk al!" Esmer, kemikli eliyle masaya vurdu. Masanın üstünde duran su  şişesi Uludağ gazozlarının eşantiyonu örtüye içindeki suları saça saça yere düştü. </p><p class="calibre2">
Sandalyesini biraz geriye itti Yakut. </p><p class="calibre2">
"Bize şantaj yapılmaz!" dedi dişlerinin arasından. </p><p class="calibre2">
"Kimseye şantaj yapmaya niyetim yok." </p><p class="calibre2">
"Olmaması senin lehine olur." </p><p class="calibre2">
Çevreme baktım. Kahve, pazar gezmesine çıkmış çocuklu aileler ve gençlerle doluydu. </p><p class="calibre2">
"O sümsük avukat dostuna güveniyorsan..." </p><p class="calibre2">
Selim'e "sümsük" demesi miydi beni çığırımdan çıkaran? Yoksa, sırtımı birilerine yaslamaya ihtiyacım olduğunu düşünmesi miydi? </p><p class="calibre2">
 </p><p class="calibre2">
</p><p class="calibre2">
Aniden öne doğru uzanıp, sağ elimle leoparlı bluzunun yakasına yapıştım, onu kendime doğru çektim. Elim masanın üstüne, biraz önce suyu döktüğü örtüye değiyordu, çenesi de elime. </p><p class="calibre2">
"Sümsük sensin," dedim yüzünü iyice yüzüme yaklaştırarak. </p><p class="calibre2">
"Rezaletin âlâsını da sen değil ben çıkarırım." </p><p class="calibre2">
Sol elimle saçlarını kavradım.  Şimdi yakasını  bırakmış, yüzünü masaya yapıştırmıştım. </p><p class="calibre2">
Mitka ayağa fırlamış, bağırıyordu. Bize doğru koşarak yaklaşan ayak seslerini duyduğumda, yüzünü masaya sertçe vurup, saçlarını bıraktım. Sandalyesine çöker gibi oturduğunda acıyla burnunu tutuyordu ama, kanayan burnu değil, dudağıydı. </p><p class="calibre2">
"Abla!" dedi siyah takım elbiseli bir adam. Necmi değildi. Gözlerini dikip bana baktı, emrin gelmesini bekledi. </p><p class="calibre2">
"Bir şey yok," dedi Yakut. "Sen git." "Dur!" diye seslendi adamın arkasından. "Mitka'yı </p><p class="calibre2">
eve götür." </p><p class="calibre2">
Onların ardından eliyle ağzını kapatarak kalktı, lavaboya gitti. </p><p class="calibre2">
Bir sigara yaktım. </p><p class="calibre2">
 </p><p class="calibre2">
Yakut döndüğünde kahvem gelmişti. "Nasıl görünüyorum?' dedi otururken. Yanıt vermedim. </p><p class="calibre2">
"Nasıl görünüyorum?" dedi tekrar. "Deminkinden daha iyi," dedim. "Bir kazak bulamadılar bana," dedi. "Kalkalım," dedim. Müşteriler konuşmayı bırakmış, yan gözle bizi seyrediyordu. </p><p class="calibre2">
 </p><p class="calibre2">
Yolun karşı tarafında birlikte taksi beklerken, "İlk kez başıma böyle bir şey geliyor," dedi. </p><p class="calibre2">
"Bir de Almanlara korkak derler." </p><p class="calibre2">
"Biraz abarttım," dedim. </p><p class="calibre2">
"Bu kadar güzel olmasaydın seni affedemeyebilirdim gene de," dedi. </p><p class="calibre2">
"Aman," dedim. "Bu konuya hiç girmeyelim. Güzelliğin önemsiz olduğuna kendimi inandırmaya başlamam gereken yaşa geldim." </p><p class="calibre2">
"Ooo, dur bakalım daha," dedi Yakut. </p><p class="calibre2">
</p><p class="calibre2">
 </p><p class="calibre2">
 </p><p class="calibre2">
 <i class="calibre3">Bir ilk kitap yazma ve yayımlatma sürecinin çeşitli nesnel ve öznel zorluklarla dolu</i> <i class="calibre3">olduğunu söylemeliyim. Bu sürecin herhangi bir aşamasında dostlukları ya da eleştirileriyle</i> <i class="calibre3">beni destekleyen arkadaşlarıma teşekkür etmek istiyorum: Rüstem Batum, Arzu Çağlan, Otto</i> <i class="calibre3">Diedrichs, Tuğrul Eryılmaz, Neslihan Kurt, Fatih Özgüven, Canan Parlar ve Yıldırım Türker. </i></p><p class="calibre2">
 <i class="calibre3">Adli Tıp Uzmanı Sayın Prof. Dr. Hamit Hancı'ya da bana zaman ayırıp, pek de eğlenceli</i> <i class="calibre3">olmayan konulardaki sorularımı yanıtladığı için teşekkür ederim. </i></p><p class="calibre2">
 </p><p class="calibre2">
 </p><p class="calibre2">
</p><p class="calibre2">
</p></body>
</html>
