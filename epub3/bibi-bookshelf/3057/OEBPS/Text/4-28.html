<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-28.html" xml:lang="tr-TR">
    <div class="Basic-Text-Frame-3">
      <p class="split"></p>

      <p class="arabaslik-orta" id="toc_marker-10-27"><span class="KISIM-BASLIK char-style-override-22" style="font-size:1.15em;" xml:lang="tr-TR">8. ALIŞTIRMA</span></p>

      <p class="arabaslik-orta" id="toc_marker-10-28"><span class="ARABASLIK char-style-override-23">Farkındalık bilinciyle iletişime geçmek</span></p>

      <p class="paragraf para-style-override-43"><span class="regular-metin">Kitabın diğer bölümlerinde belirttiğim gibi konunun uzmanları bizi strese sokan temel faktörün psikososyal stres olduğunun altını önemle çiziyor. Stresin psikososyal olması demek, bu stresi diğer insanlarla olan iletişimimizde yaşadığımız anlamına geliyor. Stresle başa çıkma seminerlerine ya da grup terapilerine katılan</span><span class="regular-metin">ların birçoğu yaşadıkları stresin diğer insanlarla iletişimden kaynaklandığını ifade ederek, bu gerçeği doğruluyorlar.</span></p>

      <p class="paragraf para-style-override-43"><span class="regular-metin">Ayla 40 yaşında, iki çocuk annesi bir kadın. Eşinin yoğun bir tempoda çalışması, çocuklarla ve kendisiyle ilgilenmemesi, günde iki paket sigara, yüksek miktarda alkol tüketmesi ve sürekli yemek yemesi ilişkilerini uzunca bir zamandır olumsuz etkilemektedir.</span></p>

      <p class="paragraf para-style-override-43"><span class="regular-metin">Eşinin kendisine ve ailesine karşı sorumsuz davrandığını düşünen Ayla, elinden gelen “her şeyi yapmış” olmasına rağmen durumda bir düzelme sağlayamamıştır. Var olan durumda kendisinin eşi tarafından ciddiye alınmadığını, eşinin egoist ve sorumsuz biri olduğunu düşünerek strese girmektedir.</span></p>

      <p class="paragraf para-style-override-43"><span class="regular-metin">Mine 38 yaşında, yalnız yaşayan ve büyük bir</span> <span class="regular-metin">şirkette yönetici asistanı olan bir kadın. Bu işi 18 yıldır son derece ciddiye alarak yapmakta ve her türlü sorumluluğu yerine getirmektedir. Şirketin sahibi kadın ise 60 yaşlarında, oldukça dominant biridir.</span></p>

      <p class="paragraf para-style-override-43"><span class="regular-metin">Mine geçirdiği bir kaza sonucunda bileğini yaralamış ve uzun bir süre bileklik takmak zorunda kalmıştır. Bu dönemde patronunun ona daha “hassas” davranmasını beklerken, patronu</span> <span class="regular-metin">“tam tersine” ona daha fazla iş yükü çıkarmış ve saatlerce bilgisayarda çalışmak zorunda bırakmıştır.</span></p>

      <p class="paragraf para-style-override-43"><span class="regular-metin">Mevcut şartlar altında Mine patronunun kendisinin 18 yıldır gösterdiği özveriyi “hiçe” saydığını, kendisini önemsemediğini ve hatta özellikle zorluk çıkardığını düşünerek strese girmektedir.</span></p>

      <p class="paragraf para-style-override-43"><span class="regular-metin">Tanju özel bir klinikte doktor olarak çalışmaktadır. Günde onlarca hastayı tedavi ettiği yetmiyormuş gibi, bir de hafta sonları eğitimler vermektedir. Ayrıca kliniğin sahibi olan doktorun özel hayatıyla ilgilenmek zorunda kalmak ve bütün bunların karşılığında “hak ettiği” ücreti ve takdiri alamamak onu strese sokmaktadır. Patronuyla direkt bir şekilde konuşma konusunda güçlük yaşayan Tanju, memnuniyetsizliğini defalarca ima etmiş, bedensel ve ruhsal sıkıntılarını konu etmiş olmasına rağmen, durum değişmemiş patronu iş yükünü her geçen gün daha da ağırlaştırmıştır.</span></p>

      <p class="paragraf para-style-override-43"><span class="regular-metin">Yukarıdaki örneklerde söz konusu kişilerin ortak özelliği diğerleri tarafından</span> <span class="regular-metin">“işitilmediklerini” ve destek görmediklerini düşünmeleridir.</span></p>

      <p class="paragraf para-style-override-43"><span class="regular-metin">Dolayısıyla öfke, sıkıntı, çaresizlik, üzüntü ve yalnızlık hissediyor ve bu durumun altında eziliyorlardır. İşitilmedikleri için isteklerinin karşılanmadığını düşünmektedirler.</span></p>

      <p class="paragraf para-style-override-43"><span class="regular-metin">Eğer işitselerdi, Ayla’nın eşi daha az çalışır, daha az alkol, sigara ve yemek tüketir, ailesiyle daha fazla ilgilenir ve sorumluluk alırdı.</span></p>

      <p class="paragraf para-style-override-43"><span class="regular-metin">Aynı şekilde Mine’nin patronu ona daha fazla özen gösterir, Tanju’nun patronuysa ona hem emeğinin karşılığını verir hem de özel hayatıyla onu strese sokmazdı.</span></p>

      <p class="paragraf para-style-override-57"><span class="ARABASLIK char-style-override-24">İnsanlarla iletişiminizde kendinizde kalın</span></p>

      <p class="paragraf para-style-override-43"><span class="regular-metin">Birçok insan gibi Ayla, Mine ve Tanju da karşılarındaki insanların kendilerine arzu ettikleri ilgiyi, özeni, takdiri ve anlayışı göstermelerini istiyorlar. Her ne kadar bu istekleri anlaşılır olsa da, pratik hayatta işlevsel değildir. Çünkü diğer insanlardan istediğimiz bu tür şeyler devamlı karşımızdakini yoğun bir baskı altına sokarak defansa girmesine yol açar. Defansa giren kişi de kendisini bize ve isteklerimize açmak yerine, kapatır ve geriye çekilir. Böylelikle istediğimizin tam tersine bir durum ortaya çıkar.</span></p>

      <p class="paragraf para-style-override-43"><span class="regular-metin">İnsanın farkındalık bilinciyle başkasıyla iletişime geçmesi demek, dikkatini diğer insana değil, kendisine yöneltmesi anlamına gelir. Bu da kişinin kendi duygu, düşünce ve bedensel dışavurumlarını algılaması ve gözlemlemesi demektir. Böylelikle kişi kendi merkezinde olmak ve dengede kalmak için gerekli bilgileri edinmiş olacaktır. Ancak böyle bir ruh halinde ani tepkilerden uzak kalır, işlevsel bir iletişime geçebiliriz. Yani ilkönce duygusal, düşünsel ve bedensel boyutta kendimizle ilişkiye girdikten sonra karşımızdaki insanla iletişime geçeriz.</span></p>

      <p class="paragraf para-style-override-43"><span class="regular-metin">Farkındalık bilinci kapsamında şimdiye kadar yaptığınız alıştırmalar size bu konuda önemli ölçüde yardımcı olacaktır. Bu alıştırmalarla kendi duygu, düşünce ve bedensel dışavurumlarınızı bilinçli, yargısız ve değerlendirmeden algılamayı öğrendiniz. Şimdi kendinizle olan ilişkiye yerleştirdiğiniz bu kültürü başkalarıyla olan ilişkilerinize de oturtabilirsiniz. Bu da diğer insanları gerçekten dinlemek, bakış açılarına karşı açık olmak, onlara saygı duymak ve yargılamamak anlamına gelir. Diğer insanların nasıl tepki vereceklerini bilemeyiz ve onların davranışlarını kontrol edemeyiz. Ama kendi davranışlarımızı ve tutumumuzu kontrol edip, başkalarıyla açık ve saygıya dayalı bir iletişime geçebiliriz.</span></p>

      <p class="arabaslik-orta para-style-override-18" id="toc_marker-10-29"><span class="ARABASLIK char-style-override-23">İletişimde samimi olmak ve</span></p>

      <p class="arabaslik-orta para-style-override-58" id="toc_marker-10-30"><span class="ARABASLIK char-style-override-23">karşımızdakini suçlamamak</span></p>

      <p class="paragraf para-style-override-43"><span class="regular-metin">Farkındalık çalışmalarına katılan insanlar iletişim bölümünde yapılan önerileri bazen “Polyannacılık” olarak algılayıp eleştirirler. Peki bundan sonra hep sessiz ve pasif kalıp, olanı biteni, yapılan haksızlıkları ve kötülükleri kabul mü edeceğiz? Başka insanlardan beklediklerimizi ve arzularımızı içimize mi atacağız?</span></p>

      <p class="paragraf para-style-override-43"><span class="regular-metin">Tabii ki farkındalık bilinciyle iletişime geçmek kişinin kendini yok sayması anlamına gelmez. Tam tersine, söz konusu olan kişinin kendini daha fazla önemsemesi, kendi duygu, düşünce ve bedensel duyumlarıyla temas halinde kalarak, diğerini suçlamadan temasa geçmesidir.</span></p>

      <p class="paragraf para-style-override-43"><span class="regular-metin">Genellikle başkalarıyla olan iletişimimizde net olarak neyi istediğimizi ve neyi istemediğimizi ifade etmeyiz. Özellikle doğu toplumlarında istekler ve isteksizlikler ima yoluyla ifade edilir ve böylelikle de iletişimde derin sorunlar oluşur. “Âşık</span> <span class="regular-metin">olan insan arada bir sevgilisine bir buket gül alır” dediğimizde, aslında karşımızdakine onun bizi gerçek anlamda sevmediğini ve âşık olmadığını söylemiş oluruz. Oysa “Bu akşam eve gelirken bana bir buket gül alırsan çok sevinirim” dediğimizde karşımızdakini suçlamadan ve yargılamadan isteğimizi ifade etmiş oluruz. Ya da “Bu evde bulaşıkları hep ben yıkıyorum” yerine</span><span class="regular-metin">, “Ben çok yorgunum, bulaşıkları sen makineye koyar mısın?” demek başka bir şey ifade eder. Birinci cümlenin alt metninde suçlama ve yargılama varken, ikinci cümle sadece bir isteği dışa vurur.</span></p>

      <p class="paragraf para-style-override-43"><span class="regular-metin">Özellikle gergin ve streste olduğumuzda işlevsel olmayan iletişimlere daha yatkınızdır. Bu tür durumlarda hem kendimizle olan bağlantımızı yitirir, hem de karşımızdakine sitem eder, onu suçlar ve yargılarız. Bu tür durumlarda attığımız adım genellikle sorunu çözmediği gibi büyümesine yol açar.</span></p>

      <p class="paragraf para-style-override-43"><span class="regular-metin">Mesela</span> <span class="regular-metin">“Her akşam geç geliyorsun, benimle hiç ilgilenmiyorsun” tadında bir cümle sorunu çözmediği gibi, karşımızdakine suçluluk duyguları yükler. Oysa bunun yerine “Akşamları yalnız kaldığımda kendimi iyi hissetmiyorum” diyerek, karşımızdakine yalnızca durumun bizim üzerimizde yarattığı etkiyi ifade etmiş oluruz. Çünkü bir iletişimin sağlıklı olması açısından karşımızdakine “Sen</span> <span class="regular-metin">egoistin tekisin” demek yerine, “Ben de seninle beraber yemeğe gelmek isterdim” demek daha işlevseldir. Birinci cümleyle karşımızdakini suçlar ve savunmaya geçmesine neden oluruz, ikinci cümleyle ise yalnızca kendi duygumuzu ifade etmiş oluruz.</span></p>

      <p class="paragraf para-style-override-43"><span class="regular-metin">Söz konusu olan bu tutum</span> <span class="regular-metin">Polyannacılık, pasiflik ya da çaresizlik değil, kişinin kendi duygularını ve isteklerini karşısındakini suçlamadan ve yargılamadan samimi bir şekilde ifade etmesidir.</span></p>

      <p class="arabaslik-orta" id="toc_marker-10-31"><span class="ARABASLIK char-style-override-23">Uygulama</span></p>

      <p class="paragraf para-style-override-43"><span class="regular-metin">Önümüzdeki hafta içinde kendinizin ve karşınızdakinin farkında olarak iletişime geçmeyi denemek istiyorsanız, aşağıdaki önerileri göz önünde bulundurun. Şimdiye kadar yaptığınız alıştırmalardan dolayı aşağıdaki önerilere uymakta güçlük çekmeyeceksiniz. Bu önerileri ilk başlarda herhangi bir iletişim sorunu yaşamadığınız insanlarla deneyin. Belirli bir deneyim kazandıktan sonra bu tutumu iletişim sorunları yaşadığınız insanlarla ilişkinizde de uygulayabilirsiniz.</span></p>

      <p class="ARABASLIK-alti-cizgi para-style-override-59"><span class="ARABASLIK-2" style="font-size:1.04em;">Hissettiklerinizi dile getirin</span></p>

      <p class="cizgi para-style-override-33" xml:lang="en-GB"><span xml:lang="tr-TR"><img alt="24675.jpg" class="Basic-Graphics-Frame" src="../Images/24675.jpg" width="42%" /></span></p>

      <p class="paragraf para-style-override-43"><span class="regular-metin">Diğeriyle iletişimdeyken ve özellikle de sorunlu herhangi bir durumu konuşurken her şeyden önce kendinizde kalmaya özen gösterin. İnsanın kendinde kalması, kendi duygularının, düşüncelerinin ve bedensel duyumlarının bilincinde olması anlamına gelir. Siz de kendinizle temasta kalıp, diğerine kendinizin ne yaşadığını söyleyin. “Beni hayal kırıklığına uğrattın</span><span class="regular-metin">” ile “Hayal kırıklığı yaşıyorum” birbirinden son derece farklı içerikleri olan cümlelerdir.</span></p>

      <p class="ARABASLIK-alti-cizgi para-style-override-60"><span class="ARABASLIK-2" style="font-size:1.04em;">Dikkatinizi kendi isteğinize yönlendirin</span></p>

      <p class="cizgi para-style-override-33" xml:lang="en-GB"><span xml:lang="tr-TR"><img alt="24677.jpg" class="Basic-Graphics-Frame" src="../Images/24677.jpg" width="42%" /></span></p>

      <p class="paragraf para-style-override-43"><span class="regular-metin">Diğeriyle olan temasınızda dikkatinizin kendi istek ve arzularınızda kalmasına özen gösterin. Arzu ve isteklerinizi diğerine bildirin ve bunların ne kadarının gerçekleştirilebileceğini konuşun. “Benimle hiç sinemaya gitmiyorsun” ile</span> <span class="regular-metin">“Ayarlayıp bu hafta bir akşam sinemaya gidelim” cümleleri de içerik olarak birbirinden son derece farklıdır.</span></p>

      <p class="ARABASLIK-alti-cizgi para-style-override-60"><span class="ARABASLIK-2" style="font-size:1.04em;">Karşınızdakinden geribildirim alın</span></p>

      <p class="cizgi para-style-override-33" xml:lang="en-GB"><span xml:lang="tr-TR"><img alt="24679.jpg" class="Basic-Graphics-Frame" src="../Images/24679.jpg" width="42%" /></span></p>

      <p class="paragraf para-style-override-43"><span class="regular-metin">Dış dünyadan duyu organlarına yansıyan uyaranları hiçbir zaman oldukları gibi algılamayız. Doğamız gereği bütün uyaranları kendi zihinsel süzgecimizden geçirerek algılarız. Bu olgu iletişim için de geçerlidir. Dolayısıyla diğeriyle olan temasta ondan bir geribildirim istemeniz iletişimin sağlığı açısından önemlidir. Acaba sizin söylediklerinizden karşınızdaki ne anladı? Kelimeleriniz onun üzerinde nasıl bir etki yarattı?</span></p>

      <p class="ARABASLIK-alti-cizgi para-style-override-60"><span class="ARABASLIK-2" style="font-size:1.04em;">Diğeri hakkında varsayımda bulunmayın</span></p>

      <p class="cizgi para-style-override-33" xml:lang="en-GB"><span xml:lang="tr-TR"><img alt="24682.jpg" class="Basic-Graphics-Frame" src="../Images/24682.jpg" width="42%" /></span></p>

      <p class="paragraf para-style-override-43"><span class="regular-metin">Hepimiz diğeriyle olan iletişimde</span> <span class="regular-metin">karşımızdakinin iç dünyasıyla ilgili yorum ve varsayımlarda bulunuruz. Bu, sağlıklı bir iletişim için olumlu bir durum değildir, çünkü bu, karşımızdakinin savunmaya geçmesine yol açar. Karşınızdaki insanın ne düşündüğünü, neler hissettiğini ve bir davranışı neden sergilediğini tahmin etmeniz mümkün değildir. Dolayısıyla onun iç dünyasıyla ilgili fikirler yürütmek, tahminlerde ve yorumlarda bulunmak yerine, kendisine samimi bir şekilde merak ettiğiniz şeyleri sorabilirsiniz.</span></p>
    </div>
  </div>
</body>
</html>
