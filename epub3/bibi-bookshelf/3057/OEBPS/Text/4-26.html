<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-26.html" xml:lang="tr-TR">
    <div class="Basic-Text-Frame-3">
      <p class="split"></p>

      <p class="arabaslik-orta" id="toc_marker-10-21"><span class="KISIM-BASLIK char-style-override-22" style="font-size:1.15em;" xml:lang="tr-TR">6. ALIŞTIRMA</span></p>

      <p class="arabaslik-orta" id="toc_marker-10-22"><span class="ARABASLIK char-style-override-23">Yürüme meditasyonu</span></p>

      <p class="paragraf para-style-override-43"><span class="regular-metin">Geçen hafta boyunca farkındalık bilinci kapsamında öncelikli olarak duyguları kabullenme alıştırması olmak üzere diğer alıştırmaları da yaptınız. Şimdi size farkındalık bilinci çerçevesinde geliştirilmiş olan başka bir meditasyon alıştırmasını sunacağım. Hepimizin “volta atmak” olarak bildiği bu meditasyon biçimi, sessizlik ve sükûnet içinde hareket etmekten oluşur.</span></p>

      <p class="paragraf para-style-override-43"><span class="regular-metin">Yürüme meditasyonunda bütün dikkatimizi yürüme eylemine yönlendiririz. Bu alıştırmayı ilk günlerde evde ya da başka bir sessiz ortamda yapmanızda fayda vardır. 15 dakika boyunca yapacağınız bu meditasyonda biraz ilerledikten sonra günlük yürüyüşlerinizi bu biçimde gerçekleştirebilirsiniz. Birçok insan günlük yürüyüşünü “</span><span class="regular-metin">yağ yakmak” amaçlı yaptığı için yüksek tempoda yürümeyi tercih eder. Yürüme meditasyonunu günlük yürüyüşlerinizle kombine etmek istediğinizde tempoyu düşürmenizde fayda vardır. Çünkü ancak düşük bir tempoda yürüdüğünüzde adımlarınızı ayrıntılı bir şekilde algılarsınız. Ayrıca meditasyonun amacı “yağ yakmanız” değil, sizi şimdiki zamanda tutmak, “an</span><span class="regular-metin">”a getirmektir.</span></p>

      <p class="paragraf para-style-override-43"><span class="regular-metin">Ritmik bir şekilde ileri geri yürümek ruhsal huzursuzluğu dindirir. Düşüncelerinin huzursuzca bir konudan öbürüne geçtiği ve hiçbir şekilde durdurulamaz gibi göründüğü durumlarda yürüme meditasyonu daha önce yaptığınız meditasyonlara kıyasla daha etkilidir.</span></p>

      <p class="paragraf para-style-override-43"><span class="regular-metin">Çünkü burada bir taraftan hareket halindeyken diğer taraftan da dikkatiniz yaptığınız harekettedir. Bundan dolayı bir müddet sonra sakinleşirsiniz.</span></p>

      <p class="paragraf para-style-override-43"><span class="regular-metin">Önümüzdeki hafta kendinizi sıkıntıda hissettiğinizde yürüme meditasyonunu yapın. Bunu yaparken şimdiye kadar yaptığınız alıştırmaları da ihmal etmeyin. Mümkünse günde birkaç kez bir alıştırma yapın ve ortalama olarak her gün kendinize toplamda bir saat ayırmaya çalışın.</span></p>

      <p class="arabaslik-orta" id="toc_marker-10-23"><span class="ARABASLIK char-style-override-23">Uygulama</span></p>

      <p class="paragraf para-style-override-43"><span class="regular-metin">Yürüme meditasyonuna ayaklarınızın yerle olan temasını algılayarak başlayın. Dikkatinizi bedeninize yönlendirin. Kendiniz için en rahat pozisyonda durun, elleriniz esnek bir şekilde bedeninizin yanında dursun. Dilerseniz ellerinizi göbeğinizin önünde ya da sırtınızda kenetleyebilirsiniz. Eğer ellerinizi kenetlemeye karar verirseniz, bunu yaparken omuzlarınızın gerilmemesine dikkat edin.</span></p>

      <p class="paragraf para-style-override-43"><span class="regular-metin">Dilerseniz yürümeye başlamadan önce kısa bir süreliğine gözlerinizi kapatabilir ve bütün dikkatinizi bedeninizi algılamaya yöneltebilirsiniz. Bedeninizin duruşunu algılayın, ayaklarınızın yerle olan temasını algılayın, ayaklarınızın üzerinde hissettiğiniz beden ağırlığını algılayın. Bacaklarınızı, sırtınızı, karnınızı ve göğsünüzü, kollarınızı, omuzlarınızı ve başınızı algılayın. Hiçbir şekilde algıladıklarınızı doğru ya da yanlış şeklinde değerlendirmeyin ve değiştirmeye çalışmayın. Sadece değerlendirmeden ve yargılamadan algılayın.</span></p>

      <p class="paragraf para-style-override-43"><span class="regular-metin">Bedeninizi bu şekilde algıladıktan sonra gözlerinizi açabilir ve yavaşça ileriye doğru yürüyebilirsiniz. Her adımda anda olmaya çalışın. Ve şimdi bir adım daha, bir adım daha, bir adım daha. Hiç aceleniz yok, ulaşmanız gereken bir yer ya da hedef yok, hiçbir yere gitmeniz gerekmiyor. Yalnızca her adımda burada ve şimdidesiniz.</span></p>

      <p class="paragraf para-style-override-43"><span class="regular-metin">Önceden karar verdiğiniz mesafeyi yürüyüp sonuna geldiğinizde kısa bir süre durun ve bedeninizi hissedin. Sonra dönün ve geldiğiniz mesafeyi tekrar geri yürüyün. Bu şekilde istediğiniz kadar bir ileri bir geri yürüyün.</span></p>

      <p class="paragraf para-style-override-43"><span class="regular-metin">Yürüme meditasyonunu yaptığınızda zihniniz diğer meditasyonlarda olduğu gibi konudan konuya zıplayıp anda kalmanızı zorlaştırabilir. Eğer zihniniz konudan konuya geçiyorsa lütfen onu kontrol altına almaya çalışmayın. Yalnızca konudan konuya geçtiğinizi algılayın ve dikkatinizi adımlarınıza yöneltin. Her adımda ayağınızın yerle girdiği teması algılayın. Yürüme meditasyonunu bitirene kadar bu şekilde devam edin.</span></p>

      <p class="paragraf para-style-override-43"><span class="regular-metin">Meditasyonun sonuna geldiğinizde tekrar gözlerinizi kapatın ve bedeninizi bir bütün olarak algılayın. Meditasyonu kendinize uygun bir şekilde bitirin.</span></p>

      <p class="paragraf para-style-override-43"><span class="regular-metin">Bu alıştırmayı gelecek hafta içi her gün yapmaya çalışın. İlk günlerdeki 10-15 dakikalık süreyi sonraki günlerde uzatmaya çalışın.</span></p>
    </div>
  </div>
</body>
</html>
