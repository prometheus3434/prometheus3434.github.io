<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-25.html" xml:lang="tr-TR">
    <div class="Basic-Text-Frame-3">
      <p class="split"></p>

      <p class="arabaslik-orta" id="toc_marker-10-17"><span class="KISIM-BASLIK char-style-override-22" style="font-size:1.15em;" xml:lang="tr-TR">5. ALIŞTIRMA</span></p>

      <p class="arabaslik-orta para-style-override-53" id="toc_marker-10-18"><span class="ARABASLIK char-style-override-23">Strese yol açan duyguları kabullenmek</span></p>

      <p class="paragraf para-style-override-43"><span class="regular-metin">Gerek psikoloji ve psikoterapide, gerekse spiritüel öğretilerde duygularımızla doğal ve açık bir ilişkide olmamızın önemi vurgulanır. Duygularla girilen böylesi bir ilişki hem psikolojik hem de fiziksel sağlığın temel taşlarından biridir.</span></p>

      <p class="paragraf para-style-override-43"><span class="regular-metin">Maddenin ve mantığın hüküm sürdüğü, maneviyatın ve duyguların “küçümsendiği” bir çağda yaşıyor olmamız, duygularımızın genetiğimizin vazgeçilmez bir parçası olduğu gerçeğini ortadan kaldırmaz. Duygularımız yalnızca ruh halimizi belirlemekle kalmaz, aynı zamanda yaşamda kalmamızı garantiler. Bunun en belirgin örneğini geçirdikleri beyin travmalarından sonra duygularını algılayamayan insanlarda görürüz. Bu insanların mantık akışları son derece sağlıklıyken, duygularını algılayamadıkları için sürekli yanlış kararlar verirler.</span></p>

      <p class="paragraf para-style-override-43"><span class="regular-metin">Duygular bize varoluş karmaşasında yolumuzu gösterir. Çünkü bir uyaran henüz beynin mantık bölümüne (neokortex) varmadan, duygusal bölümde (amigdala) onun yarattığı duyguyu yaşarız.</span></p>

      <p class="paragraf para-style-override-43"><span class="regular-metin">Duygularımızı olumlu, olumsuz ve nötr olmak üzere üç kategoride sınıflandırabiliriz. Yaşadığımız duygunun hangi sınıfta olduğuna endeksli olarak da belirli düşüncelere kapılır ve tepkiler veririz. Olumlu duygular olumlu düşünce ve tepkilere yol açarken, olumsuz duygular da olumsuz düşünce ve tepkileri tetikler. Söz konusu duygu nötr olduğundaysa herhangi bir düşünce ve tepki oluşmaz.</span></p>

      <p class="paragraf para-style-override-43"><span class="regular-metin">Doğamız gereği korku, öfke ya da suçluluk gibi olumsuz duygular yaşadığımızda, tekrar aynı duyguyu yaşamamak üzere harekete geçeriz. Bu duyguya yol açan ortamı analiz eder, sorgular ve böylesi bir ortamdan uzak durmaya çalışırız. Benzer şekilde sevgi, özlem ve şehvet gibi olumlu duygular yaşadığımızda da, tekrar aynı duyguları yaşamak üzere harekete geçeriz. Olumsuz duygulara yol açan ortamlara uzak durur, olumlu duyguları tetikleyen ortamları ararız. İşte tam da bu işlevselliğinden dolayı duygular hayatta kalmamız ve</span> <span class="regular-metin">yolumuzu bulmamız için çok önemlidir.</span></p>

      <p class="paragraf para-style-override-43"><span class="regular-metin">Ancak günümüz modern dünyasında varoluşumuzu tehdit eden uyaranların sayısının az olmasına rağmen, genetik yatkınlığımızdan dolayı bu olumsuz duyguları yine de sıkça yaşarız. Buna örnek olarak korku duygusunu ele alabiliriz. Doğası gereği bu duygu yaşamımızın tehlike altında olduğu durumlarda ortaya çıkar, bedenimizi vur ya da kaç tepkisine hazırlar ve biz de eyleme geçerek hayatımızı güvenceye alırız. Ama günümüz modern dünyasında bu duygu onlarca ve hatta yüzlerce, hayatımızı tehlikeye sokmayan durumlarda da ortaya çıkar. Asansöre binme korkusu, kalp krizi geçirme korkusu, başarısızlık korkusu, elindekileri kaybetme korkusu, yalnız kalma korkusu gibi yüzlerce fobi insanların yaşam kalitesini düşürmektedir.</span></p>

      <p class="paragraf para-style-override-43"><span class="regular-metin">İnsanlar yaşanan olumsuz duygular karşısında genellikle üç farklı tepki verir:</span></p>

      <p class="paragraf para-style-override-43"></p>

      <p class="paragraf para-style-override-49"><span class="METIN-BOLD">Duyguları yok saymak:</span> <span class="regular-metin">Bu gruptaki insanlar duygularını baskı altına aldıklarından onları hissedemezler. Ancak bu durum duyguları ortadan kaldırmaz. Duygular bilinçaltına itildikleri için kişinin onlara müdahale etme imkânı kalmaz. Uzmanlar duygularını yok sayan kişilerin mide ülseri, migren gibi psikosomatik rahatsızlıklara yakalanma risklerinin yüksek olduğunun altını çiziyor.</span></p>

      <p class="paragraf para-style-override-43"><span class="regular-metin">Bu duruma üç yıl önce tanışıp, birbirlerine âşık olan Hakan ile Ayşe’nin ilişkilerini örnek verebiliriz. Hakan yoğun bir şekilde Ayşe’yi kaybetme korkusu yaşamakta, ancak bu duyguyu algılayamamaktadır.</span></p>

      <p class="paragraf para-style-override-43"><span class="regular-metin">Davranışsal boyutta ise Hakan hiç farkına varmadan Ayşe</span><span class="regular-metin">’ye bağımlı bir hale gelir. Öyle ki, artık yalnızca onun dinlediği müziği dinlemeye, onun sevdiği yemekleri sevmeye ve onun arkadaşlarıyla görüşmeye başlar. Duygu bilinçaltına itildiğinden Hakan’da bir süre sonra mide ağrıları ortaya çıkar.</span></p>

      <p class="paragraf para-style-override-43"></p>

      <p class="paragraf para-style-override-49"><span class="METIN-BOLD">Duyguların esiri olmak:</span> <span class="regular-metin">Bu gruptaki insanlar olumsuz duygularını çok yoğun hissederler, öyle ki, o duyguların esiri haline gelirler. Kişilerin duygulara müdahale etme ya da onları kontrol etme imkânları yoktur. Yaşadıkları yoğun stresten dolayı kan kortizol seviyeleri yüksektir. Kitabın ilk bölümlerinde anlattığım gibi yüksek kortizol seviyesi bu grup insanlarda karın içi yağlanma, damar tıkanıklığı, yüksek tansiyon, kalp krizi ve felç gibi hastalıklara sebep olur.</span></p>

      <p class="paragraf para-style-override-43"><span class="regular-metin">Bu duruma örnek olarak yine üç yıl önce tanışıp birbirlerine âşık olan Selma ve Görkem çiftini gösterebiliriz. Selma da Hakan gibi (bir önceki örnek) sevgilisini kaybetme korkusu yaşamaktadır. Ancak Hakan bu duygularını algılayamazken, Selma yaşadığı yoğun korkunun farkındadır. Duygularıyla arasına mesafe koyamadığından ve onlarla özdeşleştiğinden, bu duygularını kontrol edemez ve sürekli Görkem</span><span class="regular-metin">’le çatışmalar yaşar. Bir müddet sonraysa aşk ilişkileri son derece gergin ve gerilimli bir hal alır.</span></p>

      <p class="paragraf para-style-override-43"></p>

      <p class="paragraf para-style-override-49"><span class="METIN-BOLD">Duygulara uzak durmak:</span> <span class="regular-metin">Bu grupta yer alan insanlar olumsuz duygulara yol açan ortamlara büyük ölçüde uzak dururlar.</span></p>

      <p class="paragraf para-style-override-43"><span class="regular-metin">Böylece olumsuz duyguları yaşamazlar ama hayatta yapmaları gereken deneyimleri de yapamamış olurlar.Uzmanların</span> <span class="METIN-ITALIK" xml:lang="tr-TR">experiential avoidance</span> <span class="regular-metin">dedikleri bu deneyime uzak durma durumu uzun vadede başta depresyon olmak üzere birçok başka psikolojik bozukluğun da ortaya çıkmasına yol açar.</span></p>

      <p class="paragraf para-style-override-43"><span class="regular-metin">Bu duruma örnek olarak Ebru’yu alabiliriz. Ebru 37 yaşında, güzel ve başarılı bir iş kadınıdır. 25 yaşındayken “hayatında belki de ilk defa</span><span class="regular-metin">” âşık olur.</span></p>

      <p class="paragraf para-style-override-43"><span class="regular-metin">İlişkisinde yaşadığı yoğun kaybetme korkusu ve sonunda sevgilisinin kendisini yakın bir arkadaşıyla aldatmasından dolayı Ebru aşk ilişkilerinden korkmuştur. Tekrar o yoğun duyguları yaşamamak adına da neredeyse 10 yıldır her türlü aşk ilişkisine uzak bir yaşam sürmektedir.</span></p>

      <p class="paragraf para-style-override-43"><span class="regular-metin">Yukarıdaki örneklerde gördüğümüz gibi duygularımızla onları yok sayarak, onların esiri olarak ya da onlardan uzak durarak başa çıkamayız.</span></p>

      <p class="paragraf para-style-override-43"><span class="regular-metin">Farkındalık bilinci kapsamında duygularımızla farklı ve işlevsel bir ilişki kurmayı öğrenmeliyiz. Bu da duygularımıza karşı doğal, açık, yargısız ve kabullenici bir tutum geliştirmemiz anlamına gelir.</span></p>

      <p class="paragraf para-style-override-43"><span class="regular-metin">Böyle bir tutum geliştirdiğimizde duygularımızın da düşüncelerimiz gibi gelip geçici olduklarının bilincine varacak, onları kabullenecek ve artık değiştirmeye çalışmayacağızdır.</span></p>

      <p class="paragraf para-style-override-43"><span class="regular-metin">Tabii ki duyguları kendimizi yargılamadan, değerlendirmeden, kendimizi onlarla özdeşleştirmeden yalnızca gözlemlemek, algılamak ve gelip geçmelerine izin vermek kolay değildir. Çünkü bu tür duygular bizi çok hızlı bir şekilde kendi etki alanlarına çeker. Ama farkındalık tutumu kapsamında yapacağınız alıştırmalar bir müddet sonra duygularınızı gözlemlemenizi, kabullenmenizi ve gelip geçmelerine izin vermenizi ve onların esiri olmamanızı sağlayacaktır.</span></p>

      <p class="arabaslik-orta" id="toc_marker-10-19"><span class="ARABASLIK char-style-override-23">Duygularla yaratıcı bir temasa geçmek</span></p>

      <p class="paragraf para-style-override-43"><span class="regular-metin">Duygularla temasa geçmek, bu temas işlevsel ve yaratıcı olsa da, birçok insana korkutucu ya da imkânsız görünür. İnsanlar bir taraftan duyguyla temasa geçip, öbür taraftan o duygudan etkilenmemenin ve onunla özdeşleşmemenin mümkün olduğuna inanmazlar. Duygu seline maruz kalıp ıslanmamak insanlara inandırıcı gelmez.</span></p>

      <p class="paragraf para-style-override-43"><span class="regular-metin">Ancak duyguları gözlemlemek, onları adlandırmak, onlardan korkmadan oldukları yerde kalmalarına ve zamanı geldiğinde gitmelerine izin vermek, kişinin hem iyileşmesi hem de kendisini bir bütün olarak algılaması açısından çok önemli bir adımdır.</span></p>

      <p class="paragraf para-style-override-43"><span class="regular-metin">Yaşadığımız her duygu kendini düşünsel ve bedensel boyutta dışa vurur. Yaşadığımız duygu, düşünce ve bedensel dışavurumlar büyük ölçüde kontrolümüz dışındadır. Ama bu duygu, düşünce ve bedensel dışavurumlara karşı takındığımız tutum kendi kontrolümüzdedir. Gündelik hayatımızda her gün defalarca olumsuz duygular yaşarız.</span></p>

      <p class="paragraf para-style-override-43"><span class="regular-metin">Aşağıdaki alıştırmayı önümüzdeki hafta içi</span> <span class="regular-metin">günde bir kez yapmaya çalışın. Duyguları kabullenmek alıştırmasını nefes meditasyonuyla kombine ederseniz çok daha iyi sonuçlar elde edersiniz.</span></p>

      <p class="arabaslik-orta para-style-override-54" id="toc_marker-10-20"><span class="ARABASLIK char-style-override-23">Uygulama</span></p>

      <p class="paragraf para-style-override-43"><span class="regular-metin">Şimdi rahat bir şekilde bir sandalyeye oturun. Sırtınız sandalyeyle ve ayaklarınız yerle temas halinde olsun. Kalçalarınızın sandalyeyle olan temasını algılayın. Bacaklarınızın sandalyeyle temas eden ve etmeyen yerlerini algılayın. Ayaklarınızın yerle olan temasını algılayın. Bedeninizin dik duruşunu algılayın. Üst bedeninizin kasıklarınızdan yukarıya doğru yükseldiğini algılayın. Sırtınızı, omuzlarınızı, ensenizi ve başınızı algılayın.</span></p>

      <p class="paragraf para-style-override-43"><span class="regular-metin">Hafifçe aşağıya düşmüş çenenizi algılayın. Elleriniz çok rahat bir şekilde üst bacaklarınızın üzerinde duruyor. Ellerinizin bacaklarınızla olan temasını algılayın. Şimdi sandalye üzerindeki bedeninizi bir bütün olarak algılayın.</span></p>

      <p class="paragraf para-style-override-43"><span class="regular-metin">Farkındalık bilinciyle, yani anda kalarak bilinçli bir şekilde nefesinizi algılayın. Nefesinize müdahale etmeden bedeninize nasıl girdiğini ve bedeninizden tekrar nasıl çıktığını algılayın. Yani nefesinizi olduğu gibi gözlemleyin.</span></p>

      <p class="paragraf para-style-override-43"><span class="regular-metin">Şimdi dikkatinizi bedeninizde nefesi en belirgin olarak algıladığınız yere yoğunlaştırın. Belki nefesinizi en belirgin bir şekilde karnınızda hissediyorsunuzdur. Ve nefes alırken karnınızın yükseldiğini, verirken de alçaldığını algılıyorsunuz. Belki nefesinizi göğsünüzde hissediyorsunuzdur. Nefes alırken göğsünüzün yükseldiğini ve kaburgalarınızın açıldığını, verirken de göğsünüzün alçalıp kaburgalarınızın kapandığını algılıyorsunuz.</span></p>

      <p class="paragraf para-style-override-43"><span class="regular-metin">Şimdi biraz önce hissettiğiniz ve sizi bu alıştırmayı yapmaya iten olumsuz duygunuzu hatırlayın. Kendinize şu soruyu sorun: Hissettiğim duyguyu bedenimin hangi bölgesinde nasıl algılıyorum?</span></p>

      <p class="paragraf para-style-override-43"><span class="regular-metin">Şimdi yaşadığınız duyguyla bir özdeşleşmeye girmeden duyguyu adlandırın. Yani öfkeliyim, korkuyorum</span> <span class="regular-metin">ya da üzgünüm demeyin, onun yerine “Orada korku var”, “Orada öfke var” diyerek, duyguyla aranıza bir mesafe koyun.</span></p>

      <p class="paragraf para-style-override-43"><span class="regular-metin">Şimdi var olan duyguyu şu cümleyle kabullenin: Bu duygu her ne ise, kendime onu hissetme izni veriyorum. Şu anda bu duyguyu hissetmemde hiçbir sorun yok. Şimdi bir müddet bu duyguda kalın ve duygunun nasıl değiştiğini ve dönüştüğünü gözlemleyin.</span></p>

      <p class="paragraf para-style-override-43"><span class="regular-metin">Duyguyu kabullenme aşamasında bir defansla karşılaşırsanız başa dönün ve alıştırmayı tekrar edin.</span></p>

      <p class="paragraf para-style-override-43"><span class="regular-metin">Alıştırmanın sonunda kendinize şu soruları sorun: Şu anda neye ihtiyacım var? Şu anda bana en iyi gelecek şey ne?</span></p>
    </div>
  </div>
</body>
</html>
