<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kalbim Unut Bu Siiri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre6 sigil_not_in_toc"><span class="calibre8"><span class="bold">II.</span></span></h1><br class="calibre1" />

    <p class="calibre4">Kasabalı bir hüzün çökerdi söylediğin türkülere</p>

    <p class="calibre4">meşeler göğerir kalbin rehin kalırdı o huysuzda</p>

    <p class="calibre4">ve akşam soframıza ağarken bir yayla bulutu</p>

    <p class="calibre4">kuşları ürkütülmüş bir dal gibiydin, öylesine mahzun</p>

    <p class="calibre4">efkâr da yakışırdı sana, ilk kadeh kekik kokardı</p><br class="calibre1" />

    <p class="calibre4">Kısa pantolonlu resimlerimiz sararmadı daha</p>

    <p class="calibre4">ilk sigarasını bölüşen iki okul kaçağı iki haylaz</p>

    <p class="calibre4">hiç kimseler anlamıyor muydu o günlerde</p>

    <p class="calibre4">ilk sevgilileriyle denizaşırı yolculuk düşleri kuran bizi</p>

    <p class="calibre4">ve ne çok yalnızdık sinemalar olmasa</p><br class="calibre1" />
    <br class="calibre1" />

    <p class="calibre4">Unutalım mı şimdi kente indiğimiz o ilk günü</p>

    <p class="calibre4">sabahlara kadar okuduğumuz o kitapları</p>

    <p class="calibre4">kar aydınlığında yürüdüğümüz yolları unutalım mı</p>

    <p class="calibre4">Artık çok geç, işçiler seni soruyor ve ötekileri</p>

    <p class="calibre4">her karşılaşmamızda sizi konuşuyoruz uzun uzun</p><br class="calibre1" />

    <p class="calibre4">Anımsar mısın odamızın talan edilişini</p>

    <p class="calibre4">her katta yaralı bir kardeşin çığlığını sonra</p>

    <p class="calibre4">kantinde kitaplar yırtılıyordu, delik deşikti duvarlar</p>

    <p class="calibre4">mosmor bir çığlıktı gözleri malatyalı kızın</p>

    <p class="calibre4">sana hep o huysuzu anımsatırdı, bilirdim</p><br class="calibre1" />
    <br class="calibre1" />

    <p class="calibre4">Kimilerine göre ancak ölümü güzelleştirirdik biz</p>

    <p class="calibre4">birer çılgın mıydık gerçekten, serseri bir rüzgar mıydık</p>

    <p class="calibre4">göğermiş meşeler kadar yakın mıydık bulutlara</p>

    <p class="calibre4">ve tarih upuzun bir hikaye miydi -öyle diyorlardı-</p>

    <p class="calibre4">bir işçi kıza söyledim bunları, yalandır, dedi</p><br class="calibre1" />

    <p class="calibre4">Anlamını yitiren birşeyler mi var şimdilerde</p>

    <p class="calibre4">yazdığım şiirlere yabancıyım, sokaklara yabancıyım</p>

    <p class="calibre4">taşı delemiyor bir çığlık ve apansız bir</p>

    <p class="calibre4">su oluyorum ipince, kendime sızıyorum</p>

    <p class="calibre4">dünya yetmiyor bazan, bırakıp gidebilir miyim</p><br class="calibre1" />
    <br class="calibre1" />

    <p class="calibre4">Ve hayat böylece akıp durdu işte, akıp duruyor</p>

    <p class="calibre4">kentler karıncalanmış birer namlu gibi</p>

    <p class="calibre4">upuzun yatıyorlar dizlerimde ama sımsıcak</p>

    <p class="calibre4">meşeler göğermiş diyorsun varsın göversin</p>

    <p class="calibre4">her yaprak bir öpücüktür sana o huysuzdan</p><br class="calibre1" />

    <p class="calibre4">Sen dostumdun benim gülünce güneşler açan</p>

    <p class="calibre4">bulutlara rüzgâra asarım suretini her akşam</p>

    <p class="calibre4">her akşam bir mektup yazarım dağlar kadar</p>

    <p class="calibre4">meşeler göğermiş diyorsun varsın göversin</p>

    <p class="calibre4">unutmadım bırakıp giderken söylediğin sözleri</p>

    <div class="mbppagebreak" id="calibre_pb_24"></div>
  </div>
</body>
</html>
