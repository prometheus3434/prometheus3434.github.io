<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kalbim Unut Bu Siiri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre6"><span class="calibre8"><span class="bold">HATIRALARIMI YAZMA</span></span></h1><br class="calibre1" />
    <br class="calibre1" />

    <p class="calibre4">Yine bir duman çöktü sokağa kent tutuştu</p>

    <p class="calibre4">Bütün sığınaklarda seni arıyorum nerdesin</p>

    <p class="calibre4">Aklıma dökülen hatıralar hattında bir yangın</p>

    <p class="calibre4">Bir yaylım ateş başlıyor, nevruz diyor birileri</p>

    <p class="calibre4">Dün bir demirciydim ufku eritirdim durmadan</p>

    <p class="calibre4">Bugünse ateş altındayım hatıralarımı yazma</p>

    <p class="calibre4">Bir rüya görüyorsun terlemişsin sırılsıklam</p>

    <p class="calibre4">Vurulup düştüğüme inanmak istemiyorsun</p>

    <p class="calibre4">Oysa bir kente girişin provası oluyor ölümüm</p>

    <p class="calibre4">Yeis yok, bir misillemedir bütün hatıralarım</p>

    <p class="calibre4">Yalnız yıkık bir duvar var karşıda ve bir kadının</p>

    <p class="calibre4">Cesedi üstünde uçuşup duruyor takvim yaprakları</p><br class="calibre1" />

    <p class="calibre4">Seni bekliyorum orda, meydan saatinin altında</p>

    <p class="calibre4">Bir James Dean filmine gideceğiz gelirsen</p>

    <p class="calibre4">Cehennem hızıyla çarparken mutsuzluğun çelik zırhına</p>

    <p class="calibre4">Soluk soluğa yaşanacak tüm imkânsızlıklar</p>

    <p class="calibre4">Böyle olmalıydı ve oldu işte diyecek oğlum</p>

    <p class="calibre4">Babamsa bir ağıta benzeyecek küllerimi avuçlarken</p><br class="calibre1" />
    <br class="calibre1" />
    <br class="calibre1" />

    <p class="calibre4">Bütün köprüleri dinamitledim ve geldim işte</p>

    <p class="calibre4">Bir kente girmemiz nasıl gerekiyorsa öyle</p>

    <p class="calibre4">Apansız çıkmalısın karşıma</p>

    <p class="calibre4">Ki unutulmuş</p>

    <p class="calibre4">Bir karşıçıkış olmalı dünyaya</p>

    <p class="calibre4">Seninle her karşılaşmamız</p><br class="calibre1" />

    <p class="calibre4">Mağlubuz. Durmadan kazanan bu hayat</p>

    <p class="calibre4">Basit bir üçkâğıtçı sadece, bir sahtekâr</p>

    <p class="calibre4">Beşbenzemezle rest çekiyorum ama o</p>

    <p class="calibre4">Biliyor bunu ve çekiliyor oyundan, yokum diyor</p>

    <p class="calibre4">Dün bir demirciydim oysa ben, ufku eritirdim</p>

    <p class="calibre4">Bugünse ateş altındayım hatıralarımı yazma</p><br class="calibre1" />

    <p class="calibre4">Hatıralarımı yazma tarih sanıyor birileri</p>

    <div class="mbppagebreak" id="calibre_pb_14"></div>
  </div>
</body>
</html>
