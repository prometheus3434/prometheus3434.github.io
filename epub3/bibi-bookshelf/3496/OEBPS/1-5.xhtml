<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-5</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-5" xml:lang="en-GB"><st c="0">Alışmadık kıçta ananas durmaz  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="30">Eve huzurlu bir sessizlik hâkim. </st><st c="63">Annem Aysel Teyzemle, kozmetik ürün Kavon’u satmak için altın gününde yine. </st><st c="139">Ev hanımlarının ekmek teknesi olan bu işkolu, üyelik sistemiyle çalışan bir piramit aslında. </st><st c="232">Şefika Teyze annemi, annem Aysel Teyzemi sürükledi bu girdaba ve şu an bizimkiler yüzünden Sormagir mahallesinin bütün kadınları mor rujlar, turuncu farlarla balkon yıkıyor. </st><st c="406">Annem ek gelir olsun diye bu işe giriştiğinden beri evdeki her koltuk minderinin altından salatalık maskesi, eşantiyon makyaj çantası çıkıyor. </st><st c="549">Ciddi sorumlulukları olan bu ticari girişim, bizim kozmetik çetesinin altın günlerinde kısır yiyerek kadınlara gece kremi ittirmesiyle ağırlığını kaybediyor. </st><st c="707">Bir de güzel bir huyları var bu basiretli tacirlerin; asla sorumluluk kabul etmiyorlar. </st><st c="795">Geçen sene, zavallı Necla Teyze’nin suratı kil maskesinden nar gibi patlamıştı, kadıncağız ağlayarak aradığında, annem gemisini terk etmeyen kaptan gibi savundu ürünlerini:  </st></span></p>
			<p><span xml:lang="tr-TR"><st c="968">“Necla, dünya kadar insana sattım ben o maskeyi, iki yıldır da kullanıyorum, mümkün değil, ondan kızarmamıştır. </st><st c="1080">Belki yediğin bir şey dokundu, belki de kızamık oldun!”  </st></span></p>
			<p><span xml:lang="tr-TR"><st c="1136">Annemin yüksek dozda tıbbi bilgi içeren savunmasına dayanamayıp koltuktan düşmüştüm. </st><st c="1221">Kırk sekiz yaşında kadına, belki kızamık oldun demek nedir ya? </st><st c="1284">Dört aylık bebek sanki.  </st></span></p>
			<p><span xml:lang="tr-TR"><st c="1308">Hazır annem yokken bir şeyler atıştırıp pijamamla televizyonun karşısına kurulayım dedim ama dolap her zamanki gibi tamtakır. </st><st c="1434">Yani şu an eve hırsız girip dolabı açsa, “Hayatımdan yarım saat çaldınız” diye not bırakıp evden çıkar. </st><st c="1538">Bari eşofmanımı çekip mahallemizin en vizyonlu esnafı Tektaş Gurme’den yiyecek bir şeyler alayım diyorum. </st><st c="1644">Sormagir mahallesinin Avrupa görmüş yegâne esnafı, Tektaş Gurme’nin sahibi Arif Abi’nin hikâyesi ise şöyle:  </st></span></p>
			<p><span xml:lang="tr-TR"><st c="1752">Varlıklı bir ailenin oğlu olan Arif Tektaş, yıllar önce okuması için Almanya’ya gönderilir. </st><st c="1844">Orada karıya kıza dadanıp dört yılda dört kere okula gitmeyen Fırtına Arif, sonunda bir Helga’yla evlenerek memlekete geri döner. </st><st c="1974">Babası, “Ben sana oku diye dünyanın parasını döktüm, sen hem okumadın hem de bizi çiğneyip evlendin ha!” diye cinnet geçirip, Arif Abi’nin para musluğunu keser. </st><st c="2135">Sonrası malum, paranın kesilmesiyle birlikte fırtınalı günler biter ve Helga Gelsenkirchen’e geri döner. </st><st c="2240">Ama Arif Tektaş, paraları ezerek dört yıl gezdiği Almanya’yı asla unutamaz. </st><st c="2316">Sürekli orayla burayı kıyaslar. </st><st c="2348">Ülkesindeki çarpıklıkları, </st></span><span xml:lang="tr-TR"><st c="2375">Dönüş</st></span><span xml:lang="tr-TR"><st c="2380"> filminde Almanya’dan tüylü şapkasıyla köye dönen Kadir İnanır motivasyonuyla eleştirir. </st><st c="2469">O medeniyeti ve uygarlık seviyesini yaşatmak için yıllardır mahallemizde didinir durur.  </st></span></p>
			<p><span xml:lang="tr-TR"><st c="2557">En son numarası da bakkal değil, “gurme market” açmak oldu. </st><st c="2617">Gariban mahalleli ayda bir kıyma alabildiği için bizim sonradan gurmenin kurutulmuş etlerinin yanına yaklaşamıyorlar tabii. </st><st c="2741">Tektaş Gurme’nin mottosu da şu: </st></span><span xml:lang="tr-TR"><st c="2773">“Her şey, herkes için değildir, anlayan yesin!”</st></span><span xml:lang="tr-TR">   </span></p>
			<p><span xml:lang="tr-TR"><st c="2820">En sinir olduğu şeyse dükkânına bakkal denmesi. </st><st c="2869">Kazara yanındayken bakkaldayım dersen takımı altı dakikada üç gol yiyen Yılmaz Vural gibi deliriyor adam. </st><st c="2975">Herhalde Arif Abi’nin, kapıcı Serdar Abi’yle yakın arkadaş olduğunu söylememe gerek yok. </st><st c="3064">İkisi bazen bir araya gelip, Arif Abi’nin Tahtakale’den aldığı puroları içerek saatlerce dertleşiyorlar, sonra da bu memleketten bir halt olmayacağına kanaat getirip olaysız dağılıyorlar.   </st></span></p>
			<p><span xml:lang="tr-TR"><st c="3252">“Vay vay kimler gelmiş marketimize, hoş geldiniz Sayın Akay.”  </st></span></p>
			<p><span xml:lang="tr-TR"><st c="3314">Çamaşır lekeli eşofmanıma ve balkon terliğime rağmen yapılan bu elit karşılama gururumu okşuyor.  </st></span></p>
			<p><span xml:lang="tr-TR"><st c="3411">“Arif Abi, Allah aşkına kraliyet ailesindenmişim gibi soyadımla hitap etme bana ya.”  </st></span></p>
			<p><span xml:lang="tr-TR"><st c="3496">“Olur mu kızım. </st><st c="3512">Almanlar, İngilizler soyadıyla selamlar birbirini hep. </st><st c="3567">Neden?”  </st></span></p>
			<p><span xml:lang="tr-TR"><st c="3575">“Kaplumbağa deden.”  </st></span></p>
			<p><span xml:lang="tr-TR"><st c="3595">Arif Abi zevzek cevabım karşısında soğukkanlılığını korumaya çalışıyor. </st><st c="3667">Küçüklüğümden beri, “Neden?” sorusuna içimden, </st></span><span xml:lang="tr-TR"><st c="3714">Kaplumbağa deden</st></span><span xml:lang="tr-TR"><st c="3730"> cevabını verip kendi kendime gülerim, ilk defa bunu yüksek sesle söylüyorum ve maalesef kıymeti bilinmiyor.   </st></span></p>
			<p><span xml:lang="tr-TR"><st c="3839">“Bilmiyorum Arif Abi, ama eminim o soyadıyla hitap edilen asil insanlar benim gibi ekmekle yoğurt almıyordur marketten.”  </st></span></p>
			<p><span xml:lang="tr-TR"><st c="3960">“İlahi çocuk. </st><st c="3974">Adı üstünde soyadı. </st><st c="3994">İnsanların soyları, kökleri, nereden geldikleri belli olsun diye öyle çağırırlarmış.”  </st></span></p>
			<p><span xml:lang="tr-TR"><st c="4080">“Tamam işte. </st><st c="4093">Biz de, ‘Kütük neresi?’ sorusuyla anlıyoruz soyumuzu sopumuzu, ne fark eder.”  </st></span></p>
			<p><span xml:lang="tr-TR"><st c="4171">Arif Abi, muasır medeniyetler seviyesine ulaşamayacağımı anlayıp benden ümidi kesiyor. </st><st c="4258">Ama son bir hamle yaparak, somun ekmek ve yoğurttan oluşan dar gelirli poşetime bir ananas atıyor. </st><st c="4357">Adam altı aydır ananasla, kiviyle Fransız devrimi yapıyor mahallede, helal olsun.   </st></span></p>
			<p><span xml:lang="tr-TR"><st c="4439">Kapının önüne geldiğimde anahtarı evde unuttuğumu fark ediyorum. </st><st c="4504">Küçükken beni havaya atıp tutmadılar mı acaba, lazım olan her şeyi evde unutuyorum. </st><st c="4588">Annemi arayıp sabaha kadar söylenmesini dinlemektense, çilingiri aramaya karar veriyorum.   </st></span></p>
			<p><span xml:lang="tr-TR"><st c="4678">Cebimdeki son parayla ekmek ve yoğurt aldığım için çilingire verecek bir liram yok. </st><st c="4762">Üzerimdeki en pahalı şeyse ananas. </st><st c="4797">Büyük bir akıl tutulmasıyla adama ananasla ödeme yapmayı teklif ediyorum. </st><st c="4871">Çilingir önce çamaşır lekeli eşofmanıma, sonra da balkon terliklerime bakıp, görkemli fakirliğime gülüyor. </st><st c="4978">Uzattığım ananasa garip garip bakarak unutulmaz bir cevap veriyor.  </st></span></p>
			<p><span xml:lang="tr-TR"><st c="5045">“Bir dahaki sefere alırım abla, o kozalağı sen yi!”   </st></span></p>
			<p><span xml:lang="tr-TR">  </span></p>
			<p><span><img src="image/y_fmt9.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="5097">Sabaha karşı uykunun en tatlı yerinde vicdansız bir mesaj sesiyle uyanıyorum. </st><st c="5175">Sonra fark ediyorum ki mesaj değil e-postaymış, hem de Ceyderha’dan. </st><st c="5244">Ne oldu acaba, sahura kalktı da uyku mu tutmadı? </st><st c="5293">Ramazan davulcusu gibi e-posta mı atılır bu saatte! </st><st c="5345">Postayı açıyorum:  </st></span></p>
			<p>  </p>
			<p><st c="5363">Ekler bölümünün bütün departmanları sabah dokuzda odama! </st><st c="5420">Toplantı yapacağız!  </st></p>
			<p>  </p>
			<p><span xml:lang="tr-TR"><st c="5440">Selam sabah yok, hatır sormak yok, doğrudan emretmiş hanımefendi. </st><st c="5506">Ey ahali, IV. </st><st c="5520">Murat devrinde bile böyle buyurganlık görülmedi! </st><st c="5569">Peki sondaki ünleme ne demeli? </st></span><span xml:lang="tr-TR"><st c="5600">Hepiniz kıçınızı kollayın dikkaaat,</st></span><span xml:lang="tr-TR"><st c="5635"> diyor o ünlem. </st><st c="5651">Uyuz kadın, tek cümleyle bile insanı gaz sancısıyla kıvrandırabiliyor. </st><st c="5722">Ve fakat bir daha bakıyorum postaya, iki cümle kurmuş. </st><st c="5777">Astroloji bölümü dahil mi acaba bu toplantıya? </st><st c="5824">Yani gazetenin kaderini, sıfır bilgiyle burç yazan bir insan belirleyemez herhalde! </st><st c="5908">Aman ben gene de gideyim, ne olur ne olmaz, diyorum kendi kendime.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt10.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="5975">Her zaman olduğu gibi işe en erken ben geliyorum. </st><st c="6025">Plazanın kepenkleri bile yeni açılıyor daha. </st><st c="6070">Bu sefer kıyafet konusunda fazla risk almadım. </st><st c="6117">Ne havlu kenarına benzeyen elbisemi, ne de özgüvenimde onarılamaz yaralar açan karpuz kollu gömleğimi giydim. </st><st c="6227">Siyah pantolon, beyaz gömlek geçirip, annemin baykuş bakışlarına yakalanmadan çıktım evden.   </st></span></p>
			<p><span xml:lang="tr-TR"><st c="6319">Ceyda Hanım’ın odasının önünde, ıssız adaya düşse beyaz yakalının yanına alacağı üç şeyden biri olan zeytinli açmayı kemirirken, pis çıyanın korku içeren e-postası başka kimlere gitti diye merak ediyorum.   </st></span></p>
			<p><span xml:lang="tr-TR"><st c="6524">Ekler bölümünün çalışanları yavaş yavaş dökülmeye başlıyor odaya. </st><st c="6590">Hepsinin yüzünde, az sonra fırça yiyip suçu birbirine atacak personel tedirginliği var. </st><st c="6678">Ben nedense Ayder Yaylası’ndan daha serin bir duruş sergiliyorum. </st><st c="6744">Güvendiğim bir şey de yok ama astroloji yazarak gazeteyi nasıl bir krize sürüklemiş olabilirim ki? </st></span><span xml:lang="tr-TR"><st c="6843">Dünkü yorumunla Boğa burçlarını çok kızdırmışsın, senin yüzünden gazeteye tehdit telefonları yağıyor, kovuldun!</st></span><span xml:lang="tr-TR"><st c="6954"> diyerek beni rezil edecek hali yok herhalde kadının.   </st></span></p>
			<p><span xml:lang="tr-TR"><st c="7008">Şakşakçı Feridun da teşrif ediyor sonunda. </st><st c="7051">Ellerini ovuşturarak, önce hayatlarında bu saatte uyanmamış olan Bremen Mızıkacılarının, sonra küçümseyen bakışlarla benim yanıma geliyor.  </st></span></p>
			<p><span xml:lang="tr-TR"><st c="7190">“Günaydın Elif. </st><st c="7206">Demek sana da gelmiş yazı?”  </st></span></p>
			<p><span xml:lang="tr-TR"><st c="7234">Ne demek şimdi bu? </st><st c="7253">Ettiği lafa bak kunduzun. </st><st c="7279">Hayret, seni de adam yerine koymuş Ceyda, diyor aklınca. </st><st c="7336">Niye bana gelmesin beyin yoksunu, Çiçek Abbas mıyım ben? </st><st c="7393">“Herkese benden çay, Şakir’e yok!” diye bağırasım geliyor ama büyük bir soğukkanlılıkla cevap veriyorum:  </st></span></p>
			<p><span xml:lang="tr-TR"><st c="7498">“Evet Feridun Bey, bana da geldi. </st><st c="7532">Sanırım ırk, din, dil, akbil farkı gözetmeden duyuru yapmış Ceyda Hanım.”  </st></span></p>
			<p><span xml:lang="tr-TR"><st c="7606">Birleşmiş Milletler’e ince mesajlar içeren cevabım karşısında çemçük ağzını büzmekle yetiniyor. </st><st c="7702">Yüzünde öyle sentetik bir tedirginlik, öyle çakal bir ifade var ki, eminim haberi aldığı andan itibaren kimi ateşe atayım diye düşünüyordur düdüklerin efendisi.  </st></span></p>
			<p><span xml:lang="tr-TR"><st c="7863">İtici Optik de şişe dibi gözlükleriyle paldır küldür odaya dalıyor. </st><st c="7931">Hah! </st><st c="7936">Şaptı şeker oldu günüm. </st><st c="7960">Nereden çıktı bu çocuk ya!   </st></span></p>
			<p><span xml:lang="tr-TR"><st c="7987">Beni görür görmez yüzüne gerzek bir gülümseme yayılıyor yine. </st><st c="8049">Görmezden geliyorum. </st><st c="8070">Hatta onun dünyada kapladığı alanı, bütün varlığını inkâr ediyorum. </st><st c="8138">Feridun’un az önce beni gördüğünde yaşadığı şaşkınlığa hak veriyorum aslında. </st><st c="8216">Ceyda Hanım, sakar Optik’le benden bile medet umduğuna göre ciddi bir kriz var sanırım gazetede.   </st></span></p>
			<p><span xml:lang="tr-TR"><st c="8313">Ve nihayet elinde kamçı gibi tuttuğu fularıyla, kızıl saçlarını savurarak Ceyderha içeri giriyor. </st><st c="8411">Gözlerinden çıkan ateşe bakılırsa bayağı gergin bir toplantı olacak. </st><st c="8480">Genç irisi bedenime hafiften bir titreme geliyor. </st><st c="8530">Çantasını hışımla emir eri Özlem’e fırlatarak başlıyor konuşmaya.  </st></span></p>
			<p><span xml:lang="tr-TR"><st c="8596">“Hepinize günaydın. </st><st c="8616">Lafı fazla uzatmayacağım, reklam bölümünün beceriksizliği, yazıişlerinin ödlekliği yüzünden basmak zorunda kaldığımız Kilometrik Hapı haberi başımıza iş açtı.”   </st></span></p>
			<p><span xml:lang="tr-TR"><st c="8776">Ceyda saniyede üç yüz mermi atan Terminatör gibi takır takır saydırıyor herkese. </st><st c="8857">Suçlamadığı bir amcasının oğlu kaldı. </st><st c="8895">Şu konuşmaları duyan, zayıflama hapı haberinin onayını kendisi değil de çaycı Ali Abi verdi sanır. </st><st c="8994">Öyle profesyonelce topu taca atıyor ki, bir ara kendimden bile şüphe ediyorum acaba haberin basılma emrini ben mi verdim diye.   </st></span></p>
			<p><span xml:lang="tr-TR"><st c="9121">Ceyderha esip gürlerken gözüm istemsizce şakşakçıya takılıyor, gülmemek için dudağımı ısırıyorum. </st><st c="9219">Feridun Ceyda’nın fırçaları karşısında kafasını, çok haklısınız efendim anlamında öyle gayretle sallıyor ki, sanki az önce kadının “yazıişlerinin ödlekliği!” tanımlamasındaki gizli özne kendisi değilmiş gibi.   </st></span></p>
			<p><span xml:lang="tr-TR"><st c="9428">Ama Ceyda kaçın kurası, yer mi bu kıytırık plaza çakallıklarını! </st><st c="9493">Gözlerini açarak bir anda bizim tulumbaya dönüyor.  </st></span></p>
			<p><span xml:lang="tr-TR"><st c="9544">“Evet Feridun, geldiğimiz noktada, hapla ilgili beslenme ve diyetetik uzmanları ile Tabipler Odası’nın ortak yayınladığı zehir zemberek bir tekzip var. </st><st c="9696">Haberin yayına girmesinde senin de onayın olduğu için bu konudaki çözümünü bilhassa duymak isterim.”  </st></span></p>
			<p><span xml:lang="tr-TR"><st c="9797">Aha! </st><st c="9802">Sıçtı Feridun bez getir, çabuk getir tez getir. </st><st c="9850">Ne cevap verecek acaba? </st><st c="9874">Şu an sülalede merak konusunda bir dünya markası olan Sermin Halamdan daha büyük bir heyecanla bekliyorum cevabını ki, halamın merak kariyerinde yan komşunun kavgasını bardakla dinlerken balkondan düşmüşlüğü var. </st><st c="10087">Feridun, boğazında topaklanan tükürüğü temizleyerek başlıyor cümlesine:  </st></span></p>
			<p><span xml:lang="tr-TR"><st c="10159">“Sayın genel yayın yönetmenim, gazetemizin değerli çalışanları ve kıymetli mesai arkadaşlarım...”  </st></span></p>
			<p><span xml:lang="tr-TR"><st c="10257">Feridun, </st></span><span xml:lang="tr-TR"><st c="10266">Gladyatör</st></span><span xml:lang="tr-TR"><st c="10275"> filmindeki General Maximus gibi öyle haşmetli bir giriş yapıyor ki hepimizin tüyleri diken diken oluyor. </st></span><span xml:lang="tr-TR"><st c="10381">Yurttaşlarım, sevgili Romalılar!</st></span><span xml:lang="tr-TR"><st c="10413"> diye devam edecek herhalde sözlerine.  </st></span></p>
			<p><span xml:lang="tr-TR"><st c="10452">“Hepinizin bildiği üzere, </st></span><span xml:lang="tr-TR"><st c="10478">Yeni Dünya</st></span><span xml:lang="tr-TR"><st c="10488"> gazetesi benim ikinci evim oldu yıllardır. </st><st c="10532">Bu gazetenin başına gelen bir felaket, ailemin başına gelmiş gibi üzer beni.”  </st></span></p>
			<p><span xml:lang="tr-TR"><st c="10610">Feridun hız kesmeden işkembeden atmaya devam ediyor. </st><st c="10663">Mesai bitimine kırk beş dakika kala servise koşan bir insan için fazla iddialı cümleler bunlar.  </st></span></p>
			<p><span xml:lang="tr-TR"><st c="10759">“Bu haberin basılması sıkıntılarını size rica etmiştim birkaç gün önce Ceyda Hanım.”  </st></span></p>
			<p><span xml:lang="tr-TR"><st c="10844">Rica mı? </st><st c="10853">Arzdır o, rica olsa duramazsın diyesim geliyor. </st><st c="10901">Filipinli çocuk bakıcısından hallice Türkçesiyle ısrarla konuşmaya devam ediyor Feridun.  </st></span></p>
			<p><span xml:lang="tr-TR"><st c="10990">“Haberin yayımlanmasında benim de onayım var, doğrudur efendim ama bunu yalnızca gazetemin ekonomik çıkarları için yaptım. </st><st c="11113">Reklam bölümünün baskı ve endişelerine dayanamayarak maalesef yayına boyun eğdim.”  </st></span></p>
			<p><span xml:lang="tr-TR"><st c="11196">Başın öne eğilmesin, aldırma Feridun aldırma, diyerek boynuna sarılmak istiyorum şu an. </st><st c="11284">Bu ne mazlumane bir savunma, ne fedakârca bir açıklama ya Rabbi. </st><st c="11349">Ceyda’nın bile gözleri nemleniyor Feridun’un Küçük Emrah performansı karşısında. </st><st c="11430">Bir insan bütün oklar kendisine dönükken, nasıl teflon tava gibi işin içinden sıyrılıp başkasını hedef gösterir aklım almıyor. </st><st c="11557">Adam gerçekten ayak oyunlarının nirvanası.   </st></span></p>
			<p><span xml:lang="tr-TR"><st c="11600">O halde ümüğü sıkılacak yeni kurbanlarımız var artık. </st><st c="11654">Öncelikle de Feridun’un seri katil soğukkanlılığıyla başını yaktığı reklam bölümü. </st><st c="11737">Kaz gelecek yerden esirgenmeyen tavuklar gibi çaresizce birbirlerine bakıyor reklam ekibi. </st><st c="11828">Kesin bu talihsizlere levyeyle girişecek Ceyda diye düşünürken beklenmedik bir şey oluyor, toplantının başından beri gözlerini yerden kaldırmayan sevimsiz Optik söz almak için elini kaldırıyor.   </st></span></p>
			<p><span xml:lang="tr-TR"><st c="12022">Ceyda bir kaşı havada, başıyla söz veriyor bizimkine. </st><st c="12076">Demek reklam bölümündeymiş. </st><st c="12104">Hepimiz şaşkınlıkla ne diyecek diye ona dönüyoruz. </st><st c="12155">Stresten kolum uyuşuyor.  </st></span></p>
			<p><span xml:lang="tr-TR"><st c="12180">“Kilometrik Hapı yüzünden baskı altında olan asıl bizdik efendim. </st><st c="12246">Hapın sahipleri gazeteye ciddi miktarda reklam verdikleri için açıkça tehdit ettiler hepimizi, icra kurulunun da kararıyla mecbur kaldık yayımlamaya. </st><st c="12396">Ayrıca bu ürünün etik olmadığından gazetedeki herkesin haberi vardı sanıyorum.”  </st></span></p>
			<p><span xml:lang="tr-TR"><st c="12476">Vay be Optik, toplantıya gelmeden yürek mi yedin, bu ne cesur açıklama böyle? </st><st c="12554">Kısacası hepimize, </st></span><span xml:lang="tr-TR"><st c="12573">“Masum değiliz hiçbirimiz” </st></span><span xml:lang="tr-TR"><st c="12600">diyor aslında. </st><st c="12615">Demek zargana vücudunun altında çatal gibi bir yüreği varmış hafif sıklet efenin. </st><st c="12697">Sözlerini bitirdikten sonra iş arkadaşlarının minnettar bakışları arasında mahcupça başını eğerek, Ceyderha’dan gelecek fermanı bekliyor.   </st></span></p>
			<p><span xml:lang="tr-TR"><st c="12835">İlk defa takdir ettim şu çocuğu vallahi, ıvır kıvır yapmadan çatır çatır söyledi işin doğrusunu. </st><st c="12932">Çiğ Feridun gibi kimseye bok atmadı kıçını kurtarmak için. </st><st c="12991">Yalnız Ceyda da büyük kolpacı. </st><st c="13022">İlaç firmasının sahibi Bülent Bey’den telefon geldiğinde, bitmeyen iş görüşmem için odasındaydım. </st><st c="13120">Adamla konuşurken nasıl paçalarının tutuştuğunu bizzat gördüm. </st><st c="13183">Haberle ilgili en ufak bir uyarıda bile bulunmadı ekibine; derhal basın, çünkü ben öyle istiyorum, dedi büyük müdür pozlarında. </st><st c="13311">Şimdi gelmiş, çözün bu sorunu diye rüzgâr yapıyor millete zilli.   </st></span></p>
			<p><span xml:lang="tr-TR"><st c="13376">Ceyderha, şövalye ruhlu Optik’in çıkışını benim kadar erdemli bulmuyor. </st><st c="13448">Eleştiri aldığında serum yiyen insanlar gibi boğazının damarlarını şişirerek başlıyor söze.:   </st></span></p>
			<p><span xml:lang="tr-TR"><st c="13541">“Sabahın köründe buraya sizin analizlerinizi dinlemeye gelmedim! </st><st c="13606">Gevezelik değil çözüm istiyorum. </st><st c="13639">Zaten bin tane işim var.”  </st></span></p>
			<p><span xml:lang="tr-TR"><st c="13665">Bu lafın üstüne, kornişon kadar beynine rağmen susması gerektiğini idrak ediyor Optik. </st><st c="13752">Ama Ceyda aldı sazı eline bir kere.   </st></span></p>
			<p><span xml:lang="tr-TR"><st c="13788">“Lafa gelince hiçbiriniz mangalda kül bırakmıyorsunuz ama birinizden sorunu ortadan kaldıran tek cümle duymadım daha. </st><st c="13906">Anlaşıldı, iş yine bana düştü demek” diyor kibirle.  </st></span></p>
			<p><span xml:lang="tr-TR"><st c="13958">He bacım he, sana düştü. </st><st c="13983">Hırsını alamadıysan tank gibi ez hepimizi, deyip önüne yatasım geliyor bir an. </st><st c="14062">Şiştim yahu, alt tarafı bir tekzip yazısı yayımlanacak, asayiş şubesi gibi sorguya çekiyor herkesi bir saattir. </st><st c="14174">Bitsin artık bu ıstırap, zeytinli açma kesmedi, acıktım zaten.   </st></span></p>
			<p><span xml:lang="tr-TR"><st c="14237">Ben yarım ekmeğin arasında eritilmiş çift kaşarlı tost hayalleri kurarken Ceyda yüksek sesle, “Sen!” diyor. </st><st c="14345">Sözlüye kaldırılmamak için öndekinin arkasına pısan öğrenci psikolojisiyle Bremen Mızıkacılarının arkasına sığınıyorum hemen. </st><st c="14471">Uzun tırnakları Optik’i işaret ediyor.  </st></span></p>
			<p><span xml:lang="tr-TR"><st c="14510">“Neydi senin adın?”  </st></span></p>
			<p><span xml:lang="tr-TR"><st c="14530">“Fırat efendim.”  </st></span></p>
			<p><span xml:lang="tr-TR"><st c="14547">“Evet Fırat, madem bu haberden hepimiz </st></span><span xml:lang="tr-TR"><st c="14586">etik olarak</st></span><span xml:lang="tr-TR"><st c="14597"> sorumluyuz, o zaman bizi mahrum bırakmadığın değerli analizlerinden yararlanarak bu işi çöz!” diyor, gözlerini belerterek.  </st></span></p>
			<p><span xml:lang="tr-TR"><st c="14721">Zavallı Fıratçık, al sana bir kaya nereye dayarsan daya şimdi. </st><st c="14784">Ceyderha’ya bazuka gibi laflar saplayıp yırtabileceğini mi sandın, o seni istavrit gibi ekmeksiz yer çocuğum.   </st></span></p>
			<p><span xml:lang="tr-TR"><st c="14894">Fırat, korkudan hızla nefes alıp verdiği için gözlükleri buğulanıyor. </st><st c="14964">İlk şoku atlattıktan sonra can havliyle söz alıyor:  </st></span></p>
			<p><span xml:lang="tr-TR"><st c="15016">“Ceyda Hanım, bu işi seve seve üstlenirim. </st><st c="15059">Yalnız sizden bir ricam olacak.”  </st></span></p>
			<p><span xml:lang="tr-TR"><st c="15092">Devam et anlamında kafasını sallıyor Ceyderha.   </st></span></p>
			<p><span xml:lang="tr-TR"><st c="15139">“Elif arkadaşımı da benimle birlikte görevlendirirseniz, daha çabuk yol alacağımıza inanıyorum efendim.”  </st></span></p>
			<p><span xml:lang="tr-TR"><st c="15244">Bir anda herkes bana dönüyor. </st><st c="15274">Elif mi dedi o? </st><st c="15290">Yok canım, ben değilimdir. </st><st c="15317">Reklam bölümünde bir adaşım filan vardır, onu kastetmiştir embesil.  </st></span></p>
			<p><span xml:lang="tr-TR"><st c="15385">Fırat’ın çağrısıyla optik yanılgı yaşayan Ceyda maalesef bana dönüyor.  </st></span></p>
			<p><span xml:lang="tr-TR"><st c="15456">“Elif sendin, değil mi?”   </st></span></p>
			<p><span xml:lang="tr-TR"><st c="15481">İşe başladığım günden beri bana Ezgi, Esma, Ebru, hatta Emre diyen kadın bir anda adımın Elif olduğunu hatırladı, iyi mi! </st><st c="15603">Var gücümle Kung Fu Funda’nın arkasına saklanıyorum ama nafile.  </st></span></p>
			<p><span xml:lang="tr-TR"><st c="15667">“Kaldırsana kızım kafanı!”  </st></span></p>
			<p><span xml:lang="tr-TR"><st c="15694">Funda’nın kulunçları bile ay parçası yüzümü saklamaya yetmiyor. </st><st c="15758">Kabak gibi ortadayım. </st><st c="15780">Mecburen kafamı yerden kaldırıp cevap veriyorum:  </st></span></p>
			<p><span xml:lang="tr-TR"><st c="15829">“Evet efendim.”  </st></span></p>
			<p><span xml:lang="tr-TR"><st c="15845">“Ha, şu kahvemi döken sakar bu!”  </st></span></p>
			<p><span xml:lang="tr-TR"><st c="15878">Kadın unutamayacak o travmayı. </st><st c="15909">Sanki yanlışlıkla kahve dökmedik de yüzüne kezzap attık. </st><st c="15966">Her hatırlayışında laf sokuyor mendebur.   </st></span></p>
			<p><span xml:lang="tr-TR"><st c="16007">“Evet, siz ikiniz, şu andan itibaren kafa kafaya verip yarına kadar bir çözümle geleceksiniz bana. </st><st c="16106">Ama öyle bir şey bulacaksınız ki, hem reklam verenin hem Tabipler Odası’nın hem de icra kurulu başkanımız Hikmet Bey’in gazı alınacak o fikirle.”   </st></span></p>
			<p><span xml:lang="tr-TR"><st c="16252">Kafasına rögar kapağı düşesice Fırat, kucağıma bombayı bıraktı, utanmadan pis pis gülüyor karşımda. </st><st c="16352">Ben nerelere öleyim ya! </st><st c="16376">Hem beni hiç ilgilendirmeyen bir konuda kafa patlatacağım hem de bunu bir beyinsizle yapacağım öyle mi?   </st></span></p>
			<p><span xml:lang="tr-TR"><st c="16480">Az önce seni takdir eden ağzım dilim lal olsun Fırat. </st></span><span xml:lang="tr-TR"><st c="16534">“Birlikte daha çabuk yol alırız efendim” </st></span><span xml:lang="tr-TR"><st c="16575">diyor bir de. </st><st c="16589">Ben seninle kırmızı ışıkta bile yan yana gelmek istemiyorum, ne yol alması dangalak. </st><st c="16674">Ay tansiyon hastası oldum ben üç günde bu gazetede.  </st></span></p>
			<p><span xml:lang="tr-TR"><st c="16726">Ceyda bir şeyler daha söylüyor ama sinirden kulağım uğuldadığı için duyamıyorum. </st><st c="16807">Kadının kriterleri de Kopenhag’da yok maşallah. </st><st c="16855">Öyle bir fikir bulacakmışız ki herkes mutlu olacakmış. </st><st c="16910">Nasıl olacak o iş? </st></span><span xml:lang="tr-TR"><st c="16929">Binbir Gece Masalları</st></span><span xml:lang="tr-TR"><st c="16950">’nda mıyız ki herkes mutlu olsun?   </st></span></p>
			<p><span xml:lang="tr-TR"><st c="16985">Ben kendi kendime söylenirken arkadan bir kikirdeme sesi geliyor. </st><st c="17051">Yanlış duymuyorsam Bremen Mızıkacılarından Kenafir Meral, bugün yayımlanan burç yazıma gülüyor, birkaç saniye sonra da omzumu dürtüyor.  </st></span></p>
			<p><span xml:lang="tr-TR"><st c="17187">“Elif, kızım, İkizler’i süper yazmışsın ya, aynı ben.”   </st></span></p>
			<p><span xml:lang="tr-TR"><st c="17242">Al işte, dünyayı sel basmış ördeğe vız gelmiş. </st><st c="17289">Benim kıçımda ayı bağırıyor, kız benim yazdıklarımı bana okuyor toplantının ortasında.  </st></span></p>
			<p><span xml:lang="tr-TR"><st c="17376">“Bak ne demişsin: </st></span><span xml:lang="tr-TR"><st c="17394">7. </st><st c="17397">eviniz güneşle sert etkileşimde olduğu için solaryumdan uzak durun bu ara.</st></span><span xml:lang="tr-TR"><st c="17471"> İnanamıyorum ya, daha bugün Tahiti Solaryum’dan randevu almıştım.”  </st></span></p>
			<p><span xml:lang="tr-TR"><st c="17539">Asıl ben sana inanamıyorum geri zek</st></span><span xml:lang="tr-TR"><st c="17574">â</st></span><span xml:lang="tr-TR"><st c="17576">lı, suratın köseleye dönmüş, hâlâ solaryum peşindesin,</st></span><span xml:lang="tr-TR"><st c="17630"> diyemiyorum tabii. </st><st c="17650">Sabırla kafamı sallayıp yalandan gülümsüyorum. </st><st c="17697">Ama bu ona yetmiyor. </st><st c="17718">Mesai saatinde şehir fırsatlarından indirim kovalayan Suna’ya burcunu sorup, stratejik derinliği olan burç analizlerimi onunla da paylaşıyor.   </st></span></p>
			<p><span xml:lang="tr-TR"><st c="17860">İkiyken dört oldular şimdi. </st><st c="17888">Toplantı henüz bitmedi ama Bremen Mızıkacıları kafa kafaya vermiş, Meral’in telefonundan burçlarını okuyup astrolojik ayin yapıyor. </st><st c="18020">Gazetede hobi olarak çalıştıkları için Ceyda’dan korkusu yok hiçbirinin tabii. </st><st c="18099">Hayır, anlamadığım, ben bunlardan intikam almak için yazdım o yazıları ama nedense okurken mutluluktan baygın düşüyor hepsi. </st><st c="18224">Ya bunların kafasında birkaç tahta eksik ya da ben kendimi yeterince iyi ifade edememişim.   </st></span></p>
			<p><span xml:lang="tr-TR"><st c="18315">En sonunda, Blogger Anne Tuğçe anırarak gülüyor yazdığım bir cümleye. </st><st c="18385">Artık daha fazla dayanamayıp öfkeyle arkamı dönüyorum.  </st></span></p>
			<p><span xml:lang="tr-TR"><st c="18440">“Kızlar, biraz sakin olun lütfen ya...”  </st></span></p>
			<p><span xml:lang="tr-TR"><st c="18480">Daha lafımı tamamlamadan Ceyda Niagara Şelalesi gibi gürlüyor:  </st></span></p>
			<p><span xml:lang="tr-TR"><st c="18543">“Ne oluyor orada!? </st><st c="18562">Toplantı bitmedi daha, bu ne saygısızlık! </st><st c="18604">Elif, sen de dön önüne. </st><st c="18628">Tepemin tasını attırmayın benim vasıfsızlar!”  </st></span></p>
			<p><span xml:lang="tr-TR"><st c="18674">Şu işyerinde her şeyi düzgün yapmaya çalışıp, nasıl oluyor da fırçayı hep ben yiyorum? </st><st c="18761">Neyi yanlış yapıyorum da geldiğim andan beri burnum boktan çıkmıyor? </st><st c="18830">Sahra Çölü’ndeki tek ağaca çarpıp ölen adamcağızdan daha kara bir bahtım var. </st><st c="18908">Kurşun mu döktürsem Şennur Abla’ya, ne yapsam?   </st></span></p>
			<p><span xml:lang="tr-TR"><st c="18955">İşten başka her şeyle alakası olan arkadaşlarımın arasında kendimi </st></span><span xml:lang="tr-TR"><st c="19022">Hababam Sınıfı</st></span><span xml:lang="tr-TR"><st c="19036">’ndaki Ahmet gibi hissediyorum. </st><st c="19069">Hani gece yatakhanede diğer öğrencilerin, üstüne atlayarak yatağını kırıp suçu ona attıkları al yanaklı, çalışkan, durumsuz Ahmet.   </st></span></p>
			<p><span xml:lang="tr-TR"><st c="19200">Az önce bağıra çağıra burç tartışan onlar değilmiş gibi Ceyda’nın uyarısını üstüne alınmayan gamsız iş arkadaşlarım, bomboş gözlerle etrafa bakıyor. </st><st c="19349">Tabii fırçaları ben yerim kızlar, siz tükenmeyin beni bitirin lütfen.   </st></span></p>
			<p><span xml:lang="tr-TR"><st c="19419">Yüz elli kişilik ofiste masamı paylaşmak zorunda kaldığım bu dört aymazla ilgili tek bir dileğim var: Onları verip yerlerine mandalla leğen almak istiyorum. </st><st c="19576">En azından bunlardan daha çok işe yarayacaklarından eminim.   </st></span></p>
		</div>
	<div id="charCountTotal" value="19636"></div></body>
</html>
