<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-3" xml:lang="en-GB"><st c="0">Gökten Er Ryan yağsa kafama Meg Ryan düşer  </st></p>
			<p><span xml:lang="tr-TR"><st c="43">İlk şoku atlattım. </st><st c="62">Sadece, bilmediğim bir konuda her gün bir tam sayfa ne yazacağım onu düşünüyorum. </st><st c="144">Yazıp yazıp silmekten helak oldum bugün. </st><st c="185">Kahve falı değil ki bu, tabağa bakıp yüreğin çok kabarmış Yay burcu yazasın! </st><st c="262">Yani mülakatta en azından, “Burcunuz ne?” diye sorsalardı, astroloji yazacaksın dediklerinde gözüne far tutulmuş tavşan gibi kalmazdım.   </st></span></p>
			<p><span xml:lang="tr-TR"><st c="398">Asıl eşeğin büyüğü ahırda tabii, anneme günlük burç yazacağımı nasıl söyleyeceğim. </st><st c="481">Apartman kapısının önünde kös kös durmuş bunları düşünürken, beyaz keten ceketiyle Edinburgh düküne benzeyen Serdar Abi geliyor. </st><st c="610">Mahcup bir gülümsemeyle iyi akşamlar diyorum. </st><st c="656">Aşırı havalı olduğu için kapıyı açarken sadece başıyla selam veriyor.   </st></span></p>
			<p><span xml:lang="tr-TR"><st c="726">Merdivenleri çıkarken fark ediyorum, cep telefonumla birlikte anahtarımı da evde unutmuşum. </st><st c="818">Keşke kendimi de unutsaydım da bu işi başıma sarmasaydım. </st><st c="876">Anneme nasıl açıklayacağım yeni işimi bakalım. </st><st c="923">Katiyen mutlu olmayıp, mızrak gibi laflarını sokacak yine. </st><st c="982">Biraz daha kapının önünde bekleyip zaman mı kazansam acaba? </st></span><span xml:lang="tr-TR"><st c="1042">Neyse Elif, bas şu zile bitsin artık bu dram, bu fotoroman!  </st></span></p>
			<p><span xml:lang="tr-TR"><st c="1102">“Neredesin sen? </st><st c="1118">Öldüm meraktan. </st><st c="1134">Kaç saat oldu evden çıkalı? </st><st c="1162">Biraz daha gelmeseydin polisi arayacaktım. </st><st c="1205">Telefonunu da evde unutmuşsun. </st><st c="1236">Aynı rahmetli baban gibi sorumsuzsun, bir yere gittin mi arkanı unutuyorsun hemen!”  </st></span></p>
			<p><span xml:lang="tr-TR"><st c="1320">Değişmez kural: Ne kadar güzel meziyetim varsa annemin, ne kadar yaka silktiren huyum varsa babamın mirasıdır.  </st></span></p>
			<p><span xml:lang="tr-TR"><st c="1431">“Anne, bir saniye nefes al ya. </st><st c="1462">Telefonu unutmamdan nasıl gen haritamı çıkarıyorsun?”  </st></span></p>
			<p><span xml:lang="tr-TR"><st c="1516">“Bir de böyle ukala cevaplar verip sinirimi oynatma benim. </st><st c="1575">Neredeydin bunca saat?”  </st></span></p>
			<p><span xml:lang="tr-TR"><st c="1599">“İşteydim. </st><st c="1610">Masamda bilgisayarımın başında çalışıyordum anneciğim.”  </st></span></p>
			<p><span xml:lang="tr-TR"><st c="1666">Cevap beklemediği yerden gelince annem bir an fırçalama hızını kesiyor.  </st></span></p>
			<p><span xml:lang="tr-TR"><st c="1738">“Nasıl? </st><st c="1746">Sen bugün mülakata gitmedin mi? </st><st c="1778">Hemen başlattılar mı işe?”  </st></span></p>
			<p><span xml:lang="tr-TR"><st c="1805">“Aynen öyle. </st><st c="1818">Karşında, </st></span><span xml:lang="tr-TR"><st c="1828">Yeni Dünya</st></span><span xml:lang="tr-TR"><st c="1838"> gazetesi yazarlarından Elif Akay duruyor.”  </st></span></p>
			<p><span xml:lang="tr-TR"><st c="1882">“Aaa ne diyorsun! </st><st c="1900">Hadi hayırlı olsun, gözümüz aydın.”  </st></span></p>
			<p><span xml:lang="tr-TR"><st c="1936">Bir iki saniye süren sevincinin ardından kabir meleği gibi sorgulamaya başlıyor:  </st></span></p>
			<p><span xml:lang="tr-TR"><st c="2017">“Ne kadar maaş veriyorlar? </st><st c="2044">Yol, yemek var mı? </st><st c="2063">Sigortanı brüt maaş üzerinden mi yatıracaklar? </st><st c="2110">Asgari ücretten göstermesinler sakın!”  </st></span></p>
			<p><span xml:lang="tr-TR"><st c="2149">“Anne, sen bu izdivaç programlarını fazla izliyorsun ha, SSK, Bağkur, tapu konuşuyorlar ya sürekli, aklın bulanıyor. </st><st c="2266">İzleme o kadar.”  </st></span></p>
			<p><span xml:lang="tr-TR"><st c="2283">“Saçma sapan konuşma, iyiliğin için söylüyorum ben. </st><st c="2335">Allah bilir ne kadar maaş alacağını bile sormamışsındır.”  </st></span></p>
			<p><span xml:lang="tr-TR"><st c="2393">Şuncacık evrende annemi mutlu edemeyeceğimi bir kez daha anlıyorum. </st></span><span xml:lang="tr-TR"><st c="2461">Kısmetse paralel evrende</st></span><span xml:lang="tr-TR"><st c="2485">, diye içimden geçirirken bir an kadının haklı olduğunun farkına varıyorum. </st><st c="2561">İş görüşmesinde ne maaşımı ne de çalışma saatlerini sormuştum. </st><st c="2624">Ceyda’yla Feridun her şeyi oldubittiye getirip hipnotize etmişlerdi beni. </st><st c="2698">“Biz sana lütfedip bir tabure veriyoruz, sen kim köpeksin ki işini sorguluyorsun” demişlerdi resmen. </st><st c="2799">Tabii bu mallığımı anneme anlatacak değilim.  </st></span></p>
			<p><span xml:lang="tr-TR"><st c="2844">“Detayları yarın konuşacağız ama o kadar insan arasından seçilip, işe alınmam büyük başarı bence.”  </st></span></p>
			<p><span xml:lang="tr-TR"><st c="2943">Ay havam batsın. </st><st c="2960">Hangi insanlardan bahsediyorsam artık. </st><st c="2999">Sanki üç yüz kişi ne olur günlük burç yazalım diye gazetenin orta yerinde çamur güreşi yapıyordu da aralarından beni seçtiler.  </st></span></p>
			<p><span xml:lang="tr-TR"><st c="3126">“Ne yalan söyleyeyim, son üç görüşmende geri dönmediler diye bundan da hiç umudum yoktu Elif. </st><st c="3220">Döpiyes de giymemiştin zaten. </st><st c="3250">Birkaç densiz laf edip batırır yine bu dedim.”  </st></span></p>
			<p><span xml:lang="tr-TR"><st c="3297">“Sağ ol anne. </st><st c="3311">Allah razı olsun, her zamanki gibi çok yüreklendirdin beni.”  </st></span></p>
			<p><span xml:lang="tr-TR"><st c="3372">“Peki ne iş yapacaksın tam olarak?”  </st></span></p>
			<p><span xml:lang="tr-TR"><st c="3408">“Ne demek ne iş yapacağım! </st><st c="3435">Gazetecilik işte! </st><st c="3453">Yazı yazacağım.”  </st></span></p>
			<p><span xml:lang="tr-TR"><st c="3470">“Anladım da hangi konuda?”  </st></span></p>
			<p><span xml:lang="tr-TR"><st c="3497">Hah işte zurnanın zırt dediği yer.  </st></span></p>
			<p><span xml:lang="tr-TR"><st c="3532">“Astroloji bilimi üzerine yazılar yazacağım.”  </st></span></p>
			<p><span xml:lang="tr-TR"><st c="3578">“Anlamadım, ne dedin?”  </st></span></p>
			<p><span xml:lang="tr-TR"><st c="3601">“Astroloji. </st><st c="3613">Yıldızlar, gezegenlerin açıları filan, aşırı teknik bir konu yani, karışık, sen anlamazsın.”  </st></span></p>
			<p><span xml:lang="tr-TR"><st c="3706">“Kızım, yoksa sen aslan kaplan diye burç mu yazacaksın, doğru söyle bak.”  </st></span></p>
			<p><span xml:lang="tr-TR"><st c="3780">Evet anne, hayatı boyunca burcunu okumamış, gazetenin astroloji sayfasını yere serip üstünde salçalı ekmek yemiş kızına burç yazdıracaklar, diyemediğimden kıvırmaya başlıyorum.   </st></span></p>
			<p><span xml:lang="tr-TR"><st c="3957">“Tabii burç da olacak ama daha genel bir şeyden bahsediyorum ben, matematik, astrofizik, gökbilimi de kapsayan bir şey astroloji, müthiş bir derya.”  </st></span></p>
			<p><span xml:lang="tr-TR"><st c="4106">“Neee? </st><st c="4113">Basbayağı burç yazacakmışsın işte. </st><st c="4148">Bir de bokuna cila veriyor gökbilim diye!”  </st></span></p>
			<p><span xml:lang="tr-TR"><st c="4191">“Ne alakası var anne ya! </st><st c="4216">Astroloji çok çetrefilli bir bilim. </st><st c="4252">Ayrıca aylardır iş arıyorum biliyorsun, çalışacak bir yer buldu diye sevineceğine...”  </st></span></p>
			<p><span xml:lang="tr-TR"><st c="4338">“Sus. </st><st c="4344">Laf kalabalığı yapma bana. </st><st c="4371">Okul ikincisinin falcı gibi köşe yazdığı nerede görülmüş!”  </st></span></p>
			<p><span xml:lang="tr-TR"><st c="4430">“Ne yapayım, kendimi mi keseyim? </st><st c="4463">O pozisyon açıkmış demek ki. </st><st c="4492">Hem ne biliyorsun terfi etmeyeceğimi? </st><st c="4530">Beni burada deneyip başka alana kaydırırlar belki!”  </st></span></p>
			<p><span xml:lang="tr-TR"><st c="4582">“Ha kaydırırlar, yıldız gibi kaydırırlar kızım. </st><st c="4630">Gökyüzünü çözdünüz, buyurun sizi astronot yapalım derler. </st><st c="4688">Böyle devam et sen, ayakların yere basmadan Ay’da yürü. </st><st c="4744">Aklın bu kadar havadayken anca gökbilim yazardın zaten.”  </st></span></p>
			<p><span xml:lang="tr-TR"><st c="4801">Bu kadar yorucu bir günün üstüne annemin dırdırı iyice ağır geliyor. </st><st c="4870">Kadın hiçbir şeyden memnun olmuyor, DNA’sında yok. </st><st c="4921">Bardağın dolu tarafını görenlere tepki olarak dünyaya gelmiş resmen. </st><st c="4990">Tamam ben de bayılmadım işe ama belki kendimi kanıtlar, eklerden ana gazeteye zıplarım buradan! </st><st c="5086">Olamaz mı yani? </st></span><span xml:lang="tr-TR"><st c="5102">Olamaz Elif, konu sensen bütün yollar imkânsıza çıkar. </st></span><span xml:lang="tr-TR">   </span></p>
			<p><span xml:lang="tr-TR"><st c="5157">Bu gece dönüşümlü olarak annemin “seni doğuracağıma taş doğursaydım bakışı” ile “anne olunca anlarsın” iç çekişi var programımızda. </st><st c="5289">Hayırlısı deyip her bunaldığımda yaptığım gibi, bütün dertlerimi unutmak üzere, eski bir Türk filminin başına oturuyorum.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt5.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="5411">Sabah ağzımdan akan salyada boğularak uyanıyorum. </st><st c="5461">Asla prenses gibi uyuyamıyorum arkadaş, bu kızlar nasıl ellerini kulağının altına yerleştirip çiçek gibi uyuyor? </st><st c="5574">Ben, ayağım kafamda, salyalar yastığımda uyanıyorum her sabah. </st><st c="5637">Ağız ağız değil hayrat mübarek.   </st></span></p>
			<p><span xml:lang="tr-TR"><st c="5669">Annemin gazabına uğramadan evden fırlamam gerekiyor, sabah sabah onun Merkür’ü bile geren enerjisini çekemem. </st><st c="5779">Bu arada şaka maka bayağı mesleki şakalar yapmaya başladım yahu, olacak galiba bu iş.  </st></span></p>
			<p><span xml:lang="tr-TR"><st c="5865">Metrobüste mucizevi bir şekilde oturacak yer buluyorum ama yanımdaki adam biraz daha bacaklarını ayırırsa dizkapakları kaba etime saplanacak. </st><st c="6007">Toplu taşımada kadınlara huzur vererek oturmayı hâlâ öğrenememiş mağara adamlarıyla ettiğim yolculuğun sonunda ilk iş günüme başlamak üzere plaza kapısına varıyorum.   </st></span></p>
			<p><span xml:lang="tr-TR"><st c="6173">Girişteki zincir kahveciye gözüm takılıyor. </st><st c="6217">Bir kahve alıp mı girsem içeri? </st><st c="6249">Madem artık göğü delen bir plazada çalışıyorum, neden ben de cümlelerimin içine İngilizce kelimeler sıkıştırıp, soya sütlü kahvemle işe yürümeyeyim? </st><st c="6398">Kahvecinin kapısını açıp havalı havalı içeri giriyorum.   </st></span></p>
			<p><span xml:lang="tr-TR"><st c="6454">Fakat ne yazık ki içerideki manzara hayallerimle örtüşmüyor. </st><st c="6515">Kahve sırası, emekli maaş kuyruğu gibi; bütün asil beyaz yakalılar burada, sanırsın bedava dağıtıyorlar.  </st></span></p>
			<p><span xml:lang="tr-TR"><st c="6620">“Ahh ayağım! </st><st c="6633">Yavaş olsana be.”  </st></span></p>
			<p><span xml:lang="tr-TR"><st c="6651">Sesin arkamdan geldiğini kafamı kaldırınca anlıyorum. </st><st c="6705">Bir elinde </st></span><span xml:lang="tr-TR"><st c="6716">laptop</st></span><span xml:lang="tr-TR"><st c="6722"> çantası, bir elinde dosya yığını olan, kalın kemik gözlüklü genç bir çocuk pis pis bana bakıyor.  </st></span></p>
			<p><span xml:lang="tr-TR"><st c="6820">“Ben sıramdayım, sen ayağımın altına girdin” diye çemkiriyorum hemen. </st><st c="6890">İlk günden böylelerine haddini bildirmek gerek, sonra bir gün bir bakmışsın tepene çıkmışlar. </st><st c="6984">“Pimapen gibi gözlükleri takmışsın ama önünü göremiyorsun galiba.”  </st></span></p>
			<p><span xml:lang="tr-TR"><st c="7051">“Valla sen görülmeyecek gibi değilsin ama...” diyerek, şişman olduğumu ima etmeye çalışıyor buzağı. </st><st c="7151">Ben geri bas anlamında hafif itince, </st></span><span xml:lang="tr-TR"><st c="7188">Arka Sokaklar</st></span><span xml:lang="tr-TR"><st c="7201"> dizisindeki tinerciler gibi dayılanıyor.  </st></span></p>
			<p><span xml:lang="tr-TR"><st c="7243">Yolda görsen Clark Kent sanırsın, çocuk tam bir pislik çıktı Rıza Baba! </st><st c="7315">Sabah sabah bu çirkefle uğraşamam deyip kenara çekiliyorum ama lafı ağzımın içinde dolandırıp sadece kendimin duyacağı şekilde, “Mal değneği” demeyi ihmal etmiyorum. </st><st c="7481">Bir gün herkes pasif agresif olacak.  </st></span></p>
			<p><span xml:lang="tr-TR"><st c="7518">Sonuç? </st><st c="7525">O geri zekâlı yüzünden kahve de alamadım. </st><st c="7567">Şöyle elimde kahvemle gerçek bir beyaz yakalı gibi yaylanarak yürüyecektim masama, hemen havaya girecek, dışarıdan gelen dozer sesleriyle inleyen İkitelli’de değil de, Manhattan’da çalıştığımı hayal edecektim halbuki.   </st></span></p>
			<p><span xml:lang="tr-TR"><st c="7785">Telefonum çalıyor. </st><st c="7804">Belki lazım olur diye çantama neredeyse yedek lastik bile koyduğum için, telefonu bir türlü bulamıyorum. </st><st c="7909">Nihayet altıncı çalışta yakalıyorum benden daha akıllı telefonumu. </st><st c="7976">Arayan, annemin ablası, her şeye bir kulp bulan Aysel Teyzem. </st><st c="8038">Demek dünyanın en hızlı iletişim ağının düğmesine basıldı. </st><st c="8097">Çünkü bizim ailede bir haber şöyle duyulur; annem, teyzeme, teyzem Servet Enişteme, eniştem bütün mahalleye derken olay bir haftada yedi kıtaya yayılır.  </st></span></p>
			<p><span xml:lang="tr-TR"><st c="8250">“Elifciğim, hayırlı olsun, işe girmişsin, çok sevindik yavrum.”  </st></span></p>
			<p><span xml:lang="tr-TR"><st c="8314">“Çok teşekkürler teyzeciğim.”  </st></span></p>
			<p><span xml:lang="tr-TR"><st c="8344">Annem ne hakkında yazacağımı söyleyememiş olacak ki, o konuda bir basın açıklaması gelmiyor.   </st></span></p>
			<p><span xml:lang="tr-TR"><st c="8437">“Ay kızım, şimdi büyük gökdelenlerde gazeteci oldun diye sakın o kahve dükkânlarında takılan burnu havada tiplerden olma” diyerek en önemli uyarısını yapıyor.  </st></span></p>
			<p><span xml:lang="tr-TR"><st c="8596">Teyzemin işe giren bir insana söylenecek en son cümleyi kurmasına şaşırmıyorum elbette ama ben elimde kahveyle plazada gezme hayalimi gerçekleştirene kadar olay klişe olmuş bile.  </st></span></p>
			<p><span xml:lang="tr-TR"><st c="8775">“Hoppala. </st><st c="8785">Nereden çıktı şimdi bu?”  </st></span></p>
			<p><span xml:lang="tr-TR"><st c="8810">“Ay ne bileyim Elif. </st><st c="8831">Akşam vakti bile gözlerinde güneş gözlüğü, ellerinde kahveler, dünyayı ben yarattım havalarında çıkıyorlar ya sokağa, sinir oluyorum.”  </st></span></p>
			<p><span xml:lang="tr-TR"><st c="8966">“Kahveciden ezogelin çorbasıyla mı çıksınlar dışarı teyze?”  </st></span></p>
			<p><span xml:lang="tr-TR"><st c="9026">“Aman neyse ne. </st><st c="9042">Öyle olma işte sen. </st><st c="9062">Bak Esra da yanımda, çok tebrik ederim kuzinciğimi diyor, selam söylüyor.”  </st></span></p>
			<p><span xml:lang="tr-TR"><st c="9137">Aysel Teyzemin konulara bakış açısına hayranımdır. </st><st c="9188">Kimsenin söylemediğini söyler, göremediğini görür. </st><st c="9239">Mesela babam öldüğünde yanıma gelip, “Elifciğim, cenaze yemeği olarak kıymalı pide söyledik ama alt komşu Şennur Hanım’la Servet Enişten vegan biliyorsun. </st><st c="9394">Onlara salata mı söylesek?” diye sormuştu.  </st></span></p>
			<p><span xml:lang="tr-TR"><st c="9437">Telefonu kapatırken, beşinci çocuğuna hamile olan doğurgan kuzinim Esra’ya selam söylüyorum. </st><st c="9530">İşyerinin giriş kapısındaki Robocop, yine siber savaş çıkaracakmışım gibi bana bakıyor. </st><st c="9618">Ama aslanlar gibi personel kartımı basıp selam bile vermeden geçiyorum güvenlikten, hahayt!   </st></span></p>
			<p><span xml:lang="tr-TR"><st c="9710">Metrobüs, trafik ve sinir bozan gözlüklüden sonra nihayet masamdayım. </st><st c="9780">Daha doğrusu, defter kenarına ilişmiş ataş gibi masanın ucundayım. </st><st c="9847">İş arkadaşlarım adımı bile sormazken, onlara en köy ekmeği gülümsememle bakıyorum ama tebessüm bile etmiyor zalımlar.   </st></span></p>
			<p><span xml:lang="tr-TR"><st c="9965">Olsun, senin bir hedefin var Elif, işini en iyi şekilde yapıp şakşakçı Feridun’la Ceyda’nın gözüne girmeye bak. </st><st c="10077">Sonra bırak onlar seni mancınıkla kültür sanat köşesine fırlatsın.</st></span><span xml:lang="tr-TR">   </span></p>
			<p><span xml:lang="tr-TR"><st c="10143">Motivasyonumu bozmayayım diyorum ama mesai arkadaşlarım Meral, Suna, Tuğçe ve Funda gıybetin dibine vurdukları için bir türlü yazacağım şeye konsantre olamıyorum. </st><st c="10307">Kızlar gelip benimle tanıştıklarından değil, birbirlerine seslenirken duydum isimlerini. </st><st c="10396">Herkesin selam vermemek için gözünü kaçırdığı küçük beslemeyim gazetede.  </st></span></p>
			<p><span xml:lang="tr-TR"><st c="10469">Kızlardan, sürekli çocuğunu anlatan ve kronik kabız oğlu nedeniyle adını “Kayra’nın Kakası” koyduğu blogundan zengin olacağını sanan Tuğçe başlıyor söze:   </st></span></p>
			<p><span xml:lang="tr-TR"><st c="10623">“Benden duymuş olmayın ama bu Feridun’la Özlem bayağı takılıyorlarmış dışarıda.”  </st></span></p>
			<p><span xml:lang="tr-TR"><st c="10704">İç organlarının bile leopar desenli olduğuna emin olduğum rüküş Suna, gözlerini açarak sağ kulvardan giriyor sohbete:  </st></span></p>
			<p><span xml:lang="tr-TR"><st c="10822">“Yok artık daha neler! </st><st c="10845">Evli değil mi bu adam ya?”  </st></span></p>
			<p><span xml:lang="tr-TR"><st c="10872">“Evli tabii kızım. </st><st c="10891">Bizim servisten bir kız, Çengelköy Balıkçısı’nda görmüş ikisini, gayet fingirdeşiyorlarmış” diye Tuğçe’yi teyit ediyor, kenafir gözlü Meral.  </st></span></p>
			<p><span xml:lang="tr-TR"><st c="11032">“Hadi be! </st><st c="11042">Zaten güzellik diye diye geziyor kızın etrafında” diyerek, arkadaşlarına inanır gibi oluyor Leopar Suna.  </st></span></p>
			<p><span xml:lang="tr-TR"><st c="11147">“Ay Özlem de güzel olsa. </st><st c="11172">Şehirlerarası otobüs gibi kafası var karının” diyerek, konuya çift yumruk dalıyor Funda.   </st></span></p>
			<p><span xml:lang="tr-TR"><st c="11261">Gülmemek için dudağımı ısırıyorum. </st><st c="11296">O da bana gülümser gibi oluyor. </st><st c="11328">Funda, bu gazetede benden daha kilolu olan tek kız ama eti sıkı. </st><st c="11393">Çocukluğundan beri karate yapıyormuş galiba, masanın ona ayrılan kısmı karate müsabakalarından fotoğraflarıyla dolu.   </st></span></p>
			<p><span xml:lang="tr-TR"><st c="11510">Kung Fu Funda haksız sayılmaz, Özlem’in kafası biraz büyük. </st><st c="11570">Alnına rahatlıkla ürün yerleştirilebilir.   </st></span></p>
			<p><span xml:lang="tr-TR"><st c="11612">Hepsi birbirinden eşsiz çalışma arkadaşlarım, gıybetlerine kaldıkları yerden devam ediyor. </st><st c="11703">İki günde on saniye çalışırken görmedim hiçbirini. </st><st c="11754">Ne iş yaptıklarını kesinlikle bilmiyorum. </st><st c="11796">Bence onlar da niye maaş aldıklarını bilmiyor. </st><st c="11843">Sanırım gazetenin sahibi zekât olarak işe almış bunları, malının kırkta birine karşılık yanında çalıştırıyor. </st><st c="11953">Tüm güne yayılan goygoylarının başka bir açıklaması olamaz çünkü.   </st></span></p>
			<p><span xml:lang="tr-TR"><st c="12019">Zamanım daralıyor. </st><st c="12038">On iki burcu birden öğleden sonra teslim edeceksem acilen başlamam gerek. </st><st c="12112">Gerek de, ne yazacağımı bilmiyorum. </st><st c="12148">Şöyle günlük, herkesin başına gelebilecek genel bir şeyler yazayım işte, alt tarafı burç, roket bilimi değil ya.  </st></span></p>
			<p>  </p>
			<p><span><st c="12261">KOÇ:</st></span><st c="12265"> Duygusal açıdan karmaşık günler yaşıyorsunuz. </st><st c="12312">Nereden sevdim seni zalim dememek için o elinizdeki telefonu usulca yere bırakın. </st><st c="12394">Bir kere de ilk mesajı o atsın. </st><st c="12426">İş arkadaşlarınız arkanızdan; para var ama ağzında tat yok diye konuşsun istemiyorsanız hırslarınızı biraz törpüleyin. </st><st c="12545">Önemli gelişmelerin eşiğindesiniz. </st><st c="12580">Gelişmeler önemini yitirene kadar o eşikte beklemeyin derdik ama size ne desek boş, hep bildiğinizi okuyorsunuz...  </st></p>
			<p>  </p>
			<p><span xml:lang="tr-TR"><st c="12695">Ekrana dik dik bakıp tekrar okuyorum. </st><st c="12733">Oldu galiba, hem hayatla hem de aşkla ilgili genel bir kanı taşıyor yazdıklarım, biraz Güzin Abla gibi akıl da verdim, daha ne olsun. </st><st c="12867">Biri gitti, kaldı on bir. </st><st c="12893">Hemen bitirip Feridun’a teslim etmem gerekiyor. </st><st c="12941">Şaka maka yarın gazetede ilk yazım basılacak!   </st></span></p>
			<p><span xml:lang="tr-TR"><st c="12987">Bundan sonra köşemde ucu açık, genel şeyler yazayım da günlük burcunu pusula yapan insanlar okuyup ziyan olmasın.   </st></span></p>
			<p><span xml:lang="tr-TR"><st c="13101">Öğleden sonra on iki burcu da bitiriyorum.  </st></span></p>
			<p><span xml:lang="tr-TR"><st c="13144">Şakşakçı sabahtan beri ortalıkta gözükmüyor diye düşünürken, kutuplardan basık, ekvatordan şişkin kafası beliriyor uzaktan. </st><st c="13268">Nursuz yüzüyle sırıtarak masama yaklaşıyor.   </st></span></p>
			<p><span xml:lang="tr-TR"><st c="13312">“Elif, tamam mıdır yazı?”  </st></span></p>
			<p><span xml:lang="tr-TR"><st c="13338">“Evet Feridun Bey, biraz zorlandım ama tamamladım hepsini.”   </st></span></p>
			<p><span xml:lang="tr-TR"><st c="13398">“E hadi o zaman, ne bekliyorsun, yollasana be kızım!”  </st></span></p>
			<p><span xml:lang="tr-TR"><st c="13452">Hey Allahım ya! </st><st c="13468">Sanki yazıyı tamamladık da dört saattir masamızda bekletiyoruz. </st><st c="13532">Yeni bitirdik, yolluyoruz işte. </st><st c="13564">Böyle her söylenene, gereksiz çıkış yapan insanlardan nefret ederim. </st><st c="13633">Yazılı gibi başlayıp sözlüye dönen yalıçapkını Feridun, senin de hesabın görülecek bir gün!  </st></span></p>
			<p><span xml:lang="tr-TR">  </span></p>
			<p><span><img src="image/y_fmt6.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="13725">Dominik’teki Survivor Adası’ndakiler bile benim işyerinde zorlandığım kadar zorlanmamıştır. </st><st c="13817">Yardımı geçtim, günaydını bile çok gören iş arkadaşlarıma, engerek müdürüm Feridun’a ve hiç bilmediğim bir konuda köşe yazmama rağmen ikinci günümü de kazasız belasız atlatıyorum. </st><st c="13997">Bakalım bu sefer eve servisle dönmeyi başarabilecek miyim?  </st></span></p>
			<p><span xml:lang="tr-TR"><st c="14056">Gazetede İç Anadolu’dan gelen nakil öğrenci muamelesi gördüğüm için kimse benimle konuşmuyor. </st><st c="14150">Ben de bu yüzden gerekli olan hiçbir bilgiyi zamanında edinemiyorum. </st><st c="14219">Bizim evin yakınından geçen bir servis varmış mesela ama iş arkadaşlarım bana selam dahi vermedikleri için bunu benimle paylaşmadılar.   </st></span></p>
			<p><span xml:lang="tr-TR"><st c="14354">“Servisler kaçta kalkıyor acaba?” diye, İsa’nın son yemeğindeki gibi masada beraber oturduğum arkadaşlarıma soruyorum.   </st></span></p>
			<p><span xml:lang="tr-TR"><st c="14473">Saçlarını arkaya atarak, “Beni nışanlım alıyor, hiç bilemiyorum” diyor, kenafir gözlü Meral.  </st></span></p>
			<p><span xml:lang="tr-TR"><st c="14566">Yukarıda yazım hatası yok, kız bayağı “nışanlım” dedi, ı’yla. </st><st c="14628">Belli ki, büyük ünlü uyumuna gönül vermiş bir kardeşimiz. </st><st c="14686">Sonra moda zevkiyle gözlerimi kanatan Leopar Suna’ya dönüyorum. </st><st c="14750">Benimle göz göze gelince ellerini iki yana açıyor.  </st></span></p>
			<p><span xml:lang="tr-TR"><st c="14801">“Hiç bana sorma abi, benlik bir durum yok! </st><st c="14844">Her yere yürüyerek gidiyorum ben form tutmak için.”  </st></span></p>
			<p><span xml:lang="tr-TR"><st c="14896">Boş gözlerle Suna’ya bakıyorum, o da bana bakıyor. </st><st c="14947">Antipatik cevabı karşısında, </st></span><span xml:lang="tr-TR"><st c="14976">Bravo koca yürekli kız, yolun da açık olsun, farın da,</st></span><span xml:lang="tr-TR"><st c="15030"> dememi bekliyor herhalde.  </st></span></p>
			<p><span xml:lang="tr-TR"><st c="15057">Tuğçe ve Funda, Uhud Savaşı’nda mevzilerini terk eden okçular gibi mesai bitmeden yarım saat önce çıktıkları için yoklar. </st><st c="15179">Denize düşsem sarılmayacağım mesai arkadaşlarımdan koşarak uzaklaşıyorum. </st><st c="15253">Çare yok, kendim bulacağım servisi.   </st></span></p>
			<p><span xml:lang="tr-TR"><st c="15289">Havasız plazamızdan çıkarken bir ara camdan yansıyan görüntüme bakıyorum. </st><st c="15363">Geçen sene çok severek aldığım, bu sene dana gibi yediğim için düğmeleri kapanmayan mavi elbisemle, köydeki bütün Şirinleri yemiş Şirin Baba’ya benziyorum. </st><st c="15519">Kendime not: Alışverişe çık.  </st></span></p>
			<p><span xml:lang="tr-TR"><st c="15548">Aslında servisin kaçta kalktığını, personelin mesai bitiminden kırk beş dakika önce ayaklanmasından anlamam lazım. </st><st c="15663">Nedense bu plazalarda çalışanlar, servisleri doldu mu kalkan sarı dolmuş zannediyor. </st><st c="15748">Halbuki zamanı gelince giden bir ulaşım aracı işte. </st><st c="15800">Üç yüz günübirlikçi gibi kapılara dayanmaya ne gerek var?  </st></span></p>
			<p><span xml:lang="tr-TR"><st c="15858">İnsanlar Bağdat’ı iki gözü kapalı bulurken, ben servisi sora sora zor buluyorum. </st><st c="15939">Kapıya bir hamle yapıp kendimi içeri atıyorum hemen. </st><st c="15992">İlerleyip oturacak yer ararken, insanların niye servise koşturduklarını anlıyorum. </st><st c="16075">Metrobüsle aynı mantık: mabadını bir koltuğa koymak.   </st></span></p>
			<p><span xml:lang="tr-TR"><st c="16128">Hiçbir toplu taşımada gün yüzü göremeyen totom, burada da kendine yer bulamıyor. </st><st c="16209">Bir boşluk bulup orta kapıya yanaşıyorum. </st><st c="16251">Ama elindeki dosyalardan yüzünü göremediğim biri üstüme abanırken aniden kapı kapanıyor ve ihtişamlı kıçım kapıya yapışıyor.  </st></span></p>
			<p><span xml:lang="tr-TR"><st c="16376">“Off, eteğim kapıya sıkıştı, ittirmesene!” diye bağırıyorum.  </st></span></p>
			<p><span xml:lang="tr-TR"><st c="16437">“Ya kızım, bela mısın sen, her yerde karşıma çıkıyorsun!”  </st></span></p>
			<p><span xml:lang="tr-TR"><st c="16495">Kahvecideki gözlüklü çocuk. </st><st c="16523">Hem önünü göremiyor hem de kendi boyutlarında bir dosya taşıyor.   </st></span></p>
			<p><span xml:lang="tr-TR"><st c="16588">“Çekil üstümden vitaminsiz” diyorum.   </st></span></p>
			<p><span xml:lang="tr-TR"><st c="16625">“Önümde dikilen sensin. </st><st c="16649">Kenara kaysana sevimsiz Şirin” diye cevap geliyor. </st><st c="16700">Şirin Baba’yla benzerliğim kanıtlanıyor böylece.  </st></span></p>
			<p><span xml:lang="tr-TR"><st c="16749">Sabah üstüme yürü, akşam dosyayla aban, e oldu olacak arabayla ayağımın üstünden geç, tam olsun diye kendi kendime söyleniyorum. </st><st c="16878">Bir de “kıçımı kapıya sıkıştırıp kenara kaysana” diyor utanmadan. </st><st c="16944">Çelimsiz Optik yüzünden bir anda yaşam enerjim tükeniyor. </st><st c="17002">Servis şoförüyle güzergâh kavgası bile yapamadan sessizce dikiliyorum orta kapıda.  </st></span></p>
			<p><span xml:lang="tr-TR"><st c="17085">Şu servisin havalandırmasını açmak için olimpiyat meşalesinin yanmasını mı bekliyor acaba şoför. </st><st c="17182">Şişmanım ben kardeşim, azıcık derece yükselince İsmail Türüt gibi terliyorum hemen, niye zulmediyorsunuz? </st><st c="17288">Servis yolculuğu boyunca hayatıma isyan ederken, olmayacak zamanlarda çalan telefonum yine kuralı bozmuyor. </st><st c="17396">Bu sefer dördüncü çalışta telefona ulaşıyorum.   </st></span></p>
			<p><span xml:lang="tr-TR"><st c="17443">“Eliiiif! </st><st c="17453">Özledim seni, buluşsak ya bugün!”  </st></span></p>
			<p><span xml:lang="tr-TR"><st c="17487">Gizem bu. </st><st c="17497">En yakın arkadaşım.  </st></span></p>
			<p><span xml:lang="tr-TR"><st c="17517">“Tamam, süper olur, zaten sana anlatacaklarım var” diyorum ve bir saat sonra Martı Kafe’de buluşmak üzere sözleşiyoruz.  </st></span></p>
			<p><span xml:lang="tr-TR"><st c="17637">Turşu bidonu gibi kokan serviste, gözlerini gözlerime kilitleyip pis pis sırıtıyor sevimsiz Optik. </st><st c="17736">Terden laciverde dönen elbiseme gülüyor herhalde. </st><st c="17786">Bu çocuğun varlığı sinirlerimi bozduğu için, ineceğim durağa gelmeden atlıyorum servisten. </st><st c="17877">Bakakalıyor arkamdan.   </st></span></p>
		</div>
	<div id="charCountTotal" value="17899"></div></body>
</html>
