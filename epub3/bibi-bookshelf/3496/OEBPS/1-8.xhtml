<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-8</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-8" xml:lang="en-GB"><st c="0">Bokun değeri olsa fakirin götü olmaz  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="37">Fırat’ın merdivenlerden çıktığını görüp asansöre yöneliyorum. </st><st c="99">Çünkü Bremen Mızıkacıları bizi yan yana görürlerse çocuğa birden düğünümüzde ne renk giyeceklerini anlatmaya başlayabilirler.   </st></span></p>
			<p><span xml:lang="tr-TR"><st c="225">Ofise girdiğimde kızları detoksun kaç gün sürmesi gerektiğini tartışırken buluyorum. </st><st c="310">Kung Fu Funda, bir karate müsabakasından önce detoks yaptığını, tam maça çıktığı anda ishal olduğunu, bu yüzden hükmen mağlup sayıldığını anlatıyor yüksek sesle. </st><st c="472">Ne tatlılar ya, mesai saatinde nasıl cırcır olduklarını anlatıyorlar birbirlerine. </st><st c="555">Allahım, hangi günahın bedeli bana bu kızlar?  </st></span></p>
			<p><span xml:lang="tr-TR"><st c="601">Bir insanın lafı eğip bükmesi ne zormuş arkadaş. </st><st c="650">Yarım saattir yazıp yazıp silmeme rağmen Hikmet Bey’e, “seninkiler öyle böyle soymuyor tükkanı” mesajını veren cümleyi bulamıyorum. </st><st c="782">Genel bir giriş yapayım o zaman diyorum ve başlıyorum.  </st></span></p>
			<p>  </p>
			<p><span><st c="837">BAŞAK</st></span><span><st c="842">:</st></span><st c="844"> Dünya malını kim sevmez ki...  </st></p>
			<p>  </p>
			<p><span xml:lang="tr-TR"><st c="875">Daha cümlemi bitiremeden şakşakçı nefes nefese tepemde dikiliyor. </st><st c="941">Hah ben de bu kadar huzur fazla diyordum zaten.  </st></span></p>
			<p><span xml:lang="tr-TR"><st c="989">“Çabuk kalk, Ceyda Hanım seni çağırıyor” diyor heyecanla.  </st></span></p>
			<p><span xml:lang="tr-TR"><st c="1047">Bir günüm de olaysız geçsin ne olur. </st><st c="1084">Ayağa kalkıyorum mecburen. </st><st c="1111">İşgüzar Feridun’un arkamdan ittirmesiyle iyice sinirlerim bozuluyor.   </st></span></p>
			<p><span xml:lang="tr-TR"><st c="1180">“Feridun Bey</st></span><span xml:lang="tr-TR"><st c="1192">, yürüyebiliyorum, teşekkür ederim.”  </st></span></p>
			<p><span xml:lang="tr-TR"><st c="1229">“Bana laf yetiştireceğine acele et. </st><st c="1265">Ben senin yöneticinim, gerekli yerde müdahale etmek hakkım” diyor kibrine tükürdüğüm. </st><st c="1351">Yöneticiymiş, ulan senin yönetici olacağın tek yer WhatsApp sohbet grubudur, diyorum içimden.  </st></span></p>
			<p><span xml:lang="tr-TR"><st c="1445">“Çok rica ediyorum, ittirmeyin.”   </st></span></p>
			<p><span xml:lang="tr-TR"><st c="1478">“Hadi Ezgi, hadi!”  </st></span></p>
			<p><span xml:lang="tr-TR"><st c="1497">İsmimi bildiği halde unutmuş gibi yaptığını, önemsemediğini göstermek için özellikle Ezgi dediğini adım gibi biliyorum. </st><st c="1617">Şimdi ben bu hıyarın ağzına kürekle vursam nefsi müdafaaya girer mi, girmez mi? </st><st c="1697">Bir de kötürümmüşüm gibi kolumdan tutuyor pis herif. </st><st c="1750">Derin bir nefes alıp, Feridun’un ellerinden kurtuluyorum ve korkuyla Ceyderha’nın odasına giriyorum.   </st></span></p>
			<p><span xml:lang="tr-TR"><st c="1851">Siyah ince çoraplara sardığı baldırını, kusursuz bacak sendromuyla sallıyor, kırmızı ojeli eliyse telefonun ahizesinde. </st><st c="1971">Konuşmasını bitirene kadar yüzüme bakmıyor. </st><st c="2015">Sonra gözü, nemden kabaran siyah saçlarıma takılarak</st></span><span xml:lang="tr-TR"><st c="2067">, lav fışkırtan ağzını açıyor.  </st></span></p>
			<p><span xml:lang="tr-TR"><st c="2098">“Anlamakla ilgili bir sorunun var sanırım senin!”  </st></span></p>
			<p><span xml:lang="tr-TR"><st c="2148">“Farkında olmadan bir hata mı yaptım Ceyda Hanım?”  </st></span></p>
			<p><span xml:lang="tr-TR"><st c="2199">“Senin evrende yer kaplaman bile hata.”  </st></span></p>
			<p><span xml:lang="tr-TR"><st c="2239">Eski sevgilisi kilo verdiğini anlasın diye Instagram’a spor ayakkabısının fotoğrafını koyup altına, “Spor candır” yazan kızdan daha çaresizim şu an. </st><st c="2388">Canı sıkıldıkça bana fırça kayan Ceyderha’nın hakaretlerine dayanamıyorum ama bu işe ihtiyacım olduğu için çekip gidemiyorum bir türlü. </st><st c="2524">Sessizce gözlerimi yere eğiyorum sadece.  </st></span></p>
			<p><span xml:lang="tr-TR"><st c="2565">“Burç bölümünü manava versek senden daha iyi yazardı. </st><st c="2619">Büyük hayal kırıklığısın benim için.”  </st></span></p>
			<p><span xml:lang="tr-TR"><st c="2657">“Bu konuda daha önce bir tecrübem olmadığı için biraz zorlanıyorum ama...”  </st></span></p>
			<p><span xml:lang="tr-TR"><st c="2732">Tahammülsüz bir şekilde lafı ağzıma tıkıyor. </st><st c="2777">Rahmetli Erol Büyükburç’un en çok bana soracaksınız tavrıyla elini masaya vuruyor.  </st></span></p>
			<p><span xml:lang="tr-TR"><st c="2860">“Lafımı bitirmedim daha. </st><st c="2885">Bahanelerini dinlemek için çağırmadım seni buraya. </st><st c="2936">Daha önce de söylemiştim, icra kurulu başkanımız Hikmet Bey, astroloji köşesine çok önem veriyor, o yüzden yazamayacaksan bırak, uğraştırma bizi.”   </st></span></p>
			<p><span xml:lang="tr-TR"><st c="3083">Gözüne Saadettin Teksoy’un parmağı giresice kadın, madem adamın üzerine en çok titrediği köşe astroloji, ne diye bana yazdırıyorsun o zaman? </st><st c="3224">Bu işi bilim olarak yapan tecrübeli insanlarla çalışsana. </st><st c="3282">Ama üç lira maaşla, yemeği cebinden ödeyerek hangi aptal çalışır ki gazetenizde? </st><st c="3363">Aaa buldum: ben!   </st></span></p>
			<p><span xml:lang="tr-TR"><st c="3380">Ne kadar isyan etsem boş, çalışmak zorundayım. </st><st c="3427">O yüzden müdüründen papara yediğinde kredi borcunu düşünerek yutkunan beyaz yakalı gibi davranıyor ve alttan alıyorum.  </st></span></p>
			<p><span xml:lang="tr-TR"><st c="3546">“Bundan sonra daha dikkatli olacağım efendim.”   </st></span></p>
			<p><span xml:lang="tr-TR"><st c="3593">“Sıkıysa olma! </st><st c="3608">Gözüm üzerinde, ona göre.”</st></span><span xml:lang="tr-TR">  </span></p>
			<p><span xml:lang="tr-TR"><st c="3634">Gözün çıksın!</st></span><span xml:lang="tr-TR"><st c="3648"> diyemeden kapıyı gösteriyor başıyla. </st><st c="3686">O kızıl kafasını tutup zımpara niyetine masaya sürtmek istiyorum ama yapamıyorum işte. </st><st c="3773">Kurumsal hayatta öfkemi kederimi içime atmaktan pantomim sanatçısına döndüm anasını satayım. </st><st c="3866">Ama sen dur Ceyderha. </st><st c="3888">Her sabah köşemde rezil iş ahlakını ifşa edip, Zodyak Hikmet’in kulağına kar suyu kaçırmazsam bana da Elif demesinler.   </st></span></p>
			<p><span xml:lang="tr-TR"><st c="4007">Kaleci Rüştü gibi yüzüme kömürleri sürüp, savaş baltalarımı gömdüğüm yerden çıkarıyorum. </st><st c="4096">Bütün oyuncularımla karşı takımın kalesindeyim artık, altın golü arıyorum.   </st></span></p>
			<p><span xml:lang="tr-TR"><st c="4171">İş arkadaşlarımın bitmeyen geyiğine aldırmadan tabureme otururken, Ceyderha’nın hakaretleri kulağımda yankılanıyor hâlâ. </st><st c="4292">Sinirliyim ama belli etmemeye çalışıyorum, evladını dövmeden önce sakince dinleyen babanın ruh hali var üzerimde. </st><st c="4406">Öfkemi klavyeden çıkarıyorum. </st><st c="4436">Darbeli vuruşlarla on iki burcu birden yazıp gönderiyorum. </st><st c="4495">Yarın seni küçük bir sürpriz bekliyor sevgili müdirem, cehennemde görüşürüz, diyorum içimden.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt13.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="4589">Apartmanın kapısını bu kez siyah eldiveniyle açıyor Serdar Abi. </st><st c="4653">Şansölye olacak adam Güneş Apartmanı’nda kapıcılık yapıyorsa kimse bana adaletten bahsetmesin. </st><st c="4748">O talihsiz gün yüzünden apartman görevlimizle hâlâ birbirimizin yüzüne bakamıyoruz. </st><st c="4832">Zamanı gelince anlatacağım o hikâyeyi, şu an kendimi hazır hissetmiyorum.  </st></span></p>
			<p><span xml:lang="tr-TR"><st c="4906">Kapının önü ayakkabı dolu, ağıt sesi gelmediğine göre içeride cenaze yok. </st><st c="4980">Aman Allahım, o zaman annemin altın günü var! </st><st c="5026">Ayaklarım bir an geri geri gidiyor. </st><st c="5062">O sırada Şennur Abla, topuklu rugan terliğiyle çöpü çıkarmak için kapıyı açıyor.   </st></span></p>
			<p><span xml:lang="tr-TR"><st c="5143">“Ayy kimler gelmiş! </st><st c="5163">Kaynanan seviyormuş kızz, geç otur masaya.”  </st></span></p>
			<p><span xml:lang="tr-TR"><st c="5207">Şu cüssemle hâlâ yemek bulduğuma sevineceğimi düşünen anaç mahalle insanımızı selamlayıp içeri giriyorum. </st><st c="5313">Sohbet kıvama gelmiş gibi görünüyor. </st><st c="5350">En hafif pasta tarifi kimde, en güzel danteller kimin soruları cevaplanmış, çocuklar yedikleri kekin enerjisini atsın diye küçük odaya kapatılmış; ama bir dakika ya, Samime Teyze’nin yüzünde ne var derken annem beni aydınlatıyor.  </st></span></p>
			<p><span xml:lang="tr-TR"><st c="5580">“Bön bön bakma çocuğum, yeşil çay maskesi o.”  </st></span></p>
			<p><span xml:lang="tr-TR"><st c="5626">Kafamı sola çevirince üçüncü kocayı boşayan Mürüvvet Abla’nın bacağındaki kremi fark ediyorum. </st><st c="5721">Afet-i devran Nuran yine imdadıma yetişiyor.   </st></span></p>
			<p><span xml:lang="tr-TR"><st c="5766">“Sıkılaştırıcı selülit kremi.”  </st></span></p>
			<p><span xml:lang="tr-TR"><st c="5797">Anlaşıldı. </st><st c="5808">Annem yine altın günü ayağına mahalleliye Kavon ürünlerini ittiriyor. </st><st c="5878">Kadın hiçbir fırsatı kaçırmıyor ya, tam bir Sultanahmet esnafı. </st><st c="5942">Zavallı Aysel Teyzemse, ağzında elmalı kurabiye, vapur satıcısı gibi argan yağlı şampuanı tanıtıyor. </st><st c="6043">Annemin patates salatasına bile ürün yerleştirdiği görkemli bir kozmetik fuarındayız. </st><st c="6129">Ansızın ağzıma sokulan sarmayı yerken gıybetin altı harlanıyor.   </st></span></p>
			<p><span xml:lang="tr-TR"><st c="6193">“Resmiye, senin eltinin kızı kocayı bulmuş, yaza düğün varmış.”  </st></span></p>
			<p><span xml:lang="tr-TR"><st c="6257">“Aman o sidikli mi! </st><st c="6277">On beş yaşına kadar altına işedi, beline kadar bez bağlardı anası. </st><st c="6344">Katiyen o çocuğu elinde tutamaz o salak” deyip, tek hamlede mozaik pastayı gömüyor.  </st></span></p>
			<p><span xml:lang="tr-TR"><st c="6428">Resmiye’nin muz ortayı doksana takması, Sormagir mahallesinin iştahlı teyzelerini kahkahaya boğuyor. </st><st c="6529">Ama hız kesmek yok, şova devam.   </st></span></p>
			<p><span xml:lang="tr-TR"><st c="6561">“Mürüvvet, kız, eski kocanın yeni hanımını gördün mü?”  </st></span></p>
			<p><span xml:lang="tr-TR"><st c="6616">“Görmedim Şennur Abla.”  </st></span></p>
			<p><span xml:lang="tr-TR"><st c="6640">“İğne ipliğe dönmüş kadın. </st><st c="6667">Hep o ödem söktürücü çaylardan.”  </st></span></p>
			<p><span xml:lang="tr-TR"><st c="6700">“Aman ablaa, kelepçe taktırmıştır midesine. </st><st c="6744">Yoksa o karının ödemi porçöz içse çözülmez!”  </st></span></p>
			<p><span xml:lang="tr-TR"><st c="6789">İsmail Dümbüllü yaşasa, kavuğunu çıkarıp Mürüvvet Abla’ya takardı şu an. </st><st c="6862">O ne serinkanlı cevap, ne seri bir laf sokma arkadaş. </st><st c="6916">Ortaoyunlarında böyle meddahlık görülmemiştir.   </st></span></p>
			<p><span xml:lang="tr-TR"><st c="6963">Kavon’un yeni yüzü olma hayalleri kuran altın günü gıybetçileriyle vedalaşıp odama geçiyorum. </st><st c="7057">Beynimde filleri tepiştiren sohbetlerini unutmak için biraz müzik dinlemem gerekiyor. </st><st c="7143">Kulaklığımı takıp yatağa uzanınca hayallere dalıyorum. </st><st c="7198">Yarın işe bir gidiyormuşum, Ceyda yerinde yok. </st></span><span xml:lang="tr-TR"><st c="7245">Hadi Elifcim, hadi, o senin dediğin filmlerde olur. </st><st c="7297">Balık hafızanı boş şeylerle doldurma da yat uyu.</st></span><span xml:lang="tr-TR"><st c="7345"> Rüyamda Zodyak Hikmet’in Ceyda’yı kovduğunu görüyorum, hem de on yıllık kıdem tazminatını ödemeden.  </st></span></p>
			<p><span><img src="image/y_fmt14.jpeg" alt="y.png" /></span>  </p>
			<p><span xml:lang="tr-TR"><st c="7446">Geç kaldım! </st><st c="7458">Bir ara alarmı ertelediğimi hatırlıyorum, sonrası kayıp. </st><st c="7515">Saat on olmuş. </st><st c="7530">Yuh! </st><st c="7535">Biraz daha ertelesem ertesi gün kalkacakmışım. </st><st c="7582">“Anneee!” diye bağırıyorum içeriye, ses yok. </st><st c="7627">Garanti Aysel Teyzeme sabah kahvesine gitmiştir. </st><st c="7676">Bu ne rahatlık Elif ya! </st><st c="7700">Sanki işyerinde terfinin kıyısındasın da tosur tosur uyuyorsun. </st><st c="7764">Zaten kadın seni topun ağzına koymuş, bir de geç gidip ağzına laf vereceksin şimdi.  </st></span></p>
			<p><span xml:lang="tr-TR"><st c="7848">Toplu taşımayla gitsem ancak iş çıkışına yetişirim, o yüzden cebimdeki son parayla söylene söylene taksiye biniyorum ve her taksici gibi bu amca da konuşkan çıkıyor. </st><st c="8014">Yıllarca kömürlüğe kilitlenip hiç insan görmemiş gibi anlatıyor adam. </st><st c="8084">Tekstilciymiş, batmış. </st><st c="8107">Zaten asıl mesleği taksici olan biriyle tanışmadım henüz, hepsi gizli görevde. </st><st c="8186">İki dil biliyormuş, yıllarca Rusya’da yaşamış, 5 Nisan krizinden sonra toparlanamamış. </st><st c="8273">Atladığım bir şey var mı acaba? </st><st c="8305">Ha bir de Norveç’e sevgilisini görmeye Şahin marka taksisiyle gitmiş. </st><st c="8375">Belki susar diye ağzımı bile açmıyorum ama nafile, kırk sekiz yıllık ömründe ne yaşadıysa döküyor önüme. </st><st c="8480">Benim gözümse taksimetrede. </st><st c="8508">Uzak mesafe giden her dar gelirli gibi taksimetreye kilitlenerek fakir hipnozu yaşıyorum. </st><st c="8598">Çok şükür geliyoruz. </st><st c="8619">Bir hatırasını daha anlatmasın diye para üstünü beklemeden iniyorum. </st><st c="8688">Çünkü amcanın silgiyle bile anısı var. </st><st c="8727">Elveda çenesi düşük taksici, merhaba dramatik kariyerim.   </st></span></p>
			<p><span xml:lang="tr-TR"><st c="8784">Geciktiğim için hafifçe utanarak ofise girdiğimde rüküş Suna’nın ayıplayan gözlerle bana baktığını görüyorum. </st><st c="8894">Bir tarafım mı açıldı acaba diye arkamı kontrol ediyorum ama sorun yok, her şeyim yerli yerinde. </st><st c="8991">Peki niye cık cıklayarak beni geriyor diye düşünürken, leoparlı saç bandını düzelterek saati gösteriyor.  </st></span></p>
			<p><span xml:lang="tr-TR"><st c="9096">“Maşallah Elif Hanım, hiç gelmeseydiniz.”  </st></span></p>
			<p><span xml:lang="tr-TR"><st c="9138">Yanlış duymuyorum, değil mi? </st><st c="9167">Şu gazetede çalışmaya başladığımdan beri işe her gün geç gelen kız bana laf sokuyor.  </st></span></p>
			<p><span xml:lang="tr-TR"><st c="9252">“Sunacığım, sen dinime küfreden Müslüman olsa sözünü duydun mu hiç?”   </st></span></p>
			<p><span xml:lang="tr-TR"><st c="9321">“Ne demek o ya?”  </st></span></p>
			<p><span xml:lang="tr-TR"><st c="9338">“Yani diyorum ki, iş etiğini de Tokyo saatine göre yaşayan senden öğrenmeyelim.”  </st></span></p>
			<p><span xml:lang="tr-TR"><st c="9419">Verdiğim cevapları anlamadığından eminim ama sağlı sollu geçirme arzuma engel olamıyorum. </st><st c="9509">Onunla işim bittiğinde insanlara imalı bir cümle bile kuramasın istiyorum. </st><st c="9584">Sonunda pes edip önüne dönüyor; ağzını büzerek, çektiği </st></span><span xml:lang="tr-TR"><st c="9640">selfie</st></span><span xml:lang="tr-TR"><st c="9646">’lere bir yenisini daha ekliyor.   </st></span></p>
			<p><span xml:lang="tr-TR"><st c="9680">O sırada bir elinde kek, diğerinde elmayla Funda içeri giriyor. </st><st c="9744">Sanırım aralarında en çok bu kızı seviyorum. </st><st c="9789">Çünkü o da benim gibi, insanları yiyerek zayıflatan ilahi formülün peşinde. </st><st c="9865">Gözleri ışıldıyor beni görünce.  </st></span></p>
			<p><span xml:lang="tr-TR"><st c="9897">“Abi, nesin sen ya! </st><st c="9917">Kâhin misin, cin misin?”  </st></span></p>
			<p><span xml:lang="tr-TR"><st c="9942">Başkasına mı söylüyor diye arkama bakıyorum ama eliyle beni işaret ediyor.  </st></span></p>
			<p><span xml:lang="tr-TR"><st c="10017">“Ne oldu,</st></span><span xml:lang="tr-TR"><st c="10026"> ne yapmışım ki?”  </st></span></p>
			<p><span xml:lang="tr-TR"><st c="10044">“Biliyorsun burç murç benim olayım değil abi. </st><st c="10090">Ama Meral ısrar etti diye Yay burcuna baktım bugün, direkt beni yazmışsın, cuk yani, bu kadar olur.”  </st></span></p>
			<p><span xml:lang="tr-TR"><st c="10191">Ceyderha da burcunu okuyunca aynı şeyi düşünecek mi acaba? </st><st c="10250">İnşallah düşünmez. </st><st c="10269">Funda’yla konuştuğumuzu gören Kenafir Meral, kollarını açarak bana doğru geliyor.   </st></span></p>
			<p><span xml:lang="tr-TR"><st c="10351">“Sana sarılmak istiyorum Elif, çok iyi geldi bugün Koç’u okumak.”  </st></span></p>
			<p><span xml:lang="tr-TR"><st c="10417">“Niye, sen İkizler değil miydin?”  </st></span></p>
			<p><span xml:lang="tr-TR"><st c="10451">Bu gereksiz bilgiyi hatırlamamın sebebi, her sabah Meral’in, sanki bir gün önce o köşeyi ben yazmamışım gibi yüksek sesle İkizler’i bana okuması.   </st></span></p>
			<p><span xml:lang="tr-TR"><st c="10597">“Ya burcumu hatırlaman ne tatlı. </st><st c="10630">Ama ben artık Koç’um canım.”  </st></span></p>
			<p><span xml:lang="tr-TR"><st c="10659">“Ha?” diyorum istemsizce. </st><st c="10685">Ve o an bütün bilim insanlarını kıskandıran bir cevap veriyor Meral:  </st></span></p>
			<p><span xml:lang="tr-TR"><st c="10754">“Her insan otuz yaşından sonra yükselenine dönermiş.”  </st></span></p>
			<p><span xml:lang="tr-TR"><st c="10808">Her şey aslına döner değil miydi o ya, diye düşünürken alık alık bakıyorum kenafirin yüzüne.  </st></span></p>
			<p><span xml:lang="tr-TR"><st c="10901">“Hafta sonu doğum günümdü ya, artık otuz bir oldum. </st><st c="10953">Bir de yeni yaş yeni umutlar, terfi bekliyorum tabii. </st><st c="11007">Ne olacak filan derken, ilaç gibi geldi yazın.”  </st></span></p>
			<p><span xml:lang="tr-TR"><st c="11055">Bu şaşkınlık veren bilgiyi yeni öğreniyorum. </st><st c="11100">Hiç çalışmayıp terfi beklemesi muhteşem değil mi? </st><st c="11150">Meral yaklaşık on beş dakika asla merak etmediğimiz kariyerini anlatıyor hepimize. </st><st c="11233">Sonra gazeteyi açıp yeni burcunu buluyor.  </st></span></p>
			<p><span xml:lang="tr-TR"><st c="11275">“Dinleyin kızlar, yükselenim Koç’u okuyorum, şok olacaksınız</st></span><span xml:lang="tr-TR"><st c="11335">. </st></span><span xml:lang="tr-TR"><st c="11337">Koç: </st></span><span xml:lang="tr-TR"><st c="11342">SSK’lı çalışmayı kendinize hakaret saysanız da maalesef Bağ-kurlu olacak potansiyeliniz yok. </st><st c="11435">İnsanların başarısını sahiplenmekten ne zaman vazgeçeceksiniz bilinmez ama yalakalıkta bir dünya markası olmanız yöneticilerinizin de dikkatini çekiyor. </st><st c="11588">Beş yıl sonra kendinizi nerede görüyorsunuz sorusuna, hiçbir yerde cevabını verseniz başınız ağrımaz ama gözünüz hep yükseklerde. </st><st c="11718">Kurumsal hayatta en üst basamağa çıkabilmek için önünüze çıkan herkesi merdivenlerden aşağı itmeniz gerektiğini biliyorsunuz. </st><st c="11844">Tebrikler, zirve yalnızlıktır.</st></span><span xml:lang="tr-TR"><st c="11874"> İnanılmaz, değil mi? </st><st c="11896">Resmen son üç ayımı yazmış Elif.”</st></span><span xml:lang="tr-TR">  </span></p>
			<p><span xml:lang="tr-TR"><st c="11929">Diğer kızlar Meral’i umursamayıp Facebook sayfalarına dönerken, Funda’nın yüzünde, </st></span><span xml:lang="tr-TR"><st c="12013">bu kız acaba bu yazıya neden sevindi</st></span><span xml:lang="tr-TR"><st c="12049"> ifadesi var. </st><st c="12063">Ama o da çok üstünde durmuyor ve elmasını yiyerek yerine geçiyor.  </st></span></p>
			<p><span xml:lang="tr-TR"><st c="12129">Son beş dakikadır yaşananlar yüzünden ağzımı kapatamıyorum. </st><st c="12189">Meral bu kadar iğrenç bir insan mıymış ya? </st><st c="12232">Şakşakçı Feridun’u düşünerek yazdıklarımı büyük bir memnuniyetle nasıl üstüne alınır ki? </st><st c="12321">Feridun’la Meral artık burçdaş olduğuna göre astroloji dünyasında da gezegenler damar damar üstüne binebiliyormuş demek ki. </st><st c="12445">Acaba Koç burcunun yönetici gezegeni yalakalık mı? </st><st c="12496">Sanmam, çünkü babam da Koç’tu, on numara beş yıldız bir insandı rahmetli. </st><st c="12570">Herkes tarafından sevilir sayılırdı, kimseye eyvallahı yoktu.   </st></span></p>
			<p><span xml:lang="tr-TR"><st c="12632">Meral’e sadece şunu sormak istiyorum: “Haftada 2 gün </st></span><span xml:lang="tr-TR"><st c="12685">nışanlınla</st></span><span xml:lang="tr-TR"><st c="12695"> çeyiz düzmek için rapor alıp terfi beklemek nasıl bir duygu, anlatsana biraz!” Ben hayali röportaj sorularımı düşünürken</st></span><span xml:lang="tr-TR"><st c="12816">, Meral hızını alamayıp yanıma geliyor.   </st></span></p>
			<p><span xml:lang="tr-TR"><st c="12856">“Ya kızım, bugün yazdıklarının benim için önemini anlayamazsın.”  </st></span></p>
			<p><span xml:lang="tr-TR"><st c="12921">Gerçekten anlayamıyorum. </st><st c="12946">Hayatımda ilk kez bir insanın hakareti iltifat olarak algıladığını görüyorum, o yüzden şaşkınım. </st><st c="13043">Gözlemlediğim kadarıyla Meral kurumsal hayata çok uygun bir karakter aslında. </st><st c="13121">İş yapmamak için sürekli aptala yatan, her işini kolay yoldan halletmeye çalışan, hırslı ve omurgasız bir kız. </st><st c="13232">Kimin arabasına binse onun türküsünü söyleyen insanlar vardır ya, onların halay başı işte.   </st></span></p>
			<p><span xml:lang="tr-TR"><st c="13323">“Ceyda Hanım hakkında ne düşünüyorsun?” diyorum çekinerek.  </st></span></p>
			<p><span xml:lang="tr-TR"><st c="13382">İş hayatı ve Tahiti Solaryum, Meral’i köseleye çevirdiği için soruma gülümseyerek cevap veriyor:   </st></span></p>
			<p><span xml:lang="tr-TR"><st c="13479">“Hayatım, o gelmiş bu gitmiş önemli değil, </st></span><span xml:lang="tr-TR"><st c="13522">benefit</st></span><span xml:lang="tr-TR"><st c="13529">’lerime bakarım ben, anlatabiliyor muyum?”  </st></span></p>
			<p><span xml:lang="tr-TR"><st c="13573">Meralciğim kafan çok güzelmiş, güle güle kullan</st></span><span xml:lang="tr-TR"><st c="13620">, dememek için zor tutuyorum kendimi. </st><st c="13658">Belki sorun bende ama kıçıma anakonda kaçmışken kazançlarıma –pardon, </st></span><span xml:lang="tr-TR"><st c="13728">benefit’</st></span><span xml:lang="tr-TR"><st c="13736">lerime–odaklanamıyorum bir türlü. </st><st c="13771">Zaten yemek paranı kendin ödediğin sistemin </st></span><span xml:lang="tr-TR"><st c="13815">benefit</st></span><span xml:lang="tr-TR"><st c="13822">’inden ne olur Allah aşkına. </st><st c="13852">İş hayatında başarılı olmak için Meral gibi yüzsüz mü olmak lazım acaba? </st><st c="13925">Ruhumu şeytana satıp satmamak arasında gidip gelirken, eski İkizler yeni Koç, kurumsal yalakamız sazı eline alıyor.  </st></span></p>
			<p><span xml:lang="tr-TR"><st c="14041">“Neler yapmadım ki Elif, bu terfi için.”  </st></span></p>
			<p><span xml:lang="tr-TR"><st c="14082">“Hangi bölüme terfi olmak istiyorsun?” diye sorma ihtiyacı hissediyorum ister istemez.  </st></span></p>
			<p><span xml:lang="tr-TR"><st c="14169">Hiçbir halttan haberin yok anlamında, gözlerini devirerek cevap veriyor:  </st></span></p>
			<p><span xml:lang="tr-TR"><st c="14242">“Kızım, magazin bölümüne editör atanacak içeriden. </st><st c="14293">O pozisyon için çabalıyorum ben de.”  </st></span></p>
			<p><span xml:lang="tr-TR"><st c="14330">Çabalıyorum dediği de, sabahları “Renkli Sayfalar”la “Duymayan Kalmasın” izlemektir eminim.  </st></span></p>
			<p><span xml:lang="tr-TR"><st c="14422">“Anladım, hayırlısı olsun” diyorum yalandan.</st></span><span xml:lang="tr-TR">  </span></p>
			<p><span xml:lang="tr-TR"><st c="14466">“Neyse, sözümü kesme. </st><st c="14489">Ceyda Hanım’ın yaşlanmayı önleyen somon kremi varmış. </st><st c="14543">Bulamıyormuş burada, sekreteri Özlem söyledi. </st><st c="14589">Hemen hostes kuzinimi arayıp getirttim. </st><st c="14629">Bayağı da pahalıymış, tüketici kredisi çektim vallahi.”  </st></span></p>
			<p><span xml:lang="tr-TR"><st c="14685">Bu kadarına pes. </st><st c="14702">Evdeki erzağı satıp müdürüne krem alarak yalakalığa boyut atlatıyor Meral. </st><st c="14777">Ama Feridun’la aynı burçtan olmak bunu gerektirir. </st><st c="14828">Otobüs kafalı Özlem’e bakın hele, yöneticisinin özel bilgilerini el altından nasıl da satıyor çalışanlara. </st><st c="14935">Şakşakçıyla düşüp kalkan kadından ne beklenir zaten. </st><st c="14988">İtle yatan bitle kalkar. </st><st c="15013">Ama Ceyderha bir öğrenirse koca kafasını gövdesinden ayırır onun.   </st></span></p>
			<p><span xml:lang="tr-TR"><st c="15079">“Bir aday daha var istediğim pozisyon için. </st><st c="15123">Genç bir kız ama çok cevval, başarılı, muhabirlikten geliyor. </st><st c="15185">Bakalım. </st><st c="15194">Ben elimden geleni yaptım vallahi. </st><st c="15229">Artık top Ceyda Hanım’da.”  </st></span></p>
			<p><span xml:lang="tr-TR"><st c="15256">Meral’in ihtirastan kör olan gözüne bakınca diğer adaya acıyorum. </st><st c="15322">Bu kız terfi için o zavallının cebine eroin koyup polise ihbar eder çünkü. </st><st c="15397">Bir anda ellerime yapışıyor.   </st></span></p>
			<p><span xml:lang="tr-TR"><st c="15426">“Yani Elifciğim, burç yazın büyük moral oldu bana. </st><st c="15477">Sayende, bu işe oldu gözüyle bakıyorum artık.”  </st></span></p>
			<p><span xml:lang="tr-TR"><st c="15524">Ben o yazıyla Feridun’un siniri bozulsun istemiştim ama kime niyet kime kısmet.   </st></span></p>
			<p><span xml:lang="tr-TR"><st c="15604">“Diğer adayın hiç şansı yok mu peki?”  </st></span></p>
			<p><span xml:lang="tr-TR"><st c="15642">“Profesyonelim kızım ben, işi şansa bırakır mıyım!”</st></span><span xml:lang="tr-TR">  </span></p>
			<p><span xml:lang="tr-TR"><st c="15693">O çirkef gözlerin bırakmam diyor ama bilmem bırakır mısın, diyorum kendi kendime. </st><st c="15776">Sonra korkarak soruyorum: “Ne yaptın kıza?”  </st></span></p>
			<p><span xml:lang="tr-TR"><st c="15820">“Bir şey yapmadım canım. </st><st c="15845">Sağlığını düşündüm. </st><st c="15865">Hep iyi niyetimden.”  </st></span></p>
			<p><span xml:lang="tr-TR"><st c="15886">Aşırı geriliyorum. </st><st c="15905">Ne yaptı acaba kıza pis kenafir? </st><st c="15938">“Çatlatma da söyle şunu Meral ya.”  </st></span></p>
			<p><span xml:lang="tr-TR"><st c="15973">“Aman tamam. </st><st c="15986">Epilepsi hastasıymış kız. </st><st c="16012">İş stresinden yorulup nöbet geçirmesin diye bu bilgiyi Ceyda’ya uçurdum hemen.”  </st></span></p>
			<p><span xml:lang="tr-TR"><st c="16092">Söyleyecek söz bulamıyorum. </st><st c="16120">Midem bulanıyor. </st><st c="16137">En garibime gidense, ahlaksızlığını anlatırken yüzünde pişman tek bir hücre bile olmaması. </st><st c="16228">İnsanların hastalığını zaaf olarak kullanmak profesyonellikse, hayatım boyunca amatör kümede mücadele etmeye razıyım.   </st></span></p>
			<p><span xml:lang="tr-TR"><st c="16346">Yazık sana Elif, altı milyarlık dünyada burun buruna çalıştığın insana bak, kişiliksizliği profesyonellik sanan bir kısa yolcu. </st><st c="16474">Meral’le bir süre aynı havayı solumak istemediğimden kafeye atıyorum kendimi.   </st></span></p>
			<p><span xml:lang="tr-TR"><st c="16552">Karşıdan sırıtarak Fırat geliyor. </st><st c="16586">Bu çocukta radar var herhalde, yoksa bu kadar eşzamanlı mola verilemez. </st></span><span xml:lang="tr-TR"><st c="16658">He Elif he, dünyanın bütün geri kalanı gibi Fırat da sana âşık oldu.</st></span><span xml:lang="tr-TR"><st c="16726"> Bu saçma çıkarımlarıma gülerken,</st></span><span xml:lang="tr-TR"><st c="16759"> Fırat beni bir kenara çekip elindeki gazeteyi gösteriyor.   </st></span></p>
			<p><span xml:lang="tr-TR"><st c="16818">“İşlem tamam galiba.”  </st></span></p>
			<p><span xml:lang="tr-TR"><st c="16840">Sanırım bugünkü yazımı kastediyor.   </st></span></p>
			<p><span xml:lang="tr-TR"><st c="16875">“Sana demiştim o iş bende diye.”  </st></span></p>
			<p><span xml:lang="tr-TR"><st c="16908">“Başak burcunu acımasızca harcamışsın. </st><st c="16947">Ceyda Başak’tı değil mi?”  </st></span></p>
			<p><span xml:lang="tr-TR"><st c="16973">Aslında Koç ve Başak’ı hedef almıştım ama başaramadım demiyorum çocuğa. </st><st c="17045">Az önce Meral’den duyduklarımı anlatıp onu da depresyona sürüklemek istemiyorum çünkü. </st><st c="17132">Fırat’ın, sabah ayazı yemiş sesiyle dalgınlığımdan sıyrılıyorum.   </st></span></p>
			<p><span xml:lang="tr-TR"><st c="17197">“Heey, sana söylüyorum, Başak değil miydi bizimki?”  </st></span></p>
			<p><span xml:lang="tr-TR"><st c="17249">“Ha? </st><st c="17254">Evet evet, Başak’tı.”  </st></span></p>
			<p><span xml:lang="tr-TR"><st c="17276">Keyifle okumaya başlıyor Başak’ı.  </st></span></p>
			<p><span xml:lang="tr-TR"><st c="17310">“Başak:</st></span><span xml:lang="tr-TR"><st c="17317"> Dünya malını kim sevmez ama siz suyunu çıkarttınız. </st><st c="17370">Ay evinizde bereket varken bu kadar küçük hesap yapılmaz. </st><st c="17428">Çalıştığınız şirketin bütün yükü omzunuzda sanıyorsunuz, bir gün işe gitmezseniz gezegenlerin yerinden oynayacağını düşünüyorsunuz ama üzülmeyin, toplamada sıfır, çarpmada bir ediyor yokluğunuz. </st><st c="17623">Sürekli nereden ne koparırım diye düşünürken, dikkat edin de kafanızı kopartmasınlar</st></span><span xml:lang="tr-TR"><st c="17707">.</st></span><span xml:lang="tr-TR"><st c="17708"> Elif, daha iyi yazılamazmış ya, gerçekten tebrik ederim.”  </st></span></p>
			<p><span xml:lang="tr-TR"><st c="17767">O kadar içten kutlayınca utanıyorum bir an.  </st></span></p>
			<p><span xml:lang="tr-TR"><st c="17811">“Cidden öyle mi düşünüyorsun? </st><st c="17841">Teşekkürler.”  </st></span></p>
			<p><span xml:lang="tr-TR"><st c="17855">“Valla on numara olmuş. </st><st c="17879">Hikmet Bey anlar inşallah.”  </st></span></p>
			<p><span xml:lang="tr-TR"><st c="17907">“Bilmem ki. </st><st c="17919">Bekleyip göreceğiz.”  </st></span></p>
			<p><span xml:lang="tr-TR"><st c="17940">“Ben de boş durmuyorum ama. </st><st c="17968">Kilometrik Hapı’nı çıkaran firmada bir çocuğu bağladım, rüşvetle ilgili belgeleri taratıp gönderecek bana.”  </st></span></p>
			<p><span xml:lang="tr-TR"><st c="18076">Heyecanla anlatıyor Fırat. </st><st c="18103">Ceyda angarya diye bize bu işi verdi ama kendi ipini çektiğini hesap edemedi, aslında çok önemli bir görevimiz var, değerini bilip fırsatı iyi kullanmamız gerek, diyor. </st><st c="18272">Ah saftirik Optik, bokun değeri olsa fakirin götü olmaz. </st><st c="18329">Hiçbir önemi yok maalesef bu tekzip işinin. </st><st c="18373">Ceyda bunu hesap edemeyecek kadar amatör mü? </st><st c="18418">Biz iki salağı düzeltme yazısıyla oyalayıp ilgiyi başka yöne çekiyor, kendisi cayır cayır rüşvet almaya devam. </st><st c="18529">Yani deveyi hamuduyla götürüyor, hatta hanutuyla. </st><st c="18579">Yine hanutla ilgili bir taşlama yaptığım için kendimi tebrik ediyorum.   </st></span></p>
			<p><span xml:lang="tr-TR"><st c="18650">Fırat’ın hevesini kırmamak için, kıymetsiz görevimizle ilgili fikirlerimi onunla paylaşmıyorum elbette. </st><st c="18754">Ayağa kalkarken şüpheli gözlerle etrafı kolaçan edip kulağıma fısıldıyor:  </st></span></p>
			<p><span xml:lang="tr-TR"><st c="18828">“Göreceksin Elif, bu iş bittiğinde maaşımız beş katına çıkacak.”  </st></span></p>
			<p><span xml:lang="tr-TR"><st c="18893">“Ne diyorsun? </st><st c="18907">O zaman biletlerimizi alayım hemen.”  </st></span></p>
			<p><span xml:lang="tr-TR"><st c="18944">“Nereye?”  </st></span></p>
			<p><span xml:lang="tr-TR"><st c="18954">“Meksika’ya!”  </st></span></p>
			<p><span xml:lang="tr-TR"><st c="18968">Cevabıma bozuluyor ama ben de insanım, tamam hevesini kırmayayım dedim ama boz yılanlarla savaşırken bu kadar hayalperestliğe de dayanamıyorum. </st><st c="19112">Maaşımız beş katına çıkacakmış. </st><st c="19144">Yok,</st></span><span xml:lang="tr-TR"><st c="19148"> açık çek verecek muhasebe, gönlünüzden ne koparsa yazın ödeyelim diye. </st><st c="19220">Hey Allahım ya, akıllı beni bulmaz, deli dibimden ayrılmaz. </st><st c="19280">Hemen çocuk gibi suratını asan Optik’le daha fazla uğraşamıyor ve lahavle çekerek yanından ayrılıyorum.  </st></span></p>
		</div>
	<div id="charCountTotal" value="19384"></div></body>
</html>
