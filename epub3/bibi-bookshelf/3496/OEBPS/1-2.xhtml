<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-2</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-2" xml:lang="en-GB"><st c="0">Çilemse çekerim, kaderimse gülerim  </st></p>
			<p><span xml:lang="tr-TR"><st c="35">Abdülhamit’in fayton tekerinden hallice olan kıçım bir yere sığmadığı için Ceyda Hanım’ın odasındaki sandalyenin ucuna tünüyorum.   </st></span></p>
			<p><span xml:lang="tr-TR"><st c="165">Kadının dudaklarını memnuniyetsizce büzmesinden, parmaklarıyla masada ritmik sesler çıkartmasından anlıyorum, üzerine döktüğüm kahvenin siniri hâlâ geçmemiş. </st><st c="323">Kızıl saçlarıyla örttüğü parlak kahverengi gözlerini dikip bana bakınca kanım donuyor. </st><st c="410">Beni biraz daha incelerse eve gidince gözü kapalı robot resmimi çizebilir. </st><st c="485">Nihayet lütfedip birkaç harfi yan yana getiriyor.  </st></span></p>
			<p><span xml:lang="tr-TR"><st c="535">“Burada bekle, beş dakikaya geliyorum.”  </st></span></p>
			<p><span xml:lang="tr-TR"><st c="575">Ben daha ağzımı açıp, “Tabii Ceyda Hanım, beş dakika nedir ki köpeğiniz olsun” diyemeden rüzgâr gibi geçiyor yanımdan.   </st></span></p>
			<p><span xml:lang="tr-TR"><st c="694">Bekliyorum. </st><st c="706">İş görüşmesine gelen insana sık uygulanan bir işkence yöntemiyle karşı karşıyayım. </st><st c="789">Ceyda Hanım beş dakikaya geliyorum diyerek tam kırk sekiz dakika bekletiyor beni. </st><st c="871">Bir sakatlık daha çıkarmamak için korkudan yerimden kalkamıyorum bile.   </st></span></p>
			<p><span xml:lang="tr-TR"><st c="942">Biliyorum ki bu bir sınav, verdiği emirleri sorgusuz sualsiz yerine getiriyor muyum diye test ediyor beni. </st><st c="1049">Yalnız testin süresini biraz daha kısa tutabilirdi, çünkü stres ve gerilim mesaneme baskı yapıyor ve şu an altıma kaçırmak üzereyim.   </st></span></p>
			<p><span xml:lang="tr-TR"><st c="1182">Kapa çeneni, aklına da şırıltılı şeyler getirmeden otur</st></span><span xml:lang="tr-TR"><st c="1237">. </st></span><span xml:lang="tr-TR"><st c="1239">Kıçınla dağları devirerek girdin zaten kadının odasına, ne yapacaktı, mozaik pastayla çay ikram edip sohbet mi edecekti? </st><st c="1360">Gerçek Elif nelere güler anlat bakalım mı diyecekti sana?</st></span><span xml:lang="tr-TR">   </span></p>
			<p><span xml:lang="tr-TR"><st c="1417">Ceyda Hanım bir anda, elinde telefon, bir hışımla dalıyor içeri.  </st></span></p>
			<p><span xml:lang="tr-TR"><st c="1483">“Yazıyı basacağım diye bir söz verdiğimi hatırlamıyorum. </st><st c="1540">On yıldır bu gazetede yayın yönetmeniyim ben, yayın politikamıza uymayan bir haberi babamın oğlu olsa basmam. </st><st c="1650">Neyse, uzatmaya lüzum yok, sanıyorum ne demek istediğim anlaşılmıştır doktor bey. </st><st c="1732">Mersi. </st><st c="1739">İyi günler.”  </st></span></p>
			<p><span xml:lang="tr-TR"><st c="1752">Telefonu kapatır kapatmaz şimşek gibi bana dönünce, korkudan çişim içime kaçıyor.  </st></span></p>
			<p><span xml:lang="tr-TR"><st c="1834">“Sen burada mısın hâlâ? </st><st c="1858">Ne için gelmiştin?”  </st></span></p>
			<p><span xml:lang="tr-TR"><st c="1878">“Siz bekleyin demiştiniz ya efendim. </st><st c="1915">İş görüşmesi için!”  </st></span></p>
			<p><span xml:lang="tr-TR"><st c="1935">“Nerede senin özgeçmişin?”  </st></span></p>
			<p><span xml:lang="tr-TR"><st c="1962">Elimdeki kâğıt parçasını uzatıyorum. </st><st c="1999">Elektrik süpürgesi pazarlamacılığından conta tamirciliğine kadar uzanan muhteşem deneyimlerle dolu özgeçmişimi incelemeye başlıyor.   </st></span></p>
			<p><span xml:lang="tr-TR"><st c="2131">“Demek Marmara Gazetecilik’ten mezunsun?”  </st></span></p>
			<p><span xml:lang="tr-TR"><st c="2173">“Evet efendim, ikincilikle bitirdim.”  </st></span></p>
			<p><span xml:lang="tr-TR"><st c="2211">“İkincilikle bitirmişsin ama bir odaya kapı çalmadan girilmeyeceğini öğrenememişsin!”  </st></span></p>
			<p><span xml:lang="tr-TR"><st c="2297">“Doğru. </st><st c="2305">Yani yanlış. </st><st c="2318">Şey o an kapıyı çaldım gibi oldu ama tam çalmamışım, ama çaldım diye de çok net hatırlıyorum.”  </st></span></p>
			<p><span xml:lang="tr-TR"><st c="2413">“Ha yani ben yalan söylüyorum?”  </st></span></p>
			<p><span xml:lang="tr-TR"><st c="2445">“Yok estağfurullah, çok çok özür dilerim tekrardan. </st><st c="2497">Çok mahcup oldum inanın.”  </st></span></p>
			<p><span xml:lang="tr-TR"><st c="2523">Sanki biraz bakışları yumuşar gibi oluyor. </st><st c="2566">Ben mi öyle algıladım acaba derken zart diye bir çalışan içeri dalıyor.  </st></span></p>
			<p><span xml:lang="tr-TR"><st c="2638">“Yayın yönetmenlerinin kraliçesi, umarım bölmüyorumdur ama acilen sizin aklınıza, fikrinize, pratik çözümlerinize ihtiyacımız var.”  </st></span></p>
			<p><span xml:lang="tr-TR"><st c="2770">Yüce yalakalar aşkına! </st><st c="2793">Yirmi altı yıllık ömrümde böyle güzel giriş görmedim. </st><st c="2847">Ceyda Hanım’da cıncık gibi bir gülümseme beliriyor, bir anda yüzü şıkır şıkır aydınlanıyor. </st><st c="2939">Geldiğimden beri şu kadını bir kere bile gülümsetemedim ya, Allah da beni kör kuyularda merdivensiz bıraksın.   </st></span></p>
			<p><span xml:lang="tr-TR"><st c="3049">“Feriduncuğum, gel otur, bir soluklan. </st><st c="3088">Ne ikram edeyim sana?”  </st></span></p>
			<p><span xml:lang="tr-TR"><st c="3111">“Sağ olun efendim, sizin fit vücudunuzdan feyz aldım, bu ara kahve, çay, gazlı içecek, ne varsa çıkardım hayatımdan, hiçbir şey almayayım.”  </st></span></p>
			<p><span xml:lang="tr-TR"><st c="3251">Feridun’da boş yok, Rafael Nadal gibi hiçbir fırsatı kaçırmadan çakıyor iltifatları filenin öbür tarafına.  </st></span></p>
			<p><span xml:lang="tr-TR"><st c="3358">“Aaa yok şekerim, abartma, üç kilo fazlam var hâlâ.”  </st></span></p>
			<p><span xml:lang="tr-TR"><st c="3411">“Efendim, varsa da herhalde dünyadan görünmüyor, Çin Seddi gibi uzaydan ancak.”  </st></span></p>
			<p><span xml:lang="tr-TR"><st c="3491">PES!  </st></span></p>
			<p><span xml:lang="tr-TR"><st c="3496">“Hahahay, âlemsin Feridun. </st><st c="3523">Söyle bakalım, nedir konu?”   </st></span></p>
			<p><span xml:lang="tr-TR"><st c="3551">Ceyda Hanım Feridun’a gülümseyerek bakarken düşünüyorum. </st><st c="3608">Bence yalakalık okullarda okutulması gereken bir ders olarak müfredata girmeli. </st><st c="3688">Şu hayatta Feridun’un onda biri kadar yalakalık yapabilseydim eğer bütün dünyayı tek elimle yönetebilirdim. </st><st c="3796">Ama ailem adeta bir odun gibi kimseye eğilip bükülmememi tembihledi hayatım boyunca ve sonuç, yirmi altı yıldır sürünüyorum. </st><st c="3921">Ne demişler, eğitim şart!  </st></span></p>
			<p><span xml:lang="tr-TR"><st c="3947">“Sanırım sizinle de konuşmuşlar Ceyda Hanım, bu zayıflama hapı ile ilgili aradılar yine. </st><st c="4036">Bu haberi basmazsanız reklamlarımızı çekeriz diyor ilaç firması. </st><st c="4101">Reklam departmanı sıkışmış durumda, ne yapacağımızı bilemedik biz de.”  </st></span></p>
			<p><span xml:lang="tr-TR"><st c="4172">“Evet, az önce beni de aradılar Feridun. </st><st c="4213">Zayıflama uzmanı bir doktor muymuş neymiş, ilaç firmasının adamı herhalde. </st><st c="4288">Valla benim tavrım net, isterlerse icra kurulu başkanını arasınlar, ben o haberi basmam. </st><st c="4377">Her yerde bangır bangır yazıyor Kilometrik Zayıflama Hapı can aldı diye. </st><st c="4450">Göz göre göre, bir de sağlık köşesinden nasıl tavsiye ederim hapı, taşlarlar bizi!”  </st></span></p>
			<p><span xml:lang="tr-TR"><st c="4534">“Ceyda Hanım, ben zaten dedim, başımıza çorap sokarız dedim, hukuki olarak dedim yani, bu sorumluluğun altına hayatta giremeyiz dedim.”  </st></span></p>
			<p><span xml:lang="tr-TR"><st c="4670">Feridun yalakalıkta bir dünya markası ama Türkçesi can çekişiyor.   </st></span></p>
			<p><span xml:lang="tr-TR"><st c="4736">“Sen reklam departmanına, Ceyda Hanım’ın kesin talimatı var, bu haberin basılması mümkün değilmiş de. </st><st c="4838">Söyleyecekleri bir şey varsa beni arasınlar.”  </st></span></p>
			<p><span xml:lang="tr-TR"><st c="4884">Yalaka Feridun telaşla odadan çıkarken, günlük şakşak dozunu alıp rahatlayan Ceyda’nın gözü bana takılıyor. </st><st c="4992">Yaklaşık bir buçuk saattir kurtulamadığı tombul kuş sandalyenin ucuna konmuş ve bir türlü gitmiyor. </st><st c="5092">Hayatından çaldığımı düşünmüş olsa gerek ki, bahtsız mülakatımı bir an önce bitirmek için bıkkınca sormaya başlıyor:  </st></span></p>
			<p><span xml:lang="tr-TR"><st c="5209">“Evet, kendini biraz anlat bakalım!”  </st></span></p>
			<p><span xml:lang="tr-TR"><st c="5246">“Marmara Gazetecilik’i bitirdim efendim, yaklaşık altı ay </st></span><span xml:lang="tr-TR"><st c="5304">Metamorfoz</st></span><span xml:lang="tr-TR"><st c="5314"> dergisinde staj yaptım, üç ay da </st></span><span xml:lang="tr-TR"><st c="5348">Güzel Memleketim </st></span><span xml:lang="tr-TR"><st c="5365">gazetesinin ekler bölümünde çalıştım.”  </st></span></p>
			<p><span xml:lang="tr-TR"><st c="5404">“Haber ya da yazı dizisi hazırladın mı, yoksa turist gibi gidip geldin mi işe?”  </st></span></p>
			<p><span xml:lang="tr-TR"><st c="5484">“Çok isterdim hazırlamayı ama yazıişleri müdürüne tarçınlı latte götürmekten zamanım olmadı efendim.”  </st></span></p>
			<p><span xml:lang="tr-TR"><st c="5586">Bu yersiz sektörel iğnelemelerime Ceyda Hanım tabii ki gülmüyor.  </st></span></p>
			<p><span xml:lang="tr-TR"><st c="5651">“Yabancı dil?”  </st></span></p>
			<p><span xml:lang="tr-TR"><st c="5666">“İngilizcem ileri seviyede, konuşup yazabiliyorum ama pratiğim yok birkaç yıldır.”  </st></span></p>
			<p><span xml:lang="tr-TR"><st c="5749">“İkinci bir yabancı dilin var mı?”  </st></span></p>
			<p><span xml:lang="tr-TR"><st c="5784">“Yok, ama bunun bir sorun olmayacağına inanıyorum.”  </st></span></p>
			<p><span xml:lang="tr-TR"><st c="5836">Ceyda Hanım gerzek cevabımla sırtına buz atılmış gibi ürperiyor.  </st></span></p>
			<p><span xml:lang="tr-TR"><st c="5901">“Demek öyle inanıyorsun. </st><st c="5926">İstersen ne kadar maaş vermemiz gerektiğini de peçeteye yazıp ver!”  </st></span></p>
			<p><span xml:lang="tr-TR"><st c="5994">Daha teri soğumadan kadını yine sinirlendirmeyi başarıyorum. </st><st c="6055">“Densizlik ve ben” iş görüşmelerinin Arçil’le Şota’sı gibiyiz, ayrılamıyoruz birbirimizden. </st><st c="6147">Tutulasıca çenem hep en söylenmeyecek lafı cımbızla çekiyor ağzımdan. </st><st c="6217">“İkinci yabancı dilim yokmuş ama sorun olmazmış”, bak bak, lafa bak. </st><st c="6286">Ben Ceyda’nın yerinde olsam, bu cevabı duyar duymaz, masamın altındaki düğmeye basıp terden kıçıma yapışan sandalyeyle beraber Jüpiter’e fırlatırdım beni. </st><st c="6441">Son bir çırpınışla toparlamaya çalışıyorum.   </st></span></p>
			<p><span xml:lang="tr-TR"><st c="6485">“Maksadımı aştıysam kusura bakmayın, kesinlikle ukalalık etmek istemedim, sadece İngilizcem iyi olduğu için...”  </st></span></p>
			<p><span xml:lang="tr-TR"><st c="6597">“Tamam tamam, uzatma.”  </st></span></p>
			<p><span xml:lang="tr-TR"><st c="6620">Derken dülülü dülülü diye bir telefon daha geliyor ve mülakata tekrar ara veriyoruz. </st><st c="6705">Bu gidişle iş görüşmesine gelip mesaiye kalan ilk insan olarak tarihe geçeceğim.   </st></span></p>
			<p><span xml:lang="tr-TR"><st c="6786">“Efendim Özlem? </st><st c="6802">Kim?? </st><st c="6808">Bülent Bey mi? </st><st c="6823">Ne mıy mıy uzatıyorsun, bağlasana hemen!”  </st></span></p>
			<p><span xml:lang="tr-TR"><st c="6865">Kadının gözü, bacağı seğirmeye başlıyor bir anda.   </st></span></p>
			<p><span xml:lang="tr-TR"><st c="6915">“Bülent Bey, iyi günler dilerim. </st><st c="6948">Buyurun.”  </st></span></p>
			<p><span xml:lang="tr-TR"><st c="6958">Anladığım kadarıyla telefondaki adam, zayıflama hapını çıkaran ilaç firmasının sahibi. </st><st c="7045">Artık ne diyorsa, Ceyda’nın kuyruğuna basıyor.   </st></span></p>
			<p><span xml:lang="tr-TR"><st c="7092">“Tam öyle olmadı aslında, kabul buyurursanız izah edeyim. </st><st c="7150">Ben yazıişlerine az önce talimat verdim. </st><st c="7191">Hatta bu hapı herkesin kullandığını, daha önce de sizinle çalıştığımızı, onlarca ürününüzü gazetemizden tavsiye ettiğimizi ifade ettim.”  </st></span></p>
			<p><span xml:lang="tr-TR"><st c="7328">Bülent Bey, konuşmanın sonlarına doğru elindeki bütün kozları açınca Ceyda, Ankara kedisi gibi mırıldanmaya başlıyor. </st><st c="7446">Acaba adam neyle şantaj yapıyor da bunu kayısı üstüne su içmiş gibi kıvrandırıyor?  </st></span></p>
			<p><span xml:lang="tr-TR"><st c="7529">“Sanıyorum Feridun benim talimatlarımı yanlış anlamış. </st><st c="7584">Zayıflama hapı haberini akşam dörde kadar girmiş oluruz, meraklanmayın efendim.”  </st></span></p>
			<p><span xml:lang="tr-TR"><st c="7665">Saygılarını sunarak kapatıyor telefonu. </st><st c="7705">Vay anasını, ben ömrü hayatımda böyle tornistan görmedim. </st><st c="7763">Kadın kendini kurtarmak için anında bizim yalakayı ateşe attı. </st><st c="7826">Eee ne olacaktı Feridun Efendi, bu işin zirvesi Ceyda değil ya, onun da bir üstü var elbet!   </st></span></p>
			<p><span xml:lang="tr-TR"><st c="7918">Gazeteye bir anda aşırı kanım ısınıyor. </st><st c="7958">Brezilya dizisi gibi mesaileri var, her saniye bir kumpas, entrika, atraksiyon. </st><st c="8038">Allahım, lütfen beni işe alsınlar! </st><st c="8073">Bütün gün besin zinciri gibi bu yalakalık zincirini incelemek istiyorum.  </st></span></p>
			<p><span xml:lang="tr-TR"><st c="8146">Ceyda telefonu kapatır kapatmaz derin bir nefes alıyor, dudağının kenarındaki ruju serçeparmağıyla silip tekrar telefona sarılıyor.  </st></span></p>
			<p><span xml:lang="tr-TR"><st c="8278">“Özlem, hemen Feridun’u bağla bana.”  </st></span></p>
			<p><span xml:lang="tr-TR"><st c="8315">Feridun bu kadar yalakalığın üstüne Ceyda’dan fırça yerse, kesin şofbeni açıp intihar eder akşam.  </st></span></p>
			<p><span xml:lang="tr-TR"><st c="8413">“Feridun, bu zayıflama hapı haberinin düzeltmelerini hemen yap, dörde kadar da girin haberi.”  </st></span></p>
			<p><span xml:lang="tr-TR"><st c="8507">Feridun bu U dönüşünü anlamak için bir şeyler sormuş olacak ki, Ceyda gözleri alev alev yapıştırıyor cevabı.  </st></span></p>
			<p><span xml:lang="tr-TR"><st c="8616">“Evet Feridun, bugün giriyoruz! </st><st c="8648">Neden mi? </st><st c="8658">Çünkü ben öyle istiyorum!”  </st></span></p>
			<p><span xml:lang="tr-TR"><st c="8685">Bu tokat gibi cevabın meali şudur: </st></span><span xml:lang="tr-TR"><st c="8720">Seni zavallı beyaz yakalı şakşakçı, sen benim altımda çalışıyorsun, ben senin yayın yönetmeninim ve ben öyle istiyorsam sorgulamadan yapacaksın!</st></span><span xml:lang="tr-TR">  </span></p>
			<p><span xml:lang="tr-TR"><st c="8864">Ceyda’nın çok tehlikeli, güvenilmez ve kendini kurtarmak için herkesi satacak biri olduğu belli, insan minibüste ücretini uzatmak için bile arkasını dönemez buna. </st><st c="9028">Dikkat etmem gerek. </st></span><span xml:lang="tr-TR"><st c="9048">He Elif he! </st><st c="9060">İşe alındın da ondan bundan kıçını kollaman kaldı.   </st></span></p>
			<p><span xml:lang="tr-TR"><st c="9111">Sanki iç sesimle onun hakkında konuştuğumu duymuş gibi bana dönüyor. </st><st c="9180">Kendi kendime gıybet yaparken yakalandım!   </st></span></p>
			<p><span xml:lang="tr-TR"><st c="9222">“Ee? </st><st c="9227">Bütün günü ofisimde geçirmeyi düşünmüyorsun herhalde?”  </st></span></p>
			<p><span xml:lang="tr-TR"><st c="9282">“Ceyda Hanım, haklısınız, vaktinizi aldım ama bir türlü anlatamadım kendimi.”  </st></span></p>
			<p><span xml:lang="tr-TR"><st c="9360">“Pekâlâ, seni neden işe alayım onu söyle!”  </st></span></p>
			<p><span xml:lang="tr-TR"><st c="9403">“Çünkü iyi bir gazeteci olmayı çok istiyorum, ne görev verilirse yaparım ve </st></span><span xml:lang="tr-TR"><st c="9479">Yeni Dünya</st></span><span xml:lang="tr-TR"><st c="9489"> gazetesinden öğrenecek çok şeyim var!”  </st></span></p>
			<p><span xml:lang="tr-TR"><st c="9529">İyi niyetli fakat henüz çömez bir yalakayım. </st><st c="9574">Ceyda’nın dişinin kovuğuna gitmez bu sahtekâr cümleler. </st><st c="9630">Saçlarıyla oynayıp ağzını yüzünü buruyor. </st><st c="9672">Bir iş görüşmesinin daha tarihimin çöplüğüne gömüleceği belli oldu.  </st></span></p>
			<p><span xml:lang="tr-TR"><st c="9740">“Anladım da, </st></span><span xml:lang="tr-TR"><st c="9753">Yeni Dünya</st></span><span xml:lang="tr-TR"><st c="9763"> gazetesine senin ihtiyacın var bu durumda. </st><st c="9807">Bizim sana ihtiyacımız olduğu fikrine nereden kapıldın?”  </st></span></p>
			<p><span xml:lang="tr-TR"><st c="9864">“Bana ihtiyacınız yoksa yapacak bir şeyim yok tabii, kararınıza saygı duyarım efendim.”  </st></span></p>
			<p><span xml:lang="tr-TR"><st c="9952">Şu saniye beni şu odadan kov, sen de kurtul, ben de kurtulayım Ceydam, bitsin bu azap demek istiyorum aslında ama 5.0 şiddetindeki fırçasıyla kendime geliyorum.  </st></span></p>
			<p><span xml:lang="tr-TR"><st c="10113">“Sünepe misin kızım sen! </st><st c="10138">Yapacak bir şeyi yokmuş! </st><st c="10163">Bu ne biçim cevap? </st><st c="10182">Benim çalışanım olmak istiyorsan sakın ama sakın ağzından bir daha böyle ezik cümleler çıkmasın. </st><st c="10279">Çabuk vazgeçen insanlardan nefret ederim. </st><st c="10321">Savaşacaksın, kendini kabul ettireceksin, kaplan gibi olacaksın, yırtıcı, atik. </st><st c="10401">Anlaşıldı mı?”  </st></span></p>
			<p><span xml:lang="tr-TR"><st c="10416">Bu tiradı da attıktan sonra telefona uzanıyor. </st><st c="10463">Lütfen bu sefer benim istikbalimle ilgili bir konuşma yap be kadın, yalvarırım.  </st></span></p>
			<p><span xml:lang="tr-TR"><st c="10543">“Özlem, gel buraya.”  </st></span></p>
			<p><span xml:lang="tr-TR"><st c="10564">Kapının dibindeki insana seslenmek yerine, telefonla arayıp ayağınıza çağırdığınız gün, tebrikler, müdür olmuşsunuz demektir.  </st></span></p>
			<p><span xml:lang="tr-TR"><st c="10690">“Buyurun Ceyda Hanım?”  </st></span></p>
			<p><span xml:lang="tr-TR"><st c="10713">“Ezgi’yi al.”  </st></span></p>
			<p><span xml:lang="tr-TR"><st c="10727">Elif diye düzeltmek için ağzımı açıyorum ama metresiyle adaş olduğum aklıma gelince susuyorum. 		  </st></span></p>
			<p><span xml:lang="tr-TR"><st c="10822">“Birinci kata götür. </st><st c="10843">Feridun’a da söyle bir sandalye falan ayarlasın. </st><st c="10892">İhtiyaç var diye mecbur işe aldı Ceyda Hanım de, başlatsınlar hemen açık olan o pozisyona.”  </st></span></p>
			<p><span xml:lang="tr-TR"><st c="10984">“Hemen efendim.”  </st></span></p>
			<p><span xml:lang="tr-TR"><st c="11001">Hemen başlatsınlar mı dedi o? </st><st c="11031">Kulaklarıma inanamıyorum, sonunda talihim döndü. </st><st c="11080">Başarı hikâyemin manşeti gözümün önünde şu an. </st></span><span xml:lang="tr-TR"><st c="11127">İş görüşmesine geldiği gün işe alınan Elif’in baş döndüren öyküsü!</st></span><span xml:lang="tr-TR"><st c="11193"> Ya da </st></span><span xml:lang="tr-TR"><st c="11200">Altı saatlik iş görüşmesi sonunda mecburen işe alınan dombilinin dramı! </st></span><span xml:lang="tr-TR"><st c="11272">Ben bugünlük bardağa dolu tarafından bakmayı tercih ediyorum, boş tarafına kaçak çay demlerim artık.  </st></span></p>
			<p><span xml:lang="tr-TR"><st c="11373">“Ceyda Hanım, çok teşekkür ederim, sizi mahcup etmemek için elimden geleni yapacağım.”  </st></span></p>
			<p><span xml:lang="tr-TR"><st c="11460">Sağ elini yavaşça havaya kaldırıyor ve her dilde “tıraşı kes” anlamına gelen o işareti yapıyor.   </st></span></p>
			<p><span xml:lang="tr-TR"><st c="11556">Sekreter önde, ben arkada, uçarak çıkıyorum odadan. </st><st c="11608">Kız, bu angaryadan memnun olmayan bir ifadeyle önden önden gidiyor. </st><st c="11676">Tombul ama çevik bir insanımdır, hemen yakalıyorum onu. </st><st c="11732">Ve tabii ki mutlu ve heyecanlı olduğum her anda olduğu gibi ağız ishali oluyorum.  </st></span></p>
			<p><span xml:lang="tr-TR"><st c="11814">“Acaba beni hangi pozisyonda işe başlatacaklar, bilginiz var mı Özlem Hanım?”  </st></span></p>
			<p><span xml:lang="tr-TR"><st c="11892">Cevap yok. </st><st c="11903">Duymadı herhalde. </st><st c="11921">Azıcık daha yanaşıyorum.  </st></span></p>
			<p><span xml:lang="tr-TR"><st c="11946">“Eee, sizce bana nereyi uygun gördü Ceyda Hanım? </st><st c="11995">Birinci katta mı çalışacağım?”  </st></span></p>
			<p><span xml:lang="tr-TR"><st c="12026">Kız zayıflama eşofmanıyla tempolu yürüyen emekli albay gibi, hiç istifini bozmuyor. </st><st c="12110">Aman konuşmazsan konuşma lanet kadın, nasılsa az sonra ekler bölümünün en havalı yerinde işe başlayacağım; kültür-sanat köşesi! </st><st c="12238">Acaba ilk hangi tiyatro oyununu izlemeye yollarlar beni? </st><st c="12295">Belki Viyana’ya opera izlemeye gönderirler ya da </st></span><span xml:lang="tr-TR"><st c="12344">Fındıkkıran Balesi</st></span><span xml:lang="tr-TR"><st c="12362">’ni yeniden yorumlayan ekibi görmeye Moskova’ya!   </st></span></p>
			<p><span xml:lang="tr-TR"><st c="12412">Evlat olsa eldivenle sevilecek Özlem’le, birinci katı kuşbakışı gören asma kata geliyoruz. </st><st c="12503">Ben şok içinde, çalışacağım açık ofisi incelerken Özlem Mercidabık Savaşı’nı kazanmış gibi yüzüme bakıyor. </st><st c="12610">Gizli bir zevk alıyor şaşkınlığımdan pis çıyan.  </st></span></p>
			<p><span xml:lang="tr-TR"><st c="12658">Bundan sonra çalışacağım yer buymuş demek. </st><st c="12701">Yüz elli kişinin üst üste oturduğu yarı açık cezaevi resmen. </st><st c="12762">Her plazada olduğu gibi burada da mimari deha sekmemiş. </st><st c="12818">Dört bir taraf pencere ama camlar açılmıyor. </st><st c="12863">Bangladeşli tekstil işçileri bile daha iyi şartlarda çalışıyordur. </st><st c="12930">Dostum, sen buna açık ofis demişsin ama burası bildiğin Guantanamo Hapishanesi.  </st></span></p>
			<p><span xml:lang="tr-TR"><st c="13010">Neyse Elif, motivasyonunu bozma, işine dört elle sarıl, şaşırt şu anneni,</st></span><span xml:lang="tr-TR"><st c="13083"> diyorum içimden. </st><st c="13101">Hengâmede anneme haber vermeyi unuttum, arayayım diye düşünürken telefonumu evde bıraktığımı fark ediyorum. </st><st c="13209">Afet-i devran Nuran, bana ulaşamayınca evham girdabına kapılmıştır hemen. </st><st c="13283">Bakalım ilk görüşmede işe alındığımı duyunca ne diyecek. </st><st c="13340">Neyse, şu Feridun’la resmen bir tanışalım da bir şekilde ararım onu. </st><st c="13409">Eşek değillerse bana bir ofis telefonu verirler artık!  </st></span></p>
			<p><span xml:lang="tr-TR"><st c="13464">Sefil Feridun benimle hiç göz göze gelmeden Özlem’i tepeden tırnağa süzüyor.   </st></span></p>
			<p><span xml:lang="tr-TR"><st c="13541">“Ooo kimler gelmiş! </st><st c="13561">Nasıl yardımcı olabilirim sana güzellik?”  </st></span></p>
			<p><span xml:lang="tr-TR"><st c="13603">Ay bu adamın kapama tuşu yok mu ya, ağzını açtığı anda sahtekârlık saçıyor.   </st></span></p>
			<p><span xml:lang="tr-TR"><st c="13679">Özlem, çiftleşme mevsiminde kur yapılan tropik bir kuş gibi sallanarak konuşmaya başlıyor:   </st></span></p>
			<p><span xml:lang="tr-TR"><st c="13770">“Merhabalar Feridun Beyciğim, bu Ezgi. </st><st c="13809">Ceyda Hanım kendisini işe aldı, açıktaki pozisyon için başlatmanızı istedi. </st><st c="13885">Sandalye filan ayarlansın dedi.”   </st></span></p>
			<p><span xml:lang="tr-TR"><st c="13918">“Özlemcim, güzelim, emin yani Ceyda Hanım, kesin işe aldı değil mi? </st><st c="13986">Hayır sonra Bülent Bey arayınca fikrini değiştirip zavallıyı kovmasın da.”  </st></span></p>
			<p><span xml:lang="tr-TR"><st c="14061">Cem Yılmaz’a mizahı bıraktıracak bu taşlama karşısında Özlem göz kırparak Feridun’un omzuna dokunuyor. </st><st c="14164">Bunlar bayağı bayağı flört ediyor gün ışığında. </st></span><span xml:lang="tr-TR"><st c="14212">Biraz ışıkları karartalım mı çocuklar, loş bir ortam olsun!</st></span><span xml:lang="tr-TR"><st c="14271"> dememek için zor tutuyorum kendimi. </st><st c="14308">Feridun’a bak sen. </st><st c="14327">O davlumbaz gibi kafasına bakmadan Ceyda Hanım’ı eleştiriyor. </st><st c="14389">“Kraliçem” diyerek padişah soytarısı gibi odasına daldığı kadın arkasını dönünce, boy boy laflar sokuyor. </st><st c="14495">O an anlıyorum ki, Feridun’la Ceyda birbirine layık iki engerek, hiç bulaşmamak gerek.   </st></span></p>
			<p><span xml:lang="tr-TR"><st c="14582">Sinsi Özlem, şakşakçının poposuna baktığından emin bir halde, salına salına merdivenlerden çıkarken, Feridun bana dönüyor.  </st></span></p>
			<p><span xml:lang="tr-TR"><st c="14705">“Evet, gel bakalım Ezgi, demek seni işe aldı Ceyda Hanım.”  </st></span></p>
			<p><span xml:lang="tr-TR"><st c="14764">Yalnız şaka maka yeni ismimi bayağı kanıksadım, düzeltme ihtiyacı bile duymuyorum artık. </st><st c="14853">Ezgi de fena isim değilmiş aslında.  </st></span></p>
			<p><span xml:lang="tr-TR"><st c="14889">“Evet Feridun Bey, öyle oldu. </st><st c="14919">Hatırlarsanız yukarıda karşılaştık az önce, Ceyda Hanım’ın odasında.”  </st></span></p>
			<p><span xml:lang="tr-TR"><st c="14989">Yüzüme mide bulandıran bir sivrisinekmişim gibi bakıyor.  </st></span></p>
			<p><span xml:lang="tr-TR"><st c="15046">“Öyle mi? </st><st c="15056">Çıkaramadım.”  </st></span></p>
			<p><span xml:lang="tr-TR"><st c="15070">Çıkaramadın tabii, hiçbir yalaka ayağının altına alacağı insanın yüzüne bakmaz çünkü. </st><st c="15156">Onların gözü hep yükseklerdedir. </st><st c="15189">Hayranlık ve hasetle gözlerini yukarıya dikip büyük resme odaklandıkları için, aşağıdakiler onlar için detaydır, kenar süsüdür, neyse nedir. </st><st c="15330">Sonunda dayanamayarak ismimle ilgili karışıklıklara son veriyorum.  </st></span></p>
			<p><span xml:lang="tr-TR"><st c="15397">“Bu arada benim adım Ezgi değil, Elif. </st><st c="15436">Elif Akay.”  </st></span></p>
			<p><span xml:lang="tr-TR"><st c="15448">“Her neyse canım, Ezgi-Elif, poteyto-potato hahaha.”  </st></span></p>
			<p><span xml:lang="tr-TR"><st c="15501">Yine bir espri ve yine sen Feridun, bu sefer de güldürmedin.   </st></span></p>
			<p><span xml:lang="tr-TR"><st c="15562">“O zaman şimdi sana bir bilgisayar ve sandalye ayarlayalım ve iş tanımını yapalım.”  </st></span></p>
			<p><span xml:lang="tr-TR"><st c="15646">Tabii ya, hangi işi yapacağımı söyleyin artık. </st><st c="15693">Sabahtan beri bir gizem. </st><st c="15718">Yok açık pozisyon, yok uygun pozisyon, sanırsın bordo bereli olup Kardak Kayalıkları’nı koruyacağım.  </st></span></p>
			<p><span xml:lang="tr-TR"><st c="15819">Bir süre ayakta dikildikten sonra, talimat üzerine sandalyem geliyor. </st><st c="15889">Yüz elli kişilik yarı açık cezaevinde bir anda bütün uğultu kesiliyor. </st><st c="15960">Herkes bana ayarlanan sandalyeye, daha doğrusu, mutfak dolabındaki raflara uzanmak için kullanılan tabureye bakıyor.   </st></span></p>
			<p><span xml:lang="tr-TR"><st c="16077">Yok canım, buna oturmayacağım herhalde, kütüphaneden kitap alacaktır, boyu yetişmemiştir adamın, diye düşünürken ikinci darbeyi yiyorum. </st><st c="16214">Gözlüklerinden IT yetkilisi olup, işyerinde bütün gün Candy Crush oynadığı anlaşılan bir eleman bilgisayarımı getiriyor. </st><st c="16335">Bilgisayar demeye dilim varmıyor aslında, boyutuna, ağırlığına ve üzerindeki toza bakıldığında rahatlıkla ekranlı daktilo diyebiliriz.  </st></span></p>
			<p><span xml:lang="tr-TR"><st c="16470">Acaba mesai bitiminde mi, yoksa yarın mı istifa etsem diye düşünürken, Feridun, dört kişinin paylaştığı bir masanın ucuna oturtuyor beni. </st><st c="16608">Daktilomu da küt diye karşıma koyuyor.  </st></span></p>
			<p><span xml:lang="tr-TR"><st c="16647">“Evet hanımlar, yeni iş arkadaşınız Elif. </st><st c="16689">Bir süre idareten burada çalışacak, uygun masa ayarlanana kadar.”  </st></span></p>
			<p><span xml:lang="tr-TR"><st c="16755">Kızlar yüzüme, beyinleri şeffaf bir folyoyla kaplıymış gibi bakarken, Feridun beni nakavt eden aparkatı indiriyor.  </st></span></p>
			<p><span xml:lang="tr-TR"><st c="16870">“Elif, bundan böyle ekler bölümünün astroloji köşesini sen yazacaksın!!!”  </st></span></p>
			<p><span xml:lang="tr-TR"><st c="16944">Benim tansiyonum düşerken, küçümseyen bir bakışla ekliyor:  </st></span></p>
			<p><span xml:lang="tr-TR"><st c="17003">“Hiç sanmıyorum ama umarım bu konuda bir fikrin vardır.”  </st></span></p>
			<p><span xml:lang="tr-TR"><st c="17060">Feridun’un son cümlesinden sonra sol tarafımda bir uyuşma oluyor. </st><st c="17126">Beynim uğulduyor, gözlerim kararıyor. </st><st c="17164">İnme mi indi acaba diye bacağımı cimciriyorum, neyse ki canım acıyor, his kaybı yok. </st><st c="17249">Sanki beni bir kuyuya fırlatıp diplomamı, sertifikalarımı kafamdan aşağı attılar, üzerime de kuyunun kapağını kapattılar. </st></span><span xml:lang="tr-TR"><st c="17371">Nefes al Elif, Ebru Şallı’nın görkemli pilates nefesinden al bir tane</st></span><span xml:lang="tr-TR"><st c="17440">.   </st></span></p>
			<p><span xml:lang="tr-TR"><st c="17442">Astroloji dedi o değil mi? </st><st c="17469">Merkür, burçlar, Zodyak filan, o astroloji?   </st></span></p>
			<p><span xml:lang="tr-TR"><st c="17513">Bir süre bomboş gözlerle siyah ekrana bakıyorum. </st><st c="17562">Bu işe girmeyi çok istemiştim, hangi iş olsa yapacaktım, ne olursa olsun çalışıp para kazanmam lazımdı çünkü. </st><st c="17672">Ve işte, eksik dilek dilemenin sonuçları.   </st></span></p>
			<p><span xml:lang="tr-TR"><st c="17714">Durumumdan da anlayacağınız üzere, evrene mesaj yollarken çok dikkatli olun, kelimelerinizi özenle seçin. </st><st c="17820">Bir keresinde bankacı bir kız arkadaşım, müşterisine kredi kullandırtmak için kırk takla atmıştı. </st><st c="17918">Adam krediyi kullandı ve dokuz ay sonra o bankacı arkadaşımla aşka düşüp evlendiler. </st><st c="18003">Kızcağız şimdi adamla birlikte ödüyor kredinin taksitlerini.  </st></span></p>
			<p><span xml:lang="tr-TR"><st c="18064">İbretlik hikâyeleri bir kenara bırakıp, ilk şoktan sonra bilgisayarımı açıyorum. </st><st c="18145">Ekranlı daktilom salyangoz hızıyla açılırken, şakşakçının sesi kulağıma doluyor.  </st></span></p>
			<p><span xml:lang="tr-TR"><st c="18226">“Elif, oyalanmadan bir an önce yazmaya başla, yarın editörler kontrol edip ertesi günün baskısına yetiştirsin.”  </st></span></p>
			<p><span xml:lang="tr-TR"><st c="18338">Feridun’un emirleri karşısında kafasına top yemiş futbolcu gibi sallıyorum başımı. </st><st c="18421">Medyum Memiş miyim ben ya, astrolojiyle ilgili ne yazabilirim ki? </st><st c="18487">Tibet’te yaşayan kel keşişlere döndüm, her sevincimin sonu çile ama çalışmaktan başka çarem de yok. </st><st c="18587">Hadi Elif, mızmızlanarak daha fazla vakit kaybetme. </st><st c="18639">Çilemse çekerim, kaderimse gülerim diyerek başlıyorum yazmaya.   </st></span></p>
			<p>  </p>
			<p><span xml:lang="tr-TR"><st c="18702">KOÇ BURCU...  </st></span></p>
		</div>
	<div id="charCountTotal" value="18715"></div></body>
</html>
