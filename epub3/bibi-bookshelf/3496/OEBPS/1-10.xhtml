<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-10</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-10" xml:lang="en-GB"><st c="0">Boşuna dönme dünya, okeylerin ikisi de bende  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="45">Tuvaletten çıkıp masama dönerken kafamda yarınki yazımı planlıyorum. </st></span><span xml:lang="tr-TR"><st c="114">Bu noktadan sonra geri dönüş yok Elif, oturup her şeyi yazacaksın ve Ceyda’yı bitiren son düdüğü çalacaksın. </st><st c="223">Hadi bakalım, vurduğun gol olsun.   </st></span></p>
			<p><span xml:lang="tr-TR"><st c="257">Gücüme güç katmak için kendimi holigan gibi gaza getirirken Fırat karşıma dikiliyor.  </st></span></p>
			<p><span xml:lang="tr-TR"><st c="342">“Elif, senden özür dilerim.”  </st></span></p>
			<p><span xml:lang="tr-TR"><st c="371">“Niye, ne oldu ki?”  </st></span></p>
			<p><span xml:lang="tr-TR"><st c="391">“Rüşvet olayını ortaya çıkaracağım diye hırs yaptım galiba. </st><st c="451">Tekzibi Ceyda’ya yollamadığımı söylemem lazımdı sana.”  </st></span></p>
			<p><span xml:lang="tr-TR"><st c="506">“İnan hiçbir önemi yok şu an Fırat.”  </st></span></p>
			<p><span xml:lang="tr-TR"><st c="543">“Nasıl yok? </st><st c="555">Telefonda inşallah Alzheimer olmuşsundur Fırat diye kızıyordun! </st><st c="619">Küstün mü yoksa? </st><st c="636">Lütfen küsme ya.”  </st></span></p>
			<p><span xml:lang="tr-TR"><st c="654">Az önce işten kovuldum hassas Optik, ne küsmesi, demek istiyorum ama pişmanlıkla kıvranması hoşuma gittiğinden, cevap vermeyip naza çekiyorum kendimi.   </st></span></p>
			<p><span xml:lang="tr-TR"><st c="805">“Gerçekten üzgünüm, biz bir takımız ve sen çabalarken ben üzerime düşeni yapmadım Elif.”  </st></span></p>
			<p><span xml:lang="tr-TR"><st c="894">Özür dilenince havaya giren her affeden gibi başlıyorum söze:  </st></span></p>
			<p><span xml:lang="tr-TR"><st c="956">“Boş ver ya, unuttum ben Fıratcığım, üç günlük dünya zaten. </st><st c="1016">İşler, mevkiler gelir geçer, biz iyi insan olalım yeter.”  </st></span></p>
			<p><span xml:lang="tr-TR"><st c="1074">Beni duyan da Ferrari’sini kiralayan bilge sanır.   </st></span></p>
			<p><span xml:lang="tr-TR"><st c="1124">“Elif, sen kafanı bir yere mi çarptın, gözlerin de kanlanmış!”   </st></span></p>
			<p><span xml:lang="tr-TR"><st c="1187">Çocuk haklı, böyle saçma sapan konuşmak için kafama darbe almış olmam lazım ama tuvalette salya sümük ağladığım için bitap düştüm, akıllı cümleler kuramıyorum o yüzden.   </st></span></p>
			<p><span xml:lang="tr-TR"><st c="1356">“Yoksa Ceyda mı sinirini bozdu yine?” diye, aptala malum olmuş gibi soruyor.   </st></span></p>
			<p><span xml:lang="tr-TR"><st c="1433">Şimdi ona uzun uzun Ceyda’nın beni işten çıkardığını, hakaretlerini, aşağılamalarını ve intikam planlarımı anlatacak gücüm yok. </st><st c="1561">En iyisi, bu bir yere varmayacak sohbeti en yakışan cümleyle bitirmek.  </st></span></p>
			<p><span xml:lang="tr-TR"><st c="1632">“Reca ederim, bu bahsi kapatalım Fırat.”  </st></span></p>
			<p><span xml:lang="tr-TR"><st c="1673">Optik’in şaşkın bakışlarına aldırmadan Hülya Koçyiğit stiliyle ofise koşuyorum. </st><st c="1753">Kendime not: Türk filmi izlemeyi azaltman şart.   </st></span></p>
			<p><span xml:lang="tr-TR"><st c="1801">Yerime varınca büyük bir cesaretle oturuyorum bilgisayarın başına. </st><st c="1868">Neler yazmıyorum ki. </st><st c="1889">Bulup da yayımlayamadığımız hanut belgelerini, rüşvet verenlerin isimlerini, hepsini güzelce yerleştiriyorum on iki burcun içine ve gönül rahatlığıyla yolluyorum yazıişlerine. </st><st c="2065">Artık bu da Hikmet Bey’in dikkatini çekmezse, ayağıma taş bağlayıp gazetenin üst katından atlayacağım mecbur.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt17.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="2175">Eve gelirken Sormagir mahallesinin en inovatif esnafı Tektaş Gurme’ye uğruyorum. </st><st c="2256">Arif Abi elinde zayıflatan biber hapıyla yanıma geliyor.   </st></span></p>
			<p><span xml:lang="tr-TR"><st c="2313">“Sayın Akay, bu şerefi neye borçluyuz?”  </st></span></p>
			<p><span xml:lang="tr-TR"><st c="2353">İş hayatında köprüden önceki son çıkıştayım, o yüzden mutluluk hormonu salgılamak için çikolataya, püskevite, hatta ekmek arası Halley’e ihtiyacım var demek istiyorum ama.   </st></span></p>
			<p><span xml:lang="tr-TR"><st c="2525">“Kalorili ne varsa ver abi” demekle yetiniyorum.  </st></span></p>
			<p><span xml:lang="tr-TR"><st c="2574">Tam elindeki biber hapını övecekken, bünyeme bıngıl bıngıl yağ olarak dönecek siparişimden memnun kalmıyor tabii. </st><st c="2688">Ve suratını ekşiterek konuşmaya başlıyor, beslenme uzmanı Arif Karatay.   </st></span></p>
			<p><span xml:lang="tr-TR"><st c="2760">“Bak Elif, gencecik kızsın, Avrupa’daki yaşıtların her sabah Maradona şortuyla koşuya çıkarken sen merdiven çıkamıyorsun. </st><st c="2882">Biraz tut şu boğazını be güzelim.”  </st></span></p>
			<p><span xml:lang="tr-TR"><st c="2917">“Güzel söylüyorsun abicim ama beslenme alışkanlığı dediğin şey bir anda değişmez, toplumun sosyolojik, kültürel yapısıyla, geleneksel damak tadıyla, mutfağıyla alakalı bir durum.”  </st></span></p>
			<p><span xml:lang="tr-TR"><st c="3097">“Yani hepimiz yuvarlanana kadar yiyip kabullenelim bu öğretilmiş çaresizliği öyle mi?”  </st></span></p>
			<p><span xml:lang="tr-TR"><st c="3184">“Şişmanlık bir tercih değil, hastalıktır Arif Abi.”  </st></span></p>
			<p><span xml:lang="tr-TR"><st c="3236">Şu diyaloğu dışarıdan izleyen biri, Obeziteye Karşı Küresel Mücadele Paneli’nde konuşmacıyız sanır. </st><st c="3336">Halbuki zor durumdayız, tatava yapma, ver iki gofret geç değil mi! </st><st c="3403">Yok, illa Avrupa görmüş her insan gibi kıyas yapıp onlarda-bizde vaazı verecek. </st><st c="3483">Daha fazla uzatmamak için kendi göbeğimi kendim kesiyor ve şekerli bütün ürünleri kucaklayıp kasanın önüne geliyorum.   </st></span></p>
			<p><span xml:lang="tr-TR"><st c="3601">Arif Abi kasada yüzüme bakmamaya çalışıyor. </st><st c="3645">Sanırım tombikliği cansiperane savunmam ona hiç Batılı gelmedi. </st><st c="3709">Mahallemizin en kendine has ve iyi niyetli esnafının gönlünü almak için son bir hamle yapıyorum.   </st></span></p>
			<p><span xml:lang="tr-TR"><st c="3806">“Arif Abicim, söylediklerinde haklısın ama senin de evinde her hafta son oklava bükücüler altın günü yapsın, kilo almazsan esmer undan heykelini yaptıracağım” diyerek dükkândan çıkıyorum. </st><st c="3994">Arkamdan kahkaha atınca da çocuk gibi seviniyorum.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt18.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="4045">Eve girdiğimde annemi, “İşte Benim Stilim” izleyip pirinç ayıklarken buluyorum. </st><st c="4125">Yaşı elliyi geçen her interaktif izleyici gibi televizyonla konuştuğu için geldiğimi duymuyor.   </st></span></p>
			<p><span xml:lang="tr-TR"><st c="4220">“Hah! </st><st c="4226">O ağzını büze büze konuşan şımarığa iyi dedin Nur Hanım.”  </st></span></p>
			<p><span xml:lang="tr-TR"><st c="4284">“Ne anlatıyorsun anne ya?”  </st></span></p>
			<p><span xml:lang="tr-TR"><st c="4311">“Ayy yüreğime indirdin kızım. </st><st c="4341">Niye hırsız gibi giriyorsun eve?”  </st></span></p>
			<p><span xml:lang="tr-TR"><st c="4375">“Anne, sen hiç eve anahtarla giren hırsız gördün mü?”  </st></span></p>
			<p><span xml:lang="tr-TR"><st c="4429">“Hayır. </st><st c="4437">Ama anahtarını unutmayan Elif de görmedim, ondan şaşırdım çocuğum.”  </st></span></p>
			<p><span xml:lang="tr-TR"><st c="4505">Laf sokmak bir sanatsa, annem şimdiye kadar soktuğu laflarla sergi açabilir. </st><st c="4582">Ama ben onun yumuşak karnını biliyorum.   </st></span></p>
			<p><span xml:lang="tr-TR"><st c="4622">“Yukarı çıkarken Şennur Abla söyledi, muhtar evleniyormuş, duydun mu anne?”  </st></span></p>
			<p><span xml:lang="tr-TR"><st c="4698">Elindeki pirinç tepsisini öfkeyle koltuğa bırakırken önce Şennur’a giydiriyor.  </st></span></p>
			<p><span xml:lang="tr-TR"><st c="4777">“İki çocuk evde bekliyor, yemek yapacağına kapı kapı dolaşıp dedikodu topluyor densiz kadın.”  </st></span></p>
			<p><span xml:lang="tr-TR"><st c="4871">Sonra hızını alamayıp bana girişiyor.   </st></span></p>
			<p><span xml:lang="tr-TR"><st c="4909">“Sen niye bu haberi bana veriyorsun şimdi? </st><st c="4952">Muhtar evleniyormuş. </st><st c="4973">Lafa bak! </st><st c="4983">Ne yapayım, çeyrek altın mı takayım yakasına?”  </st></span></p>
			<p><span xml:lang="tr-TR"><st c="5030">“Yok, olur mu anne, adam yakının, çeyrek yakışmaz, en az yarım takman lazım.”  </st></span></p>
			<p><span xml:lang="tr-TR"><st c="5108">“Patla Elif, patla!” diyerek güdümlü füze terliğini yapıştırıyor popoma. </st><st c="5181">Koşarak odama kaçıyorum. </st><st c="5206">Üstümü değiştirirken annemin, “Ne yapayım, çeyrek altın mı takayım” diye bağırması aklıma geliyor, kahkaha atıyorum.   </st></span></p>
			<p><span xml:lang="tr-TR"><st c="5323">Bazen çok uğraşıyorum kadıncağızla, sonra kendim de üzülüyorum ama her şeyi eleştirmesi sinirlerimi zıplatıyor, tutamıyorum kendimi. </st><st c="5456">Aslında dünyada birbirimizden başka kimsemiz kalmadı, kıymetini bilmem gerek anacığımın. </st><st c="5545">Madem akşam akşam özeleştirimi yaptım, azıcık da öz annemin burç analizini yapayım. </st><st c="5629">Ne de olsa ben bir sosyal medya fenomeniyim artık. </st><st c="5680">Bunu derken bile bir gülme geliyor. </st><st c="5716">Banka hesabı eksi bakiyede olan fenomen mi olur! </st><st c="5765">Her neyse... </st><st c="5778">Afet-i devran Nuran tam bir Boğa burcu; sabırlı, çalışkan, kolay kolay insanlara güvenmeyen, saniyede yirmi beş laf sokabilen bir çatal dilli. </st><st c="5921">Ama birini gerçekten severse hiç düşünmeden her türlü fedakârlığı yapar. </st><st c="5994">Yalnız güvendiği dağlara kar yağarsa, çığ olup düşer adamın üstüne, acımaz.   </st></span></p>
			<p><span xml:lang="tr-TR"><st c="6070">Analiz şelalelerini şor şor akıtacağıma uyusam fena olmayacak. </st><st c="6133">Yarın büyük gün, temiz bir zihinle final maçına çıkmak lazım. </st><st c="6195">Yatağıma uzanıp bayağıdır kullanmadığım Twitter’a bakıyorum. </st><st c="6256">Gerçekten çılgın gibi paylaşmışlar yazımı ve kullanıcı adımı bulup çok güzel mesajlar atmışlar bana. </st><st c="6357">Utanarak birkaçına teşekkür ediyor ve uzun zaman sonra ilk defa huzurla uykuya dalıyorum.   </st></span></p>
			<p><span xml:lang="tr-TR">  </span></p>
			<p><span><img src="image/y_fmt19.jpeg" alt="y.png" /></span>  </p>
			<p><span xml:lang="tr-TR"><st c="6447">Uyandıktan dört dakika sonra hazırım, gazete almak için paldır küldür çıkıyorum evden. </st><st c="6534">Dün Feridun’la Ceyda’ya o kadar aleni geçirdim ki, yazımı basıp basmadıklarını çok merak ediyorum. </st><st c="6633">Metrobüs durağının yanındaki büfeden </st></span><span xml:lang="tr-TR"><st c="6670">Yeni Dünya</st></span><span xml:lang="tr-TR"><st c="6680"> gazetesi alıp, astroloji köşesini açıyorum hemen.   </st></span></p>
			<p><span xml:lang="tr-TR"><st c="6731">Ve işte yazım orada, inanamıyorum, virgülüne dokunmadan yayımlamışlar. </st><st c="6802">Demek benden o kadar umudu kestiler ki nasılsa işten kovulacak diye okumadan yapıştırdılar köşeme. </st><st c="6901">Bu sefer olacak galiba. </st><st c="6925">Hikmet Bey dünkü yazımın namı yürürken bugünküne kayıtsız kalmaz artık. </st><st c="6997">Büyük bir sevinç yayılıyor içime, sabah kalabalığına aldırmadan biniyorum metrobüse ve toplu taşımaya gülümseyerek binen ilk vatandaş olarak tarihe geçiyorum.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt20.jpeg" alt="y.png" /></span>  </p>
			<p><span xml:lang="tr-TR"><st c="7156">Ofiste fırtına öncesi sessizlik var. </st><st c="7193">Beni gören Bremen Mızıkacılarının yüzü kireç gibi oluyor. </st><st c="7251">Belli ki köşemi okumuşlar. </st><st c="7278">Aralarında sessizce fısıldaşmaya başlıyorlar. </st><st c="7324">Gergin havayı dağıtmaya çalışan Leopar Suna, normal davranmaya çalışarak sohbet açıyor.  </st></span></p>
			<p><span xml:lang="tr-TR"><st c="7412">“Saçlarımı sarı yaptım Elif, nasıl olmuş?”  </st></span></p>
			<p><span xml:lang="tr-TR"><st c="7455">Dikkatlice bakıyorum boyanmaktan yeşile dönmüş saçlarına.   </st></span></p>
			<p><span xml:lang="tr-TR"><st c="7513">“Güzel olmuş.”   </st></span></p>
			<p><span xml:lang="tr-TR"><st c="7528">Yeşil, soluk bir pırasaya benziyorsun,</st></span><span xml:lang="tr-TR"><st c="7566"> deyip kalbini kırmaya gerek yok şimdi.  </st></span></p>
			<p><span xml:lang="tr-TR"><st c="7606">“Elbisen yıkılıyor, çok güzelmiş” diyor ofisimizin yaltakçısı Meral. </st><st c="7675">Suna’nın leoparlı elbisesine, tokasına, küpesine bakıyorum üzülerek. </st><st c="7744">Bu desene olan tutkusu yüzünden vahşi hayvan belgeselinde oynasa sırıtmayacak hale geldi kız.   </st></span></p>
			<p><span xml:lang="tr-TR"><st c="7838">“Tabii güzel olacak kızım, çok ünlü bir tasarım.”   </st></span></p>
			<p><span xml:lang="tr-TR"><st c="7888">Bir de kendisini vahşi kedi familyasına üye yapan elbiseyle övünüyor. </st><st c="7958">Tasarımmış. </st><st c="7970">Enginlere sığmam tasarım!  </st></span></p>
			<p><span xml:lang="tr-TR"><st c="7996">Suni tekstil gündemi ortamın gerginliğini almaya yetmiyor. </st><st c="8055">En sonunda, yeni sardığı savunma sporuyla sabrı ve sükûneti öğrenmeye çalışan Funda patlıyor:  </st></span></p>
			<p><span xml:lang="tr-TR"><st c="8149">“Kızım, sen cesaret hapı falan mı içtin?”  </st></span></p>
			<p><span xml:lang="tr-TR"><st c="8191">“Niye, ne oldu ki?”  </st></span></p>
			<p><span xml:lang="tr-TR"><st c="8211">“O yazdıkların ne abi? </st><st c="8234">Kendi ipini çekmişsin resmen.”  </st></span></p>
			<p><span xml:lang="tr-TR"><st c="8265">Benim zaten ipim çekilmiş ama ben düşersem o ceviz beyinlileri de peşimden sürüklerim, diyemiyorum tabii. </st><st c="8371">O yüzden derin bir iç çekerek, “Hadi sen bize bir çay getir” diyorum.   </st></span></p>
			<p><span xml:lang="tr-TR"><st c="8441">Köy yanar deli taranırmış hesabı verdiğim cevap karşısında şok olan Funda, aptallaşarak çay almaya gidiyor. </st><st c="8549">Funda giderken Instagram biyografisinde kendini “Kayra’nın annesi, Tuncay’ın eşi, babasının kızı” diye tanıtan Tuğçe başlıyor konuşmaya:  </st></span></p>
			<p><span xml:lang="tr-TR"><st c="8686">“Elif, deli misin, öyle şey yazılır mı hiç! </st><st c="8730">Ceyda okuduysa çiğ çiğ yer seni.”  </st></span></p>
			<p><span xml:lang="tr-TR"><st c="8764">Tamam hadi, ben tek siz hepiniz diye bağrımı açıp oturmak istiyorum ofisin ortasına ama onun yerine gizemli bir hava yaratıyorum.  </st></span></p>
			<p><span xml:lang="tr-TR"><st c="8894">“Bilmediğiniz şeyler var Tuğçeciğim” deyince kulaklarını dikiyor hepsi, sonra havalı bir şekilde, “Neyse boş ver ya” deyip bilgisayarımı açıyorum. </st><st c="9041">Normalde bir lafa başladıktan sonra, “Neyse” diyen insan, kıyafetle havuza itme isteği uyandırır bende. </st><st c="9145">“Söyle ulan, ne anlatacaktın?” diye yakasından tutup silkeleyesim gelir ama benim durumum farklı şu an. </st><st c="9249">Çünkü anlatsam kızlar anlamayacak, anlamadıkça daha çok bunaltacaklar, o yüzden konuşmamak en iyisi. </st><st c="9350">Yani tertemiz bir, </st></span><span xml:lang="tr-TR"><st c="9369">söylesem faydası yok, sussam gönül razı değil</st></span><span xml:lang="tr-TR"><st c="9414"> durumu.   </st></span></p>
			<p><span xml:lang="tr-TR"><st c="9423">Tam Tuğçe, “Anlatsana Elif yeeaa” diye ağzını yayarak ısrar ederken, büyük bir hışımla Feridun geçiyor ofisten. </st><st c="9535">Yüzlerce kişi nefesini tutmuş tenis maçı izler gibi bizi izliyor. </st><st c="9601">Masamın önünden geçerken kellemi alacakmış gibi </st></span><span xml:lang="tr-TR"><st c="9649">bittin sen</st></span><span xml:lang="tr-TR"><st c="9659"> işareti yapıyor eliyle.   </st></span></p>
			<p><span xml:lang="tr-TR"><st c="9684">Ay annecim, çok korktum! </st><st c="9709">Senin o şehzade boğduran padişah tehditlerin ancak keçileri korkutur Feridun Efendi. </st><st c="9794">Ne demişler, intikam alacaksan iki mezar kazacaksın. </st></span><span xml:lang="tr-TR"><st c="9847">Belki ben yazdıklarım yüzünden işten atılırım ama sizin mezarınızı da çoktan kazdım, o yüzden korkmuyorum,</st></span><span xml:lang="tr-TR"><st c="9953"> der gibi bakıyorum yüzüne. </st><st c="9981">Takdir edersiniz ki cümle uzun olduğu için biraz uzun bakıyorum.   </st></span></p>
			<p><span xml:lang="tr-TR"><st c="10046">“Sen nasıl böyle rahat olabiliyorsun ya?”  </st></span></p>
			<p><span xml:lang="tr-TR"><st c="10088">Sesin geldiği yöne bakınca heyecandan gofreti tek hamlede ağzına sokan Funda’yı görüyorum. </st><st c="10179">Çayın yanına bir gofret açmış bile. </st><st c="10215">Aslında biraz tedirginim, yalan yok. </st><st c="10252">Çünkü Hikmet Bey’in yazımı okuyup okumadığını bilmiyorum henüz. </st><st c="10316">Ama kuyruğu dik tutmak lazım, çünkü bir kere eğildin mi hayat hep uzun eşek oynar seninle.  </st></span></p>
			<p><span xml:lang="tr-TR"><st c="10407">“Ben hayatta her zaman doğru bildiğim şeyi yaptım. </st><st c="10458">Bu ahlaksızlara da pabuç bırakacak değilim. </st><st c="10502">Canımı alacak halleri yok ya, ne olacaksa olsun be Funda!”  </st></span></p>
			<p><span xml:lang="tr-TR"><st c="10561">Son cümleyi söylerken </st></span><span xml:lang="tr-TR"><st c="10583">Deli Yürek</st></span><span xml:lang="tr-TR"><st c="10593"> dizisinin müziği çalıyor kafamda, hani Haydarinna diye başlayınca insanda kahve tarama isteği uyandıran o şarkı. </st><st c="10707">Benim Yusuf Miroğlu tavırlarımdan Funda da etkileniyor.  </st></span></p>
			<p><span xml:lang="tr-TR"><st c="10763">“Helal olsun kız sana, ölümden öte köy yok zaten, iyi yaptın.”   </st></span></p>
			<p><span xml:lang="tr-TR"><st c="10826">Ölümden öte köy yok, diyor Funda; Beylikdüzü’ne gitmediği o kadar belli ki. </st><st c="10902">Funda’nın gazıyla diğer kızlar da konuşmaya başlıyor.  </st></span></p>
			<p><span xml:lang="tr-TR"><st c="10956">“Herkes biliyordu bunların gazeteyi soyup soğana çevirdiğini ama senin şu yazdıklarını konuşmaya bile cesaret edemedi kimse. </st><st c="11081">O yüzden doğru bildiğin yolda devam Elif, bravo sana!” diyor Tuğçe ve arkasına yaslanıyor. </st><st c="11172">Sonra bana destek olmanın verdiği gururu unutup hemen Filipinli bakıcısını arıyor.   </st></span></p>
			<p><span xml:lang="tr-TR"><st c="11255">Bremen Mızıkacılarının tebriklerini kabul edip çalışmaya başlıyorum ama aklım o iki engerekte olduğu için tek kelime yazamıyorum. </st><st c="11385">O sırada Fırat’tan gelen mesaj gülümsetiyor.  </st></span></p>
			<p>  </p>
			<p><st c="11430">Sen ne yürekli kızmışsın ya, suç ortağın olmaktan onur duyuyorum.   </st></p>
			<p>  </p>
			<p><span xml:lang="tr-TR"><st c="11496">Eş dost gazıyla idare ederken, Feridun’un bana doğru yürüdüğünü görüyorum. </st><st c="11571">Hakkımda hayırlısı diyerek, hafifçe doğruluyorum taburemde.   </st></span></p>
			<p><span xml:lang="tr-TR"><st c="11631">“Dönmemek üzere eşyalarını topla ve derhal Ceyda Hanım’ın odasına gel” diye buyuruyor majesteleri.   </st></span></p>
			<p><span xml:lang="tr-TR"><st c="11730">Ulan, yoksa o kadar yaptığım rüzgâr boşa mı gitti, çünkü bayağı bayağı kovuyorlar beni şu an! </st><st c="11824">Ne yapalım, ben elimden geleni yaptım, buraya kadarmış diye düşünüp iş arkadaşlarımın üzgün bakışları arasında çaresizce çantamı toplamaya başlıyorum. </st><st c="11975">Tam o sırada sabit telefon çalıyor. </st><st c="12011">Meral heyecanla atlıyor telefona.  </st></span></p>
			<p><span xml:lang="tr-TR"><st c="12045">“Alo buyurun, Meral ben.”  </st></span></p>
			<p><span xml:lang="tr-TR"><st c="12071">Her telefonu çağrı merkezi çalışanı gibi açmasa ölür bu kız.   </st></span></p>
			<p><span xml:lang="tr-TR"><st c="12132">“Kim arıyor? </st><st c="12145">Tabii tabii, burada, hemen veriyorum.”  </st></span></p>
			<p><span xml:lang="tr-TR"><st c="12184">Kekeleyerek telefonu bana uzatıyor.  </st></span></p>
			<p><span xml:lang="tr-TR"><st c="12220">“Hi-Hikmet Bey’in asistanı Dırahşan Gutte arıyor Elif.”  </st></span></p>
			<p><span xml:lang="tr-TR"><st c="12276">Dırahşan Gutte mi? </st><st c="12295">O nasıl isim ya Belçika çikolatası gibi?! </st><st c="12337">Benim salak salak oyalandığımı gören Meral daha fazla dayanamayıp ahizeyi kulağıma yapıştırıyor.   </st></span></p>
			<p><span xml:lang="tr-TR"><st c="12434">“Alo?”   </st></span></p>
			<p><span xml:lang="tr-TR"><st c="12441">“Merhaba Elif Hanım, icra kurulu başkanımız sizinle görüşmek istiyor olduğundan, sizi burada bekliyor olacağız.”  </st></span></p>
			<p><span xml:lang="tr-TR"><st c="12554">İşte plaza dili ve edebiyatının hakkını veren bir sekreter. </st><st c="12614">Çünkü çok katlı bir plazada dirsek çürüten insanlar “-yor olacağım” kalıbını kullanırlar. </st><st c="12704">Ve “Sizi bekliyoruz” demek yerine, “Sizi bekliyor olacağız” derler.  </st></span></p>
			<p><span xml:lang="tr-TR"><st c="12772">“Tabii Dırahşan Hanım, hemen geliyorum.”  </st></span></p>
			<p><span xml:lang="tr-TR"><st c="12813">Tam şu an gökten bir el inse ve Feridun’un suratına nah işareti yapsa ancak bu kadar güzel olurdu. </st><st c="12912">Telefonun zamanlaması bir yana, Feridun’un yüzündeki o ebleh ifadeyi, yıllar sonra torunlarımı etrafıma toplayıp akideşekeri yiyerek anlatacağım.   </st></span></p>
			<p><span xml:lang="tr-TR"><st c="13058">Hiçbir şey olmamış gibi sakince toparlanıyor ve telif hakkı Feridun’da olan o beyaz yakalılara has, sahte yönetici nezaketiyle konuşuyorum:  </st></span></p>
			<p><span xml:lang="tr-TR"><st c="13198">“Evet. </st><st c="13205">Kulaklarınızla duydunuz Feridun Bey, Hikmet Bey beni görmek istiyormuş. </st><st c="13277">Bu durumda Ceyda Hanım’ın davetine icabet edemeyeceğimi kendisine iletirsiniz. </st><st c="13356">Malum, emir demiri keser.”   </st></span></p>
			<p><span xml:lang="tr-TR"><st c="13383">Şakşakçı sinirden kıpkırmızı kesiliyor.   </st></span></p>
			<p><span xml:lang="tr-TR"><st c="13423">“Bu arada hiç iyi görünmüyorsunuz, bir su için isterseniz.”   </st></span></p>
			<p><span xml:lang="tr-TR"><st c="13483">Tam ağzını açacakken son lafımı sokuyorum:  </st></span></p>
			<p><span xml:lang="tr-TR"><st c="13526">“Buz gibi olsun ama!”  </st></span></p>
			<p><span xml:lang="tr-TR"><st c="13548">Bremen Mızıkacılarının hayranlık dolu bakışları arasında ofisten çıkıyorum. </st><st c="13624">Yürürken birden aklıma gelen bir ihtimalle irkiliyorum. </st><st c="13680">Yoksa bu Zodyak Hikmet kovmak için mi huzuruna çağırıyor beni? </st><st c="13743">Ya bana, “Sen dünkü bok, kimsin de benim yöneticilerimi rezil ediyorsun!” derse? </st><st c="13824">Öyle bir şey olursa var ya, dev rezil olurum, bir daha asla gazetenin önünden geçemem. </st><st c="13911">Ama ofise dönmek zorundayım, çünkü akbilimi çekmecede unutmuşum.</st></span><span xml:lang="tr-TR">  </span></p>
			<p><span><img src="image/y_fmt21.jpeg" alt="y.png" /></span>  </p>
			<p><span xml:lang="tr-TR"><st c="13975">Asansörle en üst kata çıkıyorum. </st><st c="14009">Camlı bir bölmenin arkasında dört güvenlik görevlisi var. </st><st c="14067">Demek bizim yemek paraları bunların SSK primlerine gidiyor. </st><st c="14127">Okey takımı gibi dizilen güvenliklerin arasından geçip Dırahşan Gutte’nin yanına ulaşıyorum. </st><st c="14220">Elli beş yaşlarında, beyaz saçlı, düzgün topuzlu, güngörmüş bir kadın. </st><st c="14291">Devlet memurluğundan emekli olup, çocukları bir baltaya sap olamadığı için özel sektörde çalışmak zorunda kalmış bir hali var. </st><st c="14418">Ben ayaküstü karakter tahlili yaparken, nazikçe konuşmaya başlıyor:   </st></span></p>
			<p><span xml:lang="tr-TR"><st c="14486">“Hoş geldiniz Elif Hanım. </st><st c="14512">Beklerken bir şey alır mıydınız?”  </st></span></p>
			<p><span xml:lang="tr-TR"><st c="14546">Akıllı kadın işte, daha ben söylemeden anladı kim olduğumu. </st><st c="14606">Ya da yaralı şişman bakışlarımla kendimi ele verdim hemen. </st><st c="14665">Özlem olsa, annemin ayakkabı numarasına kadar sorardı içeri almadan. </st><st c="14734">İş bilmez koca kafalı.   </st></span></p>
			<p><span xml:lang="tr-TR"><st c="14757">“Teşekkürler, bir şey içmeyeyim.”  </st></span></p>
			<p><span xml:lang="tr-TR"><st c="14791">“Beş dakika içinde sizi içeri alıyor olacağım.”  </st></span></p>
			<p><span xml:lang="tr-TR"><st c="14839">“O zaman ben de tam burada bekliyor olacağım.”  </st></span></p>
			<p><span xml:lang="tr-TR"><st c="14886">Yersiz esprime gülmeyecek kadar aklı başında. </st><st c="14932">Çetin iş hayatına uyum sağlamak için bu yaştan sonra plaza dilini öğrenecek kadar da zeki. </st><st c="15023">Her koşulda ayakta kalabilen, tipik bir Akrep burcu. </st></span><span xml:lang="tr-TR"><st c="15076">Hele hele Elif, astrolojiyi hatmettin de ilk görüşte burç analizlerin kaldı.</st></span><span xml:lang="tr-TR"><st c="15152"> Boş boş suratıma bakma da otur anlamında eliyle koltuğu işaret ediyor bana Dırahşan Hanım.   </st></span></p>
			<p><span xml:lang="tr-TR"><st c="15244">Oturmamla kalkmam bir oluyor, çünkü Hikmet Bey “o tombul kuşu içeri gönderin” telefonunu açıyor makamından. </st><st c="15352">Sabahtan beri komplo teorisi üretmekten çok gerildiğim için Hikmet Bey beni çağırtınca elim ayağım birbirine dolaşıyor ve odaya girerken kendi ayağıma takılıp parça tesirli bomba gibi düşüyorum ofisin ortasına.   </st></span></p>
			<p><span xml:lang="tr-TR"><st c="15563">“Yavaş evladım, bir yerini kıracaksın.”  </st></span></p>
			<p><span xml:lang="tr-TR"><st c="15603">Uzatılan eli tutarak ayağa kalkarken gözlerime inanamıyorum. </st><st c="15664">Bütün çalışanların korkudan titrediği, öfkesi, siniri, soğukluğu hakkında yüzlerce hikâye anlatılan Hikmet Bey bu mu? </st><st c="15782">Posbıyıklı, beyaz saçlı, babacan gülüşlü bir adam var karşımda. </st><st c="15846">Oysa gulyabani gibi birini bekliyordum ben.  </st></span></p>
			<p><span xml:lang="tr-TR"><st c="15890">“Demek bizim gazetenin Nostradamus’u sensin!” diyor hafif sert bir ses tonuyla. </st><st c="15970">Biraz tedirgin oluyorum ama çaktırmıyorum.  </st></span></p>
			<p><span xml:lang="tr-TR"><st c="16013">Hikmet Bey’in Nostradamus dediği, 1500’lü yıllarda yaşayan Fransız bir doktor. </st><st c="16092">Veba illeti yüzünden işler kesat gidince ek iş olarak astrolojiye başlıyor. </st><st c="16168">Ek iş dediysem, taksiye çıkar gibi gökyüzüne çıkmıyor, geleceğe dair kehanetlerde bulunuyor. </st><st c="16261">Yani bizim tarotçu ablaların atası olur kendisi. </st><st c="16310">Bir süre sonra kehanetlerin boku çıkınca kilise tarafından öldürüldüğü söyleniyor ama orada değildim bilemiyorum, söyleyenlerin yalancısıyım. </st><st c="16452">Yay burcuymuş rahmetli. </st><st c="16476">Her şeyi bildiğini iddia eden bütün Yay burçları gibi de herbokologmuş.   </st></span></p>
			<p><span xml:lang="tr-TR"><st c="16548">Hikmet Bey, önemli bir uyarıda bulunacakmış gibi kaşlarını çatarak konuşmaya başlıyor:  </st></span></p>
			<p><span xml:lang="tr-TR"><st c="16635">“Önce bir şeyi açıklığa kavuşturalım Elif” deyince karnıma ağrılar giriyor. </st><st c="16711">“Ne istiyorsun sen bu Başak’la Koç’tan söyle bakalım?” diye lafa devam ediyor.   </st></span></p>
			<p><span xml:lang="tr-TR"><st c="16790">Soru bildiğim yerden gelince biraz rahatlıyorum. </st><st c="16839">Bunu sorduğuna göre köşemi sürekli okuyor demek ki. </st><st c="16891">Çünkü ben gerçekten Feridun ve Ceyda yüzünden hiçbir kişisel sorunum olmadığı halde Koç ve Başak’a savaş açtım bir süredir, herhalde sıkı bir astroloji takipçisi olarak merak etti adam.   </st></span></p>
			<p><span xml:lang="tr-TR"><st c="17077">“Özür dilerim, haddim değil bunu söylemek efendim ama asıl onlar sizin yıllarca emek emek büyüttüğünüz gazetenizden ne istiyor?”  </st></span></p>
			<p><span xml:lang="tr-TR"><st c="17206">“Bak sen şuna, ağzın bayağı laf yapıyormuş senin.”   </st></span></p>
			<p><span xml:lang="tr-TR"><st c="17257">Belki stratejik olarak sözlerimi biraz daha tartıp konuşmam lazım ama Hikmet Bey korktuğum gibi biri çıkmadığı için, açık yüreklilikle cevap veriyorum sorularına.  </st></span></p>
			<p><span xml:lang="tr-TR"><st c="17420">“Daha önce hiç burç yazdın mı peki?”  </st></span></p>
			<p><span xml:lang="tr-TR"><st c="17457">“Hayır efendim, hiç yazmadım.”  </st></span></p>
			<p><span xml:lang="tr-TR"><st c="17488">“E ne halt etmeye getirdi seni oraya Ceyda o zaman?!” diyerek bir anda hiddetleniyor ve önündeki kül tablasını evirip çevirmeye başlıyor. </st><st c="17626">Ne yapacağımı bilemiyorum. </st><st c="17653">Hikmet Bey’in mizacı hakkında biraz erken konuştum galiba. </st><st c="17712">Ben şaşkınlıkla yüzüne bakarken, birden önünde duran gazetenin astroloji sayfasını açıyor ve gözümü karartarak yazdığım Aslan burcunu yüksek sesle okuyor.  </st></span></p>
			<p><span xml:lang="tr-TR"><st c="17867">“Aslan: </st></span><span xml:lang="tr-TR"><st c="17875">Bazı şeyleri açıklığa kavuşturmanın tam zamanı.</st></span><span xml:lang="tr-TR"> </span><span xml:lang="tr-TR"><st c="17922">Sizin gibi çalışkan bir lider nasıl olur da malını mülkünü iki çapulcuya teslim eder? </st><st c="18009">İhtişamlı egonuz yanlış yaptım demeye izin vermediği için o iki asalağı görevden alamıyorsunuz herhalde. </st><st c="18114">Yoksa babanızdan miras kalan gazete rüşvet skandalıyla çalkalanırken kılınızı kıpırdatmamanızın başka bir açıklaması olamaz. </st><st c="18239">Gel barışalım önce, ben kısaca F.C. </st><st c="18275">ama sen bana uzun uzun hırsız Feridun’la Ceyda de!</st></span><span xml:lang="tr-TR"><st c="18325">”  </st></span></p>
			<p><span xml:lang="tr-TR"><st c="18328">Bitirince göbeğini hoplata hoplata gülmeye başlıyor. </st><st c="18381">O gülünce benim de keyfim yerine geliyor yeniden.   </st></span></p>
			<p><span xml:lang="tr-TR"><st c="18431">“Yazılarını beğendim Elif, yeteneklisin, kıvrak ve akıcı bir dilin var.”   </st></span></p>
			<p><span xml:lang="tr-TR"><st c="18504">Hikmet Bey’in sözleriyle dünyalar benim oluyor. </st><st c="18552">Daha dün bana, “Lütfen bu meslekte ısrar etme” diyen Ceyda’ya, “Bu kapak da sana girsin” demek için neler vermezdim şu an. </st><st c="18675">Hikmet Bey cümlesine uzun bir “Ama...” ile devam edince, sevincimi dizginliyorum.  </st></span></p>
			<p><span xml:lang="tr-TR"><st c="18757">“Ama kontrol altına alınması gereken bir deli cesaretin var ve önüne geçilmezse gazete için tehlikeli olabilir. </st><st c="18869">Aldığın risk çok büyük, çünkü her zaman böyle şanslı olmayabilirsin ve ters tepebilir bu tavrın.”  </st></span></p>
			<p><span xml:lang="tr-TR"><st c="18967">Bu tatlı sert eleştiri üstüne bir süre susuyorum, sonra Hikmet Bey yüzüme seni dinliyorum anlamında bakınca konuşmaya başlıyorum:  </st></span></p>
			<p><span xml:lang="tr-TR"><st c="19097">“Haklısınız efendim. </st><st c="19118">Haddimi aşan şeyler yazdıysam bağışlayın ama o kadar canımı yaktılar ki.”  </st></span></p>
			<p><span xml:lang="tr-TR"><st c="19192">“Fark etmez. </st><st c="19205">Yine de ölçüyü elden bırakmamakta fayda var.”   </st></span></p>
			<p><span xml:lang="tr-TR"><st c="19251">Tam Hulusi Kentmen oldu şu an, bir seviyor bir dövüyor, aptal etti beni. </st><st c="19324">Sonra benim utanarak başımı yere eğdiğimi görünce daha fazla yüklenmekten vazgeçerek konuşmasına devam ediyor:  </st></span></p>
			<p><span xml:lang="tr-TR"><st c="19435">“Ben zaten gelen şikâyetler yüzünden bir süredir takip ediyordum Ceyda’yı. </st><st c="19510">Sonra kirli işlerini Feridun denen o itibarsıza yaptırdığını öğrendim.”  </st></span></p>
			<p><span xml:lang="tr-TR"><st c="19582">Herhalde şimdiye kadar şakşakçıya en çok yakışan sıfatı kullandı Hikmet Bey. </st><st c="19659">İtibarsız Feridun.  </st></span></p>
			<p><span xml:lang="tr-TR"><st c="19678">“Peki affınıza sığınarak bir şey sorabilir miyim?”  </st></span></p>
			<p><span xml:lang="tr-TR"><st c="19729">“Sor bakalım.”  </st></span></p>
			<p><span xml:lang="tr-TR"><st c="19744">“Efendim, madem biliyordunuz, ben yazana kadar neden işine son vermediniz Ceyderha’nın?”  </st></span></p>
			<p><span xml:lang="tr-TR"><st c="19833">“Ceyderha mı?”  </st></span></p>
			<p><span xml:lang="tr-TR"><st c="19848">Ağzından kaçırdığın lafa bak Elif! </st><st c="19883">Zaten adam bir fren bir gaz gidiyor, densizliğin yüzünden şimdi azarı yiyeceksin. </st><st c="19965">Ama öyle olmuyor, Hikmet Bey sekiz şiddetinde gülüşüyle yerküreyi sarsıyor bir an.  </st></span></p>
			<p><span xml:lang="tr-TR"><st c="20048">“İlahi çocuk, nereden aklına geldi Ceyderha?”  </st></span></p>
			<p><span xml:lang="tr-TR"><st c="20094">Utanarak gülümsüyorum sadece. </st><st c="20124">Hikmet Bey de gülmesi bitince toparlanıp devam ediyor:  </st></span></p>
			<p><span xml:lang="tr-TR"><st c="20179">“Sorunun cevabına gelirsek, Ceyda’nın babası üniversiteden yakın arkadaşımdı. </st><st c="20257">Çok onurlu, güvenilir, efendi bir insandı. </st><st c="20300">Sonra akciğer kanseri oldu rahmetli. </st><st c="20337">Son dönemlerinde de tek çocuğu olan Ceyda’yı bana emanet etti.”  </st></span></p>
			<p><span xml:lang="tr-TR"><st c="20401">Şimdi anlaşıldı Ceyda’nın gazetede nasıl bu kadar rahat at koşturduğu, diye düşünüyorum ve çekinerek aklımdan geçeni söylüyorum:  </st></span></p>
			<p><span xml:lang="tr-TR"><st c="20530">“Siz emanete hıyanet etmediniz Hikmet Bey ama...”  </st></span></p>
			<p><span xml:lang="tr-TR"><st c="20580">“Evet, maalesef o etti” diye cümlemi tamamlıyor, düşünceli ve üzgün gözlerle.   </st></span></p>
			<p><span xml:lang="tr-TR"><st c="20658">Daha da sinirleniyorum Ceyda’ya. </st><st c="20691">Açgözlülüğü yüzünden, şu Türk filmlerindeki babacan komiser kılıklı adamı bile üzmeyi başarmış. </st><st c="20787">Kendi kendine konuşur gibi devam ediyor Hikmet Bey konuşmaya:  </st></span></p>
			<p><span xml:lang="tr-TR"><st c="20849">“Hayatta sığınacağı bir babası, güvendiği bir dostu yok. </st><st c="20906">Eşi aldatıp gitmiş, buhranda yapayalnız bir insan diye fazla üstüne varmadım önceleri. </st><st c="20993">Ama göz yumdukça başka bir ahlaksızlığını duydum. </st><st c="21043">Baktım bütün gazete konuşuyor, daha fazla arkasında durmak bana yakışmaz dedim artık.”   </st></span></p>
			<p><span xml:lang="tr-TR"><st c="21130">Acaba ne zaman fark etmiş benim yazılarımı diye düşünürken, sorumu duymuş gibi cevap veriyor:  </st></span></p>
			<p><span xml:lang="tr-TR"><st c="21224">“Genel müdür yardımcımız Nedret Hanım akıllı kadındır, ilk o keşfetmiş senin yazılarını. </st><st c="21313">Onun uyarısıyla takibe aldım köşeni. </st><st c="21350">Feridun’la Ceyda’nın burçları üzerinden verdiğin mesajları görmedim değil, fakat yaptıkları rezillikler daha da alenileşsin ve inkâr edecek yüzleri kalmasın istedim. </st><st c="21516">Yoksa ne olacak, bir dakikalık iş kovulmaları. </st><st c="21563">”  </st></span></p>
			<p><span xml:lang="tr-TR"><st c="21565">Konuştukça Hikmet Bey’e saygım daha da artıyor. </st><st c="21613">Ne kadar klas ve akıllı bir adam. </st><st c="21647">Kendisi yüz göz olup Ceyda’yı rezil etmemek için, resmen bir haftadır rüşvet skandalını yazmama müsaade etmiş. </st><st c="21758">Aslında çok da akıllıca bir şey yapmış, çünkü yedikleri haltlar alenileşip itiraz edecek durumları kalmasın istemiş</st></span><span xml:lang="tr-TR"><st c="21873">. Evet Elif, yılların tecrübesine sahip milyon dolarlık işadamını, bir aylık SSK’lı bir çalışan olarak takdir etmen çok anlamlı. </st><st c="22002">Allah razı olsun.   </st></span></p>
			<p><span xml:lang="tr-TR"><st c="22020">Bir süre beni dinledikten sonra, Hikmet Bey’in yüzündeki bulut yerini çocuksu bir sevince bırakıyor ve kaldığı yerden devam ediyor astroloji köşesini okumaya.  </st></span></p>
			<p><span xml:lang="tr-TR"><st c="22179">“Başak: </st></span><span xml:lang="tr-TR"><st c="22187">Gerek iş gerekse özel hayatınızda çok başarısızsınız. </st><st c="22241">Sevilmediğinize inanmayıp zorla güzellik oldurmaya çalışan tek burçsunuz. </st><st c="22315">Başaklar genelde neşeli, komik, zeki, eğlenceli insanlardır, sizin bundan nasibinizi almamanız büyük talihsizlik. </st><st c="22429">Uğurlu sayınız 2 ve uğurlu gününüz çarşamba. </st><st c="22474">Neden mi? </st><st c="22484">Çünkü iki vakte kadar poponuza tekmeyi yiyeceksiniz, büyük ihtimalle de bir çarşamba günü</st></span><span xml:lang="tr-TR"><st c="22573">. Elif, bunlar nasıl cümleler, sen tam bir hergelesin” diyor tok sesiyle.  </st></span></p>
			<p><span xml:lang="tr-TR"><st c="22647">Hikmet Bey, biraz daha konuşursa, “Dede, dedeciğim” diye boynuna sarılacağım. </st><st c="22725">Adam yıllar önce teravih çıkışı camide unuttuğum dedem gibi hergele dedi bana.  </st></span></p>
			<p><span xml:lang="tr-TR"><st c="22804">“Madem her şeyi konuştuk, seni azat edeyim bugünlük” diyor toparlanarak.  </st></span></p>
			<p><span xml:lang="tr-TR"><st c="22877">“Estağfurullah, benim burada olmaya hiçbir itirazım yok efendim. </st><st c="22942">Sizi tanıdıktan sonra gazetenizde çalışmaktan şeref duydum.” Bu cümleyi yalakalıktan değil içtenlikle kurduğumu anlıyor yüzüme bakınca.  </st></span></p>
			<p><span xml:lang="tr-TR"><st c="23078">“Benim gibi astrolojiyi ciddiye alan bir adamı bile bu kadar eğlendirdiğin için tebrik ederim kızım seni. </st><st c="23184">Ammaaa bu işler bittiğinde Feridun’la Ceyda yüzünden yaman laflar ettiğin Başak ve Koçlar için bir özür yazısı hazırlatacağım sana haberin olsun.”  </st></span></p>
			<p><span xml:lang="tr-TR"><st c="23331">“Çok haklısınız efendim, o konuda mahcubum, çünkü en yakın arkadaşım Başak, rahmetli babam da Koç’tu. </st><st c="23433">Dolayısıyla, hiçbir kişisel husumetim olamaz iki burçla da.”  </st></span></p>
			<p><span xml:lang="tr-TR"><st c="23494">Söylediklerim hoşuna gitmiş gibi gözlerini kırpıyor. </st><st c="23547">Gerçekten de geçen haftalarda Gizem’i arayıp, bir süre Başak burcu ile ilgili hoş olmayan şeyler yazacağım, şimdiden kusura bakma, diye haber vermiştim. </st><st c="23700">Güzel kalpli arkadaşım da her zamanki iyi niyetiyle, “Arkandayım” demişti.   </st></span></p>
			<p><span xml:lang="tr-TR"><st c="23775">“Peki gitmeden sana bir soru sorayım Elif.”  </st></span></p>
			<p><span xml:lang="tr-TR"><st c="23819">Heyecanla ne soracak acaba diye bekliyorum. </st><st c="23863">Justin Timberlake konserine son dakikada bilet bulduğumdan beri böyle güzel bir gün geçirmemiştim.  </st></span></p>
			<p><span xml:lang="tr-TR"><st c="23962">“Hani senin meşhur bir yazın var, bizim Nedret’in de kayıtsız kalmayıp paylaştığı.”  </st></span></p>
			<p><span xml:lang="tr-TR"><st c="24046">“Twitter’da </st></span><span xml:lang="tr-TR"><st c="24058">trend topic</st></span><span xml:lang="tr-TR"><st c="24069"> olan mı efendim?”  </st></span></p>
			<p><span xml:lang="tr-TR"><st c="24088">Hafif sinirlenir gibi oluyor son soruma.  </st></span></p>
			<p><span xml:lang="tr-TR"><st c="24129">“Şu gazetede İngilizce konuşmayı yasaklatacaksınız bana sonunda. </st><st c="24194">Totik mi topik mi her ne naneyse işte.”  </st></span></p>
			<p><span xml:lang="tr-TR"><st c="24234">Umre yaşı gelmiş adama ne diye </st></span><span xml:lang="tr-TR"><st c="24265">topic</st></span><span xml:lang="tr-TR"><st c="24270"> mopik diye konuşuyorsun Elif. </st><st c="24301">Bak bozdu seni işte. </st><st c="24322">Teknoloji çağını kaçırdığını düşünen her yaşlı gibi Hikmet Bey de bu konuda hassas demek ki.  </st></span></p>
			<p><span xml:lang="tr-TR"><st c="24415">“Senin o yazının başarısını takdir etti mi Ceyda, merak ettim?”  </st></span></p>
			<p><span xml:lang="tr-TR"><st c="24479">O gün odasına çağırıp bana ettiği hakaretler aklıma gelince acı acı gülümsüyorum.  </st></span></p>
			<p><span xml:lang="tr-TR"><st c="24561">“Ne takdiri efendim, hırsından boğazlayacaktı beni. </st><st c="24613">Bir de, ‘Elif alışveriş listesi bile yazamaz, tesadüfi bir başarı’ demiş Nedret Hanım’a, çok ağırıma gitti.”  </st></span></p>
			<p><span xml:lang="tr-TR"><st c="24722">“Hah, bunu duymak istiyordum ben de. </st><st c="24759">Şimdi kulaklarını aç da iyi dinle, iş hayatıyla ilgili altın bir öğüt vereceğim sana.”  </st></span></p>
			<p><span xml:lang="tr-TR"><st c="24846">Heyecanla bekliyorum ne söyleyecek diye.  </st></span></p>
			<p><span xml:lang="tr-TR"><st c="24887">“Bak kızım, iş hayatında kimseden takdir bekleme, çünkü başarı osuruk gibidir, kendininki hariç herkesinki rahatsız eder.”   </st></span></p>
			<p><span xml:lang="tr-TR"><st c="25010">Bir an yüzümde şaşkın bir ifadeyle kalakalıyorum. </st><st c="25060">Koca adamın ciddi ciddi osuruk aforizması kasmasına kahkahalarla gülmek istesem de ciddiyetimi korumak zorundayım.   </st></span></p>
			<p><span xml:lang="tr-TR"><st c="25175">“Haklısınız Hikmet Bey, aklımdan çıkmayacak öğüdünüz” diyorum mecburen. </st><st c="25247">Acaba sırtıma dövme mi yaptırsam bu sözü, hem Latince yaptırırsam osuruk yazdığını kimse anlamaz, havalı durur. </st><st c="25359">Sohbeti daha fazla sulandırmadan izin istiyorum.  </st></span></p>
			<p><span xml:lang="tr-TR"><st c="25408">“Bir emriniz yoksa ben çıkayım efendim.”  </st></span></p>
			<p><span xml:lang="tr-TR"><st c="25449">“Var! </st><st c="25455">Kovuyorum seni.”  </st></span></p>
			<p><span xml:lang="tr-TR"><st c="25472">İrkilerek yüzüne bakıyorum ve kendini tutamayarak gülmeye başlıyor. </st><st c="25540">Demek her ihtiyar gibi tatsız 1 Nisan şakaları yapmaktan çekinmiyor.  </st></span></p>
			<p><span xml:lang="tr-TR"><st c="25609">“Şaka bir yana, ofise dönünce satın alma bölümüne uğra, doğru düzgün bir masa ve telefon versinler sana. </st><st c="25714">Dizüstü bilgisayar da iste, Hikmet Bey’in emri de. </st><st c="25765">Ayrıca benim malımı kendi malın gibi korumanın bir mükâfatı olacak elbet, maaşın artacak.”   </st></span></p>
			<p><span xml:lang="tr-TR"><st c="25856">“Çok teşekkür ederim, biz üzerimiz düşeni yaptık efendim.”  </st></span></p>
			<p><span xml:lang="tr-TR"><st c="25915">“Siz kim??”  </st></span></p>
			<p><span xml:lang="tr-TR"><st c="25927">Ben tam hafiye Optik’i anlatacakken, aklına geliyor.  </st></span></p>
			<p><span xml:lang="tr-TR"><st c="25980">“Ha, şu reklam bölümündeki gözlüklü, çiroz oğlan. </st><st c="26030">Onu da daha iyi bir pozisyona getirmeleri için talimat verdim.”   </st></span></p>
			<p><span xml:lang="tr-TR"><st c="26094">Hikmet Bey biraz daha konuşursa mutluluktan ağlayacağım. </st><st c="26151">Sevinçten gözlerimin dolduğunu fark edince, havayı dağıtmak için tatlı sert bir uyarı daha yapıyor hemen:  </st></span></p>
			<p><span xml:lang="tr-TR"><st c="26257">“Ağlamayı bırak da yarın ne yazacaksın onu düşünmeye başla bakalım. </st><st c="26325">Yalnız dediğim gibi, bundan sonra daha kontrollü olacaksın. </st><st c="26385">Astroloji ciddi iştir. </st><st c="26408">Madem yazıyorsun, araştırıp öyle hazırlayacaksın köşeni.”   </st></span></p>
			<p><span xml:lang="tr-TR"><st c="26466">“Sizi utandırmamak için elimden geleni yapacağım Hikmet Bey.”  </st></span></p>
			<p><span xml:lang="tr-TR"><st c="26528">O kadar kurt bir yönetici ki, odanın kapısını açarken kafamı kurcalayan soruyu yüzümden anlayıp beni aydınlatıyor.   </st></span></p>
			<p><span xml:lang="tr-TR"><st c="26643">“Bu arada Ceyda ve Feridun meselesini kafana takma, az önce insan kaynaklarıyla konuştum, ikisinin de çıkışları yapılıyor şu an.”  </st></span></p>
			<p><span xml:lang="tr-TR"><st c="26773">Minnetle gözlerine bakıp çıkıyorum odadan. </st><st c="26816">Uçarak iniyorum merdivenleri. </st><st c="26846">Bir an önce temiz havayı içime çekmek için binanın dışına çıkıyorum. </st><st c="26915">Boşuna dememişler Tanrı’nın değirmeni yavaş ama ince öğütür diye. </st><st c="26981">Gökyüzüne bakıp az önce yaşadıklarıma şükrediyorum. </st><st c="27033">Bir aydır ilk kez kendimle gurur duyuyorum vazgeçmeyip mücadele ettiğim için. </st><st c="27111">Rüyada mıyım acaba? </st><st c="27131">Bir gün içinde hem maaşıma zam hem Ceyda’yla Feridun’un kovulması hem de Fırat’ın terfii haberini alıyorum. </st><st c="27239">Gerçek olamayacak kadar güzel her şey. </st><st c="27278">O zaman Hikmet Bey’in de dediği gibi şu gözlüklü çirozu bulup mutlu haberi vereyim, diyorum kendi kendime.   </st></span></p>
			<p><span xml:lang="tr-TR"><st c="27385">Ofisten içeri girerken Unkapanı’na albüm yapmaya gelen türkücülerin coşkusuyla nara atıyorum: “Boşuna dönme dünya, okeylerin ikisi de bende!”   </st></span></p>
		</div>
	<div id="charCountTotal" value="27527"></div></body>
</html>
