<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-9</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-9" xml:lang="en-GB"><st c="0">Kurt kışı geçirir ama yediği ayazı unutmaz  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="43">Plazadan içeri girer girmez, neşe içinde asansör bekleyen iki kız gözüme çarpıyor. </st><st c="126">Boğaz tokluğuna çalışılan bir gazete için fazla mutlular. </st><st c="184">Zaten oldum olası işe enerjik gelen insanları anlamamışımdır. </st><st c="246">Pazartesi günleri neşe ile uyanan birinin en fazla sevgilisinin adı Neşe olabilir. </st><st c="329">Çünkü haftanın bitmesine dört gün varken gülebilen insan, o günü kesin cuma sanıyordur. </st><st c="417">Bir de şu lafa bayılıyorum bu beyaz yakalılarda: </st></span><span xml:lang="tr-TR"><st c="466">Kahve içmeden ayılamıyorum!</st></span><span xml:lang="tr-TR"><st c="493"> Neden? </st><st c="501">Brezilya göçmeni misin sen? </st><st c="529">Kütüğünü sorsak Kars’tır, Çorum’dur, iki göbek ötede nenen sabah namazından sonra ekmek pişiriyordur ama sen kahvesiz ayılamıyorsun! </st><st c="662">Ya bırak bu işleri kardeşim, git elini yüzünü yıka, ekmeğin arasına peyniri koy, dümdüz ayıl işte. </st><st c="761">Biraz yaşadığın coğrafyaya uyum sağla, bırak antini kuntini.   </st></span></p>
			<p><span xml:lang="tr-TR"><st c="822">Yeni bir haftaya daha bokumla kavga ederek başlarken biri omzuma dokunuyor. </st><st c="898">Bu etli parmaklar, bu iştahlı dürtüş kesin Feridun, diye düşünürken, şakşakçı ileri seviyedeki İngilizcesini kulağıma fısıldıyor:  </st></span></p>
			<p><span xml:lang="tr-TR"><st c="1028">“Kangraculeyşıns!”   </st></span></p>
			<p><span xml:lang="tr-TR"><st c="1047">Hah, her kuşu hallettin İngilizce kaldı. </st><st c="1088">Acaba o samimiyetsiz ses tonuyla beni tebrik ederek neyimle dalga geçiyor yine?   </st></span></p>
			<p><span xml:lang="tr-TR"><st c="1168">“Bir haftadır Ceyda Hanım’dan fırça yemedin şekerim, tebrikler!”  </st></span></p>
			<p><span xml:lang="tr-TR"><st c="1233">Hiçbir şey söylemeden boş boş bakıyorum suratına, çünkü mal beyanında bulunan birine ne söylenir bilmiyorum. </st><st c="1342">Evet, buradaki mal Feridun ve zevzek sözleri de o malın beyanından ibaret benim için.  </st></span></p>
			<p><span xml:lang="tr-TR"><st c="1428">“Hey! </st><st c="1434">Kime söylüyorum? </st><st c="1451">Yoksa fırça atsa da bir şey olmaz, acı patlıcanın çırağı kalmaz mı diyorsun?”  </st></span></p>
			<p><span xml:lang="tr-TR"><st c="1529">Acı patlıcanın çırağı mı? </st><st c="1555">Allah seni kahretsin diyorum. </st><st c="1585">Şu ilkokul terk Türkçenle müdür olmuşsun ya, seni her gördüğümde hayattan umudumu kesiyorum.   </st></span></p>
			<p><span xml:lang="tr-TR"><st c="1678">Neyse ki asansör imdadıma yetişiyor da bu dayanılmaz zulme katlanmak zorunda kalmıyorum. </st><st c="1767">En çok böyle zamanlarda üzülüyorum bukalemun olarak yaratılmadığıma. </st><st c="1836">Mesela sabah şekeri Feridun’u uzaktan mı gördün, hop koltuk döşemesine dönüş. </st><st c="1914">Ya da Ceyderha burnundan soluyarak ağzını mı açıyor, yat yere, halıfleksle aynı renk ol. </st><st c="2003">Ama yapacak bir şey yok, insan olarak dünyaya geldiğime göre mecbur katlanacağım bu eşrefi mahlukata.  </st></span></p>
			<p><span xml:lang="tr-TR"><st c="2105">Mesai arkadaşlarım baş başa vermiş bir şeyler hesaplıyor. </st><st c="2163">Uğraştıkları her ne ise, işle uzaktan yakından ilgisi olmadığından eminim. </st><st c="2238">Ve fikrimin sağlamasını Leopar Suna yapıyor.   </st></span></p>
			<p><span xml:lang="tr-TR"><st c="2283">“Kızlar, müjdemi isterim, 2020’de Kurban Bayramı dokuz gün tatil!”  </st></span></p>
			<p><span xml:lang="tr-TR"><st c="2350">Bizimkilerin üç yıl sonraki tatili hesaplayan acıklı hallerini görünce aklıma internette gezinirken gördüğüm o muhteşem beyaz yaka şiiri geliyor.   </st></span></p>
			<p>  </p>
			<p><st c="2496">Bodrum apaçi doldu, Olimpos bitti,  </st></p>
			<p><st c="2531">Senden duyan yüz binler hep Kaş’a gitti,  </st></p>
			<p><st c="2572">Bozcaada on yıl önce pek yiğitti,  </st></p>
			<p><st c="2606">Tatil trendlerini yaz beyaz yakalı.  </st></p>
			<p>  </p>
			<p><st c="2642">Kahve bağımlılığınla övüneceksin,  </st></p>
			<p><st c="2676">Kimsenin bilmediği balığı sen yiyeceksin,  </st></p>
			<p><st c="2718">Ölürsen Alaçatı’ya gömüleceksin,  </st></p>
			<p><st c="2751">Toplantı schedule et beyaz yakalı.  </st></p>
			<p>  </p>
			<p><st c="2786">Makarnaya verirsin 23 lira,  </st></p>
			<p><st c="2814">Maaşın yarısı kredi kartı, yarısı kira,  </st></p>
			<p><st c="2854">Mojito çıktı çıkalı içmezsin bira,  </st></p>
			<p><st c="2889">Ömrün havayla geçti beyaz yakalı.  </st></p>
			<p>  </p>
			<p><span xml:lang="tr-TR"><st c="2923">Bizim Bremen Mızıkacılarının durumunu bu dizelerden daha iyi anlatan bir şey yok. </st><st c="3005">Şiir kimin bilmiyorum ama düşünüp yazanın aklına sağlık. </st><st c="3062">Benim tatil anlayışımsa beyaz yakalılardan biraz daha farklı. </st><st c="3124">Denize girdiğim tek yer Aysel Teyzemlerin Kumburgaz’daki yazlığı. </st><st c="3190">Orada da, “Bugün lodos var, yarın poyraz var, aman denizanasına dikkat et” diyen pimpirikli Servet Eniştem yüzünden, narin bedenim tuzlu suyla buluşamıyor.   </st></span></p>
			<p><span xml:lang="tr-TR"><st c="3346">Acaba ben ne zaman boynumda analog fotoğraf makinem, kafamda hasır şapkamla kapı fotoğrafları çektiğim bir tatil yapacağım diye düşünürken Filipinli bakıcısıyla hangi otelde rahat ettiğini blogu “Kayra’nın Kakası”na yazan Tuğçe bana dönüyor.  </st></span></p>
			<p><span xml:lang="tr-TR"><st c="3588">“Senin tatil planın yok mu Elif?”  </st></span></p>
			<p><span xml:lang="tr-TR"><st c="3622">“Var. </st><st c="3628">2032’de Ramazan Bayramı on bir gün tatilmiş, ölmez sağ kalırsam o zaman gideceğim.”  </st></span></p>
			<p><span xml:lang="tr-TR"><st c="3712">“Ya dalga geçme kızım, uygun olsun diye şimdiden taksitle alıyoruz. </st><st c="3780">Sen de dene mutlaka.”  </st></span></p>
			<p><span xml:lang="tr-TR"><st c="3802">Tabii denerim homo ekonomikuslar. </st><st c="3836">Yarına çıkacağımız belli değilken, üç yıl sonraki tatil için otuz altı ay takside girmek mükemmel bir fikir, dememek için susuyorum. </st><st c="3969">Ayrıca Tuğçe’ye, askerlik yaşı gelmiş oğlunu anlatırken niye hâlâ seksen sekiz aylık deyip yaşını söylemiyorsun, demek istiyorum ama vazgeçiyorum, çünkü yeni dönem anneleri hassas olabiliyor.   </st></span></p>
			<p><span xml:lang="tr-TR"><st c="4161">Aslında kızların kredi çekerek yedi yıldızlı tatil planları yapmaları kafamı dağıtıyor, çünkü canım çok sıkkın. </st><st c="4273">Bir haftadır e-postalarımı kontrol etmeme rağmen tık yok. </st><st c="4331">Temiz eller operasyonunun düğmesine basacak yazılarım belli ki Zodyak Hikmet’in dikkatini çekmemiş. </st><st c="4431">Ya ne olacaktı? </st><st c="4447">Koskoca Hikmet Tanrıverdi, bu işe girmeden önce burcunu bile okumayan Elif’in yazılarını mı takip edecekti? </st><st c="4555">Adam Susan Miller’ı, Dinçer Güner’i filan okuyordur, benim kıtıpiyoz astroloji analizlerime mi kaldı.    </st></span></p>
			<p><span xml:lang="tr-TR"><st c="4657">Bendeki de ne kafaysa, o şapşal Fırat’ın aklına uyup bir hafta boyunca Koç şöyle, Başak böyle diye yazıp durdum. </st><st c="4770">Bırak Hikmet Bey’i, Feridun’la Ceyderha bile rahatsız olmadı kantarın topuzunu kaçıran yazılarımdan. </st><st c="4871">Demek ki neymiş, bu gazetede Bremen Mızıkacıları hariç kimse beni okumuyormuş. </st><st c="4950">O Ceyda’nın gözüm üzerinde diye parmak sallamaları filan hep rüzgârmış. </st><st c="5022">Geçen hafta canı bana fırça atmak istemiş o kadar.   </st></span></p>
			<p><span xml:lang="tr-TR"><st c="5073">Bir ara havaya girdim ama yalan yok, Kung Fu Funda, “Sen kâhin misin, cin misin?” diye burç analizlerimi övünce, Türkiye’nin nabzı astroloji köşemde atıyor sandım ama kimse olumlu ya da olumsuz yazılarımla ilgili fikir beyan etmeyince güzelce kıçımın üstüne oturdum.   </st></span></p>
			<p><span xml:lang="tr-TR"><st c="5340">Tamam artık, bu olmayacak duaya amin demeyi bırakıyor ve kendime daha küçük hedefler koyuyorum. </st><st c="5436">Mesela ay sonu geldiğinde cebimde iki yüz lira kalması gibi umut vaat eden hedefler. </st><st c="5521">Ben düşük prodüksiyonlu hayallerimi sıralarken Fırat’tan mesaj geliyor:  </st></span></p>
			<p>  </p>
			<p><st c="5593">Öğle arasında aşağıda buluşalım.   </st></p>
			<p><span><img src="image/y_fmt15.jpeg" alt="y.png" /></span>  </p>
			<p><span xml:lang="tr-TR"><st c="5626">Bakalım Fırat bu sefer hangi dâhiyane fikirle karşıma çıkacak? </st><st c="5689">Akreple yelkovan tabldot saatini gösterdiğine göre, yemekhanede 10 liraya dört çeşit patates yiyebilirim deyip aşağı iniyorum.  </st></span></p>
			<p><span xml:lang="tr-TR"><st c="5816">Yemeğimi alıp bir masaya oturmamla Fırat’ın başıma dikilmesi bir oluyor.  </st></span></p>
			<p><span xml:lang="tr-TR"><st c="5889">“Vay Elif, diyette misin, çorba filan almışsın?”  </st></span></p>
			<p><span xml:lang="tr-TR"><st c="5938">“Ben her pazartesi başladığım ucu açık bir diyetteyim zaten Fırat.”  </st></span></p>
			<p><span xml:lang="tr-TR"><st c="6006">“Ortalama kaç gün sürüyor?”  </st></span></p>
			<p><span xml:lang="tr-TR"><st c="6034">“Bazen salıyı bile göremiyor.”  </st></span></p>
			<p><span xml:lang="tr-TR"><st c="6065">Optik bu cevabıma gülerken yine gözlüğü buğulanıyor.  </st></span></p>
			<p><span xml:lang="tr-TR"><st c="6118">“Ne söyleyecektin bana?”  </st></span></p>
			<p><span xml:lang="tr-TR"><st c="6143">“Yemeğini rahat ye, sonra konuşuruz.”  </st></span></p>
			<p><span xml:lang="tr-TR"><st c="6181">Bir de düşüncelidir budala dedektif.  </st></span></p>
			<p><span xml:lang="tr-TR"><st c="6218">“Anlatsana, iki işi aynı anda yapabiliyorum ben” diyerek yarım ekmeği çorbama doğruyorum.   </st></span></p>
			<p><span xml:lang="tr-TR"><st c="6308">O sırada Bremen Mızıkacıları da yemeğe iniyor. </st><st c="6355">Gıybet ateşiyle kendimi kaybederek söylediğim, “Sevgilim bu gazetede çalışıyor” yalanı yüzünden ajan gibi peşimdeler sürekli. </st><st c="6481">Yanımızdan geçerken imalı bakışlarla yılık yılık gülüyorlar bize.   </st></span></p>
			<p><span xml:lang="tr-TR"><st c="6547">Fırat, ne iş bu salaklar anlamında kaş göz işareti yapsa da kırk beş yıldır aksi kocasını idare eden Fitnat Hanım gibi, uyma onlara bey anlamında kafamı eğip geçiştiriyorum.   </st></span></p>
			<p><span xml:lang="tr-TR"><st c="6721">Tabaktaki porselen tadını alana kadar çorbayı ekmekle sıyırdığımı gören Fırat beni uyarma ihtiyacı hissediyor.   </st></span></p>
			<p><span xml:lang="tr-TR"><st c="6832">“Bu arada kilo vermek için ekmeği kesmen lazım.”  </st></span></p>
			<p><span xml:lang="tr-TR"><st c="6881">İlahi Fırat, ekmeği kes dediğinde arasına ne koyayım diye düşünen insana söylenecek laf mı bu? </st><st c="6976">Senin o cılız beslenme alışkanlıklarınla ağzımı çalkalarım ben.  </st></span></p>
			<p><span xml:lang="tr-TR"><st c="7040">“Sen bunları düşünme canım, konuya gelelim biz” diyorum.  </st></span></p>
			<p><span xml:lang="tr-TR"><st c="7097">Giydiği garip pardösünün içinden eski tarihli </st></span><span xml:lang="tr-TR"><st c="7143">Yeni Dünya</st></span><span xml:lang="tr-TR"><st c="7153"> gazetesini çıkarıyor. </st><st c="7176">Sayfanın tam ortasında Hikmet Tanrıverdi var.  </st></span></p>
			<p><span xml:lang="tr-TR"><st c="7222">“Nedir bu?”  </st></span></p>
			<p><span xml:lang="tr-TR"><st c="7234">“Hikmet Bey’le yapılan bir röportaj.”  </st></span></p>
			<p><span xml:lang="tr-TR"><st c="7272">Yüksek sesle okumaya başlıyor:  </st></span></p>
			<p><span xml:lang="tr-TR"><st c="7303">“Dostum, siz buna röportaj demişsiniz ama bildiğin albüm lansmanı bu” diyorum. </st><st c="7382">Adamı en iyi çıkış yapan popçu gibi parlattıkça parlatmışlar. </st><st c="7444">Yok Hikmet Bey gibi yönetici yüz yılda bir gelirmiş, yok en kötü huyu mütevazı olmasıymış, gözlerinden ateş çıkarmış, zeki, çevik, ahlaklıymış. </st><st c="7588">Kurtuluş Savaşı’ndaki Mareşal Fevzi Çakmak gibi anlatmışlar adamı. </st><st c="7655">Utanmasalar </st></span><span xml:lang="tr-TR"><st c="7667">Hikmet Bey, o puslu sabahta dağaslanına bindi ve Conk Bayırı’ndan düşmanın üstüne rüzgâr gibi indi,</st></span><span xml:lang="tr-TR"><st c="7766"> yazacaklarmış.   </st></span></p>
			<p><span xml:lang="tr-TR"><st c="7782">Bu yazıyı hazırlayan kişi kaç maaş ikramiye aldı acaba? </st><st c="7838">Eminim böyle bir talebi de olmamıştır Zodyak Hikmet’in. </st><st c="7894">Yalaka ve işgüzar muhabir, adamı anlatmak yerine yiğidi öve öve öldürmüş resmen.   </st></span></p>
			<p><span xml:lang="tr-TR"><st c="7975">Anladık, Hikmet Bey çalışanların gözünde bir cesur yürek ama esas konuya gelelim anlamında Fırat’a bakıyorum, sanki ben ölümsüzlüğün sırrını verecekmişim gibi o da bana bakıyor. </st><st c="8153">Gazeteyi gözümle işaret ederek soruyorum:   </st></span></p>
			<p><span xml:lang="tr-TR"><st c="8195">“Evet, bunun için mi çağırdın beni?”  </st></span></p>
			<p><span xml:lang="tr-TR"><st c="8232">“Adamla ilgili bir sürü bilgi var duymadın mı?”  </st></span></p>
			<p><span xml:lang="tr-TR"><st c="8280">“Duydum da, Hikmet Bey’in tatlıya dayanamadığını öğrenmek ne işimize yarayacak? </st><st c="8360">Çilekli pasta yapıp, ne olur Feridun’la Ceyda’yı kovun diye yanına mı gideceğiz?”  </st></span></p>
			<p><span xml:lang="tr-TR"><st c="8442">“Hayır Elif ya, alay etme de konuya odaklan biraz. </st><st c="8493">Aslan burcuymuş adam baksana.”  </st></span></p>
			<p><span xml:lang="tr-TR"><st c="8524">Belli ki Hikmet Bey’in Aslan burcu olması Fırat’ın frontal lobunu harekete geçirmiş yine.   </st></span></p>
			<p><span xml:lang="tr-TR"><st c="8614">“Neyin peşindesin söyle artık!”  </st></span></p>
			<p><span xml:lang="tr-TR"><st c="8646">“Biz hep Ceyda’yla Feridun’un burcu üstünden verdik ya mesajı!”   </st></span></p>
			<p><span xml:lang="tr-TR"><st c="8710">“Ve hiçbir işe yaramadı.”  </st></span></p>
			<p><span xml:lang="tr-TR"><st c="8736">“Aynen. </st><st c="8744">Şimdi bodoslama Aslan burcu üzerinden yazacaksın her şeyi.”   </st></span></p>
			<p><span xml:lang="tr-TR"><st c="8804">“Benim yazdığım köşeyi okumuyor ki adam, bir haftadır gördük.”  </st></span></p>
			<p><span xml:lang="tr-TR"><st c="8867">“Kendi burcunu okur ama. </st><st c="8892">Oradan ifşa edeceksin rüşvet olayını. </st><st c="8930">Anladın?”  </st></span></p>
			<p><span xml:lang="tr-TR"><st c="8940">Altı derece miyop gözlerini kırpıyor sevinçle. </st><st c="8987">Denizin ortasında ufak bir sal gibi akıntıya kürek çektiğimizi bilsem de Fırat’ın, bu planı dünyanın en iyi buluşuymuş gibi anlatmasına dayanamayıp tamam diyorum. </st><st c="9150">Ah benim şu kör merhametim yok mu!   </st></span></p>
			<p><span><img src="image/y_fmt16.jpeg" alt="y.png" /></span>  </p>
			<p><span xml:lang="tr-TR"><st c="9185">Yerime oturduğumda Ceyda’nın Fırat’la bana e-posta attığını görüyorum:  </st></span></p>
			<p>  </p>
			<p><st c="9256">Siz iki beceriksiz basiretsize güvenmenin hata olduğunu biliyordum!! </st><st c="9325">Kilometrik haberinin tekzip yazısı nerede???  </st></p>
			<p>  </p>
			<p><span xml:lang="tr-TR"><st c="9370">İki ünlem, üç soru işareti var e-postada, işimiz bitik! </st><st c="9426">Bu sinirle Ceyderha benzin döküp yakar bizi. </st><st c="9471">Peki beyinsiz Fırat tekzip yazısını göndermemiş olabilir mi? </st></span><span xml:lang="tr-TR"><st c="9532">O iş bende, yolluyorum,</st></span><span xml:lang="tr-TR"><st c="9555"> demedi mi geçen hafta? </st><st c="9579">Ama gönderse Ceyda niye ateş açsın üstümüze? </st><st c="9624">Off şiştim. </st><st c="9636">Kendi kendime kuruntu yapacağıma şunu bir arayayım.  </st></span></p>
			<p><span xml:lang="tr-TR"><st c="9688">“Alo Fırat, inşallah Alzheimer olmuşsundur!”  </st></span></p>
			<p><span xml:lang="tr-TR"><st c="9733">“Gayet iyiyim, niye ki?”  </st></span></p>
			<p><span xml:lang="tr-TR"><st c="9758">“Görmedin mi e-postayı?”  </st></span></p>
			<p><span xml:lang="tr-TR"><st c="9783">“Gördüm yeaa. </st><st c="9797">Ne var?”  </st></span></p>
			<p><span xml:lang="tr-TR"><st c="9806">Şu dalağı gevşek cevaplara bak. </st><st c="9838">Demek bu dünyadaki imtihanım da Fırat’mış benim.  </st></span></p>
			<p><span xml:lang="tr-TR"><st c="9887">“Ne mi var? </st><st c="9899">Tekzibi yollamayı unutmuşsun Ceyda’ya?”  </st></span></p>
			<p><span xml:lang="tr-TR"><st c="9939">“Yoo bilerek bekletiyorum.”  </st></span></p>
			<p><span xml:lang="tr-TR"><st c="9967">“Mal mısın sen ya! </st><st c="9986">Zaten kadın bizi paralayacak yer arıyor. </st><st c="10027">Niye salıyorsun ejderhayı üstümüze?”   </st></span></p>
			<p><span xml:lang="tr-TR"><st c="10064">“Kızım Kilometrik’teki ajanımdan rüşvet belgesi bekliyorum. </st><st c="10124">Sakin.”   </st></span></p>
			<p><span xml:lang="tr-TR"><st c="10132">“Ne sakini be! </st><st c="10147">Uçağı denize düşerken sakin olun diyen pilot gibi boş boş konuşma.”  </st></span></p>
			<p><span xml:lang="tr-TR"><st c="10215">“Ya saçmalama Elif, büyük düşün biraz. </st><st c="10254">O belge gelirse Ceyda’yı hemen kovarlar.”   </st></span></p>
			<p><span xml:lang="tr-TR"><st c="10296">Bu çocuk küçükken süt yerine tuzruhu mu içti acaba? </st><st c="10348">Yoksa bir insan tek belgeyle Ceyda’yı alt edeceğini nasıl düşünür! </st><st c="10415">Daha fazla sinirlerimi bozmamak için cahille sohbeti kesiyor ve telefonu kapatıyorum. </st><st c="10501">Ben burada ikimizi kurtarmak için kendimi ateşe atayım, Feridun’la Ceyda’ya köşemden yakası açılmamış laflar sokayım, beyefendi tatlı tesadüflerle kariyer planı yapsın. </st><st c="10670">Tamam artık bitti, her koyun kendi bacağına sıksın!  </st></span></p>
			<p><span xml:lang="tr-TR"><st c="10722">Beceriksiz Optik’i aklıma getirmemek için kulaklığımı takıyor ve köşemi yazmaya başlıyorum. </st><st c="10814">Ama gazetemizde huzur bulmak ne mümkün. </st><st c="10854">Meral fettan gözlerini hırsla açarak yanıma geliyor.   </st></span></p>
			<p><span xml:lang="tr-TR"><st c="10907">“Elif, kooş, fenomen oldun!”   </st></span></p>
			<p><span xml:lang="tr-TR"><st c="10936">“O ne ya? </st><st c="10946">Ekmek arası oluyor mu?”  </st></span></p>
			<p><span xml:lang="tr-TR"><st c="10970">“Sen dalga geç daha. </st><st c="10991">Herkes yazını paylaşıyor Twitter’da, baksana.”  </st></span></p>
			<p><span xml:lang="tr-TR"><st c="11038">Plazma televizyon boyutundaki telefonunu ağzıma tutup gösteriyor. </st><st c="11104">Hakikaten bir Twitter fenomeni sabah yazımı paylaşmış ve Edirne’den Ardahan’a dalga dalga yayılmış internette. </st><st c="11215">Allah Allah, bilmeden neyi doğru yazmış olabilirim ki?  </st></span></p>
			<p><span xml:lang="tr-TR"><st c="11270">“Bayağı </st></span><span xml:lang="tr-TR"><st c="11278">trend topic</st></span><span xml:lang="tr-TR"><st c="11289"> olmuşsun.”  </st></span></p>
			<p><span xml:lang="tr-TR"><st c="11301">“Yani?” diyorum korkarak.  </st></span></p>
			<p><span xml:lang="tr-TR"><st c="11327">“Kızım, uzayda mı yaşıyorsun? </st><st c="11357">Sosyal medyada en çok konuşulan konu senin yazın şu an. </st><st c="11413">Yırttın!”  </st></span></p>
			<p><span xml:lang="tr-TR"><st c="11423">Yırttım mı? </st><st c="11435">Demek herkes astrolojinin daha gerçekçi ve acımasız olmasını istiyormuş benim gibi. </st><st c="11519">Çünkü on iki burcun gerçek yüzünü anlattığım bonus köşe yazım bayağı sevilmiş. </st><st c="11598">Bir anda hayallere dalıyorum. </st><st c="11628">Kısmetimde böyle zengin olmak da varmış. </st><st c="11669">Halbuki, hiç var olmayan Mısır’daki halamın mirasıyla refaha ereceğimi düşünürdüm. </st><st c="11752">Meğer istikbal göklerdeymiş.  </st></span></p>
			<p><span xml:lang="tr-TR"><st c="11781">Mısır’daki halam deyince, bugün gazetede okuduğum haber aklıma geliyor. </st><st c="11853">Evinde üç yüz parça Mısır uygarlığına ait çalıntı eser bulunan kadın, “Ben hırsız değilim, bunlar bana düğünümde takıldı” demiş. </st><st c="11982">Ablacım, Sen Kleopatra’nın eltisi misin, sana niye düğününde tarihi eser takılsın? </st><st c="12065">Takı töreni şöyle oldu herhalde: </st></span><span xml:lang="tr-TR"><st c="12098">Damadın amcasından Antik Mısır papirüsü!</st></span><span xml:lang="tr-TR"><st c="12138"> Ben hâkim olsam, sırf muazzam savunması yüzünden serbest bırakırdım kadını. </st><st c="12215">Kendi kendime hırsızın görkemli yalanına gülerken, Suna’nın tektonik sarsıntısıyla dünyaya dönüyorum.  </st></span></p>
			<p><span xml:lang="tr-TR"><st c="12317">“Yavaş Suna ya, omzumu çıkardın!”  </st></span></p>
			<p><span xml:lang="tr-TR"><st c="12351">“Elif, inanamıyorum, GMY Nedret Hanım da paylaşmış yazını.”  </st></span></p>
			<p><span xml:lang="tr-TR"><st c="12411">İş o kadar büyüdü mü ya? </st><st c="12436">Genel müdür yardımcımız Nedret Hanım’ı, siyah arabasına binerken sırtından görmüştüm bir kere. </st><st c="12531">Bayağı havalı kadındı. </st><st c="12554">Demek o da bendeki cevheri fark etti sonunda. </st><st c="12600">Zodyak Hikmet’e mesaj vereceğim diye yırtınırken, gazetedeki yöneticilerin burç ağacını çıkarmıştım geçen hafta. </st><st c="12713">Nedret Hanım da Kova’ymış benim gibi. </st><st c="12751">Yalnız adam kayırmak gibi olmasın ama bu Kova burçlarının hepsi mi kaliteli olur be kardeşim.   </st></span></p>
			<p><span xml:lang="tr-TR"><st c="12845">Köşe yazımın beğenilmesiyle havaya giriyorum, piyango bileti alır almaz büyük ikramiyeyle ne yapacağını düşünenlerin ruh haline bürünüyorum hemen. </st><st c="12992">Hayalim şöyle: Bugünkü yazımdan sonra herkes benim ne mükemmel bir gazeteci olduğumun farkına varıyor ve büyük bir terfi ile dudak uçuklatan bir prim alıyorum. </st><st c="13152">Kira olayımız bitiyor, adam gibi bir ev alıyorum anneme hemen. </st><st c="13215">Şofbeni hayatımızdan çıkarıp, yirmi dört saat sıcak suyun aktığı bir sisteme geçiyoruz, şu an banyoda suyun ısınmasını beklerken yaşlanıyoruz zira. </st><st c="13363">Annemin Kavon’a olan borçlarını kapatıyorum. </st><st c="13408">Onu kozmetik sektöründen uzaklaştırmak için beş dönüm tarla alıyorum. </st><st c="13478">Organik domates yetiştirip oyalansın. </st><st c="13516">Bir dakika ya, hep anneme mi saçacağız paraları. </st><st c="13565">Peki ya ben? </st><st c="13578">Bana da evin her odasına masaj koltuğu, çeşit çeşit, renk renk, boy boy. </st><st c="13651">Hayattan beklentime bak ya, masaj koltuğu. </st><st c="13694">Vizyonsuz romatizmalı teyze hayallerimden Kung Fu Funda uyandırıyor.  </st></span></p>
			<p><span xml:lang="tr-TR"><st c="13763">“Hiç duymuyor. </st><st c="13778">Eliif, hu! </st><st c="13789">Ceyda seni çağırıyor, çabuk.”  </st></span></p>
			<p><span xml:lang="tr-TR"><st c="13819">“Ne? </st><st c="13824">Ne zaman çağırdı?”  </st></span></p>
			<p><span xml:lang="tr-TR"><st c="13843">“Şimdi Özlem aradı ama sen yine transa geçtin, koş hadi.”  </st></span></p>
			<p><span xml:lang="tr-TR"><st c="13901">Merdivenleri tam güç vererek çıkıyorum. </st><st c="13941">Kalbim ağzımdan çıkacak. </st><st c="13966">Neden çağırdı beni şimdi? </st><st c="13992">Yoksa bugünkü başarımdan dolayı tebrik mi edecek? </st><st c="14042">Ne tebriği Elif, “Ölüyorum bir tas su ver” desen, elindeki suyu yere dökecek bir kadından bahsediyoruz. </st><st c="14146">O zaman, kesin Fırat haber tekzibini yollamadı diye bana patlayacak. </st><st c="14215">Bir gün de sana insan gibi davrandığım için pişman olmayayım be Optik.   </st></span></p>
			<p><span xml:lang="tr-TR"><st c="14286">Ben Fırat’a saydırırken Hello Kitty’nin evlatlığı Gizem’  </st></span></p>
			<p><span xml:lang="tr-TR"><st c="14343">den mesaj geliyor:  </st></span></p>
			<p>  </p>
			<p><st c="14362">Eliiif! </st><st c="14370">Şu an ofiste bütün kızlar senin burç yazını birbirine yolluyor. </st><st c="14434">Aşşırı gurur duyuyorum seninle arkadaşım!  </st></p>
			<p>  </p>
			<p><span xml:lang="tr-TR"><st c="14476">Canım Gizemim, ışıktan daha hızlı iletir güzel haberleri. </st><st c="14534">Demek tekstil sektörüne de sıçramış ünüm. </st><st c="14576">İnşallah şöhreti hazmedemeyen </st></span><span xml:lang="tr-TR"><st c="14606">rock</st></span><span xml:lang="tr-TR"><st c="14610">’çılar gibi genç yaşta haroyinman olup vefat etmem.   </st></span></p>
			<p><span xml:lang="tr-TR"><st c="14663">Peki bundan sonra sokakta nasıl yürüyeceğim, rahatça otobüse nasıl bineceğim? </st><st c="14741">Yarından tezi yok, az ünlülerin halktan gizlenmek için taktığı ve yalvarırım beni tanıyın anlamına gelen renkli camlı gözlüklerden alayım.   </st></span></p>
			<p><span xml:lang="tr-TR"><st c="14880">Kendi kendime, bir günlük sosyal medya saltanatımla dalga geçerek Ceyda’nın kapısının önüne geliyorum ve o da ne, Feridun’la Özlem’i fingirdeşirken buluyorum. </st><st c="15039">Oh maşallah, size sevdanın yolları, bana kurşunlar. </st><st c="15091">Şakşakçı ne anlatıyorsa, Özlem adamın içine düşerek gülüyor. </st><st c="15152">Gerçi kızın kafası çok büyük, belki öne çektiği için dengede duramıyordur.   </st></span></p>
			<p><span xml:lang="tr-TR"><st c="15227">Feridun beni görünce hiç istifini bozmuyor, sanki evli değilmiş gibi elini kızın belinden çekmiyor yüzsüz. </st><st c="15334">Özlem ise, Mahmut Hoca’yı gören Hababam Sınıfı paniğiyle saçını, gömleğini düzeltiyor hemen. </st><st c="15427">Korkma kız, benim derdim bana yeter, senin ihtiraslı zinanla uğraşamam, diyorum içimden.  </st></span></p>
			<p><span xml:lang="tr-TR"><st c="15516">“Ceyder...”  </st></span></p>
			<p><span xml:lang="tr-TR"><st c="15528">Kadına Ceyderha diye diye az daha ağzımdan kaçırıyordum lakabını.   </st></span></p>
			<p><span xml:lang="tr-TR"><st c="15594">“Eee, içeride mi kendisi?”  </st></span></p>
			<p><span xml:lang="tr-TR"><st c="15621">“Kim?”  </st></span></p>
			<p><span xml:lang="tr-TR"><st c="15628">“Benazir Butto!”  </st></span></p>
			<p><span xml:lang="tr-TR"><st c="15645">“Ay ne saçmalıyorsun Elif ya.”  </st></span></p>
			<p><span xml:lang="tr-TR"><st c="15676">Asıl sen ne saçmalıyorsun uçan balon kafalı karı, Ceyda’  </st></span></p>
			<p><span xml:lang="tr-TR"><st c="15733">dan başka kimi soracağım, diye masaya tekme atmak istiyorum şu an. </st><st c="15800">Bana laf sokacağı fırsatları asla es geçmeyen şakşakçı topa giriyor hemen.  </st></span></p>
			<p><span xml:lang="tr-TR"><st c="15875">“Sabah ben nazar değdirdim herhalde.”  </st></span></p>
			<p><span xml:lang="tr-TR"><st c="15913">“Nasıl, anlamadım?”  </st></span></p>
			<p><span xml:lang="tr-TR"><st c="15933">“Yine neyi beceremedin de fırça yiyeceksin diyorum.”  </st></span></p>
			<p><span xml:lang="tr-TR"><st c="15986">Dünyadaki bütün fırçalar gözüne saplanasıca, nasıl da ellerini ovuşturarak bekliyor aşağılanmamı. </st><st c="16084">Şu kısacık plaza köleliğimde tanıdığım kadarıyla Feridun, çok zalim bir adam. </st><st c="16162">Dönüş trafiğinin felç olduğunu, zincirleme kaza haberini, birinin işten atıldığını sırıtarak anlatabilen bir ruh kanseri. </st><st c="16284">Ve hayatı boyunca mutlu olmamış, şefkat görmemiş, gerçekten sevilmemiş her insan gibi başkalarının mutsuzluğundan besleniyor. </st><st c="16410">Belki de böyle insanları umursamamak en doğrusu ama ben onu Allah’a havale edecek kadar derviş ruhlu değilim, o yüzden en kısa sürede kıçından kan almak istiyorum sünger beyinlinin.  </st></span></p>
			<p><span xml:lang="tr-TR"><st c="16592">“Hadi zevzek zevzek dikilme de içeri gir. </st><st c="16634">Beklettin diye bonus azar yeme” diyerek, son lafını sokup Özlem’e gururla bakıyor. </st><st c="16717">O da erkeğini onaylayıp, aşağılayan gözlerle bana gülüyor. </st><st c="16776">Cehennemde pişik olup pudra bulamayasıcalar, sizin de sıranız gelecek elbet, deyip Ceyderha’nın odasına giriyorum.  </st></span></p>
			<p><span xml:lang="tr-TR"><st c="16891">Ceyda, gözünde daha önce görmediğim buz gibi bir nefretle bakıyor bana. </st><st c="16963">Anlaşılan bu sefer ipimi çekecek.  </st></span></p>
			<p><span xml:lang="tr-TR"><st c="16997">“Biliyor musun, bir haftadır düşünüyorum Elif.”  </st></span></p>
			<p><span xml:lang="tr-TR"><st c="17045">“Neyi Ceyda Hanım?”  </st></span></p>
			<p><span xml:lang="tr-TR"><st c="17065">“Seni neden işe aldığımı.”  </st></span></p>
			<p><span xml:lang="tr-TR"><st c="17092">Bilmem, vergiden düşecektiniz herhalde,</st></span><span xml:lang="tr-TR"><st c="17131"> diye cevap vermek istiyorum ama susuyorum.  </st></span></p>
			<p><span xml:lang="tr-TR"><st c="17175">“Cevabı bulamadığım için sana sormak istedim. </st><st c="17221">Biz seni bu gazeteye niye aldık?”  </st></span></p>
			<p><span xml:lang="tr-TR"><st c="17255">“Öncelikle ben idealist...” diye başladığım lafı yarıda kesiyor. </st><st c="17320">Her müdür gibi en güzel huyu, diyalog değil monolog sevmesi.  </st></span></p>
			<p><span xml:lang="tr-TR"><st c="17381">“Hayır hayır, yanlış anladın. </st><st c="17411">Kendini anlat demiyorum. </st></span><span xml:lang="tr-TR"><st c="17436">Yeni Dünya</st></span><span xml:lang="tr-TR"><st c="17446"> gazetesi senin gibi işe yaramaz birine para vereceğine başka bir hayır işi yapamaz mıydı?”  </st></span></p>
			<p><span xml:lang="tr-TR"><st c="17538">Gözlerim doluyor. </st><st c="17556">Kadın resmen, sana maaş vereceğimize yetim doyursaydık daha büyük sevaba girerdik diyor. </st><st c="17645">Ne cevap verilir ki buna. </st><st c="17671">En iyisi hiç ağzımı açmayayım da hırsını alana kadar üstümde tepinsin.  </st></span></p>
			<p><span xml:lang="tr-TR"><st c="17742">“Bugün bir baktım, Nedret Hanım burç yazını paylaşmış sosyal medyada!”  </st></span></p>
			<p><span xml:lang="tr-TR"><st c="17813">Ve ağzındaki baklayı çıkarıyor. </st><st c="17845">Meğer benim, gariban sanal popülaritemi kıskanmış hasetismus. </st><st c="17907">Ağzımı bile açmıyorum, sadece acıyan gözlerle yüzüne bakıyorum.  </st></span></p>
			<p><span xml:lang="tr-TR"><st c="17971">“Sonra da beni aradı. </st><st c="17993">Yazın gazetenin internet sitesinde çok tıklandığı için tebrik etmek istemiş seni. </st><st c="18075">Nedret Hanım, dedim, bir yanlışlık olmasın. </st><st c="18119">Benim bildiğim Elif alışveriş listesi bile yazamaz, başkasına yazdırmıştır.”  </st></span></p>
			<p><span xml:lang="tr-TR"><st c="18196">“Ama o köşeyi ben yazıyorum Ceyda Hanım.”  </st></span></p>
			<p><span xml:lang="tr-TR"><st c="18238">Elini havaya kaldırarak beni susturuyor.  </st></span></p>
			<p><span xml:lang="tr-TR"><st c="18279">“Ve ekledim: Zaten deneme süresi bitince işten çıkaracağız, tesadüfi bir </st></span><span xml:lang="tr-TR"><st c="18352">başarı,</st></span><span xml:lang="tr-TR"><st c="18359"> ciddiye almayın.”  </st></span></p>
			<p><span xml:lang="tr-TR"><st c="18378">Başarı kelimesini vurgularken parmaklarıyla tırnak içine alıp daha da sinirimi bozuyor. </st><st c="18466">Ne desem boş. </st><st c="18480">Beni kovmayı kafasına koymuş bir kere. </st><st c="18519">Belki kocasının metresinin adı Elif olduğundan, belki gözümün üstünde kaşım olduğundan, belki de şişman olduğumdan ilk günden beri sevmedi beni kadın.  </st></span></p>
			<p><span xml:lang="tr-TR"><st c="18670">Derin bir nefes alıyorum. </st><st c="18696">Kovulacağımı açık açık yüzüme söylediği için, deneme sürem bitince defolup gitmekten başka çarem yok. </st><st c="18798">Artık gözyaşlarımı tutamayacak noktadayım ama karşısında ezik gibi ağlayıp ona bu zevki tattırmayacağım.  </st></span></p>
			<p><span xml:lang="tr-TR"><st c="18903">“Çıkabilir miyim?” diyorum, kendimin bile zor duyacağı bir sesle.   </st></span></p>
			<p><span xml:lang="tr-TR"><st c="18969">Umutsuzca bana bakıp son iğnelerini batırıyor.   </st></span></p>
			<p><span xml:lang="tr-TR"><st c="19016">“Çok yeteneksizsin Elif, lütfen bu meslekte ısrar etme ve başka bir işe yönel.”  </st></span></p>
			<p><span xml:lang="tr-TR"><st c="19096">Ben yerimde sendelerken öldürücü darbeyi indiriyor.  </st></span></p>
			<p><span xml:lang="tr-TR"><st c="19148">“Kim bilir okulu bitirdiğin gün ailen ne sevindi gazeteci olacaksın diye. </st><st c="19222">Halbuki ne boş bir beklenti. </st><st c="19251">Her şeyi yüzüne gözüne bulaştıran, iki kelimeyi yan yana getiremeyen yeteneksiz bir kızları var maalesef. </st><st c="19357">En çok da o zavallılara acıyorum biliyor musun! </st><st c="19405">Yazık!”   </st></span></p>
			<p><span xml:lang="tr-TR"><st c="19413">Ağlamamak için kendimi zor tutuyorum. </st><st c="19451">Ayakkabımı çıkarıp kafasına fırlatmanın tam sırası ama o noktayı geçersem kimse elimden alamaz bu kadını. </st><st c="19557">O yüzden akan gözyaşlarımı saklamak için hızla odasından çıkıyorum. </st><st c="19625">Bana ettiği hakaretleri kafamda çevirip duruyorum yürürken. </st><st c="19685">Hazmedemiyorum. </st><st c="19701">Üzüntüm yerini öfkeye bırakıyor aniden. </st><st c="19741">Hiddetten beynime kan gitmiyor, deli siniri geliyor üstüme. </st><st c="19801">Tek başıma bir kamyonu havaya kaldırıp şarampolden yuvarlayabilirim şu an. </st><st c="19876">Aileme acıyormuş! </st><st c="19894">Sen kendinden yirmi yaş küçük bir kızın, günübirlik başarısını kıskanmana sebep olan âcizliğine acı, botokstan her şeye şaşırarak bakan ördek suratına, marul dudaklarına acı, kocanı başka bir kadına kaptırdın diye bütün hemcinslerinden nefret eden düşük ruhuna acı, kalbi zift tutmuş adi kadın.   </st></span></p>
			<p><span xml:lang="tr-TR"><st c="20189">Tuvalete gidip böğürerek ağlıyorum hırsımdan. </st><st c="20235">Durduramıyorum kendimi. </st><st c="20259">Sen kimsin ki, beni okutmak için kapı kapı dolaşıp krem satan anneme, en büyük hayali gazeteci olduğumu görmek olan rahmetli babama zavallı diyorsun.   </st></span></p>
			<p><span xml:lang="tr-TR"><st c="20409">Şu tuvalet fayanslarını sirtaki yaparak kafasında kırmak istiyorum pisliğin. </st><st c="20486">O botokslu suratını tokatlamak istiyorum saatlerce. </st><st c="20538">Sakin ol Elif, öfke en çok sahibini yorar. </st><st c="20581">Affetmek ve unutmaksa iyi insanların intikamıdır. </st><st c="20631">Ama demek ki ben o kadar iyi bir insan değilim. </st><st c="20679">Çünkü şu an tek isteğim, Ceyda’yı dinlene dinlene dövmek, sonra unutup bir daha dövmek. </st><st c="20767">Çok ileri gitti bu sefer, bir şeyi söylemenin binlerce yolu varken, özenle en acıtan hakaretleri seçti hep ve beni çileden çıkarttı sonunda.  </st></span></p>
			<p><span xml:lang="tr-TR"><st c="20908">Tuvalette ne kadar kaldım bilmiyorum. </st><st c="20946">Bir müddet sonra sinir krizim yerini sükûnete bırakıyor. </st><st c="21003">Gözyaşlarımı sakince silerken, kurt kışı geçirir ama yediği ayazı unutmaz, diyorum kendi kendime. </st><st c="21101">İstediğim tek bir şey var artık; intikam. </st><st c="21143">Artık ne yapacağımı biliyorum ve Cüneyt Arkın’ın </st></span><span xml:lang="tr-TR"><st c="21192">Battal Gazi</st></span><span xml:lang="tr-TR"><st c="21203"> filminde düşmanına gözdağı verdiği sözleri tekrarlıyorum:   </st></span></p>
			<p><span xml:lang="tr-TR"><st c="21262">“Kancık kelleni ödlek bedeninden ayırmaya geliyorum Ceyda, bekle beni!”  </st></span></p>
		</div>
	<div id="charCountTotal" value="21334"></div></body>
</html>
