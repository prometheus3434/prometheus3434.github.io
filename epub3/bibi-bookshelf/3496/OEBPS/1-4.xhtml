<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-4</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-4" xml:lang="en-GB"><st c="0">Helvanı yerim inşallah!  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="24">“Aşkolsun Elif, işe başlamışsın hiç haber vermiyorsun!” diye ilk dakikadan girişiyor Gizem.   </st></span></p>
			<p><span xml:lang="tr-TR"><st c="116">Bu kız bu kadar alınganlığı ve paranoyayı minik bedeninin neresinde saklıyor merak ediyorum. </st><st c="209">Aradığında açmazsan, saniyesinde mesaj atıyor, “Küs müyüz?” diye. </st><st c="275">“Tuvaletteyim, ne küsmesi” yazıyorum, “Uydurma” diye cevap yolluyor. </st><st c="344">Çocukluk arkadaşım olmasına rağmen, bir gün yurtdışına taşınıp, telefonumu değiştirip, onunla görüşmeyi keseceğim fikrine sahip yıllardır.   </st></span></p>
			<p><span xml:lang="tr-TR"><st c="483">Annem haklı galiba, tek çocuk olmak Gizem’i biraz yıpratmış, hep bir yalnız kalma korkusu var içinde. </st><st c="585">Ama bir dakika ya, Gizem tek çocuk da biz ne çocuğuyuz? </st><st c="641">Benim de ablam kardeşim yok ama hiç öyle yalnız kalırım, elden ayaktan düşerim, yetişin komşular gibi hezeyanlarım olmadı. </st><st c="764">Aşırı dirayetli bir insanım. </st></span><span xml:lang="tr-TR"><st c="793">He Elif he, karanlıkta tek başına tuvalete gidemiyorsun, çok dirayetlisin gerçekten.  </st></span></p>
			<p><span xml:lang="tr-TR"><st c="878">“Dur canım, osuruktan nem kapma hemen, iş görüşmesine gittiğim gün işe başlattılar. </st><st c="962">Daha dün bir bugün iki yani.”  </st></span></p>
			<p><span xml:lang="tr-TR"><st c="992">“Madem işe girdin affediyorum seni bu seferlik ama bir daha iki gün üst üste habersiz bırakırsan bozuşuruz.”  </st></span></p>
			<p><span xml:lang="tr-TR"><st c="1101">“Tamam, söz. </st><st c="1114">Zaten iki günden fazla haber alamazsan Müge Anlı’ya çıkıp ararsın beni kesin.”  </st></span></p>
			<p><span xml:lang="tr-TR"><st c="1193">Dalga geçme anlamında hafifçe omzuma vuruyor ve sevinçle konuşmaya başlıyor:  </st></span></p>
			<p><span xml:lang="tr-TR"><st c="1270">“Ne şanslısın Elif ya, hemen kapmışsın işi.”  </st></span></p>
			<p><span xml:lang="tr-TR"><st c="1315">Gizem’in en sevdiğim, bazen de en dayanamadığım huyu, olaylara hep iyi tarafından bakmasıdır. </st><st c="1409">Annemin panzehri olarak dünyaya gelmiş resmen.   </st></span></p>
			<p><span xml:lang="tr-TR"><st c="1456">Acıklı kariyerimi bir çırpıda özetliyorum.  </st></span></p>
			<p><span xml:lang="tr-TR"><st c="1499">“Ne şansı ya, berbat bir yer. </st><st c="1529">Kimse benimle konuşmuyor Gizem. </st><st c="1561">Masam bile yok, sandalyemse, ayakkabı boyacılarının tabureleri var ya, ondan. </st><st c="1639">Hele bir gözlüklü var işyerinde, sürekli burnumun dibinde. </st><st c="1698">Sinirimi bozuyor iki gündür beyinsiz çocuk.”  </st></span></p>
			<p><span xml:lang="tr-TR"><st c="1743">Son cümlem iflah olmaz romantik arkadaşımı heyecanlandırıyor.  </st></span></p>
			<p><span xml:lang="tr-TR"><st c="1805">“Ay kesin büyük aşk yaşayacaksınız o çocukla Elif! </st><st c="1856">En büyük aşklar nefretle başlar, unutma. </st><st c="1897">Hem nedir bu negatiflik ya, aylardır iş arıyordun, azıcık mutlu olsana!”   </st></span></p>
			<p><span xml:lang="tr-TR"><st c="1970">Daha beşinci dakikada Hintli guru aydınlanmasıyla silkeliyor beni.  </st></span></p>
			<p><span xml:lang="tr-TR"><st c="2037">“Ne aşkı, ne mutluluğu Gizem ya, başladın yine Prozac almış Pollyanna gibi konuşmaya. </st><st c="2123">Müdürümle yalakasını tanısaydın, bu kadar sevgi dolu olmazdın emin ol.”  </st></span></p>
			<p><span xml:lang="tr-TR"><st c="2195">Yalnız, kız bir açıdan haklı. </st><st c="2225">Annemin iğnelemeleri yüzünden, işe girmenin tadını bile çıkaramadım. </st><st c="2294">Fakat sonra aklıma Ceyda’yla Feridun’u yarın yine göreceğim geliyor. </st><st c="2363">Ne güzel unutmuştum sevimsiz suratlarını. </st><st c="2405">Ne yapacağım ben bu cehennem zebanileriyle her gün?   </st></span></p>
			<p><span xml:lang="tr-TR"><st c="2457">Gizem, “Ne iş yapıyorsun peki?” diye sorunca, içime birden Kınalı Yapıncak kaçıyor. </st><st c="2541">Burç yazdığımı söyleyemiyorum bir türlü. </st><st c="2582">Sonra kendi kendime, </st></span><span xml:lang="tr-TR"><st c="2603">Aman üf, ne var,</st></span><span xml:lang="tr-TR"><st c="2619"> diyorum, </st></span><span xml:lang="tr-TR"><st c="2629">alt tarafı burç yazıyorum, Kolombiya’ya kıçımda uyuşturucu kaçırmıyorum ya!  </st></span></p>
			<p><span xml:lang="tr-TR"><st c="2705">“Astroloji köşesini yazıyorum.”  </st></span></p>
			<p><span xml:lang="tr-TR"><st c="2737">Gizem birden sessizleşiyor, yeşil başlı gövel ördek gibi bakıyor yüzüme. </st><st c="2810">Yok, o da yakıştıramadı bana bu işi.   </st></span></p>
			<p><span xml:lang="tr-TR"><st c="2847">“Anlayacağın, günlük burç yazacak arkadaşın, hatta ilk yazımı gönderdim bile!” diyorum, biraz gururlansın diye.   </st></span></p>
			<p><span xml:lang="tr-TR"><st c="2959">Tiz bir çığlık atıyor birden.  </st></span></p>
			<p><span xml:lang="tr-TR"><st c="2989">“İnanamıyorum ya. </st><st c="3007">Muh-te-şem bir haber bu Elif, çok sevindim!”  </st></span></p>
			<p><span xml:lang="tr-TR"><st c="3052">Öyle bir coşkuyla haykırıyor ki, sevgilisiyle tek kelime konuşmadan kafasını telefona gömen çocuk bile irkiliyor arka masada. </st><st c="3178">Yalnız, benim merak etiğim tek bir konu var, Gizem’i bu kadar heyecanlandıran ne?  </st></span></p>
			<p><span xml:lang="tr-TR"><st c="3260">“Abartma canım, Pulitzer Ödülü vermiyorlar. </st><st c="3304">İkizler burcu, bugün yine çok arkadan konuşuyorsunuz gibi saçma sapan şeyler yazacağım işte.”   </st></span></p>
			<p><span xml:lang="tr-TR"><st c="3398">İşini önemsemiyormuş gibi yapan insanların sahtekâr sesiyle konuşuyorum bildiğin.  </st></span></p>
			<p><span xml:lang="tr-TR"><st c="3480">“Delirdin galiba! </st><st c="3498">Nasıl saçma sapan dersin! </st><st c="3524">O dalga geçtiğin astroloji var ya, ruh halini, hangi işi yapman gerektiğini, hatta kiminle evleneceğini bile analiz edip şak diye söylüyor” diyor heyecanla.  </st></span></p>
			<p><span xml:lang="tr-TR"><st c="3681">“Yok artık, çikolata yaptırıp istemeye de gelsin bari.”  </st></span></p>
			<p><span xml:lang="tr-TR"><st c="3737">Gizem ısrarla işimin çok önemli olduğuna inandırmaya çalışıyor beni. </st><st c="3806">“Kızım, şaka değil, bilimsel bir şey bu, her şeyin başı Merkür!  </st></span></p>
			<p><span xml:lang="tr-TR"><st c="3870">“Allah Allah, ben sağlık diye biliyordum ama!”   </st></span></p>
			<p><span xml:lang="tr-TR"><st c="3917">“Çok ciddiyim Elif, insanlar hayatlarıyla ilgili önemli kararlar alırken, yıldız haritası filan çıkarttırıyorlar saatlerce. </st><st c="4041">Hatta ben Ahmet’le çıkmadan burçlarımıza, yükselenlerimizin uyumuna bakmıştım deli gibi.”  </st></span></p>
			<p><span xml:lang="tr-TR"><st c="4131">“Hah işte, buradan bile burçların bir boka yaramadığını anlayabiliriz!”  </st></span></p>
			<p><span xml:lang="tr-TR"><st c="4203">“Elif ya” diyerek dudağını büzüyor hemen.  </st></span></p>
			<p><span xml:lang="tr-TR"><st c="4245">“Tamam tamam” diyerek konuyu kapatıyorum, çünkü Ahmet, Gizem’in hassas noktası. </st><st c="4325">İşyerinde tanıştılar, iki yıldır da birlikteler. </st><st c="4374">Çocuk buna eşek eti mi yedirdi, keçi sütü mü içirdi, ne yaptıysa büyüledi kızı, kopamıyor. </st><st c="4465">Gizem’e hiç yakışmayan biri Ahmet. </st><st c="4500">Babasının parasına güvenen, fırsat bulunca insanları ezen, kıskanç, kompleksli bir bizon ama arkadaşım aşkından kör olduğu için bunları görmüyor. </st><st c="4646">Ben zaten oldum olası en yakın arkadaşının sevgilisiyle, “Kanka, n’aber ya? </st><st c="4722">Enişte, ne yaptın?” diye vıcık vıcık konuşan kızlardan nefret ettiğim için Gizem’in erkek arkadaşlarıyla aramda hep bir mesafe oldu ama Ahmet’i yolda görünce bile kaldırım değiştiriyorum. </st><st c="4910">Benim için bir erkek, arkadaşımın sevgilisiyse selamımı verir, efendi gibi sohbetimi ederim, arkadaşım ayrılınca da adamı Twitter’dan, Instagram’dan, hesap makinesinden bile engellerim. </st><st c="5096">Çünkü o kanka ayakları hep göt ayağı olur sonra. </st><st c="5145">Aman diyeyim.  </st></span></p>
			<p><span xml:lang="tr-TR"><st c="5159">Neyse zaten çorba olan kafamı Ahmet’le doldurmayayım diyorum içimden. </st><st c="5229">Aslında ben de severim kahveydi mahveydi fal dinlemeyi, hatta isim veren falcı varsa atomu bile parçalıyor olsam bırakır giderim ama Gizem’in dediği gibi yıldız haritasıyla hayatına yön veren birine rastlamadım hiç ya da burcunu okuyup, </st></span><span xml:lang="tr-TR"><st c="5466">Arkadaşlar Terazi burcu doktorlukta çok başarılı oluyormuş, ben mühendisliği bırakıp beyin cerrahı oluyorum,</st></span><span xml:lang="tr-TR"><st c="5574"> diyeni duymadım. </st><st c="5592">Ama Gizem’in hassasiyetini tetiklememek için olumlu konuşmak zorundayım.  </st></span></p>
			<p><span xml:lang="tr-TR"><st c="5665">“Neyse, astrolojinin insanlar için bu kadar önemli olmasına sevindim canım, en azından üç kişi tarafından okunacağım kesinleşti. </st><st c="5794">Sen, annem ve Aysel Teyzem.”  </st></span></p>
			<p><span xml:lang="tr-TR"><st c="5823">Gizem söylediklerime gülerken telefonuna mesaj geliyor. </st><st c="5879">Mesajı okur okumaz da yüzü düşüyor.   </st></span></p>
			<p><span xml:lang="tr-TR"><st c="5915">“Ne oldu, burcunda büyükbaş hayvanlardan gelen mesajlara üzülme mi yazıyor yoksa?”   </st></span></p>
			<p><span xml:lang="tr-TR"><st c="5998">“Elif, şöyle deme ya sevgilime” diyerek, en yavru köpek bakışıyla bakıyor bana.   </st></span></p>
			<p><span xml:lang="tr-TR"><st c="6078">Hiç etkilenmiyorum bu bakıştan tabii ki. </st><st c="6119">Ne yapabilirim, tahammül edemiyorum o çocuğa. </st><st c="6165">Gizem o kadar saf ve çocuksu ki, kızı sürekli üzüp, sonra kolayca gönlünü alıyor yaban öküzü.   </st></span></p>
			<p><span xml:lang="tr-TR"><st c="6259">“Ne diyor yine Ahmet Bey?”   </st></span></p>
			<p><span xml:lang="tr-TR"><st c="6286">“Geç oldu, eve erken git uyu” diyor.  </st></span></p>
			<p><span xml:lang="tr-TR"><st c="6323">“Adile Teyze mi bu, gece uykularını takip ediyor senin?” diyorum kendimi tutamayıp. </st><st c="6407">Aklınca kızı düşünüyormuş gibi yapıp dışarıda fazla dolaşmasın istiyor sinsi.   </st></span></p>
			<p><span xml:lang="tr-TR"><st c="6485">“Yok ya, yarın çok erken kalkacağım cidden, atölye için Fatih’e gidip kumaş seçmem lazım.” Gizem, Ahmet’in topa müdahalesinden rahatsız değil belli ki, ben de daha fazla üstelemiyorum.  </st></span></p>
			<p><span xml:lang="tr-TR"><st c="6670">Başarılı bir tekstil mühendisi olmasına, kumaşlarla iç içe yaşamasına rağmen, sadece pembe ve tonlarını görebilirsiniz Gizem’in üstünde. </st><st c="6807">Moda gözü de vardır ama nedense Disney karakterleri gibi giyinir hep.  </st></span></p>
			<p><span xml:lang="tr-TR"><st c="6877">“Kalkalım o zaman, ben de ölüyorum yorgunluktan. </st><st c="6926">Bir ara bana alışverişe çıkalım ya, işe giyecek hiçbir şeyim yok.”   </st></span></p>
			<p><span xml:lang="tr-TR"><st c="6993">Cümlemi bitirir bitirmez Gizem’in gözünde heyecan hareleri oluşuyor.   </st></span></p>
			<p><span xml:lang="tr-TR"><st c="7062">“Çıkalım tabii, süper olur, her yerde indirim var zaten, neler neler alırız sana” diyor, telaşla vedalaşmaya çalışırken.  </st></span></p>
			<p><span xml:lang="tr-TR"><st c="7183">“Tamam ama Allah aşkına pembeli şeyler aldırma bana, pamuk şekerine benziyorum sonra!” diye bağırıyorum arkasından.  </st></span></p>
			<p><span xml:lang="tr-TR"><st c="7299">İyimser arkadaşım gülümseyerek uzaklaşıyor. </st><st c="7343">Onunla buluşmak hep iyi geliyor bana, bıkmadan usanmadan her şeyi olumlaması, annemden miras kalan kötümserliğimi dengeliyor. </st><st c="7469">Eve yürürken kendimi daha hafif hissediyorum ama Nuran Hanım’ın, dilini bütün gün benim için bilediğinden eminim.  </st></span></p>
			<p><span><img src="image/y_fmt7.jpeg" alt="y.png" /></span>  </p>
			<p><span xml:lang="tr-TR"><st c="7583">Yanılmamışım. </st><st c="7597">Canım annem Hürrem Sultan gibi koltuğa kurulmuş, astroloji köşesini okuduğunu göstermek için adeta gazeteyi ağzıma sokuyor. </st><st c="7721">Okurken de yalandan kahkaha atıyor, merak edip sorayım diye. </st><st c="7782">Tabii ki bu tuzağa düşüyorum.  </st></span></p>
			<p><span xml:lang="tr-TR"><st c="7812">“Hayırdır anneciğim, çok keyiflisin, neye gülüyorsun?”  </st></span></p>
			<p><span xml:lang="tr-TR"><st c="7867">Muzaffer bir komutan edasıyla koltuğunda doğruluyor. </st><st c="7920">Oltaya gelmişim artık, rahatlıkla lafını sokabilir.   </st></span></p>
			<p><span xml:lang="tr-TR"><st c="7972">“Aman bir şey değil ya, madem kızım yazıyor, şu günlük burcumu bir okuyayım dedim. </st><st c="8055">Ne dese beğenirsin Boğa için?”  </st></span></p>
			<p><span xml:lang="tr-TR"><st c="8086">“Yalnız benim yazı yarın çıkacak, o yüzden benden önceki kız ne yazdı bilmiyorum. </st><st c="8168">Ne demiş?”  </st></span></p>
			<p><span xml:lang="tr-TR"><st c="8179">Yazıyı teatral hareketlerle, iyi göremiyormuş gibi burnunun ucuna getirip yüksek sesle okumaya başlıyor.   </st></span></p>
			<p><span xml:lang="tr-TR"><st c="8284">“</st></span><span xml:lang="tr-TR"><st c="8285">Boğa burcu: Kariyeriniz yükselmeye devam ederken, özel hayatınızda gelgitler başlıyor, biraz dikkat,</st></span><span xml:lang="tr-TR"><st c="8385"> demiş.”  </st></span></p>
			<p><span xml:lang="tr-TR"><st c="8394">“Sen de dikkat et o zaman anneciğim.”  </st></span></p>
			<p><span xml:lang="tr-TR"><st c="8432">“Ev hanımıyım kızım ben, ne kariyeri?”  </st></span></p>
			<p><span xml:lang="tr-TR"><st c="8471">“Öyle deme anne, sen bütün mahalleliye Kavon ürünleri satıp güzelleştirmiyor musun? </st><st c="8555">Benim gözümde Güler Sabancı bir, sen iki. </st><st c="8597">”  </st></span></p>
			<p><span xml:lang="tr-TR"><st c="8599">Girişimci iş kadını ruhuna ettiğim iltifat hoşuna gidiyor ve gülerek burcunu okumaya devam ediyor.   </st></span></p>
			<p><span xml:lang="tr-TR"><st c="8698">“Ya Boğa burcunun özel hayatındaki gelgitlere ne demeli Elifciğim?”  </st></span></p>
			<p><span xml:lang="tr-TR"><st c="8766">“O kadarını bilemiyorum ama muhtar sana abayı yakmış vallahi, geçen Şennur Abla asansörde söyledi. </st><st c="8865">Ne yaptın adama afet-i devran Nuran!”  </st></span></p>
			<p><span xml:lang="tr-TR"><st c="8903">“Manyak manyak konuşma, baban öleli yedi yıl oldu daha. </st><st c="8959">Şennur’un densizliği işte” diyor, terliğini sinirle sallayarak.  </st></span></p>
			<p><span xml:lang="tr-TR"><st c="9023">Bir süre “Şennur ve densizlikleri” başlığı altında söylendikten sonra, tüm gün bana sokmak için hazırladığı lafları unutuyor. </st><st c="9149">Bu kadar küçük sıyrıklarla atlatacağımı düşünmemiştim bu raundu, Allah o muhtardan razı olsun.  </st></span></p>
			<p><span xml:lang="tr-TR"><st c="9244">Annemi kucağında bir tabak erikle birlikte, içinde aşk, nefret, entrika ve tarım olan ağalı bir diziyle baş başa bırakıp odama geçiyorum. </st><st c="9382">Biraz uyuyup gazetenin yarınki maratonuna hazırlanmam gerek. </st><st c="9443">Hızla soyunup kendimi fok balığı gibi yatağa bırakıyorum.   </st></span></p>
			<p><span xml:lang="tr-TR"><st c="9501">Ancak keşke her şey hayal ettiğim gibi olsa. </st><st c="9546">Yatağa uzanmamın üzerinden beş dakika geçmeden yeni bir macera başlıyor. </st><st c="9619">Yukarı yeni taşınan ailenin oğlu, gerçi ona şeytanın oğlu demek daha doğru olur, parkelerin üstünde günlük rutin koşusuna çıkıyor yine. </st><st c="9755">Mamasına kokain mi koyuyorlar ne yapıyorlarsa, çocuk sabah yediden gece on bire kadar bitmeyen bir enerjiyle koşuyor. </st><st c="9873">Geçen gün annem hastaydı, dayanamayıp kapılarını çaldım.   </st></span></p>
			<p><span xml:lang="tr-TR"><st c="9930">“Rica etsem biraz sessiz olur musunuz, annemin migreni tuttu, uyuyamıyor gürültüden” dedim.   </st></span></p>
			<p><span xml:lang="tr-TR"><st c="10022">Kadın, gözlerini şaşkınlıkla belertip, “Ne gürültüsü?” dedi. </st><st c="10083">Yani bırak evde olimpiyatlara hazırlanan bir Usain Bolt yetiştiğini oğlunun koştuğundan bile haberi yoktu.  </st></span></p>
			<p><span xml:lang="tr-TR"><st c="10190">Bütün sükûnetimi koruyarak, “Hamfendi, oğlunuz ayaklarını yere vurarak dörtnala koşuyor, ne koşması, böyle giderse Gazi Koşusu’na jokeysiz katılır!” dedim.  </st></span></p>
			<p><span xml:lang="tr-TR"><st c="10346">Çocuğuna toz kondurmayan her ana gibi o da pençelerini çıkardı hemen.  </st></span></p>
			<p><span xml:lang="tr-TR"><st c="10416">“Mümkün değil, çünkü Alp’in ayakkabılarının altı kauçukludur, ses çıkarmaz. </st><st c="10492">Hepsini dünya para verip Amarika’dan getirtiyoruz.”  </st></span></p>
			<p><span xml:lang="tr-TR"><st c="10544">O küstah, görgüsüz, aymaz tavrına o kadar sinirlendim ki kapısının önüne şu sözleri kustum.  </st></span></p>
			<p><span xml:lang="tr-TR"><st c="10636">“Lütfen evinizde bir çocuk değil, midilli olduğunu unutmayın, o yüzden lütfen kauçuk yerine nal çakın minik Alp’in toynaklarına!”  </st></span></p>
			<p><span xml:lang="tr-TR"><st c="10766">Ben merdivenleri koşarak inerken, apartmanı inleterek saydırıyordu kadın arkamdan. </st><st c="10849">Sanırım o günden sonra Alp daha büyük bir şevkle koşmaya başladı tepemizde.   </st></span></p>
			<p><span xml:lang="tr-TR"><st c="10925">Bunları düşünürken uyumuşum, rüyamda Alp’le Sipahi Ocağı’na binicilik dersine gidiyorduk ve binici taytıyla bacaklarım sabah dönerine benziyordu.  </st></span></p>
			<p><span><img src="image/y_fmt8.jpeg" alt="y.png" /></span>  </p>
			<p><span xml:lang="tr-TR"><st c="11071">Sabah işe gittiğimde kimse yerinde yoktu, mesai dokuzda başlamasına rağmen çok sevgili meslektaşlarım saat ondan önce kesinlikle narin popolarını sandalyeye koymuyordu. </st><st c="11240">Bir tek ben fırfırlı elbisemle bayram çocuğu gibi erkenden gelmiştim.   </st></span></p>
			<p><span xml:lang="tr-TR"><st c="11310">Tam bir buçuk saat sonra, üstünde isimleri yazan kahve bardaklarıyla Leopar Suna ve Kenafir Meral içeri giriyor. </st><st c="11423">Arkalarından, telefonuna baka baka yürüdüğü için kafasını kolona çarpan Tuğçe geliyor. </st><st c="11510">Blogger Anne Tuğçe, evde bakıcıyla bıraktığı Kayrasını, telefonundaki kameradan yirmi dört saat izleyip, bütün gün İngilizce direktifler veriyor Filipinli bakıcısına, sonra da çocuk bakımıyla ilgili aklına gelenleri, “Kayra’nın Kakası” sayfasına döşüyor. </st><st c="11765">Bence çok verimli bir mesai tüketimi, hayran olmamak elde değil.  </st></span></p>
			<p><span xml:lang="tr-TR"><st c="11830">Sırtında hamal küfesi gibi bir çanta taşıyan Kung Fu Funda da gelince ekip tamamlanıyor. </st><st c="11919">Bir tek o günaydın diyor bana sağ olsun. </st><st c="11960">Funda hariç diğer kızların hepsinin kıyafet kombinlerini geceden yaptıklarından eminim, hepsi çok havalı giyiniyor çünkü. </st><st c="12082">Bense sadece örtünmek için giyindiğimden, her gün ayrı bir şölen oluyor üstümde. </st><st c="12163">Misal bugünkü konseptim, Sezercik Bayram Çocuğu.   </st></span></p>
			<p><span xml:lang="tr-TR"><st c="12212">Balık burcu için bugün ne uydursam diye düşünürken, yanımdan geçen yazıişlerindeki çocuğa, “Kaça kadar yollamam lazım yazımı?” diye sesleniyorum. </st><st c="12358">Elbette beni duymayıp yoluna devam ediyor. </st><st c="12401">Fark edilmeyen varlığım, beyaz tombul bedenimle gazetenin Sevimli Hayalet Casper’ıyım sanırım. </st><st c="12496">Ama yedi başlı ejderha Ceyda öyle düşünmüyor olacak ki, beni büyük bir aciliyetle odasına çağırtıyor.   </st></span></p>
			<p><span xml:lang="tr-TR"><st c="12598">Nefes nefese odasına giriyorum. </st><st c="12630">Sanki az önce beni çağırtan o değilmiş gibi, “Ne işin var burada zavallı” der gibi bakıyor yüzüme. </st><st c="12729">Manasız sessizliği ilk bozan ben oluyorum.  </st></span></p>
			<p><span xml:lang="tr-TR"><st c="12772">“Beni istemişsiniz Ceyda Hanım!”  </st></span></p>
			<p><span xml:lang="tr-TR"><st c="12805">Beni baştan aşağı süzüyor. </st><st c="12832">Elbisemin fırfırlarına yüzünü buruşturarak bakıp, şom ağzını açıyor.   </st></span></p>
			<p><span xml:lang="tr-TR"><st c="12901">“İlk yazını okudum, rezaletti. </st><st c="12932">Ama yazıların mı, kıyafetlerin mi daha kötü karar veremedim şimdi. </st><st c="12999">Seninle çok işimiz var Elif, kim kontrol ediyor bu yazdıklarını?” diyerek ortama biber gazını salıyor.   </st></span></p>
			<p><span xml:lang="tr-TR"><st c="13102">Senin o sabahlara kadar çalıştırdığın zombi editörlerin yalandan kontrol etmiş işte, onu da mı bağa soruyon?! </st></span><span xml:lang="tr-TR"><st c="13212">diyemiyorum tabii!   </st></span></p>
			<p><span xml:lang="tr-TR"><st c="13231">“Bak, icra kurulu başkanımız Hikmet Bey çok titiz astroloji konusunda. </st><st c="13302">O yüzden seni ilk ve son kez uyarıyorum; adam gibi yaz!”  </st></span></p>
			<p><span xml:lang="tr-TR"><st c="13359">Bu iğrenç cinsiyetçi emir karşısında, boğazımın damarlarını şişirmekten başka bir şey gelmiyor elimden maalesef. </st><st c="13472">“Adam gibi yaz”mış. </st><st c="13492">Kadın gibi yazsak n’olur pis kaltak, demeyi ne kadar isterdim şu an.   </st></span></p>
			<p><span xml:lang="tr-TR"><st c="13561">Ben kendi kendime söylenirken gözlerini kısıp ağzını bir daha açıyor. </st><st c="13631">“Seni buraya asıl çağırma sebebimse, kahve.”   </st></span></p>
			<p><span xml:lang="tr-TR"><st c="13676">“Kahve ile ilgili bir yazı dizisi hazırlamamı mı istiyorsunuz?” diye soruyorum heyecanla.   </st></span></p>
			<p><span xml:lang="tr-TR"><st c="13766">Aşırı dozda salaklık içeren bu sorumun üstüne, ateşler saçan ağzını bir daha açıyor Ceyderha.  </st></span></p>
			<p><span xml:lang="tr-TR"><st c="13860">“Ne münasebet, bu ne hadsizlik! </st><st c="13892">Kendi köşeni hallettin, yazı dizisi kaldı! </st><st c="13935">Bana kahve alacaksın. </st><st c="13957">Özlem bugün izinli” diyor çıngıraklı sesiyle.  </st></span></p>
			<p><span xml:lang="tr-TR"><st c="14003">Şaşkınlıktan, başı kesilmiş tavuk gibi sağa sola dönüp kapıyı bulmaya çalışıyorum. </st><st c="14086">Kahvesini nasıl içiyor acaba diye düşünürken, “Başka bir isteğiniz var mı Ceyda Hanım?” diye soruyorum çekinerek.  </st></span></p>
			<p><span xml:lang="tr-TR"><st c="14200">“Var. </st><st c="14206">Yağsız, soya sütlü ve kremasız olmazsa başından aşağı dökerim” diye bağırıyor Nemrut’un Kızı.  </st></span></p>
			<p><span xml:lang="tr-TR"><st c="14300">Göğsüme oturan buzağıyla odasından çıktıktan sonra güçlükle nefes alıyorum. </st><st c="14376">Helvanı yerim inşallah senin, cehennem olur inşallah yerin kadın!  </st></span></p>
			<p><span xml:lang="tr-TR"><st c="14442">Koşarak kahvesini odasına götürdüğümde yüzüme bile bakmadan eliyle “şuraya bırak” işareti yapıp, kahkahalarla telefonda konuşmaya devam ediyor.   </st></span></p>
			<p><span xml:lang="tr-TR"><st c="14586">Acaba bu Ceyderha’yı insan yiyecekmiş gibi ağzını açarak güldüren kim?</st></span><span xml:lang="tr-TR"><st c="14656"> diye düşünüyorum içimden. </st></span><span xml:lang="tr-TR"><st c="14683">Aman kimse kim, bin tane derdimin arasında bir de ona mı kafa yoracağım, </st></span><span xml:lang="tr-TR"><st c="14756">diyerek kapıya doğru yürüyorum.   </st></span></p>
			<p><span xml:lang="tr-TR"><st c="14788">Tam odasından çıkarken aklıma gelen parlak fikirle hızla dönüyorum. </st><st c="14856">Hızla derken topaç gibi kendi etrafımda yuvarlanarak demek istedim. </st><st c="14924">Tiksintiyle bana bakıyor, elini ahizeye koyup, “Ne var?” diyor sinirle.   </st></span></p>
			<p><span xml:lang="tr-TR"><st c="14996">Ve o anda dünyanın en anlamsız şeyini soruyorum:  </st></span></p>
			<p><span xml:lang="tr-TR"><st c="15045">“Burcunuz ne efendim?”   </st></span></p>
			<p><span xml:lang="tr-TR"><st c="15068">Ben bile şu geri zekâlı soruyu sorduğuma inanamazken bir mucize oluyor ve gözlerini devirerek de olsa sorumu cevaplıyor.  </st></span></p>
			<p><span xml:lang="tr-TR"><st c="15189">“Başak. </st><st c="15197">Hadi çık dışarı şimdi.”   </st></span></p>
			<p><span xml:lang="tr-TR"><st c="15221">Nasıl daha önce düşünemedim! </st><st c="15250">Elimde böyle bir güç var ve kullanmayı aklıma bile getirmedim. </st><st c="15313">Ben her gün ne yazıyorum? </st><st c="15339">Burçları. </st><st c="15349">Sevmediğim insanların burçlarını öğrenerek her gün ince ince laf sokabilirim yazılarımda. </st><st c="15439">En azından ücretsiz bir terapi olur bana.   </st></span></p>
			<p><span xml:lang="tr-TR"><st c="15481">Astroloji köşesini bana verdiği için Ceyda’ya müteşekkirim şu an. </st><st c="15547">İleri zekâmı ortaya koyan bu fikri hayata geçirmek için koşarak tabureme oturuyorum. </st><st c="15632">Ama John Lennon ustanın da dediği gibi, “hayat sen plan yaparken başına gelenlerdir”, o yüzden zebella Feridun sırıtarak tepeme dikiliyor.   </st></span></p>
			<p><span xml:lang="tr-TR"><st c="15771">“Alışabildin mi bakalım?” diye soruyor yılışık yılışık, cevabımla çok ilgileniyormuş gibi.  </st></span></p>
			<p><span xml:lang="tr-TR"><st c="15862">O sırada Çanakkale’den gelen domates reçeli siparişlerini iştahla açan kızlara bakarak, “İş arkadaşlarımın yardımıyla kolayca alıştım, sağ olsunlar” diyorum. </st><st c="16020">Gerçekten bu gazetede ne iş yaptıklarını asla öğrenemeyeceğim bu kızların.   </st></span></p>
			<p><span xml:lang="tr-TR"><st c="16095">Feridun her zaman olduğu gibi ağzını hayra açmıyor.  </st></span></p>
			<p><span xml:lang="tr-TR"><st c="16147">“Ceyda Hanım hiç memnun kalmamış bugünkü yazından, çok sıkı çalışman lazım, işin zor” diyor, ilgili yönetici pozlarında.   </st></span></p>
			<p><span xml:lang="tr-TR"><st c="16268">Sanki işe alırken, daha önce burç yazdın mı diye soran oldu da, bir günde Susan Miller olmamı bekliyor çapsızlar.   </st></span></p>
			<p><span xml:lang="tr-TR"><st c="16382">“Haklısınız, yarına daha iyi bir yazı hazırlamak için uğraşacağım” diyorum sakince.  </st></span></p>
			<p><span xml:lang="tr-TR"><st c="16466">Ben bile şaşırıyorum cevabıma ama bu işe ihtiyacım var ve burada çalışmak istiyorsam eleştirileri olgunlukla karşılıyor imajı vermem gerek.   </st></span></p>
			<p><span xml:lang="tr-TR"><st c="16606">Aslında eleştirilmekten nefret ederim, kim sever ki zaten. </st><st c="16665">Ben yaptım oldu balonunu patlatan en büyük iğnedir eleştiri, egoyu fena zedeler. </st><st c="16746">Normalde biri bana, “Saçının rengi olmamış” dediğinde, “Senin saçın da götüme benziyor” diye kafamda konuşma balonu yanar hemen. </st><st c="16875">O yüzden Feridun’a verdiğim olgun cevaptan dolayı kendimi takdir ediyorum.   </st></span></p>
			<p><span xml:lang="tr-TR"><st c="16950">“Hadi o zaman, daha fazla gevezelik yapma da, hemen başla.”   </st></span></p>
			<p><span xml:lang="tr-TR"><st c="17010">Yine sinirlerimi bozmayı başardı pislik. </st><st c="17051">Ulan yan sandalyemde kızlar organik tarım konuşuyor, adamın derdi gücü benimle. </st><st c="17131">Ama son hamlemi yapmadım daha, sıkı dur Feridun Efendi.   </st></span></p>
			<p><span xml:lang="tr-TR"><st c="17187">“Feridun Bey, burcunuz ne?”   </st></span></p>
			<p><span xml:lang="tr-TR"><st c="17215">Andropozlu bir kahkaha atarak, önleri seyrekleşmiş saçını eliyle yana atıyor. </st><st c="17293">“Koç, heyecan ve maceraya bayılan Koç.”  </st></span></p>
			<p><span xml:lang="tr-TR"><st c="17333">Şu hallere tavırlara bak, rüzgârda kalmış James Bond seni.   </st></span></p>
			<p><span xml:lang="tr-TR"><st c="17392">Feridun’la burç sohbetimiz iş arkadaşlarımın ilgisini çekmiş olacak ki, ilk defa benimle iletişime geçiyorlar.  </st></span></p>
			<p><span xml:lang="tr-TR"><st c="17503">“Bizimkini sormayacak mısın?” diyor “nışanlısıyla” kedi gibi mırıldayarak konuşan kenafir gözlü Meral.   </st></span></p>
			<p><span xml:lang="tr-TR"><st c="17606">“Aaa tabii” diyorum sevinçle. </st><st c="17636">Körün istediği bir göz. </st><st c="17660">Çok mutluyum şu an, bu sevimsizlerden yazılarımla öcümü alabileceğim artık.  </st></span></p>
			<p><span xml:lang="tr-TR"><st c="17736">Gülerken anırır gibi sesler çıkaran Blogger Anne Tuğçe ve sevgilisiyle kavga ederken havlar gibi bağıran Leopar Suna tek tek söylüyor burçlarını. </st><st c="17882">Bir tek Kung Fu Funda’ya fazla yüklenmeyeceğim, o biraz daha insan çünkü. </st><st c="17956">Kedi sesli Meral, eşek gülüşlü Tuğçe, havlar gibi bağıran Suna ve grubun horozu, kalın sesli Funda’yla çocukluğumun “Bremen Mızıkacıları” hikâyesindeki dörtlüyü tamamlamış bulunuyorum. </st><st c="18141">Küçükken, annemin bana “Bremen Mızıkacıları” hikâyesini okumasını çok severdim, yeniden çevrimi iş arkadaşlarıma kısmetmiş demek.  </st></span></p>
			<p><span xml:lang="tr-TR"><st c="18271">Meral ve Suna beni gazeteci değil, Melekler Kahvesi’nde tarotçu sandığı için, “Sevgilimizin doğum tarihini verelim, uyumlu muyuz baksana” diyorlar hemen. </st><st c="18425">Ciddiye almıyorum tabii. </st><st c="18450">Artık hazırım, intikam almak için yapmam gereken tek şey yazı yazmak ve ilk kurbanım Ceyderha.  </st></span></p>
			<p>  </p>
			<p><span><st c="18545">BAŞAK:</st></span><st c="18551"> Her konuda haklı olamazsınız, kendinize gelin. </st><st c="18599">Orhan Veli’yi bu havalar, sizi de her şeyi ben bilirim huyunuz mahvetti. </st><st c="18672">Yönetimsel beceriksizlikleriniz yüzünden iş hayatında zorlanacağınız bir dönem kapınızda. </st><st c="18762">Artık akılcı çözümlerin vakti geldi, yoksa her zamanki gibi altınızda çalışanları ateşe atıp kapınızı mı kapayacaksınız? </st><st c="18883">Doğruyu söylemek gerekirse sevgili Başak, evlat olsanız sevilmezsiniz ama her topal atın bir kör alıcısı var, işte o yüzden şanslısınız.   </st></p>
			<p>  </p>
			<p><span xml:lang="tr-TR"><st c="19020">Ceyda’nın gözlerinin içine bakarcasına yazdığım satırları okuyunca büyük bir ferahlama yayılıyor vücuduma. </st><st c="19127">Aklımla bin yaşamak istediğim anlardan biri bu. </st><st c="19175">Sırada Feridun var.  </st></span></p>
			<p>  </p>
			<p><span><st c="19195">KOÇ:</st></span><st c="19199"> Dünya sizin etrafınızda dönmüyor, bunu arada bir hatırlamanızda fayda var. </st><st c="19275">Satürn ters açıda olduğundan, insanı doğduğuna pişman eden esprilerinizden yakın çevrenizi mahrum bırakın bir süre. </st><st c="19391">Mutsuz evliliğinizin size büyük bir nafaka olarak geri dönmesi an meselesi. </st><st c="19467">Terfi beklerken kovulduğunuzu öğrenme ihtimaliniz yüksek, aman dikkat. </st><st c="19538">Bir de Koçlar en çabuk kelleşen burçtur, şimdiden Toppik siparişinizi verin ki kafanız üşümesin, malum önümüz kış.   </st></p>
			<p>  </p>
			<p><span xml:lang="tr-TR"><st c="19653">Kızların tuhaf bakışları arasında kahkahalar atarak yazıyorum Feridun’un burcunu. </st><st c="19735">Gizem haklıymış. </st><st c="19752">Meğer ne önemli işim varmış benim! </st><st c="19787">Sonra sevgilisiyle kavga ederken yeri göğü inleten Leopar Suna...  </st></span></p>
			<p>  </p>
			<p><span><st c="19853">BALIK:</st></span><st c="19859"> İlişkinizde şu ana kadar aldatılmamış olmanız mucize. </st><st c="19914">Her kavganızda Cennet Mahallesi’ndeki Pembe’ye dönüştüğünüz için, müstakbel kayınvalidenizden de veto yediniz. </st><st c="20025">Evlenip işten ayrılma hayallerinizi şimdilik rafa kaldırmanızı ve Merkür retrosundan en çok etkilenen burç olarak işinizdeki performansınızı biraz artırmanızı rica ediyoruz. </st><st c="20199">Üzgünüz, zengin koca hayalleriniz kaldı başka bahara, en iyisi siz internette biraz daha indirimli cilt bakımı arayın.  </st></p>
			<p>  </p>
			<p><span xml:lang="tr-TR"><st c="20318">Ve “Kayra’nın Kakası”nın yazarı Blogger Anne Tuğçe.  </st></span></p>
			<p>  </p>
			<p><span><st c="20370">BOĞA:</st></span><st c="20375"> Mesleğinizde ısrarcı olmamanız gereken günlerden geçiyorsunuz. </st><st c="20439">Hormonlarınızı dinleyin. </st><st c="20464">Siz çalışmak için değil, anne olmak için yaratılmışsınız. </st><st c="20522">Zaten size neden maaş ödendiğini kendiniz de bilmiyorsunuz. </st><st c="20582">O yüzden aklınızdaki o müthiş girişime odaklanın. </st><st c="20632">Biberon markalarından, bebek bezlerinden, organik mamalardan para kazanmak sizin de hakkınız. </st><st c="20726">Lütfen alnınıza, en güzel bebek arabaları için sayfama bekliyorum yazın ve Filipinler’e tekyönlü bir uçak bileti alın.  </st></p>
			<p>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="20845">Bir yandan yazarken, diğer yandan sonraki yazılarım için sevmediğim insanların listesini yapıyorum kafamda. </st><st c="20953">Acaba danışmadaki kaknem kadının burcu ne? </st><st c="20996">Hayatım boyunca cevabını merak etmediğim bu soru, en önemli gündemim oldu bir anda. </st><st c="21080">Peki ya gürültülü komşumuz, Toynak Alp’in uyuz annesi? </st><st c="21135">O kesin Ceyda gibi Başak burcudur.   </st></span></p>
			<p><span xml:lang="tr-TR"><st c="21170">Ve hayattaki en büyük tutkusu 7/24 yanık bir tenle dolaşmak olan, işlerini başkasına yaptırmaya bayılan, hırslı ve sinsi Kenafir Meral’de sıra.  </st></span></p>
			<p>  </p>
			<p><span><st c="21314">İKİZLER:</st></span><st c="21322"> Bacak kadar boyunuz, türlü türlü huyunuz var. </st><st c="21369">Herkesi birbirine düşüren dedikodularınız, uçak düşüren kenafir gözleriniz ve her işi başkasına yıkma huyunuz yüzünden sıkıntılı günler geçireceksiniz. </st><st c="21521">Gıybete harcadığınız enerjiyi çalışmaya harcasaydınız şimdiye dikili bir ağacınız olmuştu. </st><st c="21612">7. </st><st c="21615">eviniz güneşle sert etkileşimde olduğu için solaryumdan uzak durun bu ara. </st><st c="21690">Bekârlar evlenebilir, nışanlılar ayrılabilir, sözlülerin attığı yüzüğü evde kalmışlar tutabilir dikkat!  </st></p>
			<p>  </p>
			<p><span xml:lang="tr-TR"><st c="21794">Büyük bir mutlulukla metni kaydediyorum. </st><st c="21835">Yazıişlerine yarınki köşe yazımı gönderince termal otelde kükürtlü suya girmiş gibi rahatlıyorum. </st><st c="21933">İşime adapte olmak için gereken motivasyon buymuş demek. </st><st c="21990">Bizim Bremen Mızıkacılarına bile coşkulu bir iyi akşamlar dileyip servise koşarken, çay tabağı boyutundaki gözlükleriyle ukala Optik yanıma yaklaşıyor.  </st></span></p>
			<p><span xml:lang="tr-TR"><st c="22142">“Hiç boşuna uğraşma, sinirimi bozamayacaksın” diyorum hemen.  </st></span></p>
			<p><span xml:lang="tr-TR"><st c="22203">“Öyle bir niyetim yok, hatta iltifat etmek için geldim” diye cevap veriyor, beni ters köşeye yatırarak.  </st></span></p>
			<p><span xml:lang="tr-TR"><st c="22307">O an iltifat namına ne diyeceğini merak ediyorum ama samimiyetle hadsizliği birbirine karıştıracak birine benzediği için fazla yüz vermek de istemiyorum.  </st></span></p>
			<p><span xml:lang="tr-TR"><st c="22461">“Oyalama beni, servise yetişmem lazım.”  </st></span></p>
			<p><span xml:lang="tr-TR"><st c="22501">“Dur dur. </st><st c="22511">Fırfırlı elbisen çok güzelmiş, babaannenin mi?” diyor, zevzekçe sırıtarak.  </st></span></p>
			<p><span xml:lang="tr-TR"><st c="22586">Bir yol ayırımındayım. </st><st c="22609">Ya küfür edeceğim ya da beyin yerine tonbalığı taşıyan bu çocukla kendi yöntemlerimle mücadele edeceğim. </st><st c="22714">Gülümseyerek dönüyorum.   </st></span></p>
			<p><span xml:lang="tr-TR"><st c="22738">“Beğenmene çok sevindim, retro giyinmeyi seviyorum” diyorum gülümseyerek.   </st></span></p>
			<p><span xml:lang="tr-TR"><st c="22812">Teknik moda terimi içeren cevabımla sendeliyor. </st><st c="22860">Sanki onu daha yakından tanımak istiyormuşum gibi dostane bir şekilde soruyorum:  </st></span></p>
			<p><span xml:lang="tr-TR"><st c="22941">“Senin burcun ne bu arada?”  </st></span></p>
			<p><span xml:lang="tr-TR"><st c="22969">“O-oğlak” diyor kekeleyerek.  </st></span></p>
			<p><span xml:lang="tr-TR"><st c="22998">“Hımm, peki, iyi akşamlar” diyorum gülümseyerek.  </st></span></p>
			<p><span xml:lang="tr-TR"><st c="23047">Binadan çıkarken kafamın içinde Demet Akalın’ın şarkısı çalıyor: </st></span><span xml:lang="tr-TR"><st c="23112">Tabii kaderin her zaman son bir gülüşü var!  </st></span></p>
			<p><span xml:lang="tr-TR"><st c="23156">Keyfim yerinde, yarınki yazımda ilk kime geçireceğimi biliyorum artık.	   </st></span></p>
		</div>
	<div id="charCountTotal" value="23227"></div></body>
</html>
