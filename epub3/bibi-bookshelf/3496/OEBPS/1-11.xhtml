<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-11</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-11" xml:lang="en-GB"><st c="0">Bize yeni düşmanlar lazım, eskileri hayranımız oldu  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="52">Fırat’a güzel haberi verince sevinçten piton yılanı gibi sarılıyor boynuma. </st><st c="128">Narin vücudumu o kadar sıkıyor ki kan dolaşımımı engelliyor ayarsız. </st><st c="197">Mecburen, “Git az ötede sevin” diye çemkirmek zorunda kalıyorum. </st><st c="262">Bir an önce eve gidip her şeyi anneme anlatmak istiyorum. </st><st c="320">Bakalım ne diyecek? </st><st c="340">Acaba çocuğunun başarısına ortak olan ebeveyn ses tonuyla, “Kimin kızı?” diyerek genetik haritasına bağlayacak mı olayı? </st><st c="461">Hazır mesai bitmişken, yukarı çıkmadan metrobüse fırlayayım. </st><st c="522">Şimdi kızlarla uzun uzun Hikmet Tanrıverdi tantanası yapamam. </st><st c="584">Dün fullediğim akbilim çekmecede kaldı ama olsun, bir insan evladından yerime akbil basmasını rica ederim artık. </st></span><span xml:lang="tr-TR"><st c="697">Elif, senin ruhun fakir ruhun, o kadar terfi aldın, maaş artışı aldın, hâlâ akbilde kalan bakiyede aklın, yuh sana!  </st></span></p>
			<p><span xml:lang="tr-TR"><st c="813">Eve dönerken bütün komşuların kapısına </st></span><span xml:lang="tr-TR"><st c="852">Yeni Dünya</st></span><span xml:lang="tr-TR"><st c="862"> gazetesini fırlatmak istiyorum. </st><st c="895">Hepsi bugünkü tarihi yazımı okuyup gurur duysun benimle. </st><st c="952">O yazı ki, Ceyderha ve uydusu Feridun’un saltanatına son verdi. </st><st c="1016">O yazı ki, bana zam, Fırat’a terfi aldırttı. </st><st c="1061">O yazı ki... </st><st c="1074">Tamam Elif, abartma, Orhun Anıtları’nı yazmadın, alt tarafı bir kumar oynadın, tuttu. </st><st c="1160">Hatta Hikmet Bey uyuzluk yapıp ters davransa, basın yayın sektöründe ölene kadar iş bulamazdın. </st><st c="1256">Gece kulübünde şahadetparmağını sallayıp eski sevgilisine atar yapan kız gibi köşe mi yazılır! </st><st c="1351">Zaten Zodyak Hikmet, “Bundan sonra kontrollü ve araştırarak yaz” diyerek ayarı verdi. </st><st c="1437">Artık osur osur ipe diz yazılara son, ciddiye alacaksın işini. </st><st c="1500">Ama Ceyda’yla Feridun’un kovulduğu aklıma gelince, “Nasıl koydu Elifff kocamaaan!” tezahüratıyla zıplıyorum mahallede.   </st></span></p>
			<p><span xml:lang="tr-TR"><st c="1619">Mutluluktan uçarak geldiğim apartmanın önünde kapıcı Serdar Abi’yle karşılaşıyorum. </st><st c="1703">Elinde Arif Abi’nin dün bana ittirmeye çalıştığı zayıflama hapı, mahcupça yüzüme bakıyor. </st><st c="1793">İncecik adamın ne işi olur hapla diye düşünürken aklıma geliyor. </st><st c="1858">Herhalde anne karnında ikizini yemiş gibi yedi kilo doğan karısı tutturdu al diye. </st><st c="1941">Serdar Abi’nin karısı Hamiyet de benim gibi iri kemikli ama eminim kilo vereceğim diye benim kadar rezil olmamıştır kadın.   </st></span></p>
			<p><span xml:lang="tr-TR"><st c="2064">Kapıdan girerken göz göze geliyoruz asil kapıcımızla ve bakışlarından, o kara günün sene-i devriyesinin geldiğini anlıyorum. </st><st c="2189">Biber hapını aceleyle cebine sokup, artık olanları unutalım</st></span><span xml:lang="tr-TR"> </span><span xml:lang="tr-TR"><st c="2248">anlamında gözlerini yere eğiyor. </st></span><span xml:lang="tr-TR"><st c="2282">Nasıl unutalım be abi, biz unutsak mokasen ayakkabıların unutmaz,</st></span><span xml:lang="tr-TR"><st c="2347"> diyorum içimden.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt22.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="2365">Artık kimseyi daha fazla merakta bırakmayıp o utanç şelalesi günü anlatmalıyım. </st><st c="2445">Tam bir yıl önce bugündü, mahallenin ileri görüşlü esnafı Arif Tektaş, anlatmalara doyamadığı Almanya’dan Doksin diye bir meyve suyu getirtmişti. </st><st c="2591">Vücuttaki toksinleri atıp kısa sürede kilo verdiren mucize bir detoks ürünüymüş. </st><st c="2672">İçinde mucize kelimesi geçen kapitalist ürünlere alerjim olduğundan meyve suyuna da mesafeliydim önceleri. </st><st c="2779">Zaten o saatten sonra beni zayıflatacak mucize, Doksin değil, Hazreti Musa’nın asası olabilirdi ancak. </st><st c="2882">Fakat şişmanlığımı uzun dönem yaptığım için daha fazla karşı koyamadım ve mahallenin ayçöreği teyzeleriyle sıraya girdim. </st><st c="3004">Arif Abi baktı ki ilgi büyük, </st></span><span xml:lang="tr-TR"><st c="3034">Neşeli Günler</st></span><span xml:lang="tr-TR"><st c="3047">’deki Ziya gibi anlatmaya başladı ürünü.   </st></span></p>
			<p><span xml:lang="tr-TR"><st c="3089">“Bunu içenin cildi parlar, kısmeti açılır, bedeni küçülür, işleri rast gider. </st><st c="3167">Rihanna’dan Beyonce’ye, Hülya Avşar’dan Gülben Ergen’e bütün ünlüler Doksin kullanıyor” deyince, daha fazla tutamadım kendimi.   </st></span></p>
			<p><span xml:lang="tr-TR"><st c="3294">“Anladık abi, rahmetli Başkan Kennedy, taçsız kral Pele, Nadia Komanaçi, Brigitte Bardot, Fenerbahçeli Cemil </st></span><span xml:lang="tr-TR"><st c="3403">hepsi bu meyve suyunu içti!”  </st></span></p>
			<p><span xml:lang="tr-TR"><st c="3432">Cümlemi bitiremeden mahalleli gülmeye başladı. </st><st c="3479">Arif Abi kendini aşırı ciddiye alan bir ticaret adamı olduğu için bozuldu tabii. </st><st c="3560">Ama akıl almaz pazarlama taktiklerine dur demenin zamanı gelmişti. </st><st c="3627">Zaten alıcıyız kardeşim, bize ne diye malı övüyorsun. </st><st c="3681">Kes fişi de alıp içelim.   </st></span></p>
			<p><span xml:lang="tr-TR"><st c="3706">“Sayın Akay, alay ediyorsunuz ama sonuç ortada.”  </st></span></p>
			<p><span xml:lang="tr-TR"><st c="3755">Arkasında sarılı duran afişi açtı ve büyük bir gururla iştahlı kalabalığa gösterdi. </st><st c="3839">Afişte şişman bir kadının Doksin içmeden önce ve içtikten sonraki hali vardı.   </st></span></p>
			<p><span xml:lang="tr-TR"><st c="3917">“Gördüğün gibi Elifçiğim, bu ürünü içerek iki haftada on yedi kilo kaybetmiş kadın.”   </st></span></p>
			<p><span xml:lang="tr-TR"><st c="4002">“Valla Arif Abi, ben iki haftada ancak çorabımı kaybederim. </st><st c="4062">O işler öyle kolay değil.”   </st></span></p>
			<p><span xml:lang="tr-TR"><st c="4089">Bu lafın üzerine iyice çileden çıktı ve espri kaldıramayan her Balık burcu gibi hırs yaptı Arif Abi. </st><st c="4190">Yalnız şaka maka, astroloji sonunda beni ele geçirdi, ciddi ciddi burçlardan insan tahlilleri yapmaya başladım.  </st></span></p>
			<p><span xml:lang="tr-TR"><st c="4302">“Peki tamam o zaman, herkes iyi dinlesin. </st><st c="4344">Ben Elif’e bir haftalık meyve suyu veriyorum, bedava! </st><st c="4398">Bunu aksatmadan içsin, kilo veriyor mu vermiyor mu hep birlikte görelim” dedi Arif Abi.  </st></span></p>
			<p><span xml:lang="tr-TR"><st c="4486">Mahalleliden bir uğultu yükseldi. </st><st c="4520">Sanki yıllarca o anı beklemişler gibi, “Kesin verir”, “Hayatta veremez” diye üzerime bahis oynamaya başladılar. </st><st c="4632">Zaten para verip alacağım ürünü bir hafta boyunca bedava içmek işime gelse de, arkamdan Nuran Hanım’ın kızı beleşçiymiş dedirtmemek için son bir hamle yaptım.  </st></span></p>
			<p><span xml:lang="tr-TR"><st c="4791">“Hayır hayır, bunu kabul edemem. </st><st c="4824">Parası neyse verip öyle alacağım.”  </st></span></p>
			<p><span xml:lang="tr-TR"><st c="4859">“Yok kızım yok, sözüme itibar etmeyen insanın parasını almam ben. </st><st c="4925">Madem kafanda soru işaretleri var, iç suyunu zayıfla, sonra gel beni bul, özür dilerim abi de.”  </st></span></p>
			<p><span xml:lang="tr-TR"><st c="5021">Detoks işini şeref meselesi haline getirdiği için konuyu daha fazla uzatamadım. </st><st c="5101">Ama Arif Abi’yi, burnundan kıl aldırmayan Batılı gurmeden gururlu Anadolu esnafına dönüştürmekten büyük bir haz duydum. </st><st c="5221">Piyango biletine amorti bile vurmayan bir insan olarak bedava bir şey kazanmanın tadını çıkartıp Doksinlerimle evin yolunu tuttum.  </st></span></p>
			<p><span xml:lang="tr-TR"><st c="5352">Doksin denen sıvıyı günde beş taneden fazla içmemek gerekiyormuş. </st><st c="5418">Ve detoks yaparken katı gıda alınmıyormuş. </st><st c="5461">Ama bütün bu gerekli bilgileri, acı tecrübemden sonra öğrendim maalesef.   </st></span></p>
			<p><span xml:lang="tr-TR"><st c="5534">Hırsında boğulan Arif Abi, tez zamanda beni zayıflatabilmek için ertesi sabah on bir tane Doksin içirdi bana. </st><st c="5644">Gün boyu iş aradığım için acıkıp bir buçuk iskenderi de gömdüm üstüne. </st><st c="5715">Eve dönüş yolunda karnımdan tuhaf sesler gelmeye başladı. </st><st c="5773">O kadar yüksek sesle gurluyordu ki midem, minibüsteki teyze aç sanıp simidini bölüştü benimle. </st><st c="5868">Hayata karşı duruşu olan bir şişman olarak simidi geri çevirmedim elbette.   </st></span></p>
			<p><span xml:lang="tr-TR"><st c="5943">Minibüs bizim sokağa geldiğinde sırtımdan ter akıyordu. </st><st c="5999">Nefesimi biraz gevşetsem toksinlerimi basamağa bırakacaktım. </st><st c="6060">Yol boyu klozet halüsinasyonları görerek yürüdüm kaldırımda. </st><st c="6121">Kapının önüne gelince anahtarımı evde unuttuğumu fark ettim. </st><st c="6182">Sarhoşken canlı yayına çıkan Hakan Taşıyan gibi, “O kilitler açılsın lütfen!” diyerek kapıyı yumruklamaya başladım. </st><st c="6298">Annem evde yoktu. </st><st c="6316">Kavon batağına sapladığı insanlara satış ve pazarlama eğitimi veriyordu o gün. </st><st c="6395">Çaresiz, iki büklüm, Şennur Abla’ya indim. </st><st c="6438">Var gücümle kapısını çaldım, kimse açmadı. </st><st c="6481">Mahallenin çanak anteni olduğundan, gıybet toplamaya çıkmıştı kesin.   </st></span></p>
			<p><span xml:lang="tr-TR"><st c="6550">Beni tanıyanlar bilir, prensip olarak koşmam. </st><st c="6596">Kimse beni kovalamıyorsa tempolu bile yürümem. </st><st c="6643">Ama bünyemde müshil etkisi yapan lanet sıvı yüzünden merdivenleri beşer beşer atlayarak maraton koşucularına taş çıkarttım. </st><st c="6767">Amacım, iki yan apartmanda oturan Aysel Teyzemin tuvaletine ulaşıp ne var ne yok bırakmaktı. </st><st c="6860">Aşağıda, kız istemeye gider gibi giyinmiş Serdar Abi durdurdu ve utana sıkıla konuşmaya başladı:  </st></span></p>
			<p><span xml:lang="tr-TR"><st c="6957">“Elif Hanım, iyi akşamlar. </st><st c="6984">Yöneticinin talimatı var, aidatlar gecikmesin diye önden imza alıp borç makbuzunu vermemi istiyor herkese.”  </st></span></p>
			<p><span xml:lang="tr-TR"><st c="7092">Altıma yapacakken durup kapıcımızla sizli bizli konuşmaya halim olmadığından geçiştirdim.  </st></span></p>
			<p><span xml:lang="tr-TR"><st c="7182">“Serdar Abi, benim acil bir işim var, annem imzalar.”  </st></span></p>
			<p><span xml:lang="tr-TR"><st c="7236">Ancak Serdar Abi belli ki bu konuda dertliydi ve ısrarla konuşmak istiyordu.  </st></span></p>
			<p><span xml:lang="tr-TR"><st c="7313">“Ben de yöneticinin bu tavrından rahatsızım. </st><st c="7358">Herkes ne ödeyeceğini bilmiyor mu! </st><st c="7393">Haciz memuru gibi aidat toplatıyor bana. </st><st c="7434">İnsanlar bana patlıyor sonra.”  </st></span></p>
			<p><span xml:lang="tr-TR"><st c="7465">Serdar Abi’nin ısrarla elime tutuşturmaya çalıştığı kâğıttan kurtulmaya çabalarken Şennur Abla girdi kapıdan. </st><st c="7575">Yöneticinin apartman sakinlerinden para götürdüğünü ima eden bir sohbet açınca, dedikodu düetine başladı ikisi. </st><st c="7687">Tam kapıya doğru hamle yaparken bu sefer kolumdan Şennur Abla yakaladı. </st><st c="7759">Dördüncü kata taşınanların bekâr oğlu varmış, askerliğini yapmış, kız arıyorlarmış. </st><st c="7843">Annemle bir konuşacakmış, aklına yatarsa çocuğu Facebook’tan ekleyecekmişim. </st><st c="7920">Çok düzgün bir aileymiş, Trabzonlularmış, annesi beni beğenirse nişan garantiymiş. </st><st c="8003">Kıçımdan ter akarken gelecekteki kocama konsantre olamıyordum. </st><st c="8066">Artık adım bile atamayacak noktadaydım. </st><st c="8106">Bir süre sonra kendimi sıkmaktan konuşulanları duymamaya başladım, etraf bulanıklaştı. </st><st c="8193">Sadece Serdar Abi’nin parlak mokasen ayakkabılarını seçebiliyordum. </st><st c="8261">Simsiyah ve ışıl ışıldı. </st><st c="8286">Apartman görevlimizin ısrarla makbuz uzatan eldivenli elini tuttum ve gözlerimi sıkıca kapattım. </st><st c="8383">Ondan sonrası büyük bir rahatlama ve karanlık.  </st></span></p>
			<p><span xml:lang="tr-TR"><st c="8430">Gözümü açtığımda ikisinin de şok içinde bana baktığını gördüm. </st><st c="8493">Yirmi altı yıllık ömrümde ilk defa birinin ayağına sıçmıştım. </st><st c="8555">Zavallı Serdar Abi kendini kahverengi utancımdan kurtarmak için debeleniyordu. </st><st c="8634">Etrafımda bir utanç halkası oluşmuştu hemen. </st><st c="8679">Yer yarılsaydı da içine girseydim. </st><st c="8714">Lord gibi adama yapılır mıydı bu! </st><st c="8748">Mumyalanmış gibi, hareket etmeden duruyordum öylece. </st><st c="8801">Az kalsın ağlayacaktım.   </st></span></p>
			<p><span xml:lang="tr-TR"><st c="8825">Serdar Abi’yle el ele birbirimize bakarken Şennur Abla şoktan sıyrıldı ve kendisinden beklenmeyen bir soğukkanlılıkla yönetimi ele aldı. </st><st c="8962">Talihsiz apartman görevlimizi tek hamlede rezaletin içinden çıkardı. </st><st c="9031">Sonra beni çeke çeke eve götürüp çorabım çamaşırım ne varsa hızla çöpe attırdı ve banyoya soktu.   </st></span></p>
			<p><span xml:lang="tr-TR"><st c="9128">Sıcak suyla aklanıp paklandıktan sonra kendime geldim. </st><st c="9183">Şennur Abla’nın çeyizinden çıkardığı fantastik gecelikle kanepeye oturmuş, az önce apartmanın ortasına sıçan ben değilmişim gibi büyük bir serinkanlılıkla demlediği çayı içiyordum ki göz göze geldik. </st><st c="9383">Ve o anda kahkahalarla gülmeye başladık. </st><st c="9424">Kendimizi durduramıyor, dizlerimizi döve döve gülüyorduk. </st><st c="9482">Bir müddet sonra konuşmayı başardık.  </st></span></p>
			<p><span xml:lang="tr-TR"><st c="9519">“Ay Elifff, sen git o kadar insanın içinden pimpirikli Serdar’ın...”  </st></span></p>
			<p><span xml:lang="tr-TR"><st c="9588">Arada kesik kesik cümleler kurup yeniden gülüyorduk.  </st></span></p>
			<p><span xml:lang="tr-TR"><st c="9641">“Önce bir ses geldi ama konduramadım... </st><st c="9681">Bir de zavallı Serdar, </st></span><span xml:lang="tr-TR"><st c="9704">Elif Hanım, hiç olmadı ama,</st></span><span xml:lang="tr-TR"> </span><span xml:lang="tr-TR"><st c="9731">bu hiç olmadı, </st></span><span xml:lang="tr-TR"><st c="9747">diye kibar kibar sitem etmedi mi, o an bittim.” 	  </st></span></p>
			<p><span xml:lang="tr-TR"><st c="9795">“Off çok utanıyorum Şennur Abla ya. </st><st c="9831">Arif Abi yaktı beni.”  </st></span></p>
			<p><span xml:lang="tr-TR"><st c="9853">“Kızım senin kafan çalışmıyor mu! </st><st c="9887">On bir tane içilir mi, çatlar insan.”  </st></span></p>
			<p><span xml:lang="tr-TR"><st c="9925">“Ne bileyim, gaza geldim işte! </st><st c="9956">Bir de ne istiyorsan ye, bir şey olmaz dedi.”  </st></span></p>
			<p><span xml:lang="tr-TR"><st c="10002">“Arif’in çarliston işleri işte. </st><st c="10034">Neydi bu zıkkımın adı?”  </st></span></p>
			<p><span xml:lang="tr-TR"><st c="10058">“Doksin!”  </st></span></p>
			<p><span xml:lang="tr-TR"><st c="10068">“Ne Doksin’i kız, bildiğin Boksin’miş bu!”  </st></span></p>
			<p><span xml:lang="tr-TR"><st c="10111">Şennur Abla’nın kelime şakasından sonra gözümüzden yaş gelene kadar kahkaha attık. </st><st c="10194">Sonra panikle detoks skandalımı kimseye anlatmaması için yemin ettirdim. </st><st c="10267">Ciddiyetini göstermek için dolabın üstünden Kuran’ı indirip el bastı. </st><st c="10337">Yine de teyit etmek için üsteledim:  </st></span></p>
			<p><span xml:lang="tr-TR"><st c="10373">“Abla, yemin ettin bak, yalvarırım kimseye söyleme.”  </st></span></p>
			<p><span xml:lang="tr-TR"><st c="10426">“Aaa söyler miyim hiç! </st><st c="10449">Gencecik kızsın, kıçını tutamayan gelini kim ister. </st><st c="10501">Evde kalırsın valla” diyerek, haklı gerekçesini açıkladı.   </st></span></p>
			<p><span xml:lang="tr-TR"><st c="10559">Şennur Abla yeminini bozdu mu bilmem ama o günden sonra parlak mokasenlerini yakmak zorunda kalan Serdar Abi’yle aramıza kahverengi bir duvar örüldü.   </st></span></p>
			<p><span xml:lang="tr-TR">  </span></p>
			<p><span><img src="image/y_fmt23.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="10709">Sabah işe giderken giyimime özen gösteriyorum. </st><st c="10756">Alışveriş canavarı Gizem’in zorla aldırttığı lacivert çiçekli elbisemi giyip, dalgalı siyah saçlarımı fönle düzleştiriyorum. </st><st c="10881">Gerçi annem, “Minderde mi güreştin Elif, bu ne biçim saç!” dese de motivasyonumu bozmuyorum. </st><st c="10974">Ne de olsa bugün Ceyda ve Feridun’un kovulmasının kırkıncı günü, kırkları çıktı diye ciddi ciddi helva kavuracağız ofiste. </st><st c="11097">Bu mükemmel fikir Kung Fu Funda’dan çıktı, kimse de ayıp olur deyip itiraz etmedi.  </st></span></p>
			<p><span xml:lang="tr-TR"><st c="11180">Yukarı çıktığımda gözlerime inanamıyorum, resmen bahar şenliği var her katta. </st><st c="11258">Pastalar, börekler, süslemeler, herkes çok ciddiye almış işini. </st></span><span xml:lang="tr-TR"><st c="11322">Yeni Dünya</st></span><span xml:lang="tr-TR"><st c="11332"> gazetesinin üstündeki ölü toprağı kalkmış, nefes almaya başlamış ofis. </st><st c="11404">Milletin yıllarca nasıl sıdkı sıyrıldıysa, fıstıklı helva eşliğinde Ceyda ve Feridun gıybeti yapıyorlar yüksek sesle. </st><st c="11522">Kimi nasıl ağlatıp hakkını yedikleri hatırlanarak bela okunuyor arkalarından. </st><st c="11600">Mutluluktan başım dönüyor, bu kadarını hayal bile edemezdim.   </st></span></p>
			<p><span xml:lang="tr-TR"><st c="11661">Bremen Mızıkacıları beni görür görmez yanıma koşuyor. </st><st c="11715">Sanal şöhretim arttığından beri elimi sıcak sudan soğuk suya vurdurtmuyor, eskiden selam vermeyen iş arkadaşlarım. </st><st c="11830">Kısacası, sosyal medyaya aşırı önem verdikleri için “ablanız star” durumum var onların gözünde. </st><st c="11926">Söze Blogger Anne Tuğçe başlıyor:   </st></span></p>
			<p><span xml:lang="tr-TR"><st c="11960">“Gördün mü, dünkü yazını Twitter’da herkes paylaşmış yine.”  </st></span></p>
			<p><span xml:lang="tr-TR"><st c="12020">Görmüştüm. </st><st c="12031">Çünkü gece üst komşumuz Toynak Alp’in koşturması arasında uykuya dalarken, Twitter’dan gelen mesajlarla uykum bölündü sık sık. </st><st c="12158">“Yarınki yazında Terazi’yle Akrep’in uyumunu yaz” diyenler, “Oğlak burcuyum, ay başında sözleşme imzalamam doğru olur mu?” diye soranlar. </st><st c="12296">Bütün burçkolikler, köşe yazısı siparişi verdi sosyal medya üzerinden gece gece. </st><st c="12377">En çok da, “Her yazdığın çıkıyor, parti kur oy verelim Elif Başgan!” </st></span><span xml:lang="tr-TR"><st c="12446">twit</st></span><span xml:lang="tr-TR"><st c="12450">’ine güldüm. </st><st c="12464">Ama bunları kızlara anlatıp, </st></span><span xml:lang="tr-TR"><st c="12493">bunun da bir tarafı kalktı</st></span><span xml:lang="tr-TR"><st c="12519"> tepkisi almamak için salağa yatıyorum tabii.  </st></span></p>
			<p><span xml:lang="tr-TR"><st c="12565">“Yoo, görmedim, erken uyumuşum dün.”  </st></span></p>
			<p><span xml:lang="tr-TR"><st c="12602">“Kızım, nasıl böyle </st></span><span xml:lang="tr-TR"><st c="12622">cool</st></span><span xml:lang="tr-TR"><st c="12626"> olabiliyorsun, Twitter’da 200.000 takipçin var.”  </st></span></p>
			<p><span xml:lang="tr-TR"><st c="12676">“Ne diyeyim ki, geldikleri gibi giderler.”  </st></span></p>
			<p><span xml:lang="tr-TR"><st c="12719">Son lafımdan sonra Tuğçe tahtaya vuruyor. </st><st c="12761">“Allah korusun, daha benim blogun reklamını yapacaksın sayfanda.” Kırmadan geçiştirmeye çalıştığım insanlara yaptığım gibi yalandan kafamı sallarken aklıma geliyor; Filipincede,</st></span><span xml:lang="tr-TR"> </span><span xml:lang="tr-TR"><st c="12938">“En güzel emzikler için sayfama bekliyorum” nasıl deniyor acaba?  </st></span></p>
			<p><span xml:lang="tr-TR"><st c="13004">“Elif, sana hâlâ çok kırgınım!” diyor Kenafir Meral birden. </st><st c="13064">Nedenini anlayamadığım için boş gözlerle bakıyorum ona. </st><st c="13120">“Ne güzel her şeyi ayarlamıştım. </st><st c="13153">Sen Ceyda’yı yollayınca, gitti benim terfi.”  </st></span></p>
			<p><span xml:lang="tr-TR"><st c="13198">Ha, bir de o vardı değil mi? </st><st c="13227">Yükseleceğim diye türlü dolaplarla gariban bir kızın ekmeğiyle oynamıştı yılan ama büyük başkan Hikmet Bey, Meral’in epilepsi hastası diye ispiyonladığı kıza vermişti görevi.  </st></span></p>
			<p><span xml:lang="tr-TR"><st c="13402">“Meralciğim, senin sırtın yere gelmez korkma. </st><st c="13448">Zaten o gelmiş bu gitmiş ne önemi var, sen </st></span><span xml:lang="tr-TR"><st c="13491">benefit</st></span><span xml:lang="tr-TR"><st c="13498">’lerine bakarsın değil mi ama?” diyorum sakince. </st><st c="13548">Daha önceki kariyer sohbetimizin rövanşını aldığım için mutluyum ama Meral, yüzüne tükürsen, “Ohh, biraz da şakaklarıma” diyen bir insan olduğu için soktuğum lafa aldırmıyor.  </st></span></p>
			<p><span xml:lang="tr-TR"><st c="13723">“Haklısın ya, bana ne, ben işime bakarım arkadaş” diyerek yanımdan ayrılıyor.   </st></span></p>
			<p><span xml:lang="tr-TR"><st c="13801">Tam yerime oturacakken Leopar Suna eli belinde karşıma dikiliyor.  </st></span></p>
			<p><span xml:lang="tr-TR"><st c="13867">“Madem her şeyi biliyorsun, söyle bakalım Balık burcunun özelliklerini!”   </st></span></p>
			<p><span xml:lang="tr-TR"><st c="13940">Kahve falı mı bakıyoruz burada, köşe yazıyoruz diye çıkışacakken, Balık burcu olduğunu hatırlayıp konuşmaya başlıyorum:  </st></span></p>
			<p><span xml:lang="tr-TR"><st c="14060">“Çok konuşur az düşünür, rahatına düşkündür. </st><st c="14105">Uğurlu kıyafeti leopar, uğurlu taşı yine leopardır. </st><st c="14157">Çalışmadan maaş almaya bayıldığı için en sevdiği gün pazardır.”  </st></span></p>
			<p><span xml:lang="tr-TR"><st c="14221">Diğer kızlar gülerken, Suna heyecanla boynuma sarılıyor.  </st></span></p>
			<p><span xml:lang="tr-TR"><st c="14278">“Bravo valla, hepsini bildin!”  </st></span></p>
			<p><span xml:lang="tr-TR"><st c="14309">Bremen Mızıkacılarını koyu burç sohbetleriyle baş başa bırakıp, karşıdan gelen Fırat’a doğru yürüyorum. </st><st c="14413">Optik’te bir tuhaflık var ama uzaktan tam seçemiyorum.   </st></span></p>
			<p><span xml:lang="tr-TR"><st c="14468">“Sende bir değişiklik var, hayırdır?”  </st></span></p>
			<p><span xml:lang="tr-TR"><st c="14506">“Evet, gözlerimi lazerle çizdirdim, gözlüğü attım, beğendin mi?”  </st></span></p>
			<p><span xml:lang="tr-TR"><st c="14571">Meğer bizim Optik’in gözleri yeşilmiş. </st><st c="14610">Hayret, hiç fark etmemişim.   </st></span></p>
			<p><span xml:lang="tr-TR"><st c="14638">“Yani kötü olmamış, güle güle kullan.”  </st></span></p>
			<p><span xml:lang="tr-TR"><st c="14677">“Asıl sende bir güzellik var bugün Elif, elbiseler falan.”  </st></span></p>
			<p><span xml:lang="tr-TR"><st c="14736">Birden yüzüm kızarıyor. </st><st c="14760">Elbisemin eteğini çekiştiriyorum utanarak.  </st></span></p>
			<p><span xml:lang="tr-TR"><st c="14803">“Yok ya, temizde bu vardı giydim.”  </st></span></p>
			<p><span xml:lang="tr-TR"><st c="14838">“Çok yakışmış tenine.”  </st></span></p>
			<p><span xml:lang="tr-TR"><st c="14861">“Teşekkürler.”  </st></span></p>
			<p><span xml:lang="tr-TR"><st c="14876">Hayda! </st><st c="14883">Ne oldu bu çocuğa böyle? </st><st c="14908">Bir aydır gazete başsız kaldı diye gevşedi hemen. </st><st c="14958">Konuyu değiştirip toparlamaya çalışayım derken iyice batırıyorum.  </st></span></p>
			<p><span xml:lang="tr-TR"><st c="15024">“Yalnız senin gözün de bayağı yeşilmiş, erik gibi.”  </st></span></p>
			<p><span xml:lang="tr-TR"><st c="15076">Ne diyorum ben ya. </st><st c="15095">Yine ağzımla beynim arasındaki mesafe kapandı, boş boş konuşuyorum. </st><st c="15163">Yersiz iltifatıma gülümseyerek karşılık veriyor. </st><st c="15212">Ve beni daha fazla utandırmamak için bir teklifte bulunuyor.  </st></span></p>
			<p><span xml:lang="tr-TR"><st c="15273">“Akşam iş çıkışı bir kahve içelim mi?”  </st></span></p>
			<p><span xml:lang="tr-TR"><st c="15312">Az evvel çocuğun gözlerine methiye düzerken yok içmeyelim demek ayıp olur şimdi.  </st></span></p>
			<p><span xml:lang="tr-TR"><st c="15393">“Olabilir ya, bakayım ben bir programıma.”  </st></span></p>
			<p><span xml:lang="tr-TR"><st c="15436">Hangi program Elif? </st><st c="15456">Eve gidip kabak çekirdeği yiyerek Türk filmi izleyeceksin, kime bu havalar?   </st></span></p>
			<p><span xml:lang="tr-TR"><st c="15532">“Amerikan başkanı gibisiniz Elif Hanım, randevusuz görüşülmüyor artık” diyor fırsatı kaçırmayarak.  </st></span></p>
			<p><span xml:lang="tr-TR"><st c="15631">“Tabii tabii, aşırı yoğunum, Donald Trump, midemde kramp!” diyorum, gözlerinin içine bakarak.  </st></span></p>
			<p><span xml:lang="tr-TR"><st c="15725">Gülerken usulca omzuma dokunuyor. </st><st c="15759">O sırada Bremen Mızıkacıları, Funda’nın gövdesini siper edip bizi dikizlediği için daha da geriliyorum. </st><st c="15863">Sessizliği Fırat bozuyor.  </st></span></p>
			<p><span xml:lang="tr-TR"><st c="15889">“Elif, kimse beni hayatımda senin kadar güldürmedi biliyor musun!”  </st></span></p>
			<p><span xml:lang="tr-TR"><st c="15956">Son cümlesinden sonra midem karıncalanıyor ama bizimkilerin ağzına daha fazla laf vermemek için bu flört yangınını söndürmem lazım. </st><st c="16088">Sohbeti kısa kes anlamında gözlerimi iki kere kırpıyorum. </st><st c="16146">Anlamış gibi toparlanıp giderken bir anda dönüp kulağıma fısıldıyor:  </st></span></p>
			<p><span xml:lang="tr-TR"><st c="16215">“Saçların böyle çok güzel olmuş. </st><st c="16248">Çıkışta bekliyorum seni” diyor ve tereddüt etmeden dudağımın tam kenarından öpüyor.  </st></span></p>
			<p><span xml:lang="tr-TR"><st c="16332">Kalbim hızla çarpmaya başlıyor ve her panik anında yaptığım gibi saçmalıyorum:   </st></span></p>
			<p><span xml:lang="tr-TR"><st c="16411">“O zaman benimki orta olsun. </st><st c="16440">Yani şey, Türk kahvesi içelim diyorum çıkışta.”  </st></span></p>
			<p><span xml:lang="tr-TR"><st c="16488">Yüzünde, şaşkın halimle eğlenen bir gülümsemeyle, “Tamamdır” diyor.  </st></span></p>
			<p><span xml:lang="tr-TR"><st c="16556">Fırat gider gitmez, kızlar ne zaman evleneceksiniz diye köpekbalığı gibi üzerime çullanıyor. </st><st c="16649">Bizimkilerin sorularından kurtulmaya çalışırken şoktan hâlâ vücudum titriyor. </st><st c="16727">Herkesin içinde öptü beni, Ediz Hun’un Hülya Koçyiğit’i öptüğü gibi öptü. </st><st c="16801">Hem de dudağımın kenarından, en lezzetli yerinden. </st><st c="16852">Düşünürken bile kızarıyorum ve kızların elinden kaçıp tuvalete sığınıyorum bir süre. </st><st c="16937">Kalbimin gümbürtüsü dışarıdan duyulamayacak hale gelince yerime geçiyorum.   </st></span></p>
			<p><span xml:lang="tr-TR"><st c="17012">Hiçbir iş arkadaşımla paylaşmadığım, kendime ait masama otururken kafamda deli sorular oluşuyor; “Fırat’la ilişkimiz, dava arkadaşlığından Reşat Nuri Güntekin’in ölümsüz eseri </st></span><span xml:lang="tr-TR"><st c="17188">Çalıkuşu</st></span><span xml:lang="tr-TR"><st c="17196">’na ne ara geçiş yaptı acaba?” “Gizem’in kehaneti gerçekleşiyor mu yoksa?” “En büyük aşklar nefretle başlar klişesi doğru mu?” “Fırat’la sevgili olacak mıyız?“ El ele Türk filmi izleyecek miyiz?” “Kilo vermesem de beni sevecek mi?” “Çok konuşuyorsun, en son söylenecek şeyi en başta söylüyorsun diye kavga edecek miyiz?” Bilmiyorum, göreceğiz, kısmet. </st><st c="17549">Ama aramızda bir şey olursa, başından gidebilme ihtimalim doğacağı için en çok annem sevinir kesin, bir de Şennur Abla. </st><st c="17669">Çünkü Trabzonlu komşularımız çalışmayan kız istediğinden, beni o aileye gelin olarak kakamadığı için üzüntüden günlerce migreni tutmuştu.   </st></span></p>
			<p><span xml:lang="tr-TR"><st c="17807">Aklıma tekrar Fırat geliyor. </st><st c="17836">Zihnimin içindeki çoktan sesler korosunu durduramıyorum bir türlü. </st></span><span xml:lang="tr-TR"><st c="17903">Ne oldun Elif ya, dudak kenarına aldığın bir öpücükle yamuldun hemen. </st></span><span xml:lang="tr-TR"><st c="17973">Ne bileyim heyecanlandım işte. </st></span><span xml:lang="tr-TR"><st c="18004">Heyecanlandın da kızlar atmaca gibi seni izliyor, âşıklara has o gerzek gülüşle boşluğa bakarak millete falso verme bir de.   </st></span></p>
			<p><span xml:lang="tr-TR"><st c="18128">Daha önce hiç o gözle görmemiştim Optik’i, bence ileri derecede miyop gözleriyle o da çok göremiyordu beni. </st><st c="18236">Aslında birlikte çalışmak zorunda kaldığımızda çok öfkeliydim ona, zevzek ve işe yaramaz biri olduğunu düşünüyordum. </st><st c="18353">Ama tanıdıkça uslanmaz bir hayalperest olması, çocuksu saflığı, temiz kalbi hoşuma gitmeye başladı. </st><st c="18453">Bir de esprilerime gülmesi. </st><st c="18481">Çünkü ancak birlikte gülebildiğiniz insanlarla aynı yola çıkabilirsiniz. </st></span><span xml:lang="tr-TR"><st c="18554">Yani Elif, çocuk bir öptü, bin borçlandı sana. </st><st c="18601">Alt tarafı bir kahve içelim dedi, utanmasan arayıp akşam annenlerle tanıştır beni diyeceksin. </st><st c="18695">Azıcık ağırdan sat kendini, yakışıyor mu bu kezo tavırlar?   </st></span></p>
			<p><span xml:lang="tr-TR"> </span><span xml:lang="tr-TR"><st c="18754">Yalnız kezo mezo, sevgili olacaksak kurallarımı baştan söylerim. </st><st c="18819">Öyle sağa sola bakmak, sen eve git, ben bu akşam çocukluk arkadaşım Pelin’le kahve içeceğim falan yok, gebertirim. </st><st c="18934">Kıskanç bir insanımdır, ona göre davranacak. </st><st c="18979">Ben seversem profilinde ilişkisi var yazmaz, dünyayla ilişkisi yok yazar çünkü!   </st></span></p>
			<p><span xml:lang="tr-TR"><st c="19059">Demek insan hiç ilişki yaşamayıp azıcık ilgi görünce böyle akıl sağlığını kaybediyormuş. </st><st c="19148">Akşam iş çıkışı, Fırat’ı kapıda gelinlikle beklememek için, sevgili olduğumuz varsayımlarını düşünmeye ara veriyorum bir süre. </st><st c="19275">Geçenlerde annem çok güzel bir konuşma yaptı benimle. </st><st c="19329">Gerçi rüşvet skandalını anlattığımda, “Hadi git yerine yat” diyerek geçiştirmişti beni ama gazetemizin ezeli rakibi </st></span><span xml:lang="tr-TR"><st c="19445">Gürses</st></span><span xml:lang="tr-TR"><st c="19451">, “İşte Rüşveti Ortaya Çıkartan Kız” diye haber yapıp at hırsızı gibi çıktığım fotoğrafımı basınca, önemli bir iş yaptığıma ikna oldu.   </st></span></p>
			<p><span xml:lang="tr-TR"><st c="19586">Odamın kapısından yavaşça kafasını uzatarak, “Uyumadıysan bir şey söyleyeceğim sana Elif” dedi. </st><st c="19682">Yatağımın kenarına oturdu, ellerimi avucunun içine aldı ve hayatında ilk defa beni takdir eden bir konuşma yaptı. </st><st c="19796">İşimdeki başarımla göğsünü kabarttığımı, altın günlerinde yazılarımın konuşulduğunu, kısa sürede bu kadar okunmamın büyük başarı olduğunu, mahallede herkesin artık </st></span><span xml:lang="tr-TR"><st c="19960">Yeni Dünya</st></span><span xml:lang="tr-TR"><st c="19970"> gazetesi aldığını söyledi. </st><st c="19998">“Rahmetli baban yaşasa seninle gurur duyardı” dediğinde birbirimize sarıldık ve stüdyoda duygusal anlar yaşandı. </st><st c="20111">Ancak kapının çalınmasıyla hissiyatımız bozuldu, çünkü Aysel Teyzem, </st></span><span xml:lang="tr-TR"><st c="20180">Gürses</st></span><span xml:lang="tr-TR"><st c="20186"> gazetesinde çıkan haberi yemeyip içmeyip çerçeveletmiş, koşa koşa salona asmaya gelmişti. </st><st c="20277">O muhteşem fotoğrafım, on beş gündür evin başköşesinde asılı duruyor.   </st></span></p>
			<p><span xml:lang="tr-TR"><st c="20347">Fıstıklı helvamı yedikten sonra bilgisayarımı açıyorum. </st><st c="20403">Ekrana bakınca Ceyda’nın Fırat’la bize ayar verdiği eski bir e-posta çarpıyor gözüme, gülümsüyorum.   </st></span></p>
			<p><span xml:lang="tr-TR"><st c="20503">Gazeteden ayrılırken emekli maaşını çeken ahretlikler gibi nasıl da birbirine tutunmuştu iki engerek. </st><st c="20605">Robocop güvenlik, zorluk çıkarıyorlar diye ikisini de ite kaka arka kapıdan çıkarmıştı. </st><st c="20693">Bir Allah’ın kulu da yolcu etmeye gitmedi. </st><st c="20736">Koca kafa Özlem bile vedalaşmak için yerinden kalkmadı. </st><st c="20792">Biri yıllarca bu gazetede müdürlük yapmış ejderha, diğeri havasından yanına yaklaşılmayan yalaka, acaba biri güle güle der mi diye insanların gözünün içine bakıyorlardı ama nafile, hırsız gibi sessizce çıktılar plazanın arka kapısından. </st><st c="21029">Babamın çok sevdiği bir söz vardı çalışma odasında asılı duran: “Altından kupa da olsa, kuru çeşmeden su dolmaz; kişi ne olursa olsun, düşerse dostu olmaz.”   </st></span></p>
			<p><span xml:lang="tr-TR"><st c="21186">Eveeet, deyimler ve atasözleriyle ibretlik hayat dersleri anlattığıma, masaj koltuklarında kulunçlarımı ovdurduğuma göre, varis çorabımla termal otelde tatil yapma yaşım gelmiş demek ki. </st><st c="21373">Yok altın kupaymış, yok gümüş sopaymış, bunlar nasıl cümleler Elif, beş dakikada naftalin kokan Fitnat Hanım’a döndün! </st><st c="21492">Derhal yüzüne su çarp, bir Beyonce şarkısı aç ve yaşının insanı ol</st></span><span xml:lang="tr-TR"> </span><span xml:lang="tr-TR"><st c="21558">hemen</st></span><span xml:lang="tr-TR"><st c="21564">, diyerek kendime çekidüzen veriyorum. </st><st c="21603">Daha akşam Fırat’la kahve içeceksin ve yanlış hatırlamıyorsam, seni ağzının kenarından şap diye öptü bugün namussuz.     </st></span></p>
			<p><span xml:lang="tr-TR"><st c="21720">Feridun düdüğü kovulduğu gün, “Bu iş burada bitmedi, seninle görüşeceğiz Elif!” diye tehdit mesajları attı bana. </st><st c="21833">Cevap olarak, “Çok da fifi” yazacaktım ama vazgeçtim ve sözcüklerine ihtiyaç duymadığım her insan gibi onu telefonumdan engelledim.   </st></span></p>
			<p><span xml:lang="tr-TR"><st c="21965">Ceyderha ise, Hikmet Bey’in ayaklarına kapanmış, “Ne olur bir şans daha verin, üç günlük cahil bir kız için beni harcamayın” diye yalvarmış ama Zodyak Hikmet kibarca haddini bildirip kapıyı göstermiş kendisine. </st><st c="22176">Nereden mi biliyorum? </st><st c="22198">Çünkü Dırahşan Gutte olay yerinden bildirdi.   </st></span></p>
			<p><span xml:lang="tr-TR"><st c="22243">Yeni Dünya</st></span><span xml:lang="tr-TR"><st c="22253"> gazetesi çalışanları psikopat değil aslında, düşene bir tekme de biz vuralım diye bir düşüncesi yok kimsenin. </st><st c="22364">Ama kalamarınkinden düşük zekâlı iki insan yıllarca herkesi aşağılayıp kan kusturduğu için çok sevindiler gidişlerine. </st><st c="22483">Sadece bir ay onlara tahammül etmek zorunda kaldığım için şükrediyorum her gün.   </st></span></p>
			<p><span xml:lang="tr-TR"><st c="22563">Birden ekranda yanan e-posta bildirimiyle irkiliyorum. </st><st c="22618">Gönderen insan kaynakları. </st><st c="22645">Büyük harflerle, BÜTÜN ÇALIŞANLARIN DİKKATİNE yazıyor başlıkta, hayırdır inşallah.  </st></span></p>
			<p>  </p>
			<p><st c="22728">Gazetemiz ekler bölümü yeni genel yayın yönetmeni Havva Kamça görevine başlamıştır. </st><st c="22812">On beş dakika sonra bütün personelin tanışma toplantısına gelmesi rica olunur.   </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="22891">Kamça mı? </st><st c="22901">Kalça’dır o, Kamça olsa duramazsın diye kendi kendime mırıldanarak bilgisayarı kapatıyorum. </st><st c="22993">Herkes panik içinde koştururken derin bir nefes alıp sandalyeden kalkıyorum. </st><st c="23070">O sırada Fırat’tan mesaj geliyor ve kalbim ağzımda atmaya başlıyor. </st><st c="23138">Yine!   </st></span></p>
			<p>  </p>
			<p><st c="23144">İş çıkışı saatini hiç bu kadar sabırsızlıkla beklememiştim.  </st></p>
			<p><st c="23204">İmza: Erik gözlü Fırat ☺  </st></p>
			<p>  </p>
			<p><span xml:lang="tr-TR"><st c="23229">Yaa, kahve içeceğiz diye heyecanlanmış şapşik, yanlışlıkla ağzımdan kaçan iltifatı da unutmamış. </st><st c="23326">Ne yazsam acaba, diyorum içimden. </st><st c="23360">Bu tatlı mesaja ciddi bir cevap atmak olmaz şimdi, yeni ısınmışken soğumasın çocuk benden diye düşünürken, “Amaaan, bir daha mı geleceğiz dünyaya” deyip, sonuna iki mahcup gülümseme, iki gözü kapalı maymun, üç tane de kırmızı kalp emojisi koyduğum, “Ben de” cevabını yolluyorum hemen. </st><st c="23645">Ne olacaksa olsun artık!  </st></span></p>
			<p><span xml:lang="tr-TR"><st c="23670">Yeni müdiremizle tanışmak için toplantı odasına doğru yürürken Sormagir mahallesinin girişindeki duvar yazısı geliyor aklıma birden. </st><st c="23803">“Bize yeni düşmanlar lazım, eskileri hayranımız oldu.”  </st></span></p>
		</div>
	<div id="charCountTotal" value="23858"></div></body>
</html>
