<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-6</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-6" xml:lang="en-GB"><st c="0">Kuzuya rakı içirmişler, kurdun yerini sormuş  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="45">İşten eve bütün yolu yürümeme rağmen sinirim geçmedi – ki o kadar uzun mesafeye yürüyüş değil, Kavimler Göçü denir. </st><st c="161">Ayarsız Fırat tam son dakika golü attı bana! </st><st c="206">Ceyderha da ne kıymet verirmiş meğer vitaminsizin fikirlerine, bir lafıyla ekip çalışmasının fitilini yaktı hemen. </st><st c="321">Ah Fırat, ah! </st><st c="335">Serçeparmağı sehpaya çarpasıca, duşta kıçı soğuk karoya değesice sefil, ben şimdi seni boğmadan nasıl beraber çalışacağım?   </st></span></p>
			<p><span xml:lang="tr-TR"><st c="458">Evde Fırat’a sesli sesli küfür ederken kapı sesiyle irkiliyorum. </st><st c="523">Alacaklı gibi güm güm kapıyı dövüyor biri.  </st></span></p>
			<p><span xml:lang="tr-TR"><st c="566">“Kim o?”  </st></span></p>
			<p><span xml:lang="tr-TR"><st c="575">“Ay açsana kızım, kim o diyor hâlâ, çatlattın bizi!”  </st></span></p>
			<p><span xml:lang="tr-TR"><st c="628">Bu detone feveran, bu canhıraş bağırış... </st><st c="670">Aysel Teyzemden başkası olamaz.   </st></span></p>
			<p><span xml:lang="tr-TR"><st c="702">Takmış annemi çanta gibi koluna, kapıyı açar açmaz söylenerek atıyor kendini içeri.  </st></span></p>
			<p><span xml:lang="tr-TR"><st c="786">“Kızım, sen git de bi kulağını yıkat, valla bak ferahlarsın.”  </st></span></p>
			<p><span xml:lang="tr-TR"><st c="848">“Aaa ne alaka teyze ya?”  </st></span></p>
			<p><span xml:lang="tr-TR"><st c="873">“Ne demek ne alaka?! </st><st c="894">Annen hasta, ayakta duracak hali yok, anahtarı unutmuşuz telaştan, yarım saattir zar zar zile basıyoruz duymuyorsun.”  </st></span></p>
			<p><span xml:lang="tr-TR"><st c="1012">Şimdi teyzeme dalgınlığımın sebeplerini bir bir sıralasam, samanlıkta aradığı iğneyi ayağına batıran gerzek Fırat’la, dağ aslanından daha vahşi müdirem yüzünden işyerinde çektiğim sıkıntıları anlatsam, tek kelime anlamadığı gibi bir de üstüne iki yüz tane soru sorarak beni bunaltır. </st><st c="1296">En iyisi kafayı sessizce sallayıp he demek.  </st></span></p>
			<p><span xml:lang="tr-TR"><st c="1340">“Geçmiş olsun anne ya, n’oldu, hayırdır?”  </st></span></p>
			<p><span xml:lang="tr-TR"><st c="1382">“N’olacak, üşütmüşüm sayende!”  </st></span></p>
			<p><span xml:lang="tr-TR"><st c="1413">Annemin sadece suçluluk hissetmemi amaçlayan bu cevabına şaşırıyor muyum? </st><st c="1487">Hayır. </st><st c="1494">Peki suçluluk hissediyor muyum? </st><st c="1526">Asla. </st><st c="1532">Çünkü, </st></span><span xml:lang="tr-TR"><st c="1539">Fırat Nehri kenarında bir kuzu kaybolsa hesabı benden sorulur, </st></span><span xml:lang="tr-TR"><st c="1602">diyen Hz. </st><st c="1612">Ömer gibi, annem de başına gelen her felaketin hesabını sektirmeden bana sorar.   </st></span></p>
			<p><span xml:lang="tr-TR"><st c="1692">“Hoppala, yine ihale bana mı kaldı?”  </st></span></p>
			<p><span xml:lang="tr-TR"><st c="1729">“Geceleri klimayı vurdura vurdura evi buzhaneye çevir, sonra ihale bana mı kaldı! </st><st c="1811">Yok, muhtara kaldı!”  </st></span></p>
			<p><span xml:lang="tr-TR"><st c="1832">Annemin son cümlesiyle kendimi tutamıyor ve soğuk savaşımızı kahkahalarla bölüyorum.   </st></span></p>
			<p><span xml:lang="tr-TR"><st c="1917">“Muhtar mı? </st><st c="1929">Anne, hayırdır, örnekleri yerel yönetimden vermeler filan? </st><st c="1988">Senin de gönlün muhtarda var gibi gibi.”  </st></span></p>
			<p><span xml:lang="tr-TR"><st c="2029">“Off Elif, zaten bütün vücudum ateşten kırılıyor, bir de boş boş konuşup sinirimi oynatma benim.”  </st></span></p>
			<p><span xml:lang="tr-TR"><st c="2127">Hasta kadının üzerine gitmek olmaz tabii ama Şennur Abla muhtarın aşkını anneme yetiştirdiğinden beri bizimkinde şıvgın bir neşe var.   </st></span></p>
			<p><span xml:lang="tr-TR"><st c="2261">Ben, annemle muhtarın düğünü kır düğünü mü olsun, aile arasında mı yapılsın diye düşünürken, teyzem salondaki kanepeye annem dinlensin diye yatak yapıyor.   </st></span></p>
			<p><span xml:lang="tr-TR"><st c="2416">“Doktor hangi ilaçları yazdı teyze? </st><st c="2452">Reçeteyi ver de eczane kapanmadan alayım.”  </st></span></p>
			<p><span xml:lang="tr-TR"><st c="2495">“Ay kızım, güldürme beni, doktora bile törenle götürdüm ananı, ne ilacı.”  </st></span></p>
			<p><span xml:lang="tr-TR"><st c="2569">Teyzem haklı, annem modern tıbba mesafeli duran, mecbur kalmadıkça doktora gitmeyen, ilaçların insanı daha da hasta edip sağlık sektörüne gebe bıraktığına inanan bir komplo teorisyenidir. </st><st c="2757">Kim bilir o geleceğe umutla bakan genç ve idealist aile hekimini nasıl bunalttı sorularıyla!   </st></span></p>
			<p><span xml:lang="tr-TR"><st c="2850">“Annem doktorda ne bombalar patlattı anlatsana azıcık teyze ya.”  </st></span></p>
			<p><span xml:lang="tr-TR"><st c="2915">“Neler yumurtlamadı ki. </st><st c="2939">Yok kanserin çaresi bulunmuş, bizden saklanıyormuş da, yok çocuklara vurulan aşılar onların bağışıklık sistemini çökerten virüslermiş de, ilaç sektörünün oyunlarını bir gün herkes görecekmiş de falan filan.”  </st></span></p>
			<p><span xml:lang="tr-TR"><st c="3147">Ben teyzemin anlattıklarına gülerken kanepede uyuma numarası yapan annem şahsına yapılan saldırılara dayanamayıp gözünü açıyor.   </st></span></p>
			<p><span xml:lang="tr-TR"><st c="3275">“Anne, nereden aklına geliyor bu fantastik fikriler? </st><st c="3328">Tam Hollywood’da yüksek bütçeli film senaristi olacak kadınmışsın, harcanmışsın.”  </st></span></p>
			<p><span xml:lang="tr-TR"><st c="3410">“Hah, kurt kocayınca köpeğin maskarası olur. </st><st c="3455">Aysel sen de anlatıp ağzına laf verme şunun, hayatı benle dalgayla geçiyor zaten.”  </st></span></p>
			<p><span xml:lang="tr-TR"><st c="3538">“Abla, yalan mı ama, fenalık geçirttin adama. </st><st c="3584">Hap verme yutamam, iğne deme yapamam, şurup yazma içemem.”  </st></span></p>
			<p><span xml:lang="tr-TR"><st c="3643">“N’apsın anne, iyileş diye muska mı yazsın doktor?”  </st></span></p>
			<p><span xml:lang="tr-TR"><st c="3695">Benim cevabımla teyzem yastığı ağzına kapatarak gülmeye başlayınca, annem ateşini ölçmeye çalıştığı dereceyi ağzından hırsla çıkartıp doğruluyor.  </st></span></p>
			<p><span xml:lang="tr-TR"><st c="3841">“Şimdi imdat diye bağıracağım! </st><st c="3872">Yeter be! </st><st c="3882">Sayıyla mı verdiler sizi bana! </st><st c="3913">Hastaya da saygıları yok. </st><st c="3939">Çıkın gidin şu odadan vücut ısım 36,5’a dönmeden de gelmeyin.”  </st></span></p>
			<p><span xml:lang="tr-TR"><st c="4002">Bu tatlı ikazdan sonra teyzemle koşarak odadan çıkıp canımızı kurtarıyoruz. </st><st c="4078">O sırada telefonuma mecburi dava arkadaşım Fırat’tan mesaj geliyor:  </st></span></p>
			<p>  </p>
			<p><st c="4146">Merhaba Elif. </st><st c="4160">Yarın erkenden buluşup şu meseleyi masaya yatıralım. </st><st c="4213">Zamanımız daralıyor!  </st></p>
			<p>  </p>
			<p><span xml:lang="tr-TR"><st c="4234">Allahım, bu ne ciddi bir mesaj, gören de bunlar haber tekzibi yapmayacak, gezegenimizi uzaylılardan kurtaracak sanır. </st><st c="4352">Fırat’a, “Tamamdır” yazmakla yetiniyorum. </st><st c="4394">Kıymetli kelimelerimi onun için harcayamam.   </st></span></p>
			<p><span xml:lang="tr-TR">  </span></p>
			<p><span><img src="image/y_fmt11.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="4438">Sabah beyaz yakalıların mabedi plazamızdan içeri girerken kenarda pısmış, güneş gözlüğüyle beni bekleyen Fırat’ı görüyorum. </st><st c="4562">Dedektifçilik oyununu o kadar abartmış ki yaz sıcağında kırlangıç yaka pardösü bile giymiş. </st><st c="4654">Gülmemek için kendimi zor tutuyorum ama bir şey demiyorum. </st><st c="4713">Ne de olsa bu bir ekip çalışması ve başarısız olursak ipe beraber gideriz. </st><st c="4788">Ayrıca bu işi başıma kendisi sardığı için bizim ekibin çalışanı o, yatanı ben olacağım.   </st></span></p>
			<p><span xml:lang="tr-TR"><st c="4876">Heyecanla yanıma yaklaşıp koluma yapışıyor.  </st></span></p>
			<p><span xml:lang="tr-TR"><st c="4920">“Tanıdın mı beni Elif?”  </st></span></p>
			<p><span xml:lang="tr-TR"><st c="4944">“İnan tanımamayı çok isterdim ama kader.”  </st></span></p>
			<p><span xml:lang="tr-TR"><st c="4986">“Off. </st><st c="4992">Sen hâlâ ciddiye alma bu işi. </st><st c="5022">Topun ağzındayız kızım, Kilometrik Hapı sorununu çözemezsek Ceyda anında kapının önüne koyar bizi.”  </st></span></p>
			<p><span xml:lang="tr-TR"><st c="5122">Besin zincirinde tost makinesinin altındaki Fırat’a bakın hele, bu işe kendisi beni bulaştırmamış gibi, işimle, mayışımla gözdağı veriyor bana. </st><st c="5266">Yok ben sakin kalamam, paralarım bunu.  </st></span></p>
			<p><span xml:lang="tr-TR"><st c="5305">“N’apsaydım yani, ciddiye aldığımı göstermek için senin gibi kılık değiştirip mi gelseydim işe çakma dedektif?”   </st></span></p>
			<p><span xml:lang="tr-TR"><st c="5417">“Ne alakası var ya, her yiğidin yoğurt yiyişi farklıdır kızım.”  </st></span></p>
			<p><span xml:lang="tr-TR"><st c="5481">Bunu derken epilasyonla dört seansta dökülecek bıyıklarına düşen gözlüğünü burnuna doğru itiyor.   </st></span></p>
			<p><span xml:lang="tr-TR"><st c="5578">“Demek sen güneş gözlüğüyle yiyorsun yoğurdunu. </st><st c="5626">Ama iyi yapıyorsun, çok ultraviyole ışını var yoğurtta, gözünü almasın.”  </st></span></p>
			<p><span xml:lang="tr-TR"><st c="5699">Cevabıma uyuz olduğu sol gözünün seyirmesinden belli ama o da ekip çalışmasına saygısından acı acı gülümseyerek geçiştiriyor beni.   </st></span></p>
			<p><span xml:lang="tr-TR"><st c="5830">“Neyse, gevezeliğe vaktimiz yok Elif. </st><st c="5868">Dün gece biraz araştırdım konuyu ve durum tam tahmin ettiğim gibi çıktı.”  </st></span></p>
			<p><span xml:lang="tr-TR"><st c="5942">Tez canlı olduğum için tamamlanmayan cümleler hep beni heyecanlandırır. </st><st c="6014">UV filtreli Optik de bunu biliyormuş gibi beni meraklandırmayı başarıyor.   </st></span></p>
			<p><span xml:lang="tr-TR"><st c="6088">“Ne, ne olmuş, kim n’apmış, anlatsana Fırat ya!”  </st></span></p>
			<p><span xml:lang="tr-TR"><st c="6137">“Hişşt... </st><st c="6147">Sakin, panik yok. </st><st c="6165">Sana şu kadarını söyleyeyim, bu işin altından çok pis kokular geliyor ve gerçekler ortaya çıktığında bu gazetedeki birçok kişi rahatsız olacak.”  </st></span></p>
			<p><span xml:lang="tr-TR"><st c="6310">Son cümlesinden sonra büyük bir havayla pardösüsünün yakasını tutup yürümeye başlıyor. </st><st c="6397">Arkasından şaşkınlıkla bakakalıyorum. </st><st c="6435">Ne bu şimdi? </st><st c="6448">Sonu seyirciye bırakılan festival filmi gibi bağlanamadan bitti mi hikâye? </st><st c="6523">Yoo, buna müsaade edemem.   </st></span></p>
			<p><span xml:lang="tr-TR"><st c="6549">“Nereye gidiyorsun ya? </st><st c="6572">Doğru düzgün anlatsana şu işi. </st><st c="6603">Hem yanlış ipuçlarına ulaşmadığın ne malum? </st><st c="6647">Asıl senin yüzünden işimizden olmayalım da.”  </st></span></p>
			<p><span xml:lang="tr-TR"><st c="6692">Kafasını seni küçük şapşal anlamında sallayıp, kendine güvenen insanlara has o gülüşle bana dönüyor.  </st></span></p>
			<p><span xml:lang="tr-TR"><st c="6793">“Çok yakında belgelerle karşında olacağım Elif. </st><st c="6841">İyi çalışmalar.”  </st></span></p>
			<p><span xml:lang="tr-TR"><st c="6858">Ben daha görüşürüz diyemeden hızlı adımlarla merdivenlerden çıkıyor. </st><st c="6927">Zaten o kadar havalı bir finalden sonra düğmeye basıp asansör beklemesi saçma olurdu.   </st></span></p>
			<p><span xml:lang="tr-TR"><st c="7013">Acaba bizim sıskanın söyledikleri doğru mu? </st><st c="7057">Ya doğruysa, ya gazetedeki kodamanlar öğreneceğimiz karanlık bilgilerden rahatsız olup hakkımızda infaz kararı verirse? </st><st c="7177">Allahım, n’olur peşime mafya takılmasın.   </st></span></p>
			<p><span xml:lang="tr-TR"><st c="7218">Gerçi mafya benim gibi toplu taşıma mahkûmunu nasıl takip edecek ki? </st><st c="7287">Mecbur izimi kaybetmemek için metrobüse binecek. </st><st c="7336">Cevizlibağ durağında kalabalıktan yılıp iner onlar.   </st></span></p>
			<p><span xml:lang="tr-TR"><st c="7388">Bir dakika ya, ben ne ara bu kadar ilgili oldum bu konuyla? </st><st c="7448">İşgüzâr Fırat bulaştırmadı mı beni bu işe, kendisi çözsün. </st><st c="7507">Zaten meraklı da, MİT ajanı gibi düşmüş gerçeklerin peşine, bensiz halletsin. </st><st c="7585">Daha önümde yarına uydurulacak on iki tane burç yazısı var. </st><st c="7645">Kimsenin akıl oyunlarıyla uğraşamam.   </st></span></p>
			<p><span xml:lang="tr-TR"><st c="7682">Kafamda düşünce bulutlarıyla açık hapishanemize giriyorum. </st><st c="7741">Aşağıda Fırat’la yarım saat konuşmama, tuvalette on beş dakika oyalanmama rağmen yine ayın elemanı gibi en önce gelmeyi başarıyorum. </st><st c="7874">Yeter artık Allahım ya, ben de zengin olayım ya da en az iş arkadaşlarım kadar gevşek olayım. </st><st c="7968">En azından günlük burç yazmak için sabah altıda kalkmayayım. </st><st c="8029">Bu sene biraz da benim malım züğürdün çenesini yorsun be!   </st></span></p>
			<p><span xml:lang="tr-TR"><st c="8087">Ben günlük dar gelirli dualarımla yakarırken, Leopar Suna ve Kenafir Meral Kakafoni Alışveriş Sitesi’nden gelen kargolarıyla içeri giriyor.   </st></span></p>
			<p><span xml:lang="tr-TR"><st c="8227">“Günaydın Elfff!”  </st></span></p>
			<p><span xml:lang="tr-TR"><st c="8245">Elf kulaklarım neler işitiyor! </st><st c="8276">Bana isim takarak selam mı verdi o?   </st></span></p>
			<p><span xml:lang="tr-TR"><st c="8312">“Heyy sana dedim sana. </st><st c="8335">Selam sabah yok mu astrolog hanım!” diyor Suna, yalandan bir samimiyetle.  </st></span></p>
			<p><span xml:lang="tr-TR"><st c="8409">“Günaydın.”  </st></span></p>
			<p><span xml:lang="tr-TR"><st c="8421">“Ay neler yazacaksın yarın Yengeç’le ilgili büyük meraktayım. </st><st c="8483">Erkek arkadaşım Yengeç, aramız da bayağı limoni, dev kavga ettik dün.”  </st></span></p>
			<p><span xml:lang="tr-TR"><st c="8554">Hah. </st><st c="8559">Şimdi sabah selamının sebebi belli oldu. </st><st c="8600">Sunacığım, özel hayatının beni ilgilendirdiği hissine nereden kapıldın acaba, demek istiyorum ama susuyorum. </st><st c="8709">Günlerdir cüzamlıymışım gibi benden uzak duran kız, işine geliyor diye ciddi ciddi erkek arkadaşını anlatıyor şu an. </st><st c="8826">Hiç konuşmuyorlarmış, aralarındaki iletişim sıfırmış, sadece birbirlerine Candy Crush canı yolluyorlarmış falan filan. </st><st c="8945">Bir gün, birinin sıkıcı hayatını ilgiyle dinliyormuş gibi yaparken vefat edeceğim sanırım. </st><st c="9036">Diğer taraftan sinsi Meral sesleniyor.   </st></span></p>
			<p><span xml:lang="tr-TR"><st c="9075">“Eliiif, 5. </st><st c="9087">evimde bereketli bir haber varmış doğru mu?”  </st></span></p>
			<p><span xml:lang="tr-TR"><st c="9132">“Kızım 5 evin varsa niye hâlâ kirada oturuyorsun, manyak mısın?” demiyorum asla. </st><st c="9213">Hallederiz anlamında kafa sallayarak geçiştiriyorum kenafiri.   </st></span></p>
			<p><span xml:lang="tr-TR"><st c="9275">Neyse ki Kung Fu Funda, Zukan Diyeti’yle ilgili gerçekleri anlatmak için grup üyelerini yanına çağırıyor da ıstırabım çabuk bitiyor. </st><st c="9408">Fazla oyalanmadan yazmaya başlasam iyi olur deyip, az önce beynimin kulağımdan akmasına sebep olan Suna’nın sevgilisinin burcuyla başlıyorum.  </st></span></p>
			<p>  </p>
			<p><span><st c="9550">YENGEÇ:</st></span><st c="9557"> Değişim ve yenilik her insanın hayatında gerekli. </st><st c="9608">O yüzden acaba mı diye bir saniye bile tereddüt etmeyin ve can çekişen ilişkinizi bitirin! </st><st c="9699">Zaten daha fazla uzatmanın âlemi yok, o yüzden bekleme yapmayın ve önünüzdeki maçlara bakın. </st><st c="9792">Elinizi sallasanız ellisi. </st><st c="9819">Bit pazarına nur yağdırmaya gerek yok. </st><st c="9858">Eğitim, sağlık ve aşk hayatınız yükselişte. </st><st c="9902">Düşüşte olan bir tek eski sevgiliniz, onu da dehlediniz mi tamamdır. </st><st c="9971">Zaten, alttan aldınız yeteri kadar, artık herkes ederi kadar. </st><st c="10033">Hadiii...  </st></p>
			<p>  </p>
			<p><span xml:lang="tr-TR"><st c="10043">Günlük burçtan ziyade Demet Akalın atarı gibi oldu ama sadece işi düşünce günaydın diyen o geveze kıza az bile. </st><st c="10155">Leopar Suna yarın Yengeç’i okursa depresyona girmesi garanti. </st><st c="10217">Şimdi kimin burcunu yazıp hayatını karartsam diye düşünürken ekranıma Ceyderha’dan posta düşüyor.  </st></span></p>
			<p>  </p>
			<p><st c="10315">O iş ne oldu?   </st></p>
			<p>  </p>
			<p><span xml:lang="tr-TR"><st c="10329">O iş ne oldu mu?? </st><st c="10347">Yani şu e-postayı okuyan, genel yayın yönetmeni değil de kısa kollu gömlek giyen, meraklı esnaf attı sanır. </st><st c="10455">Ben de şöyle bir cevap yazsam ya: </st></span><span xml:lang="tr-TR"><st c="10489">O iş olmadı be gülüm!   </st></span></p>
			<p><span xml:lang="tr-TR"><st c="10511">Ne diyeceğim ki kadına? </st><st c="10535">Fırat’ın dedektifçilik oynaması dışında bir arpa boyu yol alamadık, kusura bakmayın mı? </st><st c="10623">Neyse ki Fırat’a da göndermiş e-postayı, okuyunca kriptolu telefonundan cevaplar artık bizimki.   </st></span></p>
			<p><span xml:lang="tr-TR"><st c="10719">Az derdim varmış gibi beni bu işe bulaştıran Optik’e saydırırken telefonuma mesaj geliyor.   </st></span></p>
			<p>  </p>
			<p><st c="10810">Elif, çok önemli belgelere ulaştım, kimseye görünmeden kafeye gel.  </st></p>
			<p>  </p>
			<p><span xml:lang="tr-TR"><st c="10877">Bu çocuk gerçekten benim yüreğime indirecek. </st><st c="10922">Ne adrenalin bağımlısıymış arkadaş, sabahtan beri </st></span><span xml:lang="tr-TR"><st c="10972">reality</st></span><span xml:lang="tr-TR"><st c="10979"> şov sunucuları gibi anons geçiyor.   </st></span></p>
			<p><span xml:lang="tr-TR"><st c="11015">Peki, </st></span><span xml:lang="tr-TR"><st c="11021">“Kimseye görünmeden gel” </st></span><span xml:lang="tr-TR"><st c="11046">ne demek?! </st><st c="11057">Ne yapayım? </st><st c="11069">Ninja tozu mu atayım, görünmezlik iksiri mi içeyim mutlu olsun diye? </st><st c="11138">Pes edip aşağı inmeye karar veriyorum. </st><st c="11177">Şok şok flaş flaş haberi neymiş, görelim bakalım.   </st></span></p>
			<p><span xml:lang="tr-TR"><st c="11227">Allah muhafaza yürürsem kilo veririm diye asansörle iniyorum aşağıya. </st><st c="11297">Fırat kafenin en ışık almayan köşesine çekilmiş, paranoyak bakışlarla etrafı süzüyor. </st><st c="11383">Vallahi yaramadı çocuğa bu görev, azıcık aklı vardı, o da gitti.   </st></span></p>
			<p><span xml:lang="tr-TR"><st c="11448">“Evet, seni dinliyorum Yeşil kod adlı Fırat.”  </st></span></p>
			<p><span xml:lang="tr-TR"><st c="11494">“Elif, öyle belgelere ulaştım ki görünce dudağın uçuklayacak.”  </st></span></p>
			<p><span xml:lang="tr-TR"><st c="11557">“Ay Allah aşkına, az sonracı magazin programları gibi konuşma da başla anlatmaya.”  </st></span></p>
			<p><span xml:lang="tr-TR"><st c="11640">O an, cebinden buruş buruş olmuş bir kâğıdı terli elleriyle çıkarıp masaya koyuyor.   </st></span></p>
			<p><span xml:lang="tr-TR"><st c="11724">“Bak bakalım ne yazıyor!”  </st></span></p>
			<p><span xml:lang="tr-TR"><st c="11750">Aşağı inerken hiç heyecanlı değildim ama şu an kalbim ağzımda atıyor. </st><st c="11820">Masadaki kâğıdı atmaca gibi yakalıyorum hemen. </st><st c="11867">Fırat’ın beni olaya dahil etme becerisi takdire şayan. </st><st c="11922">Dikkatle inceliyorum belgeyi. </st><st c="11952">Okudukça gözlerime inanamıyorum. </st><st c="11985">Bu kâğıtta resmen Ceyda ve Feridun’un Kilometrik Hapı’nı çıkaran ilaç firmasından komisyon aldıkları, hatta lüks yemeklerini, alışverişlerini, tatillerini uzun süredir firmaya ittirdikleri yazıyor.  </st></span></p>
			<p><span xml:lang="tr-TR"><st c="12183">“Vay anasını sayın seyirciler. </st><st c="12214">Biz uyurken neler olmuş be Fırat.”  </st></span></p>
			<p><span xml:lang="tr-TR"><st c="12249">“Resmen hanut bu Eliif!  </st></span></p>
			<p><span xml:lang="tr-TR"><st c="12273">“O ne be, bakliyat ismi gibi.”  </st></span></p>
			<p><span xml:lang="tr-TR"><st c="12304">“Ya işte gazeteci rüşvetine hanut deniyor, teknik bir terim, bilmezsin sen.”  </st></span></p>
			<p><span xml:lang="tr-TR"><st c="12381">Hemen havalara girdi yine. </st><st c="12408">Ama bir yandan da kısa sürede büyük iş başardığını kabul etmem gerekiyor. </st><st c="12482">İki gündür her yaptığıyla, her söylediğiyle dalga geçiyorum ama bulduğu rüşvet belgesiyle Ceyda’yla Feridun’un işlerine son verilebilir bile. </st><st c="12624">Neyse bundan sonra o kadar yüklenmeyeyim. </st><st c="12666">Hem yardım etmiyorum hem de köstek olmayayım bari.  </st></span></p>
			<p><span xml:lang="tr-TR"><st c="12717">Tam vicdanımın kaşı açılmışken Fırat yine bütün zevzekliğiyle ağzını açıyor ve ona beslemeye başladığım iyi niyete beni pişman ediyor.  </st></span></p>
			<p><span xml:lang="tr-TR"><st c="12852">“Bak Elif, yolun bundan sonrasına yalnız devam edeceğim. </st><st c="12909">Çünkü senin aklının alamayacağı kadar büyük bir skandal var ortada ve maalesef senin bunu çözecek yeterli donanımın yok.”  </st></span></p>
			<p><span xml:lang="tr-TR"><st c="13031">Yukarıdaki cümledeki geri zekâlıyı bulun. </st><st c="13073">Fırat. </st><st c="13080">Yani azıcık sorumluluk verilince kontrolden çıkan insanlar gibi Fırat da delirip güç zehirlenmesi yaşıyor. </st><st c="13187">Ama onu kendine getirmeyi biliyorum elbette.  </st></span></p>
			<p><span xml:lang="tr-TR"><st c="13232">“İki araştırma yapınca kendini kalemden bomba yapan James Bond sandın galiba. </st><st c="13310">Madem beni bu işe bulaştırdın, o zaman birlikte çalışacağız.”   </st></span></p>
			<p><span xml:lang="tr-TR"><st c="13372">“Hayır yanlış anlama ama sende bu işi sonuna kadar götürecek sertliği görmüyorum Elif.”  </st></span></p>
			<p><span xml:lang="tr-TR"><st c="13460">“Allah Allah, lafa bak, ne yapalım yani sert görünmek için, kıçımızdan ateş mi çıkaralım, çivili yatakta mı yatalım, çıplak taşa mı oturalım, ne yapalım?”  </st></span></p>
			<p><span xml:lang="tr-TR"><st c="13615">Hiç beklemediği bu isyan karşısında birden kahkaha atıyor Fırat. </st><st c="13680">Karnını tutarak, masaya kapanarak gülüyor. </st><st c="13723">Benim de sinirlerim boşalıyor onu öyle görünce, ben de gülüyorum. </st><st c="13789">Buruşmaktan akordeona dönmüş rüşvet belgesini birbirimize gösterip daha da çok gülüyoruz. </st><st c="13879">Bir süre sonra durup boş gözlerle soruyorum:  </st></span></p>
			<p><span xml:lang="tr-TR"><st c="13924">“Peki şimdi biz ne yapacağız Fırat?”  </st></span></p>
			<p><span xml:lang="tr-TR"><st c="13961">“Valla bu belgeyi gazetede kimseye gösteremeyiz, sonumuz olur.”  </st></span></p>
			<p><span xml:lang="tr-TR"><st c="14025">Fırat haklı. </st><st c="14038">Maazallah Ceyda rüşvetini kanıtlayan belgeyi ortaya çıkardığımızı duyarsa, ağzımızla kamyon çektirir bize. </st><st c="14145">Umutsuzca soruyorum:  </st></span></p>
			<p><span xml:lang="tr-TR"><st c="14166">“O zaman hiçbir şey olmamış gibi mi davranacağız?”  </st></span></p>
			<p><span xml:lang="tr-TR"><st c="14217">“Hayır, daha derine ineceğiz. </st><st c="14247">Bu ahlaksızlığa müsaade eden en üstteki yöneticiye ulaşacağız. </st><st c="14310">Kelle istiyorum Elif, anlıyor musun? </st><st c="14347">Kelle!”  </st></span></p>
			<p><span xml:lang="tr-TR"><st c="14355">Al işte, kuzuya rakı içirmişler, kurdun yerini sormuş. </st><st c="14410">Demek Fırat’ın hücrelere yine oksijen gitmiyor, havalandırmak lazım.  </st></span></p>
			<p><span xml:lang="tr-TR"><st c="14479">“Şimdi yüksek yüksek tepelere ev kurmayı bırak da aşağı in Fıratcım. </st><st c="14548">Önce ulaşabileceğimiz hedeflere odaklanalım.”  </st></span></p>
			<p><span xml:lang="tr-TR"><st c="14594">Kararlı gözlerimi gören Fırat tamam anlamında başını sallıyor. </st><st c="14657">Kontrolü ele alan ses tonuma kimse dayanamaz. </st><st c="14703">Aslında hâlâ ne yapacağımı bilmiyorum ama asla çaktırmıyorum. </st><st c="14765">Sanırım bu maceraya bulaşmak hoşuma gitmeye başlıyor.  </st></span></p>
			<p><span xml:lang="tr-TR"><st c="14819">“Ceyda’nın yazdığını gördün mü? </st><st c="14851">Önce ona cevap vermemiz lazım.”   </st></span></p>
			<p><span xml:lang="tr-TR"><st c="14883">“Gördüm. </st><st c="14892">Sen işin o kısmını bana bırak Elif. </st><st c="14928">En kısa sürede hem Tabipler Odası’nı hem ilaç firmasını hem de icra kurulunu mutlu edecek bir düzeltme metni hazırlayıp göndereceğim Ceyda’ya.”  </st></span></p>
			<p><span xml:lang="tr-TR"><st c="15072">“Güzel. </st><st c="15080">Benim yapmam gereken bir şey var mı şu an?”  </st></span></p>
			<p><span xml:lang="tr-TR"><st c="15124">“Yok ama bana söz ver, bu işin peşini bırakmayacağız tamam mı, korkmak yok!”  </st></span></p>
			<p><span xml:lang="tr-TR"><st c="15201">“Ne korkması, demirden korksak metrobüse binmezdik Fırat.”   </st></span></p>
			<p><span xml:lang="tr-TR"><st c="15260">“Tren değil miydi o?”  </st></span></p>
			<p><span xml:lang="tr-TR"><st c="15282">“Söğütlüçeşme’den metrobüs geçiyor ama.”  </st></span></p>
			<p><span xml:lang="tr-TR"><st c="15323">Yine kahkahalarla gülüyor. </st><st c="15350">Gülmek şaşırtıcı bir şekilde Fırat’a çok yakışıyor, gözlerinin içi parlıyor. </st><st c="15427">Rahmetli babam, gözlerinin içi gülen insanlardan korkma derdi. </st><st c="15490">Bugün ilk kez Fırat’tan nefret seviyem 10’dan 8’e düşüyor.   </st></span></p>
			<p><span xml:lang="tr-TR"><st c="15549">“Neyse. </st><st c="15557">Seninle burada çene çalıp yetmiş beş milyonu hayal kırıklığına uğratamam.”  </st></span></p>
			<p><span xml:lang="tr-TR"><st c="15632">Fırat niye ki anlamında boş boş yüzüme bakıyor.  </st></span></p>
			<p><span xml:lang="tr-TR"><st c="15680">“Yazımı yetiştiremezsem burcunu okumadan güne başlayamayan milyonlarca okuyucuma sen anlatırsın derdini.”  </st></span></p>
			<p><span xml:lang="tr-TR"><st c="15786">“Elif, çok komiksin ya, altı ayda gülmediğim kadar güldüm bugün.”  </st></span></p>
			<p><span xml:lang="tr-TR"><st c="15852">“Eksik olma Sherlock Holmes, hadi görüşürüz.”  </st></span></p>
			<p><span xml:lang="tr-TR"><st c="15898">Bu kadar macera yeter diyerek tabureme oturuyorum. </st><st c="15949">Ve her işi son dakikaya bırakan insanlara has o panikle köşemi yazmaya koyuluyorum. </st><st c="16033">Hanutçu Ceyda’nın burcu Başak’la başlayayım o zaman. </st><st c="16086">Yalnız hanut kelimesini öğrenir öğrenmez cümle içinde kullanmam göz yaşartıcı.   </st></span></p>
			<p>  </p>
			<p><span><st c="16165">BAŞAK:</st></span><st c="16171"> Hiçbir şeyden memnun olmayan yapınız ve ukalalığınız yetmezmiş gibi, beleşçiliğinizle de yaka silktiriyorsunuz. </st><st c="16284">İmkânlarınızı sadece kendi çıkarlarınız için kullanmadan bir kez daha düşünün, çünkü Merkür geri geri gelirken arabayla üstünüzden geçebilir dikkat. </st><st c="16433">İçinizde hiçbir şey tutmayıp herkese fırça attığınız için sağlığınız iyi görünüyor, maşallah. </st><st c="16527">Dost görünen düşmanlara dikkat ama pardon, sizin yalakanız çok, dostunuz yoktu.   </st></p>
			<p>  </p>
			<p><span xml:lang="tr-TR"><st c="16607"> Ceyderha’nın burcunu yazmak bana her zaman iyi geliyor. </st><st c="16663">Ne var ne yoksa döküyorum içimi. </st><st c="16696">Ama bir sorun var, hayatta tanıdığım en temiz kalpli insan olan Gizem de Başak burcu. </st><st c="16782">Köşemde yazdığım zehir zemberek yorumları ciddiye alıp köprüden atlamadan önce ona durumu açıklamam lazım. </st><st c="16889">Derdimin Başaklarla değil yükseleni engerek olan Ceyda ile olduğunu anlarsa bana alınmaz pamuk kalpli arkadaşım. </st><st c="17002">Ceyda yazdıklarımı üstüne alınır mı acaba? </st><st c="17045">Bir gün beni odasına çağırıp, </st></span><span xml:lang="tr-TR"><st c="17075">“O Başak burcundaki beleşçi ben miyim? </st><st c="17114">Gel buraya, senin saçını yolarım yelloz!”</st></span><span xml:lang="tr-TR"><st c="17155"> der mi? </st><st c="17164">Sanmam, kendine o kadar âşık ki, mükemmel kişiliğine zeval getirecek hiçbir eleştiri onu sarsamaz, üstüne alınmıyordur çıyan.   </st></span></p>
			<p><span xml:lang="tr-TR"><st c="17290">Ben bunları düşünürken bugünkü köşemi okuyup kikirdeyen Kenafir Meral sesleniyor:  </st></span></p>
			<p><span xml:lang="tr-TR"><st c="17372">“Eliiifff, çok komik yazmışsın İkizler’i, dinle bak okuyorum.”  </st></span></p>
			<p><span xml:lang="tr-TR"><st c="17435">Ben yazdım onu, ne yazdığımı bilmiyor muyum fiber zekâ, demiyorum tabii. </st><st c="17508">Dinliyormuş gibi yapıyorum.  </st></span></p>
			<p><span xml:lang="tr-TR"><st c="17536">“</st></span><span xml:lang="tr-TR"><st c="17537">Yemeğe gidip tavuk dürüm var mı diye sorup, ‘Var’ cevabı verilince, o zaman ben bir kıymalı pide alayım diyecek kadar kararlıdır.</st></span><span xml:lang="tr-TR"><st c="17666"> Aynı benim kararsızlığım yeaa. </st><st c="17698">İkizler işte abi! </st><st c="17716">Nereden buluyorsun sen bu lafları kızım.”  </st></span></p>
			<p><span xml:lang="tr-TR"><st c="17758">“İşte gözlem yapıyorum, araştırıyorum” diyorum, zoraki bir gülümsemeyle. </st><st c="17831">Bütün gün siz beyinsizleri izlemek yeterli oluyor diyemiyorum.   </st></span></p>
			<p><span xml:lang="tr-TR"><st c="17894">Bu sefer Blogger Anne Tuğçe başlıyor konuşmaya. </st><st c="17942">Ne iletişim meraklısı çıktı bugün bunlar, selam vermediklerinde daha iyilerdi sanki.  </st></span></p>
			<p><span xml:lang="tr-TR"><st c="18027">“Bana da öğretsene şöyle komik yazmayı. </st><st c="18067">Belki senin gibi yazarsam daha çok okunur blogum.”  </st></span></p>
			<p><span xml:lang="tr-TR"><st c="18118">Tatlım, senin blogunun adı “Kayra’nın Kakası”, Dostoyevski yazsa yine okunmaz, diyemediğimden,</st></span><span xml:lang="tr-TR"> </span><span xml:lang="tr-TR"><st c="18212">“Olur ya, bir ara şaaparız” diyerek geçiştiriyorum.</st></span><span xml:lang="tr-TR">  </span></p>
			<p><span xml:lang="tr-TR"><st c="18264">En son, hesap sorar gibi başıma dikilen Leopar Suna’nın sorusuyla deliriyorum.   </st></span></p>
			<p><span xml:lang="tr-TR"><st c="18344">“Ne yapıyorsun bilgisayar başında saatlerdir ya, ayın elemanı olmaya niyetlisin galiba haha?”  </st></span></p>
			<p><span xml:lang="tr-TR"><st c="18438">Neyse ki 1992 model esprisine sadece kendisi gülüyor.  </st></span></p>
			<p><span xml:lang="tr-TR"><st c="18492">“İnanmazsınız ama sizin varlığından haberdar olmadığınız bir şey yapıyorum, çalışıyorum!” diyorum, kendimi tutamayarak.  </st></span></p>
			<p><span xml:lang="tr-TR"><st c="18612">Son cümlemden sonra Bremen Mızıkacıları arasında derin bir sessizlik oluyor. </st><st c="18689">Sonra bana bakıp, “Eliff yaa” diyerek gülmeye başlıyorlar. </st><st c="18748">İşte o an mükemmel bir aydınlanma yaşıyorum, çünkü soktuğum lafı kesinlikle anlamıyorlar. </st><st c="18838">Cehalet gerçekten mutlulukmuş ya Rabbim, bunu bir kez daha anlıyorum.   </st></span></p>
			<p><span xml:lang="tr-TR"><st c="18908">Bugün de köşeni dolduracak bir şeyler buldun Elif,</st></span><span xml:lang="tr-TR"><st c="18958"> diyerek yazımı gönderiyorum. </st><st c="18988">Acaba ne zaman benim astrolojinin a’sıyla alakam olmadığını anlayacaklar? </st><st c="19062">Uyduracak bir şey bulamayıp köşemde patlıcan oturtma tarifi verdiğim gün herhalde. </st><st c="19145">Servise binmek için taburemden kalktığımda, aklıma Ceyda’yla Feridun’un Kilometrik’ten götürdükleri paralar geliyor. </st><st c="19262">Fırat’ın bulduğu belgeler yüzünden rüşvetten hapse düştüklerini, mapusa temiz don getirmem için bana yalvardıklarını hayal ediyorum. </st><st c="19395">Artık ipiniz elimizde, bozacı Ceyda’yla şıracı Feridun, sonunuz yakın, diyorum içimden. </st><st c="19483">Sonra aklıma Fırat’ın, “Bana söz ver, bu işin peşini bırakmayacağız, tamam mı Elif” cümlesi geliyor. </st><st c="19584">Ve telefonumu çantamdan çıkarıp gezegenimizi kurtaracak operasyonun düğmesine basıyorum.   </st></span></p>
			<p>  </p>
			<p><st c="19673">Göreve hazırım 007 Fırat.   </st></p>
			<p><st c="19699">İmza: Bir dost.  </st></p>
		</div>
	<div id="charCountTotal" value="19715"></div></body>
</html>
