<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-1</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-1" xml:lang="en-GB"><st c="0">Çölde su arasam fıçı bulurum, voltranı oluştursak kıçı olurum  </st></p>
			<p><span xml:lang="tr-TR"><st c="62">Sabahları uyanamıyorum. </st><st c="86">Tarlası yanmış köylü gibi uzun uzun boşluğa bakıyorum alarm çalınca. </st><st c="155">Şimdi mutluluk nedir desem, hepiniz sağlık, aşk, huzur, para diye başlarsınız sıralamaya ama asıl mutluluk, sabah erken kalkmak zorunda olmadığınız bir hayattır, bunu da bir kenara yazın. </st><st c="343">Alarmla uyananların çoğu aynı ailenin üyeleri aslında. </st><st c="398">Kimdir bunlar? </st><st c="413">Dar bütçeyle harikalar yaratan, havası kimsede olmayan, beyaz yakalılar ailesi. </st><st c="493">Full depo benzinli şirket arabasıyla akraba ziyaretlerinde boy gösteren, on iki taksitle Çeşme’ye gidip fotoğrafların altına, “Hayat bize güzel be!” yazan, kirayı zor denkleştirip karamelli lattesinden asla taviz vermeyen o tatlı beyaz yakalılar.   </st></span></p>
			<p><span xml:lang="tr-TR"><st c="740">Çalışan insanımıza hunharca girişerek lafa başladım, farkındayım. </st><st c="806">Bense bir süredir kronik işsizim ve aylar sonra bir iş başvuruma dönüp görüşmeye çağırdıkları için uzun zaman sonra alarmla uyandım bu sabah. </st><st c="948">Zaten melekleri kıskandıran bu bahtımla, hem işe gitmek hem de erken kalkmak zorunda olmadığım bir hayata umre yaşım gelince kavuşacağım sanırım.  </st></span></p>
			<p><span xml:lang="tr-TR"><st c="1094">Mesleğimle ilgili bir işe girmek için çok debelendim son dönem. </st><st c="1158">Fakat basın yayın sektöründe kriz var deyip her kapıyı yüzüme kapattılar. </st><st c="1232">Ama o kadar mı kriz vardı arkadaş! </st><st c="1267">Gazetecilik okuyup elektrik süpürgesi hava filtresi satmak ne demek?! </st><st c="1337">Zaten işgüzarlığım sayesinde oradan da atıldım. </st><st c="1385">O son Koah hastasına süpürge filtresindeki tozları koklatmayacaktım.  </st></span></p>
			<p><span xml:lang="tr-TR"><st c="1454">Yatağımda oturmuş kara bahtıma lanet ederken, içeriden gelen yüksek müzik sesiyle irkiliyorum. </st><st c="1549">İş görüşmem olduğunu hatırlatmaya çalışan annemin işi bu. </st><st c="1607">Annem de her kadın gibi hiçbir şeyi doğrudan söylemez, ima eder. </st><st c="1672">Tamam, böyle pasif agresif hareketleri seviyorsun, anladık da, neden seçe seçe Bülent Ersoy’un “Hani Bizim Sevdamız” şarkısını seçtin güzel annem!   </st></span></p>
			<p><span xml:lang="tr-TR"><st c="1819">Bu şarkıyı ne zaman duysam aklıma hayal gücümü zorlayan klibi geliyor. </st><st c="1890">Bülent Ersoy, klipte, ergen bir genç kız heyecanıyla kıllı erkek güzeli partnerini bahçe hortumuyla suluyordu. </st><st c="2001">Erkek güzeli partneri de, Bülent Hanım’a iki metre boyunda oyuncak bir Tweety hediye ediyordu. </st><st c="2096">Bakın bu, sorumluluğu çok büyük bir hediyedir. </st><st c="2143">Biri bana o çapta görkemli, tüylü bir oyuncak getirse, hayvan rahat etsin diye 4+1 eve çıkarım, bahçeye rakı masası kurar, ara ara Tweety’yle dertleşip ona hürmetlerimi sunarım.   </st></span></p>
			<p><span xml:lang="tr-TR"><st c="2321">Ben Bülent Ersoy ve klibindeki peluş hayvanı düşünürken odamın kapısı </st></span><span xml:lang="tr-TR"><st c="2391">küüt</st></span><span xml:lang="tr-TR"><st c="2395"> diye açılıyor.  </st></span></p>
			<p><span xml:lang="tr-TR"><st c="2411">“Ne </st><a id="Anchor"></a><st c="2415">diye siftiniyorsun hâlâ, iş görüşmen yok mu senin?”  </st></span></p>
			<p><span xml:lang="tr-TR"><st c="2467">Siftinmek: Annemin, işsiz, miskin ve kendini o koltuktan bu koltuğa atıp kıçını büyüten insanlar için çekinmeden kullandığı bir kelimedir. </st><st c="2606">Ve ben annemin gözünde bir </st></span><span xml:lang="tr-TR"><st c="2633">siftinenim</st></span><span xml:lang="tr-TR"><st c="2643">.   </st></span></p>
			<p><span xml:lang="tr-TR"><st c="2645">“Var anne iş görüşmem. </st><st c="2668">Saat dokuzda, İkitelli’de.”  </st></span></p>
			<p><span xml:lang="tr-TR"><st c="2696">“E kalksana o zaman! </st><st c="2717">Saat kaç oldu, uçan halıyla mı gideceksin oraya?”  </st></span></p>
			<p><span xml:lang="tr-TR"><st c="2767">“Ben kıyafetimi geceden hazırla—”   </st></span></p>
			<p><span xml:lang="tr-TR"><st c="2801">Dememe kalmadan kapıyı ağzıma kapatıyor. </st><st c="2842">Annem böyledir, işler sistemli bir şekilde gitmezse kapıları suratınıza çarpa çarpa devam eder yoluna. </st><st c="2945">Selanik göçmenidir ama toplama kampında Nazi subayı olmak üzere büyütülmüş bence. </st><st c="3027">Bıraksalar beni de kamçıyla eğitecekmiş ama canım babam müsaade etmemiş. </st><st c="3100">O yüzden bana bakarken hep bir </st></span><span xml:lang="tr-TR"><st c="3131">bu çocuk olmadı </st></span><span xml:lang="tr-TR"><st c="3147">ifadesi vardır yüzünde.   </st></span></p>
			<p><span xml:lang="tr-TR"><st c="3171">Kendisi fen öğretmeni olduğu için yıllarca Tübitak ödüllü sayısal bir deha olacağımı düşündü ama ben lisede, bir düşük zekâ göstergesi olarak algılanan sözeli seçtim. </st><st c="3338">Annem sözel bölümünü aşırı küçümser. </st><st c="3375">Şu travmayı hâlâ atlatabilmiş değilim: İlkokulda bir kompozisyon yarışmasında birinci olmuştum, öğretmen de beni sınıfta alkışlatmıştı. </st><st c="3511">Allahım nasıl mutluydum o gün, sekiz yıllık hayatımın en anlamlı günüydü. </st><st c="3585">Anneme bunu anlatmak için topuklarımı vura vura eve koşup güzel haberi verdikten sonra cevabı şu oldu:   </st></span></p>
			<p><span xml:lang="tr-TR"><st c="3688">“İş ki matematikte, fende birinci ol, sosyali herkes yapar.”   </st></span></p>
			<p><span xml:lang="tr-TR"><st c="3749">Velhasılıkelam, annemi özetleyen cümle, “hamama gider kurna beğenmez, düğüne gider zurna beğenmez”dir. </st><st c="3852">Memnuniyetsizliğin hakkını verir, alnının teriyle insanın ömrünü çürütür.  </st></span></p>
			<p><span xml:lang="tr-TR"><st c="3926">Kıyafetlerimi dün geceden hazırladım diye anneme havalar attım ama kahverengi eteğimle dantelli bluzumu giyince tam bir mürebbiyeye dönüyorum. </st><st c="4069">Gardırobumun, kilomla sınırlı kıyafet seçeneği yüzünden bir anda bütün yaşama sevincim yok oluyor. </st><st c="4168">Ne giyeceğim diye panikle dolabı talan ederken, gözüm karpuz kollu gömleğime ilişiyor. </st><st c="4255">Ne akla hizmet almışım acaba bunu? </st><st c="4290">Bakın, İngiltere kraliçesi değilseniz –ki değilsiniz– karpuz kollu gömleklerinizle vedalaşın. </st><st c="4384">Peki ya on beş kilo verince giyerim diye aldığım leopar desenli taytım? </st><st c="4456">Geçen hafta evde sıkıntıdan denedim de, az kaldı vahşi hayvanımız buraya kaçtı diye Darıca Hayvanat Bahçesi görevlileri evi basacaktı!   </st></span></p>
			<p><span xml:lang="tr-TR"><st c="4591">Üstünüze afiyet, işsizlikten yemeğe abanınca bir miktar semirmişim, hiçbir kıyafet göbeğimin altını geçemiyor. </st><st c="4702">Kaldık mı yine karpuz kollu gömleğe. </st><st c="4739">Mutsuzluğumun kokusunu kilometrelerce öteden alabilen annem, bir Kraliçe Elizabeth’te, bir de bende olan gömleğime bakıyor.  </st></span></p>
			<p><span xml:lang="tr-TR"><st c="4863">“Yavrum, Buckingham Sarayı’na mı gideceksin görüşmeye?”  </st></span></p>
			<p><span xml:lang="tr-TR"><st c="4919">“Off anne, başka bir şey olmuyor n’apayım.”  </st></span></p>
			<p><span xml:lang="tr-TR"><st c="4963">“Az ye az!”  </st></span></p>
			<p><span xml:lang="tr-TR"><st c="4975">Annemin Canan Karatay’ı kıskandıran diyet sırlarını dinledikten sonra, giyince uçan balona benzediğim eteğimi belimden geçirip odamdan çıkıyorum ki, beni bir mucize karşılıyor. </st><st c="5152">Kahvaltı masası hazır!   </st></span></p>
			<p><span xml:lang="tr-TR"><st c="5175">Artık yalnızca ekinoks dönemlerinde mutfağa giren annem, bir zamanlar çok güzel yemek yapardı. </st><st c="5270">Babamı kaybettikten sonra mutfaktan ayağını kesti, sanırım neşeli sofralarımızı hatırlayıp üzülmemek için. </st><st c="5377">Çünkü boğazına çok düşkündü rahmetli babam, sofrada en az üç çeşit yemek yoksa doydum demezdi. </st><st c="5472">Annem de Selanikli genlerinin rüzgârına kapılıp şahane mezeler hazırlardı, uzun uzun sohbet edip yemek yerdik birlikte. </st><st c="5592">Şimdi aynı anda sofraya bile oturamıyoruz. </st><st c="5635">O, bir önceki haftanın tekrarıyla birlikte üç yüz seksen dakika süren dizilerini izlerken bir şeyler atıştırıyor, ben de tombul bacaklarımı daha nasıl besiye çekebilirim diye bulduğum her şeyi yarınım yokmuş gibi yiyorum.   </st></span></p>
			<p><span xml:lang="tr-TR"><st c="5857">Ben eski günlere dalmışken, elinde çaydanlıkla sansar gibi beni izleyen annem dile geliyor:   </st></span></p>
			<p><span xml:lang="tr-TR"><st c="5949">“Elif, döpiyes mi giyseydin acaba, bu etek olmadı sanki!”  </st></span></p>
			<p><span xml:lang="tr-TR"><st c="6007">Giyse miydim acaba, oradan çıkışta da Eyüp Musiki Vakfı’ndaki arkadaşlara uğrar, cura dersine katılırdım!  </st></span></p>
			<p><span xml:lang="tr-TR"><st c="6113">“Döpiyes ne anne ya, İkinci Dünya Savaşı’ndan beri kimse iş görüşmesine giderken döpiyes giymedi. </st><st c="6211">Bu teklifine sadece döpi-no diyorum!”  </st></span></p>
			<p><span xml:lang="tr-TR"><st c="6249">“Hah hemen zevze! </st><st c="6267">Böyle apır sapır espriler yapma sakın orada da. </st><st c="6315">Az konuş, sorulanı dinle önce. </st><st c="6346">Fakülteyi ikincilikle bitirdiğini de mutlaka söyle.”   </st></span></p>
			<p><span xml:lang="tr-TR"><st c="6399">“İstersen okunmuş pirinç koy cebime, sırtıma da ter bezi, hahaha!” deyip, bu çirkin esprime ağzımı aça aça gülüyorum.  </st></span></p>
			<p><span xml:lang="tr-TR"><st c="6517">“Bir de lütfen böyle gülme çocuğum.”  </st></span></p>
			<p><span xml:lang="tr-TR"><st c="6554">“Nasıl?”  </st></span></p>
			<p><span xml:lang="tr-TR"><st c="6563">“Böyle fırıncı küreği gibi ağzını ayırarak.”  </st></span></p>
			<p><span xml:lang="tr-TR"><st c="6608">Bugünlük yeterince özgüven tekmesi yedim sanırım, bu muhabbeti bir noktada kesmem gerekiyor artık.   </st></span></p>
			<p><span xml:lang="tr-TR"><st c="6707">“Tamam anne, tamam, sen sadece bol bol dua et bana, hadi hoşça kaal!”  </st></span></p>
			<p><span xml:lang="tr-TR"><st c="6777">Evden çıkarken son bir kez kendime bakıyorum. </st><st c="6823">Belden sıkmalı balon eteğim ve gülleci vücudumda azap çeken karpuz kollu gömleğimle tam bir patatese benziyorum.  </st></span></p>
			<p><span xml:lang="tr-TR"><st c="6936">“Adınız?”  </st></span></p>
			<p><span xml:lang="tr-TR"><st c="6946">“Elif.”  </st></span></p>
			<p><span xml:lang="tr-TR"><st c="6954">“Aaa ne güzel bir isim, anlamı ne?”  </st></span></p>
			<p><span xml:lang="tr-TR"><st c="6990">“Cennetten düşen ilk patates yumrusu!”  </st></span></p>
			<p><span><img src="image/y_fmt.jpeg" alt="y.png" /></span>  </p>
			<p><span xml:lang="tr-TR"><st c="7029">Apartmanın önünde kapıcımız Serdar Abi uzaklara dalmış, muhtemelen yanlış mesleği seçtiğini düşünerek sigara içiyor. </st><st c="7146">Serdar Abi’yi görünce tedirginlikle utanç arasındaki o kahrolası hissi yaşıyorum yine. </st><st c="7233">O kara gün yüzünden elbette. </st><st c="7262">O lanet günün hatırası ölene kadar peşimi bırakmayacak.   </st></span></p>
			<p><span xml:lang="tr-TR"><st c="7318">Ben Serdar Abi’nin kesinlikle mavi kanlı olduğunu düşünüyorum, çünkü bütün tavırları, köklerinin soylu Anglosaksonlara dayandığını müjdeliyor. </st><st c="7461">Biri gelince eldivenle tutuyor apartman kapısını, daha ne diyeyim! </st><st c="7528">Sanki Güneş Apartmanı’nda değil de Trump Tower’da oturuyoruz.   </st></span></p>
			<p><span xml:lang="tr-TR"><st c="7590">Kibar ve zarif Serdar Abi’nin kendine asla yakıştıramadığı ikinci şeyse, mesleğine verilen ad. </st><st c="7685">Biri kapıcı dedi mi adamın içine Kâhtalı Mıçı kaçıyor. </st><st c="7740">Bir keresinde asansörde kalmıştı, klostrofobisi varmış adamın meğer. </st><st c="7809">Nasıl yumrukluyordu kapıyı alacaklı gibi, </st></span><span xml:lang="tr-TR"><st c="7851">Açııın! </st><st c="7859">Açıın!</st></span><span xml:lang="tr-TR"><st c="7865"> diye. </st><st c="7872">Bizim beş numaradaki işgüzar Şennur Abla da kepenek kumaşından sabahlığına sarınmış, asansörün başında herkesi lafa tutuyor, dahası hayatını anlatıyordu.  </st></span></p>
			<p><span xml:lang="tr-TR"><st c="8026">“Ben çağırdım asansörü. </st><st c="8050">Ayol bilsem basar mıydım. </st><st c="8076">İkaz yazısı yapıştırmış meğer Serdar kapıya. </st><st c="8121">Aman akıl mı bıraktı çocuklar bende. </st><st c="8158">Gözlerini açar açmaz kendilerini yere atıyorlar çikolata diye. </st><st c="8221">Eee babaları da benden âlâ eşşek mi bulacak, atıp gitti başıma. </st><st c="8285">Azıcık sussunlar diye çikolatalarını almaya çıktım, o kafayla görmedim ikaz yazısını, bastım düğmeye. </st><st c="8387">Zavallı kapıcı da içeride değil miymiş asansörü tamir etmek için. </st><st c="8453">Benim yüzümden kaldı adamcağız dar düdük yerde.”   </st></span></p>
			<p><span xml:lang="tr-TR"><st c="8502">İşte tam o sırada asansörün içinden canhıraş bir ses gelmişti.  </st></span></p>
			<p><span xml:lang="tr-TR"><st c="8565">“Kapıcı değil Şennur Hanım, apartman görevlisiiii!”   </st></span></p>
			<p><span xml:lang="tr-TR"><st c="8617">Serdar Abi’nin zor zamanda bile atlamadığı bu düzeltmeyle hepimiz şaşkınlıkla birbirimize bakmıştık. </st><st c="8718">İçimden, “Ne kapıcısı, apartman görevlisisin tabii, bizim eşekliğimiz” diyerek olay mahallini terk etmiştim.   </st></span></p>
			<p><span xml:lang="tr-TR"><st c="8827">Ah Serdar Abim, senin ismin bile uygun değil zaten mesleğine. </st><st c="8889">Serdar diye kapıcı mı olur! </st><st c="8917">CEO olacak adammışsın da işte kaydırma yapmışsın hayatta.   </st></span></p>
			<p><span xml:lang="tr-TR">  </span></p>
			<p><span><img src="image/y_fmt1.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="8975">Bizim Sormagir mahallesinin en çok sabahlarını seviyorum. </st><st c="9033">Birbirine bitişik evlerin camından vuran güneşi, kafamı kaldırdığımda gökyüzünü görebilmeyi, arnavutkaldırımındaki ayak seslerini, mis gibi kokan fırının önünden geçmeyi</st></span><span xml:lang="tr-TR"><st c="9202">.</st></span><span xml:lang="tr-TR">  </span></p>
			<p><span xml:lang="tr-TR"><st c="9203">Mahallenin çocukları bugün erken başlamış mesaiye, gözlerinin çapağını silmeden sallanmaya gelmişler parka. </st><st c="9312">Beni görünce gülümsüyorlar, coşkuyla el sallıyorum hepsine. </st><st c="9372">Nereye gidersem gideyim, doğup büyüdüğüm bu mahalleyi özlermişim gibi geliyor. </st><st c="9451">Daha Edirnekapı’dan dışarı çıkamadım ama olsun. </st><st c="9499">Gitsem kesin özlerim yani. </st><st c="9526">Yüzümde gerzek bir gülüşle içimden romantik mahalle güzellemeleri yaparken, Manav Nazmi </st></span><span xml:lang="tr-TR"><st c="9614">şorr</st></span><span xml:lang="tr-TR"><st c="9618"> diye ayağıma döktüğü suyla kendime getiriyor beni.  </st></span></p>
			<p><span xml:lang="tr-TR"><st c="9670">“Aşkolsun Nazmi Abi, n’aptın ya!”   </st></span></p>
			<p><span xml:lang="tr-TR"><st c="9704">“Kızım, kediler dükkânın önüne ığıl ığıl işiyor. </st><st c="9753">Ondan döküyorum, tiskiniyorum kokudan.”  </st></span></p>
			<p><span xml:lang="tr-TR"><st c="9793">“Tiskiniyorsun da ayakkabıma mı işedi kediler? </st><st c="9840">İş görüşmesine gidiyorum ben, nasıl kuruyacak bunlar.”  </st></span></p>
			<p><span xml:lang="tr-TR"><st c="9895">“Çıkar ver, domatların yanına koyayım tezgâha, on dakikaya kurur güneşte.”   </st></span></p>
			<p><span xml:lang="tr-TR"><st c="9970">“Olur. </st><st c="9977">Hazır elin değmişken, yıkanmış çamaşırları da getireyim, marulların yanına serer kurutursun.”  </st></span></p>
			<p><span xml:lang="tr-TR"><st c="10071">Manav Nazmi, lostra salonum yoktur elimden gelen budur dercesine ellerini iki yana açıp gülümsüyor. </st><st c="10171">Ben de daha fazla uzatmadan leğene dönen ayaklarımla hızla yürüyorum durağa.   </st></span></p>
			<p><span xml:lang="tr-TR">  </span></p>
			<p><span><img src="image/y_fmt2.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="10248">Kan ter içinde uygarlığın son halkası metrobüse yetişiyorum. </st><st c="10309">Elbette ÖSS’de ilk tercihim metrobüs değil ama tekli taşımaya puanım yetmediği için, elim mahkûm toplu taşımaya yerleştiriliyorum. </st><st c="10440">Şöyle bir hayalim var: Bir akşam evde bomboş otururken kapı çalınıyor ve postacı bize tebligat getiriyor. </st><st c="10546">O da ne! </st><st c="10555">Hiç tanımadığım, Mısır’daki büyük halam malını mülkünü, samur kürkünü bana bırakmış! </st><st c="10640">Ve artık insandan yapılan ilk akordeon olan metrobüse binmeyecekmişim!   </st></span></p>
			<p><span xml:lang="tr-TR"><st c="10711">Bakın belki son derece medeni ve işlevsel bir araçtır bilemiyorum ama insanımızın temizlikle imtihanı ağır ve sonuçları yıkıcı. </st><st c="10839">Hele yaz aylarında metrobüste klima açmayan şoförler can alıyor. </st><st c="10904">O yüzden henüz varlığından haberdar olmadığım büyük halamın mirasına çok ihtiyacım var.  </st></span></p>
			<p><span xml:lang="tr-TR"><st c="10992">İşte bugün de yine çok havadar bir yolculuk yapıyoruz. </st><st c="11047">Yanımdaki amcanın bıyığından akan ter bıldırcın kollarıma damlıyor. </st><st c="11115">Aktarma durağında metrobüse haçlı seferi iştahıyla binenler sayesinde tıklım tıkış oldu içerisi, amcayla artık akrabayız! </st><st c="11237">Düğünümde bir çeyrek takar herhalde. </st><st c="11274">Aktarma sırasında bir genç metrobüsün kapısını yumruklayınca şoför sinirle kapıyı açıyor.  </st></span></p>
			<p><span xml:lang="tr-TR"><st c="11364">“Yavaş, yavaş, kırdın camı!”  </st></span></p>
			<p><span xml:lang="tr-TR"><st c="11393">“Nereden geçer bu?”  </st></span></p>
			<p><span xml:lang="tr-TR"><st c="11413">“Sen nereye gidecen?”  </st></span></p>
			<p><span xml:lang="tr-TR"><st c="11435">“Teyzeme.”  </st></span></p>
			<p><span xml:lang="tr-TR"><st c="11446">“Tövbe ya Rabbim, sabah sabah! </st><st c="11477">Teyzen nerede oturuyor oğlum?”   </st></span></p>
			<p><span xml:lang="tr-TR"><st c="11508">“Tam yerini şaapamadım şu an ama durakları sayarsanız kesin hatırlarım şoför bey.”  </st></span></p>
			<p><span xml:lang="tr-TR"><st c="11591">“Ne demek efendim, kırk iki durağı sayayım hemen, vaktimiz kalırsa isim şehir de oynarız yolcularla!”   </st></span></p>
			<p><span xml:lang="tr-TR"><st c="11693">Şoför, tarihin ilk hatır gönülle çalışan navigasyonu olan çocuğa saydırarak aracın kapısını tısss sesiyle kapatıyor. </st><st c="11810">Genelde toplu taşıma aracı şoförlerinde mesnetsiz bir öfke, bir hayat dersi verme telaşı olur yolculara ama bu sefer haklı adam.   </st></span></p>
			<p><span xml:lang="tr-TR"><st c="11939">Her zaman olduğu gibi bütün yolu ayakta gidiyorum. </st><st c="11990">Daha mabadımı koltuğa yerleştirerek gittiğim olmadı zaten. </st><st c="12049">İlk durakta binsem bile oturamıyorum, o gözlerinin feri gitmiş yaşlı teyzeler var ya, kapı açılır açılmaz Kenyalı atlet gibi depar atıyor boş koltuklara. </st><st c="12203">Bir keresinde metrobüste okurum diye kitap almıştım yanıma. </st><st c="12263">Hayallere gel, sanki Cevizlibağ’da değil de Viyana’dayım! </st><st c="12321">Tam da mesai çıkış saatine denk gelmişim, metrobüs bir doldu, bir doldu, bırak çantadan kitabı çıkarmayı, meyve sineği gibi cama yapışarak gittim bütün yolu.  </st></span></p>
			<p><span xml:lang="tr-TR">  </span></p>
			<p><span><img src="image/y_fmt3.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="12479">Ve yirmi yedi durak sonra nihayet İkitelli’deyim. </st><st c="12529">Toprağı öpeceğim yemin ederim.  </st></span></p>
			<p><span xml:lang="tr-TR"><st c="12560">Plazaya giden kaldırımı yol çalışması var diye kapamışlar. </st><st c="12619">Her şey beni bulur zaten. </st><st c="12645">Bütün yayalar el ele tutuşmuş, Yedi Cüceler gibi kamyonların yanından yürüyoruz otoyolda. </st><st c="12735">Manav Nazmi’nin ıslattığı ayakkabılarım yürürken fışır fışır ses çıkarıp sinirimi bozuyor. </st><st c="12826">Belediye de yol çalışması yapmıyor, uzaya astronot gönderiyor sanki. </st><st c="12895">Göktaşı büyüklüğünde bir çukur açmışlar, içinde işçiler Süper Mario gibi turuncu tulumlarla geziyor.   </st></span></p>
			<p><span xml:lang="tr-TR"><st c="12996">İçlerinde en çok mesir macunu tüketen çukurdan kafasını çıkarıyor:  </st></span></p>
			<p><span xml:lang="tr-TR"><st c="13063">“Kız, sen ne güzelsin öyle tombul tombul, bonibon gibi.”  </st></span></p>
			<p><span xml:lang="tr-TR"><st c="13120">“Terbiyesiz!”  </st></span></p>
			<p><span xml:lang="tr-TR"><st c="13134">“Şekerci mi baban senin?”  </st></span></p>
			<p><span xml:lang="tr-TR"><st c="13160">“Hayır, semerci. </st><st c="13177">Senin gibi eşeklere semer takıyor, hayvan herif!”  </st></span></p>
			<p><span xml:lang="tr-TR"><st c="13227">Lafı yiyen Süper Mario, arkadaşlarının dalga geçen nidalarıyla kuru incir gibi büzülüyor.  </st></span></p>
			<p><span xml:lang="tr-TR"><st c="13317">Annemden bana kalan en güzel miras, en sevdiğim huyum, hazırcevaplığım. </st><st c="13389">Taşın altında kalırım, lafın altında kalmam. </st><st c="13434">Ben bugünlere böyle geldim, lütfen. </st><st c="13470">Hayır bir de attığı lafta meymenet olsa, duymazdan gelip yoluma devam edeceğim ama “tombul bonibon” ne ya, nasıl bir fantezi dünyan var senin gevşek herif. </st><st c="13626">Hemcinslerime laf atan erkeklerle ilgili bir yasa çıkarılmalı artık. </st><st c="13695">O salyalı laflar ağızdan çıktığı an kızgın maşa dillerine </st></span><span xml:lang="tr-TR"><st c="13753">şırrak</st></span><span xml:lang="tr-TR"><st c="13759"> diye yapışmalı, bak bakalım bir daha kimseyi rahatsız edebiliyor mu gubidikler.   </st></span></p>
			<p><span xml:lang="tr-TR">  </span></p>
			<p><span><img src="image/y_fmt4.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="13840">Irzımı namusumu kollayarak güneş altında yaptığım otoban hicretinden sonra plazanın önündeyim. </st><st c="13935">Kapıda Robocop gibi bir güvenlik görevlisi, çıplak gözle akciğer filmimi çekecekmiş gibi dikkatle bana bakıyor.  </st></span></p>
			<p><span xml:lang="tr-TR"><st c="14047">“Hanımefendi, kartsız geçemezsiniz.”  </st></span></p>
			<p><span xml:lang="tr-TR"><st c="14084">“Kartım yok, çünkü burada çalışmıyorum. </st><st c="14124">İş görüşmem vardı bugün.”  </st></span></p>
			<p><span xml:lang="tr-TR"><st c="14150">“Nereden bilelim?”  </st></span></p>
			<p><span xml:lang="tr-TR"><st c="14169">“Bilmem! </st><st c="14178">İstihareye yatın isterseniz!”  </st></span></p>
			<p><span xml:lang="tr-TR"><st c="14208">“Efendim?”  </st></span></p>
			<p><span xml:lang="tr-TR"><st c="14219">“İstihbarat alın telefonla isterseniz diyorum.”  </st></span></p>
			<p><span xml:lang="tr-TR"><st c="14267">“Kim diyelim? </st><st c="14281">Nereden geliyorsunuz?”  </st></span></p>
			<p><span xml:lang="tr-TR"><st c="14304">“Söğütlüçeşme metrobüs durağından; Elif Akay ben, annemin kızlık soyadı Narin, ayak numaram 37, saygılar.”  </st></span></p>
			<p><span xml:lang="tr-TR"><st c="14411">Peynir bidonu gibi kafasını sallayarak bana bakıyor ve lütfedip danışmaya telefon açıyor. </st><st c="14501">Bir soru daha sorarsa kafasına uçan tekme atacağım yemin ederim. </st><st c="14566">Beş saniyede GBT yaptı adam. </st><st c="14595">Polis misin jandarma mı, aç kapıyı da geçelim. </st><st c="14642">Canlı bomba olsak metrobüsle gelmeyiz herhalde!  </st></span></p>
			<p><span xml:lang="tr-TR"><st c="14690">Bir on beş dakika da, danışmadan haber bekliyorum diye beni ayakta dikiyor. </st><st c="14766">Kazasız belasız şu işe gireyim, o Robocop’a yapacağımı biliyorum ben. </st><st c="14836">Gerçi iş görüşmelerinden yana yüzüm hiç gülmedi. </st><st c="14885">Bana ayrılan sürede çamları devirerek boş boş konuştuğum için çoğu zaman ikinci mülakatı bile göremiyorum. </st><st c="14992">Bir insanın notunu vermekte ilk intiba önemli olduğu için, rezalet geçen insan kaynakları görüşmelerim yüzünden, işe hep 5-0 mağlup başlıyorum. </st><st c="15136">Zaten aşırı stresten ha kustu ha kusacak bir suratla oturuyorum masaya. </st><st c="15208">Biraz da terleten sorular geldi mi çenemin yayları gevşiyor, başlıyorum dağdan bağdan konuşmaya. </st><st c="15305">En son iş görüşmemde insan kaynaklarındaki kadın yüzüme tuhaf tuhaf bakıyordu, bir baktım ki teyzemin varis çorabını anlatıyorum! </st><st c="15435">Mülteci haklarını konuşurken varis çorabına nasıl geldim hiçbir fikrim yok.   </st></span></p>
			<p><span xml:lang="tr-TR"><st c="15511">Annem haklı aslında, görüşmeyi abuk sabuk konuşmadan tamamlarsam işe alınma ihtimalim olabilir. </st><st c="15607">İşe alınsam bile şöyle gözlerinden ateş fışkıran, öğle aralarında müdürün kıçından ayrılmayan, yalaka bir çalışan olamam asla. </st><st c="15734">Yapmacıklık, riyakârlık yapamıyorum, lafa öyle başlasam bile bir gülme geliyor, sonunu getiremiyorum. </st><st c="15836">Fıtratım böyle ne yapalım, zincirlere sığamayıp taşıyorum!  </st></span></p>
			<p><span xml:lang="tr-TR"><st c="15895">“İş görüşmesi için mi gelmiştiniz?” diyor, danışmadaki havasından yanına yaklaşılmayan kadın.  </st></span></p>
			<p><span xml:lang="tr-TR"><st c="15989">“Evet, Elif Akay ben.”   </st></span></p>
			<p><span xml:lang="tr-TR"><st c="16012">“İsminizi bilmeme gerek yok, nasılsa ben almayacağım işe.”  </st></span></p>
			<p><span xml:lang="tr-TR"><st c="16071">Haydaaa! </st><st c="16080">Manyakların seçme ve yerleştirme sınavı var bugün herhalde, çalışanların hepsi birer sabır testi maşallah!  </st></span></p>
			<p><span xml:lang="tr-TR"><st c="16187">“Hanımefendi, adımı bilmeden kime geldiğimi nereden bileceksiniz?”  </st></span></p>
			<p><span xml:lang="tr-TR"><st c="16254">Beni buğusu henüz üstünde bir tezekmişim gibi memnuniyetsizce süzüp derin bir iç çekiyor.   </st></span></p>
			<p><span xml:lang="tr-TR"><st c="16344">“Sizin görüşmeniz zemin katta sağdan ikinci oda, kapıda yazıyor temizlik departmanı diye.”  </st></span></p>
			<p><span xml:lang="tr-TR"><st c="16435">“Teşekkürler... </st><st c="16451">Efendim, anlamadım?”  </st></span></p>
			<p><span xml:lang="tr-TR"><st c="16472">“Temizlik personeli kadrosu için gelmediniz mi?”  </st></span></p>
			<p><span xml:lang="tr-TR"><st c="16521">Bu noktada artık kendimi kaybediyorum.  </st></span></p>
			<p><span xml:lang="tr-TR"><st c="16560">Bak kızım, sana iki çift lafım var. </st><st c="16596">Paran var, pulun var, her şeyin var. </st><st c="16633">Binlerce kişi çalışıyor plazanda. </st><st c="16667">Yakışır mı sana, ekmekle oynamak? </st><st c="16701">Ama ben boşuna konuşuyorum. </st><st c="16729">Sevgiyi tanımayan kadına sevgiyi anlatmaya çalışıyorum. </st><st c="16785">Sen büyük plaza danışmanı, kibirli kadın, sen mi büyüksün? </st><st c="16844">Hayır, ben büyüğüm. </st><st c="16864">Ben, Elif Akay! </st><st c="16880">Sen benim yanımda bir hiçsin, anlıyor musun, bir hiç! </st><st c="16934">Gözümde pul kadar bile değerin yok. </st><st c="16970">Dokunma artık aileme. </st><st c="16992">Dokunma oğluma! </st><st c="17008">Dokunma balon eteğime, karpuz kollu gömleğime! </st><st c="17055">Eğer onların kılına zarar gelirse ben, ömründe bir karıncayı bile incitmemiş olan ben, Elif Akay, hiç düşünmeden çeker vururum seni. </st><st c="17188">Anlıyor musun? </st><st c="17203">Vururum ve dönüp arkama bakmam bile.  </st></span></p>
			<p><span xml:lang="tr-TR"><st c="17240">Yani kendimi Münir Özkul’un Yaşar Usta karakteri kadar kaybetmeyi çok isterdim ama derin bir nefes alıp makul bir cevap veriyorum.   </st></span></p>
			<p><span xml:lang="tr-TR"><st c="17371">“Hayır hanımefendi, gazetecilik pozisyonu için geldim. </st><st c="17426">Demek ki ismimi bilmenize gerek varmış!”  </st></span></p>
			<p><span xml:lang="tr-TR"><st c="17467">Kadın ağzıma terlikle vuracakmış gibi bakıp, “Dördüncü kata, Ceyda Hanım’a çıkın” diye çemkiriyor. </st><st c="17566">Kendi kendime söylenerek asansöre doğru yürüyorum.   </st></span></p>
			<p><span xml:lang="tr-TR"><st c="17617">Ne hasta bekler sabahı, ne taze ölüyü mezar, ne de şeytan bir günahı, asansörü beklediğim kadar! </st><st c="17714">Gelmiyor ağzını kırdığımın asansörü, otuz beşinci, kırk üçüncü katlarla haşır neşir olduğundan tenezzül edip de dördüncü kata çıkmak için yormuyor kendini. </st><st c="17870">Şu gazete binasına adım attığım andan beri ezikleniyorum. </st><st c="17928">Asansör bile beni ciddiye almıyor, ben nerelere öleyim!  </st></span></p>
			<p><span xml:lang="tr-TR"><st c="17984">Merdivenleri bir antilop estetiğiyle çıkıyorum. </st><st c="18032">Hâlâ danışmadaki kaknemden hırsımı alabilmiş değilim. </st><st c="18086">Aklınca beni aşağıladı, senin tipin temizlikçiye benziyorsa ben n’apabilirim demeye getirdi. </st><st c="18179">Ama bunlar bana koyar mı be! </st><st c="18208">Ben yıllarca pazarda, tezgâhların önünde annemi beklerken, halkımın yanaşıp, “Abla, badılcan kaça?” diye sorduğu insanım, sen beni bunlarla mı aşağılayacaksın bezelye beyinli!   </st></span></p>
			<p><span xml:lang="tr-TR"><st c="18384">Kişisel pazarcılık tarihime dalmışken kendimi birden Ceyda Hanım’ın kapısında buluyorum. </st><st c="18473">İşte tam o anda özgüven ve cesaret, zehirli bir sarmaşık gibi sarıyor iri kemiklerimi. </st><st c="18560">Korkmayacağım, saçmalamayacağım, sorulara gizemli bir gülüşle tane tane cevap vereceğim diye söz veriyorum kendime. </st><st c="18676">İyi bir eğitim aldım, hatta üniversiteyi ikincilikle bitirdim, İngilizcem en ileri seviyeden dört geri,</st></span><span xml:lang="tr-TR"> </span><span xml:lang="tr-TR"><st c="18779">pratik bir insanım, sorumluluk almaktan korkmam, daha ne! </st><st c="18838">Hem belki beni çok sever Ceyda Hanım! </st><st c="18876">“Yıllardır aradığım cevval çalışan sensin, hemen işe başla” der? </st><st c="18941">Bana dış politika yazdırabilir mesela, Amerika’nın Büyük Ortadoğu Projesi’ni incelemem için on dört aylığına Bağdat’a gönderir. </st><st c="19069">Gitmez miyim? </st><st c="19083">Gözüm kapalı giderim be, Ortadoğu benden sorulur. </st><st c="19133">Postalımı, haki yeşili çantamı, bir de ne olur ne olmaz diye kakaolu bisküvilerimi yanıma alıp giderim. </st><st c="19237">Annem de en sonunda gurur duyar benimle. </st><st c="19278">Aysel Teyzemi arar hemen, “Sizin kız zengin kocaya monte oldu, her çocuk doğurduğunda kayınvalidesi ona çeyrek yerine ev tapusu taktı ama bizim afacan da dünya siyasetinin aktörlerinden biri oldu. </st><st c="19475">Ya... </st><st c="19481">Maliki, Talabani, Gulyabani bizimkinden fikir almadan adım atmaz oldu” diye hava atar!  </st></span></p>
			<p><span xml:lang="tr-TR"><st c="19568">Daha fazla kapıda oyalanıp Ortadoğu’nun kaderini bekletmeyeyim, geliyorum güzel mesleğim, bekle beni!  </st></span></p>
			<p><span xml:lang="tr-TR"><st c="19670">“Ayyy, yandı bacağım, Allah kahretsin seni!”  </st></span></p>
			<p><span xml:lang="tr-TR"><st c="19715">Birden kendime geliyorum. </st><st c="19741">“Çok özür dilerim, çok mu sıcaktı kahve, çok çok özür dilerim efendim.”  </st></span></p>
			<p><span xml:lang="tr-TR"><st c="19813">“Çekil şuradan! </st><st c="19829">Off haşlandım. </st><st c="19844">Özleeeeem! </st><st c="19855">Kim bu geri zekâlı? </st><st c="19875">Neden bana sormadan aldın içeri?”  </st></span></p>
			<p><span xml:lang="tr-TR"><st c="19909">“Ceyda Hanım, lavabodaydım, şimdi geldim, kusura bakmayın, beklemeden girmiş içeri.”  </st></span></p>
			<p><span xml:lang="tr-TR"><st c="19994">“Ahır mı burası kızım, dangır dungur dalıyorsun odaya! </st><st c="20049">Kimsin sen?”  </st></span></p>
			<p><span xml:lang="tr-TR"><st c="20062">“Çok çok özür dilerim. </st><st c="20085">Kapının önüne kadar geldim, kimseyi göremeyince girdim içeri. </st><st c="20147">dokuzda randevumuz vardı, iş görüşmesi için gelmiştim. </st><st c="20202">Elif ben.”  </st></span></p>
			<p><span xml:lang="tr-TR"><st c="20213">Derin, çok derin bir sessizlik oluyor. </st><st c="20252">Havada uçuşan tozların sesi duyuluyor. </st><st c="20291">Ben nefesimi tutmuş yerdeki karoları sayıyorum. </st><st c="20339">Ortam öyle gergin ki hamile olsam kesin suyum gelirdi. </st><st c="20394">Ceyda Hanım’sa gözlerinden ateş çıkararak bakıyor yüzüme, bir boğa matadoruna nasıl bakarsa, kurbanda ortak girilen dana kasabına nasıl bakarsa öyle. </st><st c="20544">Sonra çenesini sıkıp dudaklarının arasından tükürür gibi konuşuyor:  </st></span></p>
			<p><span xml:lang="tr-TR"><st c="20612">“Kocamın metresinin adı Elif’ti. </st><st c="20645">Elif isminden nefret ederim!”  </st></span></p>
			<p><span xml:lang="tr-TR"><st c="20675">Ben böyle hayatın, talihin, kaderin ta ortasına tüküreyim.  </st></span></p>
		</div>
	<div id="charCountTotal" value="20734"></div></body>
</html>
