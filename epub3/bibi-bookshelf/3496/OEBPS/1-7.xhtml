<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-7</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p>  </p>
			<p id="_idParaDest-7" xml:lang="en-GB"><st c="0">Yavaş, yerler yaş!  </st></p>
			<p><span xml:lang="tr-TR">  </span></p>
			<p><span xml:lang="tr-TR"><st c="19">Deniz ve güneşe maruz kalan saçlardan daha çabuk kırılan bir şey varsa o da benim hevesimdir. </st><st c="113">O yüzden servise binince aklım başıma geliyor ve Fırat’a attığım, “Göreve hazırım” mesajının uzay boşluğunda kaybolmasını istiyorum. </st><st c="246">Yani biri reklam bölümünde getir götür yapan, diğeri burç köşesi yazan iki zavallının koskoca yayın yönetmeninin kellesini alacağını düşünmesi büyük saçmalık. </st></span><span xml:lang="tr-TR"><st c="405">Yavaşş, yerler yaş!</st></span><span xml:lang="tr-TR"><st c="424"> derler adama.   </st></span></p>
			<p><span xml:lang="tr-TR"><st c="439">Onu da geçtim, Ceyda’nın rüşvetini belgelememiz için elimizde sağlam deliller olması lazım. </st><st c="531">Bizse burun silinmiş gibi duran bir kâğıtta yazanlarla operasyon hayalleri kuruyoruz. </st><st c="617">Titre ve kendine gel Elif! </st><st c="644">Bu organize suç örgütüyle siz iki mırrık baş edemezsiniz.  </st></span></p>
			<p><span xml:lang="tr-TR"><st c="702">Yol boyu zihnimi Ceyderha’yı tahtından indirme hayalleriyle oyalayarak, havasız insan sahası servisimizle Mecidiyeköy’e geliyorum. </st><st c="833">Kakası gelse klozete pembe kalpler bırakacak arkadaşım Gizem’le buluşup biraz iyimserlik depolamam gerekiyor.   </st></span></p>
			<p><span xml:lang="tr-TR"><st c="943">İnşallah Gizem erken gelmemiştir, diye geçiriyorum içimden, böylece kendime dünyanın en güzel ödülünü vermeye zamanım olur. </st><st c="1067">İnsanın 1 liraya alabileceği en büyük hizmetten bahsediyorum. </st><st c="1129">Tabii ki, alışveriş merkezindeki masaj koltuğu! </st><st c="1177">Ben bu masaj koltuklarının icadını tekerlekten daha önemli buluyorum. </st><st c="1247">Aman efendim olur mu öyle şey, tekerleğin icadı arabanın, sanayi devriminin önünü açtı diye lafa başlamayın, kalbinizi kırarım. </st><st c="1375">Bana göre tekerleğin bulunuşu, yürümeye üşenen bir tembelin kütüğü yan çevirmeyi akıl etmesinden ibaret. </st><st c="1480">Ama adamın pazarlaması iyiymiş, kabul ediyorum. </st><st c="1528">Fakat masaj koltuğu öyle mi? </st><st c="1557">İçine saklanan sihirli parmaklı periler, insanı, “Cahildim, dünyanın rengine kandım” diye itirafçı yaptırabilir kolayca.  </st></span></p>
			<p><span xml:lang="tr-TR"><st c="1678">Hızlıca telefonuma göz atıyorum. </st><st c="1711">Demek Gizem daha gelmemiş, çünkü gelmiş olsa,</st></span><span xml:lang="tr-TR"><st c="1756"> “Neredesin?” diye elli dört cevapsız arama yapıp, otuz altı sesli mesaj bırakırdı. </st><st c="1840">Hemen zor günler için sakladığım 1 lirayı çıkarıp jeton yerine atıyorum ve gözlerimi kapıyorum. </st><st c="1936">Şu an, “Geçen hafta sayısalda devreden altmış milyon size çıktı” demeyecekseniz, lütfen beni rahatsız etmeyin.   </st></span></p>
			<p><span xml:lang="tr-TR"><st c="2047">Yalnız, beni tedirgin eden bir şeyi itiraf etmeden geçemeyeceğim. </st><st c="2113">Bu koltuklar sonlara doğru niyeti bozuyor. </st><st c="2156">Kolları ve sırtı usul usul ovarken, bir anda bacakları sıkıştırıp oturma yerinden pırtlayan yumrukla, insanın mabat kısmını çiğköfte gibi yoğuruyor. </st><st c="2305">Yani bunu tasarlayan ne düşündü bilemiyorum ama kıçımda bir el varken o kadar rahat olamıyorum. </st><st c="2401">Neyse, birine daha bu pozisyonda yakalanmadan koltuktan kalksam iyi olacak. </st><st c="2477">Geçen sefer huzur içinde kendimi ovdururken, sohbetşinas komşumuz Şennur Abla tepeme dikildi. </st><st c="2571">Üç dakika boyunca pazı dolmasının nasıl yapıldığını anlatarak bütün keyfimin içine etti. </st><st c="2660">Göğüs kafesimi titrete titrete dinledim kadını, gitmek bilmedi.   </st></span></p>
			<p><span xml:lang="tr-TR"><st c="2724">Tam masaj koltuğundan kalkarken, Pembenin Elli Tonu arkadaşım aşırı yoğun bir sevgi gösterisiyle koşarak boynuma atılıyor.  </st></span></p>
			<p><span xml:lang="tr-TR"><st c="2847">“Kızım, niye yirmi beş yıldır görüşmüyormuşuz gibi sarılıyorsun, herkes bize bakıyor?”  </st></span></p>
			<p><span xml:lang="tr-TR"><st c="2934">“Aman ne var canım, arkadaşımı özleyemez miyim?”  </st></span></p>
			<p><span xml:lang="tr-TR"><st c="2983">“Özle de azıcık içinden özle.”  </st></span></p>
			<p><span xml:lang="tr-TR"><st c="3014">Gizem beni vakit kaybetmeden, vitrininde “Patron Çıldırdı” indirimi yazan bir mağazaya sürüklüyor. </st><st c="3113">On beş dakika içinde ayakkabı çekeceği de dahil, pembe ne bulduysa alıyor.   </st></span></p>
			<p><span xml:lang="tr-TR"><st c="3188">“Gizemcim, yanlış anlamazsan bir şey soracağım.”  </st></span></p>
			<p><span xml:lang="tr-TR"><st c="3237">“Sor canım.”  </st></span></p>
			<p><span xml:lang="tr-TR"><st c="3250">“Sen niye küçükken cami avlusuna bırakılıp Hello Kitty ailesi tarafından büyütülmüş gibi sürekli pembe giyiyorsun?”  </st></span></p>
			<p><span xml:lang="tr-TR"><st c="3366">“Bana laf edeceğine, taze dul gardırobuna bak sen canımm!”  </st></span></p>
			<p><span xml:lang="tr-TR"><st c="3425">“Vayy,</st></span><span xml:lang="tr-TR"><st c="3431"> laflar boy boy diyorsun.”  </st></span></p>
			<p><span xml:lang="tr-TR"><st c="3458">“Ya Elif, laf sokmak için demiyorum. </st><st c="3495">Ama ne güzel yüzün var, şöyle iç açıcı renkler giysen çok yakışır sana.”  </st></span></p>
			<p><span xml:lang="tr-TR"><st c="3568">Hayatım boyunca duymaya mahkûm olduğum bu iltifatı Gizem’den duyunca gülümsüyorum. </st><st c="3651">Bir insana açık açık şişman diyemiyorsanız ona, “Yüzün güzel” demeniz yeterli. </st><st c="3730">Fakat nahif arkadaşımın laf sokmadığını bilecek kadar tanıyorum onu.  </st></span></p>
			<p><span xml:lang="tr-TR"><st c="3799">“Haklısın canım, yüzüm güzel ama kıçım büyük ne yapalım. </st><st c="3856">Ancak koyu renk giyince kapanıyor ya da ben öyle sanıyorum.”  </st></span></p>
			<p><span xml:lang="tr-TR"><st c="3917">“Aşkolsun Elif, ben sana şişman mı dedim?”  </st></span></p>
			<p><span xml:lang="tr-TR"><st c="3960">“Şaka yapıyorum Gizem ya. </st><st c="3986">Ben bilmiyor muyum bünyemi, nefes alsam yarıyor.”   </st></span></p>
			<p><span xml:lang="tr-TR"><st c="4036">Epey bir dolandıktan sonra hâlâ biraz daha mağaza bakalım diyen Gizem’in itirazlarına rağmen bir kafeye oturuyoruz.   </st></span></p>
			<p><span xml:lang="tr-TR"><st c="4152">“Niye oturduk hemen? </st><st c="4173">Daha sana yeni kıyafetler aldıracaktım.”  </st></span></p>
			<p><span xml:lang="tr-TR"><st c="4214">“Aman istemez, dayayacaksın pembeleri, kâğıthelvası gibi dolaşacağım sokaklarda.”  </st></span></p>
			<p><span xml:lang="tr-TR"><st c="4296">“Ama dev indirim var her yerde baksana.”  </st></span></p>
			<p><span xml:lang="tr-TR"><st c="4337">Elinde poşetlerle pazar piknikçisi gibi oradan oraya koşturanlara bakıyorum. </st><st c="4414">Ucuz diye kamyon lastiği bile aldırır bu psikoloji insana.   </st></span></p>
			<p><span xml:lang="tr-TR"><st c="4473">“Yüzde elli indirimi görünce, yarı fiyatına alacağım demek yerine; yaşasın,</st></span><span xml:lang="tr-TR"><st c="4548"> iki tane alacağım diyen insanlarla aynı kalabalığa sokma beni gözünü seveyim.”  </st></span></p>
			<p><span xml:lang="tr-TR"><st c="4628">“Tamam tamam, ısrar etmeyeceğim. </st><st c="4661">Anlat bakalım n’apıyor gözlüklü sevgilin?”  </st></span></p>
			<p><span xml:lang="tr-TR"><st c="4704">“Kimm? </st><st c="4711">Fırat mı? </st><st c="4721">Gizemciğim, Fırat’la sevgili olma ihtimalim Adriana Lima’yla Mahmut Tuncer’in birlikte olma ihtimalinden daha az.”  </st></span></p>
			<p><span xml:lang="tr-TR"><st c="4836">“Diyorsun.”  </st></span></p>
			<p><span xml:lang="tr-TR"><st c="4848">“Bak bu kadar da büyük konuşuyorum.”  </st></span></p>
			<p><span xml:lang="tr-TR"><st c="4885">Gerçi ne zaman büyük konuşsam, zamanı gelince hayat o lafları ekmek arası yedirdi bana ama büyük konuşmak bizde bir aile geleneğidir. </st><st c="5019">Anneannem genç kızken, asla İstanbul dışına gelin gitmem, doktorla, askerle evlenmem demiş ve askeri doktorla evlenip bütün hayatını Ankara Askeri Tıp Lojmanları’nda geçirerek, büyük konuşmada kombo yapmış bir insan.   </st></span></p>
			<p><span xml:lang="tr-TR"><st c="5236">Benim iddialı açıklamalarımdan Gizem de gaza geliyor ve eli artırıyor.   </st></span></p>
			<p><span xml:lang="tr-TR"><st c="5307">“Ben de şuraya yazıyorum, siz o gazetenin çatısı altında çok büyük bir aşk yaşayacaksınız Fırat’la.”  </st></span></p>
			<p><span xml:lang="tr-TR"><st c="5408">“Valla Ceyda bizi o çatıdan atacak ama bakalım ne zaman.”  </st></span></p>
			<p><span xml:lang="tr-TR"><st c="5466">“O ne demek öyle! </st><st c="5484">Şimdi bu gizemli konuşmaları bırak da ne olduğunu doğru düzgün anlat Elif Hanım.”  </st></span></p>
			<p><span xml:lang="tr-TR"><st c="5566">Sanki yıllardır bu anı bekliyormuşum gibi başlıyorum anlatmaya. </st><st c="5630">Ceyda’yı, Feridun’u, ilaç firmasının sağlık bozan ürünlerini, yıllardır rüşvet karşılığı gazetede yapılan haberleri. </st><st c="5747">Ceyda’nın Bülent Bey’in şantajları yüzünden zayıflama hapını sağlık köşesinde övdüğünü. </st><st c="5835">Aslında Fırat’la bu işi ortaya çıkarmak için değil, örtbas etmek için görevlendirildiğimizi, yani bir haftadır başımıza gelen bütün felaketleri anlatıyorum. </st><st c="5992">Ben konuştukça Gizem’in gözleri şaşkınlıkla büyüyor. </st><st c="6045">Dinlerken kurabiyeleri ağzına enlemesine sokmasına gülesim geliyor ama istifimi bozmuyorum. </st><st c="6137">Ve nihayet umutsuzca soruyor:  </st></span></p>
			<p><span xml:lang="tr-TR"><st c="6167">“Peki ne yapmayı düşünüyorsunuz? </st><st c="6200">Çok ciddi bir olay bu.”  </st></span></p>
			<p><span xml:lang="tr-TR"><st c="6224">“Öyle. </st><st c="6231">Ama ben de işin içinden çıkamıyorum, o yüzden Fırat’ın bir çözüm bulmasını bekliyorum.”  </st></span></p>
			<p><span xml:lang="tr-TR"><st c="6319">“Bak diyorum sana, bu çocukla kesin evleneceksiniz.”  </st></span></p>
			<p><span xml:lang="tr-TR"><st c="6372">“Ya sana şurada derdimizi anlatıyoruz. </st><st c="6411">Her lafın sonunu evliliğe bağlamasana izdivaç programı gibi. </st><st c="6472">Hayır gönlün olacaksa locadan bir görüş alayım.”  </st></span></p>
			<p><span xml:lang="tr-TR"><st c="6521">“Pardon, pardon, dinliyorum” diyor gülerek.  </st></span></p>
			<p><span xml:lang="tr-TR"><st c="6565">“Ne diyordum. </st><st c="6579">Bak dağıldı yine kafam. </st><st c="6603">Ha, yani kısacası, iki ucu elektroşoklu değnek canım. </st><st c="6657">Neresinden tutsak çarpacak bizi.”  </st></span></p>
			<p><span xml:lang="tr-TR"><st c="6691">Sağlık sigortası yaptırmak yerine kulağını çekip tahtaya vuran her batıl insan gibi Gizem de masaya vuruyor eliyle.  </st></span></p>
			<p><span xml:lang="tr-TR"><st c="6807">“Allah korusun ya. </st><st c="6826">Çok zormuş işiniz. </st><st c="6845">Kolay gelsin valla, ne diyeyim.”  </st></span></p>
			<p><span xml:lang="tr-TR"><st c="6878">“Hesap desene kuzu, yavaştan kalkalım, erken kalkmam lazım.”  </st></span></p>
			<p><span xml:lang="tr-TR"><st c="6939">Gizem bu ani ruh geçişime adapte olmaya çalışarak panikle garsona hesap işareti yapıyor.  </st></span></p>
			<p><span xml:lang="tr-TR"><st c="7028">Derdimi dinleyip beni hafifleten biricik arkadaşıma sıkıca sarılıp vedalaşıyorum. </st><st c="7110">Bakalım hayat bana hangi kazıkları saplayacak yarın?   </st></span></p>
			<p><span xml:lang="tr-TR">  </span></p>
			<p><span><img src="image/y_fmt12.jpeg" alt="y.png" /></span>  </p>
			<p><span xml:lang="tr-TR">  </span></p>
			<p><span xml:lang="tr-TR"><st c="7163">Ay başında iyi bir maaş alıp bu parayı on beş gün restoran ve kafelerde ezip ay sonuna kadar geçim sıkıntısı çeken insana beyaz yakalı denir. </st><st c="7305">Bremen Mızıkacıları sabahtan beri ayın sonunu nasıl getiremediklerini anlatıp duruyorlar birbirlerine. </st><st c="7408">Biri de çıkıp demiyor ki her gün dışarıda yiyoruz, haftada bir falcıya gidiyoruz, Kakafoni Alışveriş Sitesi sayemizde ciro yapıyor, ya ne olacağıdı?   </st></span></p>
			<p><span xml:lang="tr-TR"><st c="7557">Aslında ben de uzun zamandır açlık sınırında yaşıyorum. </st><st c="7613">Annem elimizde avucumuzda ne varsa Kavon ürünlerine sermaye yaptığı için, günde 10 lirayla geçinme ve güzellik sırlarımı onlarla paylaşabilirim ama gerek yok.   </st></span></p>
			<p><span xml:lang="tr-TR"><st c="7772">Her sabah Instagram’da, sevgilisinin hangi karıların fotoğrafını beğendiğini sapık gibi takip eden Leopar Suna, günlük mesaisine ara verip bana sesleniyor:  </st></span></p>
			<p><span xml:lang="tr-TR"><st c="7928">“Eliif, senin sevgilin yok mu?”  </st></span></p>
			<p><span xml:lang="tr-TR"><st c="7960">Oyy, lüzumsuz samimiyetlere bayılırım. </st><st c="7999">Bilgisayarında işle ilgili tek bir sekme dahi açık olmayan Meral, atlıyor hemen lafa:  </st></span></p>
			<p><span xml:lang="tr-TR"><st c="8085">“Aaa yalnız özel hayata giriliyorsa, çalışmaya ara veriyorum.”  </st></span></p>
			<p><span xml:lang="tr-TR"><st c="8148">Bu bahsettiğin hangi </st></span><span xml:lang="tr-TR"><st c="8169">çalışma</st></span><span xml:lang="tr-TR"><st c="8176"> acaba Meralciğim? </st><st c="8195">“Otuz yıldır yapmadığı bir şeye nasıl ara verir insan?” diye sormuyorum elbette. </st><st c="8276">Leopar Suna’nınsa vazgeçmeye niyeti yok, sağlı sollu sorularla kalbime çalışıyor.  </st></span></p>
			<p><span xml:lang="tr-TR"><st c="8358">“Aaa hadi nazlanma,</st></span><span xml:lang="tr-TR"><st c="8377"> anlat. </st><st c="8385">Nerede tanıştınız, kaç yıldır birliktesiniz, evlenmek istiyor mu, detay ver!”  </st></span></p>
			<p><span xml:lang="tr-TR"><st c="8463">Sanki sevgilim var dedim de detaylarını soruyor meraklı taze.  </st></span></p>
			<p><span xml:lang="tr-TR"><st c="8525">“Sunaaa, belki Elif de benim gibidir! </st><st c="8563">En iyi erkek ölü erkek değil mi Elif?” diyor Kung Fu Funda, kendine yoldaş arar gibi. </st><st c="8649">Fundacığım, maalesef yolun buradan sonrasına eşeklerle devam edeceksin, çünkü ben karşı cinse boş değilim, diyorum içimden.   </st></span></p>
			<p><span xml:lang="tr-TR"><st c="8773">Gazete beş dakikada ağda salonuna dönüyor. </st><st c="8816">Çaylar geliyor, telefonlar sessize alınıyor, Blogger Anne Tuğçe çekmecesinden tuzlu çekirdekleri çıkarıyor. </st><st c="8924">Ben şaşkınlıkla iş arkadaşlarıma bakarken onlar hunharca çitlemeye başlıyor bile. </st><st c="9006">Gıybete bu kadar profesyonelce yaklaşıldığını ilk kez görüyorum. </st><st c="9071">O yüzden ben de havaya giriyorum. </st><st c="9105">Zaten istediklerini vermezsem yakamdan düşmeyecekler belli. </st><st c="9165">Başlıyorum uçsuz bucaksız sallamaya.   </st></span></p>
			<p><span xml:lang="tr-TR"><st c="9202">“Kimseye söylemeyin ama sevgilim bu gazetede çalışıyor” diyorum bir anda.  </st></span></p>
			<p><span xml:lang="tr-TR"><st c="9276">Aaa,</st></span><span xml:lang="tr-TR"><st c="9280"> diye birbirini dürtüyor kızlar heyecanla.  </st></span></p>
			<p><span xml:lang="tr-TR"><st c="9323">“Bizimki yıldırım aşkı. </st><st c="9347">İşe ilk geldiğim gün tanıştık, karpuz kollu gömleğimden gözlerini alamamış, öyle söyledi.”  </st></span></p>
			<p><span xml:lang="tr-TR"><st c="9438">Gülmemek için bu kısmı kafamı eğerek söylüyorum, çünkü üstümde o iğrenç gömleği gören, değil benimle evlenmek,</st></span><span xml:lang="tr-TR"><st c="9548"> gardırobumu ateşe vermek ister sadece.   </st></span></p>
			<p><span xml:lang="tr-TR"><st c="9588">“Çok kısa süredir birlikteyiz ama sanki yıllardır tanışıyor gibiyiz.”  </st></span></p>
			<p><span xml:lang="tr-TR"><st c="9658">Kendimi durduracak değilim, deyip yalanları art arda diziyorum. </st><st c="9722">Ben anlattıkça kızlar coşup tek yürek oluyor; iç çekenler, gelinlik modeli tavsiye edenler... </st><st c="9816">Funda’nın bile bakışları yumuşuyor bir ara. </st><st c="9860">Halbuki bilseler, çiğböreğe benzeyen ellerim kimsenin eline değmedi daha. </st><st c="9934">Aslında on altı yaşındayken, minibüste ücretini uzatamayan platonik aşkımın parasını iletmiştim şoföre. </st><st c="10038">Orada bir el teması olmuştu ama çocuk halı saha maçında kafasını kale direğine çarptığı için dönüş yolunda bilinci açık değildi, o yüzden sayılmaz.   </st></span></p>
			<p><span xml:lang="tr-TR"><st c="10186">Bir an kendime dışarıdan bakıp zavallı halime üzülüyorum ama on beş dakikalığına bile olsa bu kızları keklemek paha biçilemez. </st><st c="10313">Ve beklenen soruyu, haftanın beş günü seksen sekiz aylık bebeği Kayra’yı anlatan Tuğçe soruyor:  </st></span></p>
			<p><span xml:lang="tr-TR"><st c="10409">“Eee madem aynı yerde çalışıyoruz, biz ne zaman tanışacağız?”  </st></span></p>
			<p><span xml:lang="tr-TR"><st c="10471">Bu soru kızlarda Meksika dalgası efekti yaratıyor. </st><st c="10522">El ele tutuşup ağızlarını yaya yaya tekrar soruyorlar:   </st></span></p>
			<p><span xml:lang="tr-TR"><st c="10577">“Evet yaa,</st></span><span xml:lang="tr-TR"><st c="10587"> ne zaman tanışıcaaaeez sevgilinleee?”  </st></span></p>
			<p><span xml:lang="tr-TR"><st c="10626">Acı acı gülümseyip, “Hiçbir zaman!” diyemeyeceğim için susuyorum. </st><st c="10692">Yani sevgilim olmadığından değil, tamam şu an sevgilim yok ama evli olsam nikâhlı kocamı da tanıştırmam bunlarla, ne münasebet, bu ne samimiyet. </st><st c="10837">Ay niye kandırıyorsam kendimi, bal gibi de sevgilim olmadığından işte. </st><st c="10908">Şöyle dalyan gibi bir adam olsa hayatımda, kimden niye saklayayım? </st><st c="10975">Alnıma dövmesini yaptırır gezerim vallahi.   </st></span></p>
			<p><span xml:lang="tr-TR"><st c="11018">Nereden bulaştım ben bu yalana ya. </st><st c="11053">Artık her gün içtima alır gibi sorarlar, “Ne zaman tanıştırıcaen?” diye. </st><st c="11126">Neyse oyalayabildiğim kadar oyalayacağım, başka çarem yok. </st><st c="11185">Ben yalanıma kılıf ararken Suna bombayı patlatıyor.  </st></span></p>
			<p><span xml:lang="tr-TR"><st c="11237">“Bir dakika bir dakika, yoksa siz şu Fırat’la mı çıkıyorsunuz?!”  </st></span></p>
			<p><span xml:lang="tr-TR"><st c="11302">“Fırat kim ya?” diyorum istemsizce.  </st></span></p>
			<p><span xml:lang="tr-TR"><st c="11338">Ne şanslıyım ki beynim lüzumsuz bilgileri anında siliyor. </st><st c="11396">Sonra aklıma o çelimsiz Optik’in yüzü geliyor ve irkiliyorum.  </st></span></p>
			<p><span xml:lang="tr-TR"><st c="11458">“Aşkolsun, bana onu mu yakıştırdınız?” diye gözlerimi deviriyorum yalandan.  </st></span></p>
			<p><span xml:lang="tr-TR"><st c="11534">Allah’tan biri akıl edip, “Sen şu tipine baksana, kimi yakıştıracaktık yanına, Burak Özçivit’i mi?” demiyor. </st><st c="11643">Yakıştırsalar ne güzel olur ama. </st><st c="11676">Burak Özçivit benim sevgilim olsa kalorifer peteğine zincirlerim bir yere gitmesin diye.   </st></span></p>
			<p><span xml:lang="tr-TR"><st c="11765">Çakal Suna, sitemkâr taktiklerimi yemiyor ve ısrar ediyor:   </st></span></p>
			<p><span xml:lang="tr-TR"><st c="11824">“Ceyda Hanım birlikte çalışın diye görev vermedi mi size? </st><st c="11882">Hatta Fırat senin adını vermişti toplantıda, iyi hatırlıyorum.”  </st></span></p>
			<p><span xml:lang="tr-TR"><st c="11946">Bravo, çok iyi hatırlıyorsun Allah’ın cezası. </st><st c="11992">Resmen fil hafızası varmış karıda. </st><st c="12027">Diğerleri çığlıklarla bu kehaneti destekleyince koltukaltlarım terlemeye başlıyor.  </st></span></p>
			<p><span xml:lang="tr-TR"><st c="12110">“Ne alakası var ya, dünyada tek o kalsa...” diye gevelerken telefonum çalıyor. </st><st c="12189">Mükemmel zamanlama.  </st></span></p>
			<p><span xml:lang="tr-TR"><st c="12209">Kenafir Meral yanında çalan telefonumu uzatırken ekrana göz atıyor.   </st></span></p>
			<p><span xml:lang="tr-TR"><st c="12277">“Ohoo, bu iş bitmiş arkadaşlar. </st><st c="12309">Bilin bakalım kim arıyor!”  </st></span></p>
			<p><span xml:lang="tr-TR"><st c="12336">Sevinçle el çırparak, “Fıraaat!” diye gülüşüyorlar. </st><st c="12388">Hakikaten Fırat arıyor yalnız. </st><st c="12419">Ulan işgüzar Optik, yaptın yine yapacağını, sayende iki kez acınacak haldeyim.   </st></span></p>
			<p><span xml:lang="tr-TR"><st c="12498">Sinirle meşgule veriyorum telefonu, sonra hepsine alaycı gözlerle bakıp dizginleri ele almak için son bir hamle yapıyorum.  </st></span></p>
			<p><span xml:lang="tr-TR"><st c="12621">“Maalesef yanlış tahminlerinizle hevesimi kaçırdınız kızlar. </st><st c="12682">Sevgilimin adını söylemekten vazgeçtim şu an. </st><st c="12728">Zaten şirkette çok duyulsun istemiyordum, iyi oldu. </st><st c="12780">Bugünlük benden bu kadar, hepinize iyi çalışmalar.”   </st></span></p>
			<p><span xml:lang="tr-TR"><st c="12832">Zirvede bırakmak dedikleri bu olsa gerek. </st><st c="12874">Daha kızlar, “Ama Elif yaa” diye ağızlarını bile açamadan aşağı iniyorum. </st><st c="12948">Sefiller de arkamdan bakakalıyor. </st><st c="12982">Siz benimle baş edebilir misiniz be!   </st></span></p>
			<p><span xml:lang="tr-TR"><st c="13019">Bremen Mızıkacılarına söylediğim sevgilim var yalanım bünyemde gereksiz bir stres yaratıyor, terden saçlarım kafama yapışıyor, midem kazınıyor, acil bir şeyler atıştırmam lazım,</st></span><span xml:lang="tr-TR"><st c="13196"> yoksa ağzım köpek kakası gibi kokacak. </st><st c="13236">Az önce büyük bir havayla aşağı inerken nereye gideceğimi bilmiyordum ama şu an hedefi kafeteryaya çeviriyorum.  </st></span></p>
			<p><span xml:lang="tr-TR"><st c="13348">Ah Elif ah, çenen kopsun. </st><st c="13374">Ne diye boyundan büyük işlere girersin. </st><st c="13414">Bu piranhalar senin peşini bırakır mı? </st><st c="13453">Tez zamanda sevgilin olmadığını öğrenecekler. </st><st c="13499">O zaman ne bok yiyeceksin bakalım.  </st></span></p>
			<p><span xml:lang="tr-TR"><st c="13534">“Kızım, deli misin sen, niye kendi kendine konuşuyorsun?” diyor bir ses.  </st></span></p>
			<p><span xml:lang="tr-TR"><st c="13607">Dönüp bakınca Fırat olduğunu görüyorum. </st><st c="13647">“Ayy! </st><st c="13653">Ödümü kopardın. </st><st c="13669">Niye sinsi gibi arkamdan yanaşıyorsun ya?”  </st></span></p>
			<p><span xml:lang="tr-TR"><st c="13712">“E aradım, açmadın, bir de utanmadan meşgule veriyorsun.”  </st></span></p>
			<p><span xml:lang="tr-TR"><st c="13770">“Çalışıyorduk ne yapalım. </st><st c="13796">Senin gibi boş gezmiyoruz herhalde.”  </st></span></p>
			<p><span xml:lang="tr-TR"><st c="13833">Bu anlamsız çıkışıma şaşırıyor Fırat. </st><st c="13871">“Vaay, daha dün, ‘Göreve hazırım 007’ diye mesajlar atıyordun, n’ooldu sana Elif?”  </st></span></p>
			<p><span xml:lang="tr-TR"><st c="13954">Çocuk doğru söylüyor. </st><st c="13976">Ne oluyor sana Elif? </st><st c="13997">O idealist gazeteci kız gitti, yerine yelekli altın günü teyzesi geldi. </st><st c="14069">Sevgilim var diye millete yalan söylemeler, bu saate kadar köşenle ilgili bir satır bile yazmamalar, bir dengesiz tavırlar, bir havalar.   </st></span></p>
			<p><span xml:lang="tr-TR"><st c="14206">Gerçek bir plaza çalışanı oldun çıktın. </st><st c="14246">Güya burada göze girip kültür sanat bölümüne zıplayacaktın. </st><st c="14306">Böyle devam edersen kıçına tekmeyi basarlar, üst komşunun oğlu Toynak Alp’le koltukta zıplarsın.   </st></span></p>
			<p><span xml:lang="tr-TR"><st c="14403">Fırat’ın sorusu beni kendime getiriyor ve hemen kafedeki sandalyeye çöküp günah çıkarmaya başlıyorum.  </st></span></p>
			<p><span xml:lang="tr-TR"><st c="14505">“Bugün ofiste kızlar üstüme geldi de, gerildim biraz, kusura bakma.”  </st></span></p>
			<p><span xml:lang="tr-TR"><st c="14574">“Ya boş ver,</st></span><span xml:lang="tr-TR"><st c="14586"> o işe yaramazlar için niye geriliyorsun? </st><st c="14628">Onları verip yerine mandal alsak gazetenin daha çok işine yarar emin ol.”  </st></span></p>
			<p><span xml:lang="tr-TR"><st c="14702">Fırat’ın son cümlesinden sonra gözlerim parlıyor. </st><st c="14752">“Geçen gün ben de aynı şeyi söyledim biliyor musun? </st><st c="14804">Kelimesi kelimesine aynı cümleyi kurdum. </st><st c="14845">Pardon ben bir de leğen alalım dedim pragmatist düşünüp.”  </st></span></p>
			<p><span xml:lang="tr-TR"><st c="14903">Yine bembeyaz dişlerini göstererek gülüyor Fırat. </st><st c="14953">O gülünce kendime öfkem azalıyor. </st><st c="14987">“Evet, ne yapıyoruz şimdi, söyle bakalım!”  </st></span></p>
			<p><span xml:lang="tr-TR"><st c="15030">“Valla iki yol var Elif; ya icra kurulu başkanı Hikmet Bey’den randevu alıp gerçekleri anlatacağız...”  </st></span></p>
			<p><span xml:lang="tr-TR"><st c="15133">“Ya da?”  </st></span></p>
			<p><span xml:lang="tr-TR"><st c="15142">“Biraz daha araştırıp kesin delillere ulaşacağız.”  </st></span></p>
			<p><span xml:lang="tr-TR"><st c="15193">Yirmi beş yıldır bu gazetede çalıştığı halde Hikmet Bey’i bir kere bile göremeyen var. </st><st c="15280">Adam Ay tutulması gibi, çıplak gözle görülemiyor. </st><st c="15330">İşi gücü yok, biz iki barbunyaya randevu mu verecek?   </st></span></p>
			<p><span xml:lang="tr-TR"><st c="15383">“İlk planı geçelim bence, Hikmet Bey bizi ciddiye alıp dinlemez.”  </st></span></p>
			<p><span xml:lang="tr-TR"><st c="15449">“Doğru. </st><st c="15457">Bir kere gazetede dijital reklamı etkili kullanmak için Hikmet Bey’den randevu istemiştim.”  </st></span></p>
			<p><span xml:lang="tr-TR"><st c="15549">“Eee?”  </st></span></p>
			<p><span xml:lang="tr-TR"><st c="15556">“Bu pazarlamacıları binadan içeri sokmayın, diye sekreterini fırçalamıştı.”  </st></span></p>
			<p><span xml:lang="tr-TR"><st c="15632">“Daha parlak bir fikir bulmak lazım o zaman.”  </st></span></p>
			<p><span xml:lang="tr-TR"><st c="15678">Fırat’ın henüz o fikri bulamadığını, aval aval yüzüme bakmasından anlıyor ve görevi devralıyorum.  </st></span></p>
			<p><span xml:lang="tr-TR"><st c="15776">“O zaman ikinci yoldan gideceğiz ve araştırmaya devam edip Hikmet Bey’in karşısına sağlam delillerle çıkacağız.”  </st></span></p>
			<p><span xml:lang="tr-TR"><st c="15889">Kararlı sözlerim Fırat’ı heyecanlandırıyor ve ipe sapa gelmez fikirlerini sıralamaya başlıyor.  </st></span></p>
			<p><span xml:lang="tr-TR"><st c="15984">“Tanıdık bir abi var, beni de sever, ondan rica ederim Ceyda’nın ofisine dinleme cihazı koyar ya da telefonlarını dinler. </st><st c="16106">Yok yok, daha iyisi geldi aklıma. </st><st c="16140">Bizim apartmanda bilgisayardan anlayan fırlama bir çocuk var, ona Ceyda’nın e-posta şifresini kırdırırız.”  </st></span></p>
			<p><span xml:lang="tr-TR"><st c="16247">Bu akıl dolu planları daha fazla dinlemeye dayanamıyorum.  </st></span></p>
			<p><span xml:lang="tr-TR"><st c="16305">“Yok Fıratcığım,</st></span><span xml:lang="tr-TR"><st c="16321"> yetmez. </st><st c="16330">Kadının evini gözetleyelim, yatak odasına kamera koyalım ki kuru kuru tutuklanmayalım. </st><st c="16417">Hatta kaçırıp fidye isteyelim, belki o zaman kırmızı bültenle aranırız, şanımız yürür. </st><st c="16504">“  </st></span></p>
			<p><span xml:lang="tr-TR"><st c="16506">“Ne diyorsun Elif ya?”  </st></span></p>
			<p><span xml:lang="tr-TR"><st c="16529">“Asıl sen ne diyorsun? </st><st c="16552">Kıçı kırık bir hanut işini temiz eller operasyonuna çevirdin.”  </st></span></p>
			<p><span xml:lang="tr-TR"><st c="16615">“E sağlam deliller bulup Hikmet Bey’in karşısına çıkalım demedin mi az önce? </st><st c="16692">Peşinden koşmazsak bize kargoyla mı yollayacaklar delilleri?”  </st></span></p>
			<p><span xml:lang="tr-TR"><st c="16754">Üzüntüyle başımı sallıyorum. </st><st c="16783">Fırat haklı, bir dakika önce bu fikri ortaya ben attım, o yüzden çocuk da çözüm üretmeye çalışıyor. </st><st c="16883">Ama heyecanla başlayan rüşvet sohbetimiz ezik feste döndü bir anda. </st><st c="16951">Hoş, başka ne olacaktı; büyük dişlilerin arasındaki minicik vidalarız sadece, kim ciddiye alır ki bizi.   </st></span></p>
			<p><span xml:lang="tr-TR"><st c="17055">Benim kara kara düşündüğümü gören Fırat, havayı dağıtmak için masada duran gazetenin burç sayfasını açıyor.   </st></span></p>
			<p><span xml:lang="tr-TR"><st c="17163">“Sen mi yazıyorsun şimdi bunları?”  </st></span></p>
			<p><span xml:lang="tr-TR"><st c="17198">“Hayır, Ahmet Hakan yazıyor ama ön planda olmayı sevmediği için benim imzamla çıkıyor.”  </st></span></p>
			<p><span xml:lang="tr-TR"><st c="17286">Cevabıma gülümseyip, rastgele seçtiği bir burcu yüksek sesle okumaya başlıyor.  </st></span></p>
			<p><span xml:lang="tr-TR"><st c="17365">Koç: </st></span><span xml:lang="tr-TR"><st c="17370">Yönetici gezegeni Uranüs olan Koç, liderlik vasfı olan, güvenilir, karizmatik bir burçtur. </st><st c="17461">Disiplinli, ahlaklı ve sistemli olduğu için patronların gözbebeğidir. </st><st c="17531">Çalışanlarına karşı saygılı, ölçülü ve hakkaniyetlidir. </st><st c="17587">Çevresi tarafından sevilir, sözü dinlenir. </st><st c="17630">Bu özelliklerin bir tanesi bile sizde yok mu? </st><st c="17676">O zaman annenize doğum tarihinizi tekrar sorun, çünkü Koç değil sığır burcusunuz demek ki. </st><st c="17767">İyi günler.  </st></span></p>
			<p><span xml:lang="tr-TR"><st c="17779">“</st></span><span xml:lang="tr-TR"><st c="17780"> Elif yine kime laf soktun burada?”  </st></span></p>
			<p><span xml:lang="tr-TR"><st c="17816">“Kime olacak</st></span><span xml:lang="tr-TR"><st c="17828">, şakşakçı Feridun’a.”  </st></span></p>
			<p><span xml:lang="tr-TR"><st c="17851">“Çok eğlenceliymiş. </st><st c="17871">Senin burcun ne peki?”  </st></span></p>
			<p><span xml:lang="tr-TR"><st c="17894">“Tabii ki en asil insanların burcu.”  </st></span></p>
			<p><span xml:lang="tr-TR"><st c="17931">Fırat bön bön bakınca, yeterince açıklayıcı olmadığımı hissediyor ve kafasındaki soru işaretlerini gideriyorum.  </st></span></p>
			<p><span xml:lang="tr-TR"><st c="18043">“Yani dünyadaki tüm dâhilerin burcu, Kova.”  </st></span></p>
			<p><span xml:lang="tr-TR"><st c="18087">“Kova mı?”  </st></span></p>
			<p><span xml:lang="tr-TR"><st c="18098">“Evet Fıratcığım, şüphen mi vardı?” diyorum gülümseyerek.  </st></span></p>
			<p><span xml:lang="tr-TR"><st c="18156">Ben Optik’le kafa buluyorum ama durum ciddi. </st><st c="18201">Gazetede yazmaya başladığımdan beri –yani beş gündür– astrolojiyle ilgili yazılar okuyorum. </st><st c="18293">Ve şaşırarak yaptığım tespit şu: On iki burcun hepsi muhteşem özelliklerle donatılmış, özene bezene yaratılmış. </st><st c="18405">Aslan, kıskanılası bir zekâ; Terazi, olağanüstü akıllı; Yengeç, kusursuz derecede mükemmel. </st><st c="18497">Ve hepsinin en kötü özelliği aynı: iyi niyetli olmaları. </st><st c="18554">Yahu madem herkes bu kadar iyi, dünya niye bu kadar boktan bir yer diye bağırasım geldi okurken. </st></span><span xml:lang="tr-TR"><st c="18651">Sevgili Kova, hatalarından ders almayan bir geri zek</st></span><span xml:lang="tr-TR"><st c="18703">â</st></span><span xml:lang="tr-TR"><st c="18705">lısın ama olsun, sıkıntı yok, çalışır çözersin,</st></span><span xml:lang="tr-TR"><st c="18752"> diyen yok!</st></span><span xml:lang="tr-TR"> </span><span xml:lang="tr-TR"><st c="18763">Her burca vermişler dolmaları. </st><st c="18795">Mesela astrologlar şöyle samimi açıklamalar yapıp hepimizi bir silkeleseler, annem en sıkı takipçisi olur astroloji biliminin. </st><st c="18922">Ama gelen ağam, giden paşam yapmaya devam ederlerse, üzülerek söylüyorum ki, atamızdan yadigâr bu kıymetli gökbilimin sonu gelir. </st><st c="19052">Dur bakalım, belki bir gün köşemde ben yazarım burçların gerçek yüzünü.    </st></span></p>
			<p><span xml:lang="tr-TR"><st c="19124">“Benim hiç kafam basmıyor bu olaylara ama burç işini ciddiye alan insanları inanılmaz etkiliyordur yazıların” diyerek, Türkiye’nin en dobra astroloğu olma hayalimi bölüyor Fırat.   </st></span></p>
			<p><span xml:lang="tr-TR"><st c="19303">“Valla elinize sağlık, harika yazmışsınız, diye bir teşekkür mektubu almadım henüz kimseden.”  </st></span></p>
			<p><span xml:lang="tr-TR"><st c="19397">O an Fırat’ın kafasında yanan 500 </st></span><span xml:lang="tr-TR"><st c="19431">watt</st></span><span xml:lang="tr-TR"><st c="19435">’lık ampulü ben bile görüyorum. </st><st c="19468">Sesini kontrol edemeyen ergenler gibi bağırıyor:  </st></span></p>
			<p><span xml:lang="tr-TR"><st c="19517">“Buldum! </st><st c="19526">Tabii ya, nasıl aklıma gelmedi.”  </st></span></p>
			<p><span xml:lang="tr-TR"><st c="19559">“Hangi işe yaramaz fikri buldun acaba yine?”  </st></span></p>
			<p><span xml:lang="tr-TR"><st c="19604">“Her sabah burcunu okuyan, astrolojiyle kafayı bozan, yeni yılın ilk günü yıldız haritası baktıran işadamı sence kim?”  </st></span></p>
			<p><span xml:lang="tr-TR"><st c="19723">“Ne bileyim ben, Sakıp Zodyaklı mı?”  </st></span></p>
			<p><span xml:lang="tr-TR"><st c="19760">“Hayır. </st><st c="19768">İcra kurulu başkanımız Hikmet Tanrıverdi.”  </st></span></p>
			<p><span xml:lang="tr-TR"><st c="19811">“Hadi be!” Talihimiz dönüyor mu yoksa, diye ellerimi açıp yukarıya bakıyorum.   </st></span></p>
			<p><span xml:lang="tr-TR"><st c="19889">“Vallahi bak. </st><st c="19903">Bizim müdür anlatmıştı, millet adamdan terfi filan isteyeceği zaman </st></span><span xml:lang="tr-TR"><st c="19971">Merkür 3. </st><st c="19981">evimle yüksek açı yaptığı için</st></span><span xml:lang="tr-TR"><st c="20011"> falan diye konuşuyormuş etkilemek için.”  </st></span></p>
			<p><span xml:lang="tr-TR"><st c="20053">“Biz bu bilgiyle ne yapacağız peki?”  </st></span></p>
			<p><span xml:lang="tr-TR"><st c="20090">“Off! </st><st c="20096">Her şeyi benden bekleme, noktaları birleştir artık Elif ya.”  </st></span></p>
			<p><span xml:lang="tr-TR"><st c="20157">Tam şu çocuğa ısınayım diyorum, o lego yapılasıca egosu devreye girince ağzını burnunu kırasım geliyor. </st><st c="20261">Sen o kuşa taksam uçmayacak beyninle ne ara ekip lideri oldun da beni ezikliyorsun, hayırdır?  </st></span></p>
			<p><span xml:lang="tr-TR"><st c="20355">“Oldu o zaman Fıratcığım, bana müsaade.”  </st></span></p>
			<p><span xml:lang="tr-TR"><st c="20396">“Ne oldu be, nereye gidiyorsun?”  </st></span></p>
			<p><span xml:lang="tr-TR"><st c="20429">“Her şeyi çok biliyorsun ya, üstün zekânla birleştirirsin artık bütün noktaları.”  </st></span></p>
			<p><span xml:lang="tr-TR"><st c="20511">Benim atarımı gören Fırat, bileğimi sıkıca kavrayıp gitmeme izin vermiyor. </st><st c="20586">Bu kadar kuvvetli miymiş bu çiroz diye bileğimi tutan eline hayretle bakıyorum.  </st></span></p>
			<p><span xml:lang="tr-TR"><st c="20666">“Ya tamam, haklısın, gaza geldim bir an, özür dilerim, otur lütfen.”  </st></span></p>
			<p><span xml:lang="tr-TR"><st c="20735">“Hah şöyle, efendi ol canımı ye” deyip oturuyorum.  </st></span></p>
			<p><span xml:lang="tr-TR"><st c="20786">Pişman Optik’in özrünü kabul edip dinlemeye başlıyorum. </st><st c="20842">Başta bana saçma gelen bu fikri tencere pazarlamacıları gibi öyle bir anlatıyor ki kaçacak yerim kalmıyor. </st><st c="20949">Aslında, “Bir denesek ne kaybederiz” dediği noktada ikna oluyorum. </st><st c="21016">Çünkü akbilimden başka kaybedecek hiçbir şeyim yok gerçekten.   </st></span></p>
			<p><span xml:lang="tr-TR"><st c="21078">Hikmet Bey’i görme şansına erişenlerin anlattığına göre icra kurulu başkanımız, çalışanlarına karşı mesafeli, sert, kimseye güvenmeyen bir adammış. </st><st c="21226">Ama oldum bittim astrolojiye çok düşkünmüş. </st><st c="21270">Yanındaki personelin bile burcunu okurmuş güne başlamadan. </st><st c="21329">O yüzden Fırat, “Yöneticilerinin ne haltlar karıştırdığını en güzel senin köşenden anlatırız” diyor.   </st></span></p>
			<p><span xml:lang="tr-TR"><st c="21430">Fırat’ın anlattıklarını aklımın süzgecinden geçiriyorum. </st><st c="21487">Denemekten başka çaremiz var mı? </st><st c="21520">Yok. </st><st c="21525">O zaman iş başa düşüyor. </st><st c="21550">Bu davanın bütün yükü omuzlarımda artık. </st><st c="21591">Kararlı gözlerle Fırat’a bakıyorum, verilen görevi yapacağım anlamında başımı sallıyorum. </st><st c="21681">Fırat, aslansın anlamında omzuma vuruyor, daha da gaza geliyorum. </st><st c="21747">Madem bu skandalı ifşa etmek bana kaldı, o zaman önce Yaradan’a sonra Merkür’e sığınıp şu plaza papazlarının çanına otu tıkayalım bakalım diyorum.  </st></span></p>
		</div>
	<div id="charCountTotal" value="21894"></div></body>
</html>
