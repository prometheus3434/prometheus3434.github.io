<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_25">Bir Araştırma Gündeminin Evrimi:<br class="chapter" />
  “Tarımda Üretim İlişkileri”nden “Uluslararası Ticarette Bölüşüm Kategorileri”ne<sup class="calibre3"><a href="../Text/Emperyalizm2_split_075.html#footnote-24334-1" id="footnote-24334-1-backlink">[1]</a></sup></h2>
  <p><br class="chapter" /></p>
  <p class="normal1">1960’lı yılların sonlarında, bugünkü anlayışa göre, “akademik”, hatta “iktisat-içi” sayılamayacak bir alanda patlak veren bir polemiğin tarafı oldum. Tartışma, genel olarak ve Türkiye bağlamında <span class="idebold">tarımda üretim ilişkileri</span> sorunsalı etrafında düğümleniyordu.</p>
  <p class="normal1">Bu tartışma, beni, giderek genişleyen bir araştırma gündemine yönlendirdi. Bu gündemin son durak noktasına, <span class="idebold">uluslararası ticarette bölüşüm ilişkileri</span> diyebileceğimizi düşünüyorum.</p>
  <p class="normal1">Türkçe, uluslararası sosyal bilim yazınında kullanılan bir dil olmadığı için, sözü geçen araştırma gündeminin gelişimini yansıtan ürünler, tek bir istisna dışında, Türkiye içinde sınırlı kaldı.</p>
  <p class="normal1">Ancak, bu çerçeve içinde ortaya çıkan Türkçe katkıların ait olduğu sorunsallar, sadece Türkiye’ye özgü değil, daha “evrensel” gereksinmeler ile de ilgili idi. Bu nedenle, Türkiye’deki tartışmalardan ve katkılardan tamamen bağımsız olarak, uluslararası sosyal bilim yazını, bazen eş zamanlı, çoğu hallerde de kısa bir gecikme ile aynı sorunsalları incelemeye, tartışmaya başladı. Bunlar, bir boyutu ile <span class="idebold">üretim biçimlerinin eklemlenmesi;</span> diğer boyutu ile de <span class="idebold">meta (değer) zincirleri</span> çözümlemesinin uluslararası ham madde ticareti alanına taşınması biçiminde gerçekleşti. Ancak, bu iki farklı araştırma alanı arasında kavramsal, metodolojik ve ampirik bağlantılar kurulmadı.</p>
  <p class="normal1">Bu kısa not, Türkiye’de sözü geçen araştırma gündeminin nasıl geliştiğini, kendi çalışmalarıma referans vererek açıklama amacı güdüyor.</p>
  <p class="normal1">Bu notta referans verilen ve özellikle üzerinde duracağım eski çalışmalar sosyal bilimlerin hangi alanına girmektedir? Ben, kendi katkılarımı, öncelikle iktisatçı kimliğimle yaptım. Ne var ki, geleneksel iktisat bu türden ürünleri kendi bünyesinde görmemektedir. Dolayısıyla bu not, aynı zamanda, bugünün iktisatçılarını, disiplinlerinin gündeminde meydana gelen daralmaya karşı uyarma ve disiplinler arası iş birliğinin yararlarını vurgulama gibi bir ikinci amaç daha izliyor.</p>
  <p class="normal1">Joan Robinson tarafından bir zamanlar “sosyal bilimlerin kraliçesi” olarak nitelendirilen iktisat, son yıllarda bu nitelendirmeyi hak etmeyen bir gelişme doğrultusu göstermektedir. Gündemini daraltarak içe dönmüş; diğer sosyal bilimlerle iletişimi reddetme eğilimine girmiş; bunu belli bir “üstünlük” iddiasına bağlamış; giderek kendi metodolojisini ve sorunsalını diğer sosyal bilim alanlarına “ihraç etmeye”, yani, komşu disiplinleri “kolonize etmeye” başlamıştır.</p>
  <p class="normal1">Bu gelişmelerin, hem sosyal bilimlerin <span class="idebold">dünyayı</span> (daha somut olarak <span class="idebold">toplumları</span>) <span class="idebold">kavrama çabası</span> olarak anlaşılması gereken ortak gündemi ile uyumlu olmadığını, hem de doğrudan doğruya iktisat disiplinine zarar verdiğini düşünüyorum.</p>
  <p class="normal1">Bu notta değineceğim eski tarihli çalışmalarım, standart iktisadın taksonomisi içinde <span class="idebold">tarım</span> <span class="idebold">iktisadı</span> ve <span class="idebold">uluslararası ticaret</span> konularına girer. Ancak, benim yaklaşımım geleneksel iktisadın bu konuları ele alış tarzı ile çakışmamaktadır. Elbette iktisat disiplininin ortak öğeleri kullanılıyor; bunlardan yararlanılıyordu. Ancak, bu çalışmalar, aynı zamanda sosyal bilimlerin komşu disiplinlerinin yaklaşım ve katkılarına da dayanmakta idi. Bu nedenle, sözü edilen araştırma gündemini gözden geçirirken sosyal bilimlerin farklı kolları arasındaki iş birliğinin olanakları ve yararları da vurgulanmış olacaktır.</p>
  <p class="normal2">Tarımda Üretim İlişkileri</p>
  <p class="normal1">1969’da “Tarımda Feodal Üretim İlişkisi ve Basit Meta Üretimi” başlıklı bir çalışmam yayımlandı. Bu yazı, “tarımda üretim ilişkileri” üzerinde beni ve Muzaffer Erdost’u karşı karşıya getiren bir tartışmaya yol açtı. İlk baştaki niyetimden bağımsız olarak tartışma, sosyalist hareketin stratejilerinin (yani <span class="idebold">sosyalist</span> veya <span class="idebold">milli demokratik devrim</span> seçeneklerinin), Türkiye toplumun yapısının (<span class="idebold">kapitalist</span> veya <span class="idebold">feodal</span>) niteliğine bağlı olarak belirlenmesi gerektiği savı ile bağlantılandırılmıştı.</p>
  <p class="normal1">Marksist klasiklerin yeni baştan ve Türkiye gerçekleri çerçevesinde yeniden yorumlandığı bu tartışma, sosyal bilim disiplinleri içinde nasıl bir yer kaplamakta idi? Marksizmin, <span class="idebold">bir eylem rehberi</span> olarak yorumlanan yönünü ilgilendirdiği için, geleneksel sosyal bilim taksonomisi dışında kaldığı söylenebilir. Ne var ki, piyasa için üretim yapan aile işletmelerine dayalı bir tarımsal yapıyı içeren kapitalist (veya “feodal”) bir ekonomiyi, belli bir kavramsallaştırma içinde çözümlemeyi hedeflediği ölçüde bilimsel bir çaba da söz konusudur. Nitekim birkaç yıl sonra, aşağı yukarı aynı sorunsal Batı sosyal bilim yazınında <span class="idebold">üretim biçimlerinin eklemlenmesi</span> başlığı altında (ancak, bu kez, “sosyalist strateji” önceliği arka plana kaymış olarak) zengin bir tartışma konusu oldu. Üstelik Boratav-Erdost tartışması Seddon-Margulies ikilisi tarafından (sanırım) <span class="ideitalik">Journal of Peasant Studies</span>’te özetlendi ve değerlendirildi.</p>
  <p class="normal2">Küçük Üreticilikte Bölüşüm Kategorileri</p>
  <p class="normal1">1969-1970 tartışması beni, kapitalist bir ortamda piyasa için üretim yapan köylü tarımında (“basit meta üretimi” içinde) ortaya çıkan bölüşüm ilişkilerinin/karşıtlıklarının kavramsallaştırılmasına ve nicel analize yatkın bir biçimde incelenmesine yönlendirdi. Bunun için klasik/Ricardo’cu bölüşüm analizinin kavram çerçevesinin aşılması ve <span class="ideitalik">Kapital</span>’in 3. cildindeki ipuçları üzerinde, yani baştan inşası gerekiyordu. Bu “yeniden inşa”, Ricardo tarafından “<span class="ideitalik">yeryüzünden elde edilen hasılanın, toplumsal sınıflar arasındaki paylaşımını düzenleyen yasaları belirlemek</span>” diye tanımlanan “<span class="ideitalik">politik iktisadın temel sorunsalı</span>” ile elbette yakından ilgilidir. Öte yandan nicel analizin milli muhasebe sistematiği ile uyum sağlama zorunluluğu doğmakta idi. “Küçük Üreticilikte Bölüşüm Kategorileri” başlıklı ve 1972 tarihli bir makalede bu hedefe uyduğunu düşündüğüm bir kavramsal çerçeve oluşturdum.</p>
  <p class="normal1">Sözü geçen bölüşüm çerçevesi, nicel olarak, 1970’li yıllar boyunca Siyasal Bilgiler Fakültesi’nde yönettiğim iktisat lisans seminerlerinde kırsal kökenli öğrencilerin gerçekleştirdiği köy monografilerinde ve bir doktora tezinde uygulandı. Bu monografiler, ekonominin tümünü (makro-iktisadı) veya işletme-tüketici tabanlı mikro-iktisadı temel alan geleneksel iktisadi araştırma yöntemlerinin dışına çıkmaktaydı. Çözümleme birimi olarak <span class="idebold">köy</span> alınmakta; geleneksel iktisatçıların sevmediği, hane halkı anketlerine dayalı veri toplama yöntemleri uygulanmakta ve bölüşüm ilişkilerinin çeşitli noktalarında yer alan ekonomik aktörlerin toplumsal konumları üzerinde odaklanılmakta idi. Böylece dar anlamıyla “iktisadi” sayılması gereken bir sorun, “sosyolojik” yöntemlerle inceleniyor; sosyoekonomik katmanlar mercek altına alınıyor; olgunun politik yansımalarının da içerilme olanakları ortaya çıkıyordu. Sözü geçen seminer çalışmalarının nicel sonuçlarını birkaç yıl sonra, 1980’de, <span class="ideitalik">Tarımsal Yapılar ve Kapitalizm</span> başlıklı kitapta bir araya getirip sundum ve bölüşüm çerçevesini bu deneyimlerin de ışığı altında olgunlaştırdım. Geleneksel iktisadın dar gündemi dışına çıkılmasa ve komşu sosyal bilim disiplinleri ile iletişim kurulmasa idi, bu çalışmalar mümkün olamayacaktı.</p>
  <p class="normal2">Dünya Ham Madde Ticaretinde Bölüşüm Kategorileri</p>
  <p class="normal1">1974 OPEC petrol zammından sonra, dünya ekonomisinin işleyiş mekanizması ve kurallarında az gelişmiş ülkeler aleyhine sistematik sapmalar olduğu algılandı. Yoksul ülkeler (“77’ler Grubu” adı altında) uluslararası örgütlerde ortak davranma kararı aldılar. Birleşmiş Milletler bünyesi içinde yapılan bir dizi çalışma sonunda <span class="ideitalik">Yeni Uluslararası Ekonomik Düzen</span> başlığı altında (ve sözü geçen “sapmalar”ı yoksul ülkeler lehine değiştirmeyi öngören) bir hedefler dizisi kabul edildi. 1970’li yılların önemli bir bölümünde UNCTAD, az gelişmiş ülkelerin uluslararası taleplerinin görüşüldüğü, müzakere edildiği ve kimi yeni düzenlemelerin gündeme geldiği bir forum oluşturdu. UNCTAD Sekreteryası, aynı dönem içinde dünya ekonomisine az gelişmiş ülkelerin perspektifi ile bakan çalışmalar yaptı. Bu çerçeve içinde, dünya ham madde ticaretinde yoksul ülkeler için önem taşıyan bazı ham maddelerin pazarlanma süreçlerinin anatomisini, nicel bulgularla birlikte ortaya çıkaran bir dizi araştırma yayımladı. Bu incelemelerde, uluslararası ham madde ticaretinin ana aktörleri olan çok uluslu sermaye grupları belirleyici öğeler olarak ortaya çıkıyordu.</p>
  <p class="normal1">UNCTAD araştırmalarında elde edilen bulguların, daha önce inşa etmeye çalıştığım “küçük üreticilikte bölüşüm kategorileri” sistematiğine uyarlanabileceğini fark ettim. 1977’de “Dünya Ham Madde Ticaretinde Bölüşüm Kategorileri” başlıklı bir çalışmayı (önce <span class="ideitalik">The Turkish Yearbook of International Relations</span> içinde İngilizce, sonra da Türkçe olarak) bu çerçeve içinde kaleme aldım. Üretim tabanından başlayarak nihai tüketim noktasında son bulan pazarlama ve bölüşüm zincirinin, ilgili aktörlerin (üreticinin, ihracatçı ve ithalatçı ülkelerin ticaret sermayesinin, devletlerin) paylarının belirlenebileceğini ve bölüşüm ilişkilerinin çözümlenebileceğini göstermeye çalıştım. Muz ve tütün/sigara için UNCTAD verilerini bu çerçeveye uyarladım. Bu tür bir çalışma, milli muhasebe, dış ticaret sistematiği bakımından standart iktisada; değer kuramı-sömürü ilişkileri bakımından Marksist kurama, dış ticarette eşitsiz piyasa yapılarını vurgulayan yönüyle yapısalcı iktisat yaklaşımına, çok uluslu şirketlerin ve metropol-çevre devletlerinin rolleri açısından uluslararası ilişkilere (veya daha sonra “uluslararası politik iktisat” adını alacak olan karma disipline) uzanan tipik bir disiplinler arası iş birliğini gerekli kılmakta idi.</p>
  <p class="normal2">Meta/Değer Zincirleri Çözümlemesi ve Ham Madde Ticaretine Dönüş</p>
  <p class="normal1">1970’li yılların sonunda, ulusal ve uluslararası düzlemde sermayenin egemenliğini hedefleyen karşı saldırılar “yeni uluslararası ekonomik düzen” gündeminin ve üçüncü dünyanın uluslararası platformdaki talepkâr tavırlarının tarihe karışması ile sonuçlandı. Dolayısıyla UNCTAD’ın ve diğer araştırıcıların uluslararası ham madde ticaretinin ve bu süreç içinde oluşan bölüşüm ilişkilerinin eleştirel analizine dönük çalışmaları son buldu. Ancak, bu kez, önceki ham madde çözümlemelerinden tamamen bağımsız olarak çok uluslu sermaye gruplarının sınaî ürünlerin emek yoğun aşamalarını az gelişmiş ülkelere taşımaları ve üretim süreci ile piyasa kanallarını denetlemeleri 1975 sonrasında Fröbel ve arkadaşları, 1990 sonrasında ise Gereffi ve arkadaşları tarafından incelendi. Gereffi’nin geliştirdiği yaklaşım, <span class="idebold">meta zincirleri</span> başlığı altında bölüşüm sürecini kapsayacak bir biçim kazandı. Uluslararası sermayenin ve çok uluslu şirketlerin stratejik analizi, merkez ve çevrede devlet aygıtlarının rolleri, maliyet farklarını yaratan sosyoekonomik etkenler gibi öğeler kapsandığı için, bir kez daha, geleneksel iktisadın dış ticaret kuramlarının sınırları dışına çıkıldı.</p>
  <p class="normal1">Bu çalışmalar, merkez ve çevre ekonomilerindeki üretim koşullarının ve buna bağlı olarak işgücü maliyet farklılıklarının karşılaştırmalı analizine uzanmakta idi. Bu özellikler, bir kez daha, <span class="idebold">üretim biçimlerinin dünya kapitalist sistemi içinde eklemlenmesi</span> sorunsalı ile bağlantılı Marksist yaklaşımları gündeme getirdi. Bu gündem yenilenmesi, iktisada komşu sosyal bilim disiplinlerinin de araştırmalara katılmasına yol açtı. Örneğin Türkiye’de Denizli-Buldan’da yerel sanayi sermayesinin ve bağımsız geleneksel üreticilerin uluslararası sermaye ile etkileşimlerinin ekonomik ve toplumsal sonuçları ve sınıf profilindeki yansımaları iktisatçılar tarafından değil, Ayata, Dikmen, Özuğurlu gibi sosyologlar tarafından incelendi.</p>
  <p class="normal1">Öte yandan, 1990’lı yılların sonlarına doğru uluslararasılaşmış sanayi üretimi için geliştirilen <span class="idebold">meta zincirleri</span> analizini bir grup araştırıcı (Kaplinski, Talbot, Humphrey vd.) yeni baştan tarımsal ürün ticaretine taşıdılar. Bazen “değer zincirleri” başlığı altında geliştirilen bu yeni kuşak incelemeler, nihai piyasalardaki (örneğin Batı süpermarketlerindeki) fiyatları ayrıştırarak, ihracatçı ve ithalatçı ülkelerdeki farklı aktörlerin paylarını tahmine teşebbüs ettiler. Ne var ki, kullandıkları verilerin niteliği, 20 yıl öncesinin UNCTAD çalışmalarının gerisinde kalmakta idi. Kuramsal, metodolojik ve kavramsal olarak da 1977’de geliştirilen çerçevede çözülmüş olan bazı sorunlar aşılamamakta idi. Ancak, piyasa sürecinde yer alan farklı aktörler arasındaki güç ilişkilerini dikkate alan; çevre ve merkez ülkelerde piyasa zincirlerini anket-türü veri toplama teknikleriyle inceleyen bu çalışmaların da geleneksel iktisadın yerleşik yöntem ve yaklaşımlarıyla yapılamayacağı açıktır.</p>
  <p class="normal2">Kıssadan Hisse</p>
  <p class="normal1">Piyasaya dönük küçük üretici (aile emeğine dayalı köylü), kapitalist bir ortamda bölüşüm ilişkilerine ticari (ve keza mali) sermaye aracılığıyla girer. Bu ilişkilerin bir bölümü <span class="idebold">geriye dönük</span> piyasa bağlantıları içinde (çiftçinin eline geçen fiyatla, üretim girdileri ve tüketim fonu için çiftçinin ödediği fiyat arasındaki makas aracılığıyla) gerçekleşir. Ulusal bir ekonomide bu bölüşüm ilişkisindeki <span class="idebold">değişmenin</span> doğrultusu ve boyutları <span class="idebold">iç ticaret hadleri analizi</span> ile araştırılır. Bu analizin ham madde ihracatçısı ve ithalatçı ülkeler arasındaki bölüşüm sorunsalına taşınması <span class="idebold">dış ticaret hadleri</span> aracılığıyla olur.</p>
  <p class="normal1">Ancak, üreticiden kaynaklanan artı-ürüne ticaret yoluyla el konması, <span class="idebold">ileriye dönük</span> piyasa bağlantıları ile de gerçekleşir. Bu halde, nihai piyasada oluşan fiyatın, ara-mal, katma değer öğelerine ayrıştırılması; katma değerin de artı-ürün ve üretici (emekçi) öğeleri arasında paylaşılması bölüşüm sürecini betimler. Otuz küsur yıl önce inşa etmeye çalıştığım, <span class="idebold">küçük üreticilikte (basit meta üretiminde)</span> <span class="idebold">bölüşüm kategorileri</span> bu türden bir kavrayış ve çözümleme çabasının ürünü idi. Aynı şemanın, dünya ekonomisinin çevresi ile merkezi arasındaki ham madde ticaretine uyarlanmasının da mümkün olduğunu birkaç yıl sonra göstermeye çalışmıştım. Bu kez, bölüşüm süreçleri daha karmaşık hale geliyordu. İşlenen, dönüşüme uğrayan ham maddelerde, üretim giderleri, ücretler ve kârlar üzerinde ek bilgiler (veya varsayımlar) gerekiyordu. Artı-ürün ve emekçi paylarından her birinin tür olarak tanımlanması; bunların ihracatçı, ithalatçı ülkelere ve çok uluslu sermaye gruplarına aidiyetlerinin (ekonomik/sosyal nitelikleri belirlenerek) saptanması; nihayet bu paylaşım şemasının bir sömürü ilişkisine tekabül edebilmesi için fiyatlarla (Marksgil anlamdaki) değerler arasındaki sapmaların derece ve doğrultusunun araştırılması...<sup class="calibre3"><a href="../Text/Emperyalizm2_split_075.html#footnote-24334-2" id="footnote-24334-2-backlink">[2]</a></sup></p>
  <p class="normal1">Bu notta gözden geçirdiğim araştırma gündeminin doğuşuna ilham veren ilk tartışmalardaki kuramsal ve ampirik katkı ve bulgularımız, Türkiye’de “devrim stratejileri” tartışmaları içinde kayboldu; küllendi. Türkiye’de sosyal bilim geleneği “bellek kaybı” rahatsızlığı taşıdığı için, sonraki katkılardan bugüne taşınan pek az şey kalmıştır. Uluslararası iktisat yazınında da benzer bir süreç meydana geldi. Zira hem Türkiye, hem dünya, ilerici-radikal değil, tutucu bir konjonktüre girmişti. Küreselleşmeci ve serbest piyasacı söylemler, “yeni uluslararası ekonomik düzen” taleplerinin yerine geçmişti. İktisat disiplini, bünyesinde yeşeren eleştirel akımları “ihraç etmiş”; neoklasik bağnazlıkla kaba ampirisizmin sınırları içine sıkışıp kalmıştı. Önceki yaklaşımların disiplinler arası iletişimi ve iş birliğini zorunlu kılan bakış açısı unutulmuştu.</p>
  <p class="normal1">Ne var ki, çok geçmeden “devran” bir kez daha değişecekti. Bilim çevreleri dışında patlak veren küreselleşme eleştirileri, sosyal bilimleri de etkilemeye başladı. Tutucu konjonktürlerde tamamen tasfiyeye uğramamış eleştirel-ilerici bilim insanlarının katkıları önem kazanmaya başladı. Dünya ekonomisinin işleyişine <span class="idebold">emperyalizm ve sömürü</span> perspektifiyle bakanların sayısı arttı. Bu arada geliştirilen <span class="idebold">meta zincirleri</span> yaklaşımını ham madde ticaretine uyarlamak isteyenler önceki katkılardan büyük ölçüde habersiz olmalarına rağmen<sup class="calibre3"><a href="../Text/Emperyalizm2_split_075.html#footnote-24334-3" id="footnote-24334-3-backlink">[3]</a></sup> onlarla benzeşen bir çerçeveye yöneldiler.</p>
  <p class="normal1">Böylece, <span class="idebold">piyasaya dönük köylü tarımında üretim ilişkileri</span> başlığı altında başlayan bir tartışmanın, <span class="idebold">dünya ham madde ticaretinde bölüşüm kategorileri</span>nin incelenmesine kadar uzanan bir çözümleme sürecinin anahtarını oluşturabileceğini göstermeye çalıştım. Bu anahtarın iyi çalışması için bazı şeyler gerekiyor. Birincisi, bölüşüm ilişkilerini <span class="idebold">sömürü</span> kavramıyla analiz edebilmek için en elverişli kuramsal hareket noktası klasik (ve özellikle Marksgil) politik iktisadın <span class="idebold">artık</span> kavramıdır. Bu çerçeve dışında gerçekleştirilen çalışmaların verimsiz, hatta zaman zaman yanıltıcı olabileceğine dikkat çekmekte yarar vardır<sup class="calibre3"><a href="../Text/Emperyalizm2_split_075.html#footnote-24334-4" id="footnote-24334-4-backlink">[4]</a></sup>. İkincisi bu tür bir çözümlemeye “iktisat” perspektifi ile başlanılsa bile, konunun tüm zenginliğiyle kavranması için sosyal bilimlerin tüm komşu disiplinlerinin, yani sosyolojinin, tarihin, siyaset biliminin, “uluslararası politik iktisat” disiplininin kucaklanması gerekiyor.</p>
  <p class="normal1">Geleneksel iktisat yoksullaşmaktadır. Benim bu kısa sunuşta özetlediğim çalışmaların inceleme alanları, yukarıda da değindiğim gibi, geleneksel iktisadın iki uzmanlık alanına girer: <span class="idebold">Tarım ekonomisi</span> ve <span class="idebold">uluslararası ticaret...</span> Birinci alandaki uzmanlar, köylülüğe özgü bir bölüşüm kategorisi kabul etmez; bu sınıfa ait geliri, dört “faktör geliri”ne (ücret, rant, faiz, kâr kategorilerine) ayrıştırır; köylü sınıfı da böylece “tasfiye edilmiş” olur; uygun bir üretim fonksiyonu ve tam rekabet varsayımları sayesinde “artık” kategorisini yok eder. Dahası, tarım iktisatçıları, yerel güç odakları, tefeci-tüccar, devlet aygıtı ile köylülük arasındaki bağlantıları inceleyen köy sosyologlarının, antropologların, tarihçilerin ve siyaset bilimcilerin bulgularıyla da ilgilenmezler.</p>
  <p class="normal1">Geleneksel uluslararası ticaret öğretisi ise, serbest ticaret koşullarında farklı coğrafyalardaki faktör fiyatlarının (yani, ülkeler arası kâr oranları ve ücretlerin) eşitlenme eğilimine gireceğini; “ticaret yoluyla sömürü”nün ise kavramsal olarak imkânsız olduğunu ileri sürer. Uluslararası ticaret uzmanları, farklı ham maddelerin hangi toplumsal ilişkiler içinde üretildiğini, hangi sermaye grupları tarafından, nasıl pazarlandığını, metropol ve çevre devletlerinin farklı rollerini, kısacası eşit olmayan güç ilişkilerini inceleyenlere karşı kayıtsızlık içindedirl.</p>
  <p class="normal1">Dünyayı eleştirel bir perspektifle kavrama çabası içinde olan sosyal bilimcilerin, bu nedenlerle, birbirleriyle haberleşmeleri, iş birliği yapmalarında büyük yarar vardır.</p>
</body>
</html>