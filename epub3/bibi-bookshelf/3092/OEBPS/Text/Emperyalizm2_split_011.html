<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_12">Gelişmekte Olan Ülkelerde Rekabet Gücü Göstergeleri<sup class="calibre3"><a href="../Text/Emperyalizm2_split_062.html#footnote-21910-1" id="footnote-21910-1-backlink">[1]</a></sup></h2>
  <p class="normal2">I. Kavram Çerçevesi: Birim Emek Maliyeti ve Rekabet Gücü</p>
  <p class="normal1">Uluslararası ticarette ülkeler hangi üretim alanlarında uzmanlaşacaklardır<sup class="calibre3"><a href="../Text/Emperyalizm2_split_062.html#footnote-21910-2" id="footnote-21910-2-backlink">[2]</a></sup>? Gümrük tarifeleri ve miktar kısıtlarının olmadığı bir dünyada, klasik dış ticaret kuramı bu soruya iki farklı yanıt vermiştir. Adam Smith, <span class="idebold">mutlak anlamda maliyet üstünlüğünün</span> ihracata yansıyacağını ileri sürmüştür. Bu, kısaca ve basitçe ifade edersek, “ucuza üreten satar” anlamına gelir. David Ricardo ise, <span class="idebold">göreli maliyet üstünlüğünün</span> uzmanlaşmayı belirlemesi gerektiğini savundu.</p>
  <p class="normal1">Günümüz dünyasında ihracat başarısının, mal ticaretinde Adam Smith’i haklı kıldığını; kısacası koruma ve teşvik farkları yoksa, birim üründe daha düşük maliyeti sağlayan ülkenin bu üstünlüğünün dış ticarete de yansıdığını gözlüyoruz. Ricardo’nun savı ise, dış ticarette optimal kaynak tahsisini sağlayacak uzmanlaşmanın reçetesi olarak (yani normatif bir önerme olarak) yorumlanabilir. Bu saptamamız, özellikle sanayi ürünü ihracatında ülkeler arası üstünlük farklarını ölçmeyi hedefleyen uygulayıcıların kullandıkları <span class="idebold">birim emek maliyetleri</span> ölçütünün inşası ile pratiğe yansıtılmıştır.</p>
  <p class="normal1">Bu yazıda, <span class="idebold">ULC</span> kısaltması<sup class="calibre3"><a href="../Text/Emperyalizm2_split_062.html#footnote-21910-3" id="footnote-21910-3-backlink">[3]</a></sup> ile ifade edeceğimiz <span class="idebold">birim emek maliyeti</span>, ticarete konu olan mallarda bir birim üretim için gereken dolar cinsinden ücret maliyeti olarak tanımlanır. Buna göre belirlenen rekabet gücü iki değişkene bağlıdır: Birincisi, incelenen ürünün veya sektörün bir birim üretimi için gereken emek içeriğidir (yani, emek verimliliğidir). Toplam hasılayı <span class="idebold">Q</span>, bu hasılanın üretimindeki toplam emek girdisini <span class="idebold">L</span> ile ifade edersek emek verimliliği <span class="idebold">Q/L</span> olacaktır. İkinci belirleyici ise dolarla ifade edilen ücret haddidir (<span class="idebold">W$)<sup class="calibre3"><a href="../Text/Emperyalizm2_split_062.html#footnote-21910-4" id="footnote-21910-4-backlink">[4]</a></sup></span>. Böylece, bu sembollerle <span class="idebold">ULC</span>, <span class="idebold">[W$/(Q/L)</span>] olarak tanımlanmış olur.</p>
  <p class="normal1"><span class="idebold">Q</span>’nun fiziki birimlerle ölçülen homojen bir ürünü ifade ettiğini kabul edelim. Bu ürüne ait endüstrinin verim içerikli bir maliyet avantajı taşıyıp taşımadığını belirlemek istiyorsak, <span class="idebold">b</span> ülkesinin birim emek maliyetini [<span class="idebold">ULC(b)’</span>yi]<span class="idebold">,</span> aynı endüstride herhangi bir <span class="idebold">a</span> ülkesine ait birim emek maliyeti <span class="idebold">[ULC(a)]</span> ile karşılaştırmamız gerekir. Böylece, <span class="idebold">[ULC(b)]/ [ULC(a)]</span> oranı, <span class="idebold">b</span>’ye ait sözü geçen sanayi kolunun <span class="idebold">a</span> ülkesinin piyasalarına girip giremeyeceğini veya dış piyasalarda <span class="idebold">a</span> ülke sanayiine karşı rekabet edebilme gücünü gösterir. Şu şartla ki, <span class="idebold">b’</span>de ihraç teşvikleri, <span class="idebold">a’</span>da koruma uygulanmasın ve üçüncü ülkelerde <span class="idebold">a</span> ve <span class="idebold">b</span> ülke kökenli ithalata karşı ayrımcı engeller uygulanmasın.</p>
  <p class="normal1">Bir örnek verelim: UNCTAD tarafından UNIDO verilerine göre yapılan bir araştırmanın bulgularına göre 1980 yılında Türkiye ve ABD birim emek maliyetleri arasındaki oran –yani yukarıdaki sembollerle ifade edilirse <span class="idebold">[ULC(TC)]/[ULC(ABD)]</span> oranı– tekstil, hazır giyim ve ayakkabı sektörlerinde (aynı sıra ile) 0,69, 0,71 ve 1,06 idi. Bu, 1980 yılında ilk iki sektörde Türkiye’nin verim içerikli maliyet avantajının ABD sanayiinin ilerisinde olduğunu; ayakkabı sanayiinde ise ABD’nin avantajlı olduğunu göstermektedir. 1995’te ise üç sektörde <span class="idebold">ULC(TC)/ULC(ABD)</span> oranları, yine aynı sıra ile 0,42, 0,39 ve 0,60 olarak belirlenmiştir. Buna göre, Türkiye’nin verim içerikli maliyet göstergeleri on beş yıl içinde ABD’ye göre ilerlemiştir; ayakkabı sanayiinde de ABD’nin önüne geçmiştir<sup class="calibre3"><a href="../Text/Emperyalizm2_split_062.html#footnote-21910-5" id="footnote-21910-5-backlink">[5]</a></sup>.</p>
  <p class="normal1">1995 bulgularının dış ticaret yapısını (yani bu sektörlerde uluslararası uzmanlaşmayı) belirleme koşulları nelerdir? Bu soruyu üç piyasa için ayrı ayrı yanıtlayabiliriz. <span class="idebold">Türkiye’de</span> Amerikan firmalarına Türk üreticilere göre herhangi bir ayrıcalık verilmemişse, bu üretim kollarında ABD’nin Türkiye’de rekabet gücü yoktur. <span class="idebold">ABD piyasasında</span>, Türkiyeli ihracatçılara karşı yüksek gümrük tarifeleri ve miktar kısıtları uygulanmakta ise, ülkemizin verim içerikli maliyet avantajı kısmen veya tamamen ortadan kalkabilecektir. Örneğin, 1995’te çoklu lif anlaşmasının izin verdiği kotalar tekstil ve hazır giyimde Türkiye’nin ihracat potansiyelinin önüne bir köstek olarak çıkmıştır. <span class="idebold">Üçüncü ülkeler</span> ise ABD ve Türkiye kökenli ihraç ürünlerinde koruma önlemleri bakımından fark gözetmiyorlarsa, maliyet avantajı Türkiye lehine sonuç verecek; bu ürünlerde ABD’nin ülkemize karşı rekabet olanağı olmayacaktır. NAFTA anlaşması yürürlüğe girdikten sonra, Meksika ve Kanada pazarlarında, Türkiye’nin rekabet avantajı, ABD ürünlerinin gümrüksüz ithalatı (TC’ye karşı uygulanan gümrük oranlarına bağlı olarak) aşınmış olacaktır. Ne var ki, Türkiye’nin sözü geçen birim emek maliyeti avantajını telafi edecek gümrük tarifesi oranlarının aşırı yüksek olması gerekir. Dolayısıyla, ABD’nin Meksika ve Kanada pazarlarında Türkiye’nin önüne geçebilmesi için, bu iki ülkenin de Türkiye’ye karşı (ABD’nin yaptığı gibi) kota uygulaması gerekecektir.</p>
  <p class="normal1">Birim emek maliyetlerinin fiziki ürünlerle tanımlanması, bu göstergenin uygulanma alanını sınırlı kılar. Geniş ürün profili içeren üretim kollarını veya imalat sanayiinin tümünü karşılaştırmak istediğimizde, sabit yerli fiyatlarla ifade edilen (ve aşağıda <span class="idebold">va</span> sembolü ile ifade edeceğimiz) bir <span class="idebold">katma değer</span> ölçütüne geçmek yararlı olacaktır. Bu geçişi yaptıktan sonra belli bir yılda mutlak farkları ölçmek yerine, birim emek maliyetlerinin <span class="idebold">zaman içinde seyrini</span> ölçmek daha anlamlı bir karşılaştırmaya imkân verecektir. Nihayet, <span class="idebold">ULC</span> göstergesini üç farklı öğeye ayrıştırmak mümkündür. Bu üç öğe, yerli fiyatlarla tanımlanan reel ücretler <span class="idebold">(Wr),</span> reel döviz kuru <span class="idebold">(rer)</span> ve <span class="idebold">va/L</span> olarak tanımlanan emek verimliliğidir <span class="idebold">(lp)</span>. Birim emek maliyeti (<span class="idebold">ULC)</span> bu üç öğeyi örtülü olarak içerir. Bu öğeleri açıkça içeren bir rekabet gücü göstergesini <span class="idebold">ULC’</span>den türeterek inşa etmek yararlı ve öğretici olacaktır; zira <span class="idebold">döviz kurları, ücret maliyetleri ve emek verimi, rekabet gücündeki değişmeleri etkileyen; ancak birbirinden önemli ölçülerde bağımsız etkenlerdir.</span> Bu etkenlerin rollerini ayrı ayrı tartışma imkânı bulmak yararlıdır.</p>
  <p class="normal1">Birim emek maliyeti (<span class="idebold">ULC</span>) göstergesini bu üçlü ayrıştırmaya dönüştürdüğümüzde <span class="idebold">ULC=[(Wr/rer)/lp]=[Wr/(rer*lp)]</span> tanımına ulaşırız<sup class="calibre3"><a href="../Text/Emperyalizm2_split_062.html#footnote-21910-6" id="footnote-21910-6-backlink">[6]</a></sup>. Bu noktada, birim emek maliyetinin tersi <span class="idebold">(1/ULC)</span> olarak tanımlanan bir <span class="idebold">rekabet gücü göstergesi</span> <span class="idebold">(CI)</span> ile çalışmak daha yararlı görünmektedir. Böylece rekabet gücü, <span class="idebold">CI=[(rer*lp)/Wr]</span> ifadesi ile tanımlanmış olacaktır. Kısacası, <span class="idebold">rekabet gücü reel döviz kuru, emek verimi ve reel ücretler tarafından belirlenmektedir.</span> Gündelik dile yaklaştıralım: Dövizin reel olarak pahalılaşması; emek veriminin artması ve ücretlerin enflasyonun gerisinde seyretmesi (reel olarak aşınması) rekabet gücünü yükseltici etkenlerdir. Bu etkenlerin farklı doğrultularda hareket etmesi halinde, sonuç, yukarıdaki formülde ortaya konan bağlantı tarafından belirlenir.</p>
  <p class="normal1">Rekabet gücü tanımının bu üç bileşeni üzerinde kısaca duralım. Birinci öğe, <span class="idebold">reel döviz kuru</span>dur. Burada döviz kuru, dolar başına yerli para olarak tanımlandığı için yükselen bir <span class="idebold">rer</span> değeri <span class="idebold">yerli paranın (yani TL’nin) reel olarak değer yitirmesi (devalüasyonu)</span> olarak yorumlanacak; düşen bir <span class="idebold">rer</span> ise <span class="idebold">reel değer artışı (revalüasyon)</span> olarak anlaşılacaktır. Bir politika sonucu veya piyasa koşulları sonunda TL’nin reel olarak değer yitirmesinin dış ticarete dönük sanayi ürünlerinde rekabet gücünü artıracağı açıktır. (Reel olarak değerlenen TL durumunda ise, rekabet gücü düşecektir.) İhraç sektörlerindeki emek veriminde gerçekleştirilen ilerlemelerin rekabet gücünü artıracağı da ortadadır. Buna karşılık (tanımın paydasında yer alan) dış ticarete dönük sektörlerde reel ücretlerdeki artışların rekabet gücünü aşağıya çekmesi; ücretleri bastırmanın ise aksi yönde etkiler yaratması doğaldır. Bütün semboller (değişkenler) belli bir başlangıç yılına göre belirlenen indeks sayıları ile tanımlanırsa, farklı ülkelere ait <span class="idebold">CI</span> mutlak anlamda rekabet gücünün <span class="idebold">düzeyini</span> değil, zaman içinde rekabet gücünde meydana gelen <span class="idebold">değişmenin</span> yönünü ve büyüklüğünü ifade etmiş olacaktır. Bu türden bir çözümleme tek tek üretim kollarının ötesinde, imalat sanayiinin tümü için uygulanabilir.</p>
  <p class="normal1">Bu ayrıştırmanın yararı, sözü geçen üç değişkenin birbirinden belli ölçülerde bağımsız hareket etmesinden kaynaklanıyor. Örneğin reel kur düşerken (TL reel olarak değer kazanırken) rekabet gücündeki aşınma, reel ücretler bastırılarak ve/veya emek veriminde anlamlı ilerlemeler sağlanarak kısmen/tamamen/fazlasıyla telafi edilebilir. Bir reel devalüasyonun olumlu etkisini, reel ücretlerdeki yüksek oranlı artışlar ve/veya emek veriminde gerilemeler ortadan kaldırabilir. Reel kur sabitken reel ücret artışlarının rekabet gücünü aşındıran etkisi, daha yüksek oranlı verim artışlarıyla telafi edilebilir. Bu üç değişkenin hareketleri arasındaki farklı bileşimler, iktisat politikalarına bağlı veya onlardan bağımsız farklı makroekonomik senaryolara tekabül eder. Her değişkenin alt-belirleyicileri üzerinde de durulabilir. Reel ücretler ve reel kur, nominal ücretlerin, döviz fiyatlarının ve iç fiyat hareketlerinin bir bileşkesidir. Verim değişmeleri, teknik/teknolojik değişmelere, üretim profilindeki değişmelere, sabit teknik koşullarda istihdam daralmalarına/artışlarına bağımlıdır ve her bir durum için farklı değerlendirmeler söz konusudur.</p>
  <p class="normal1">Bu kesimi, kullandığımız basit reel döviz kuru tanımının yeğlenme nedenini kısaca açıklayarak tamamlayalım: Yerli paranın reel dış değerindeki değişmelerin belirlenmesinde genellikle kabul gören reel efektif döviz kuru (<span class="idebold">reer</span>) tanımı, doların nominal fiyatını yerli fiyatlara indirgemekle yetinen bizim reel kur tanımından farklıdır. <span class="idebold">reer</span> hesaplanmasında, ülkenin ticaret ortaklarınca kullanılan tüm konvertibl paraların (fiilen dolar, euro, pound ve yen’in) ticaret hacmine göre ağırlıklandırılmış bir ortalamasından hareket edilir ve ticaret ortaklarındaki fiyat hareketleri de dikkate alınır. Bizim basit hesabımız, ihracatın dolarla yapıldığı ve tek bir pazara yönelen farklı ülkelerin karşılaştırılmasında geçerli olacaktır. En kısıtlı durumda bu, kapsanan ülkelerin rekabet güçlerini ABD pazarı içinde karşılaştırmaya yarar. Dış fiyat hareketlerinin ihmali, tüm ülkelerin aynı pazara yöneldikleri varsayımı nedeniyle önemsizdir. Büyük paraların çapraz kurlarındaki değişmelerden kaynaklanan sorunlar, AB ve Japonya pazarları için, euro ve yen esas alınarak reel kurların yeniden hesaplanmasıyla giderilebilir. Bu çalışmada bu türden bir kapsam genişletmesi yapılmamıştır.</p>
  <p class="normal2">II. Ülkeler Arası Bir Karşılaştırma: 1980-1999</p>
  <p class="normal1">Gelişmekte olan on ülkeye ait rekabet gücünün <span class="idebold">(CI’</span>nin) ve onu belirleyen üç öğenin, yani reel kur, verim ve reel ücret (<span class="idebold">rer, lp,</span> <span class="idebold">Wr)</span> değişkenlerinin 1980-1999 yıllarına ait seyri, indeks sayıları olarak belirlenmiştir. Veri sağlanabilen büyük gelişmekte olan ekonomiler seçilmiştir<sup class="calibre3"><a href="../Text/Emperyalizm2_split_062.html#footnote-21910-7" id="footnote-21910-7-backlink">[7]</a></sup>. UNIDO verileri ile ulusal veriler arasında uyumsuzluk olabiliyor. Bu durumun Türkiye için geçerli olduğunu yakından biliyoruz<sup class="calibre3"><a href="../Text/Emperyalizm2_split_062.html#footnote-21910-8" id="footnote-21910-8-backlink">[8]</a></sup>. Ancak, bu tür bir karşılaştırmayı her ülkenin ulusal veri tabanına yönelerek yapmak bizim açımızdan mümkün olmamıştır.</p>
  <p class="normal1">Aşağıda, sanayi ürünü ihracatının gelişmekte olan ülkeler için öncelik taşıdığı koşullarda, rekabet gücünü belirleyen etkenlerin sorunları, politika seçenekleri de dikkate alınarak değerlendirilecektir.</p>
  <p class="normal2">A. Döviz kurları: “Komşunu Yoksullaştır!”</p>
  <p class="normal1">İhraç piyasalarına girişte kısa dönemde rakip ülkelerin önüne geçmenin en etkili yönteminin reel devalüasyonlar olduğuna ilişkin eski ve yerleşik bir anlayış vardır. Bretton Woods sistemi, “komşunu yoksullaştır!” ifadesiyle de özetlenen bu anlayışla, rekabetçi devalüasyonların yaratabileceği uluslararası istikrarsızlıktan kaçınmaya öncelik vermiş ve bu nedenle döviz kuru ayarlamalarını IMF iznine bağlamıştır.</p>
  <p class="normal1">Devalüasyona giden ülkede söz konusu olan çok yönlü etkiler üzerindeki kuramsal ve ampirik tartışmalara hiç girmeden, ülkeler arası verileri değerlendirelim.</p>
  <p class="normal1">Nicel bulgularımıza göre, 1980-1999 yılları, sermaye hareketlerinin denetlendiği ve serbestleştiği iki dönem içinde değerlendirilebiliyor. Genellikle 1980’li yılların denetimli, sonraki yılların ise serbest sermaye hareketlerini içerdiği söylenebilir. Bu genellemenin istisnaları elbette olacaktır. Örneğin Şili’de (ve kısmen Meksika’da) 1980’li yılların başlarında sermaye hareketleri serbestleşmiş durumda idi. Hindistan ve Güney Afrika ise, izlenen dönem boyunca sermaye hesabı üzerindeki denetimleri sürdürmüşlerdir.</p>
  <p class="normal1">Döviz kuru verilerini çok daha geniş bir ülke yelpazesi içinde 1970’li yıllara taşımak mümkün oluyor. Tablo 1, 1970 ile 1997/1998 arasını üç döneme bölerek reel döviz kuru hareketlerinin ülke dökümünü veriyor.</p>
  <p class="normal1">Genellikle 1970’li yıllar, ithal ikameci politikaların egemen olduğu ve bu çerçevede, hem cari işlemlerin (dış ticaretin), hem de sermaye hareketlerinin denetim altında bulunduğu bir döneme tekabül eder. Gelişmekte olan ülkelerde sanayileşme çabaları ile yapay olarak değerlenen yerli para (bizim tanımıza göre <span class="idebold">rer</span> indeksinin düşmesi) uyumsuzluk taşımaz; zira ucuzlayan döviz, ithalat kotaları ve yüksek gümrük tarifeleri sayesinde iç sanayiyi tehdit etmez. Aksine, ithal edilen yatırım mallarının ve ara-malların ucuzluğu sanayi için bir teşvik etkeni yaratır. Tarımsal ürünlerin handikaplı konumu ise, (Türkiye’de olduğu gibi) kapsamlı destekleme politikalarıyla giderilebilir. Temel ithal girdilerin ucuzluğu, ayrıca, enflasyon eğilimlerini aşağı çekici katkı yapar. Bu koşullarda, iç ve dış fiyatlar arasındaki kopukluk aşırı bir hale gelince ve örneğin (bu dönemde büyük ağırlık taşımayan) sanayi ürünü ihracatı giderek güçleştikçe, istisnai ve büyükçe boyutlu devalüasyonlarla durum düzeltilir. Bu genellemenin geçerliliği Tablo 1’de gözleniyor: 1970’li yılların ana eğilimi, yerli paranın değerlenmesi doğrultusundadır: Dönemin başı ile sonu arasında kapsanan 51 ülke içinde reel devalüasyon gerçekleştiren ülke sayısı 12, yerli parası değerlenen ülke sayısı ise 31’dir.</p>
  <p class="indentmetin">Tablo 1: 1970-1997/98 arasında dönemler bakımından reel döviz kuru hareketleri, ülke sayıları</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">Reel devalüasyon</td>
            <td class="ortayazi1">Önemli değişme yok</td>
            <td class="ortayazi1">Değerlenen yerli para</td>
            <td class="ortayazi1">Toplam ülke sayısı</td>
          </tr>
          <tr class="calibre6">
            <td class="calibre7">1970-1980</td>
            <td class="ortayazi1">12</td>
            <td class="ortayazi1">8</td>
            <td class="ortayazi1">31</td>
            <td class="ortayazi1">51</td>
          </tr>
          <tr class="calibre6">
            <td class="calibre7">1980-1990</td>
            <td class="ortayazi1">33</td>
            <td class="ortayazi1">10</td>
            <td class="ortayazi1">15</td>
            <td class="ortayazi1">58</td>
          </tr>
          <tr class="calibre6">
            <td class="calibre7">1990-1997/98</td>
            <td class="ortayazi1">19</td>
            <td class="ortayazi1">11</td>
            <td class="ortayazi1">28</td>
            <td class="ortayazi1">58</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> IMF verileri.</p>
  <p class="normal1">1980’li yıllar, gelişmekte olan ülkelerin artan boyutlarda IMF/Dünya Bankası güdümüne girdikleri; dış ticaret rejimlerinin adım adım serbestleştirilerek ithal ikameci modelin terk edildiği ve ihracat öncelikli politikalara geçişin başlatıldığı bir dönemi oluşturmuştur. Serbestleşen dış ticaret rejimlerinde, reel devalüasyon, ticarete açık sektörlerde ihracatı teşvik eder; rakip ithalatı caydırır. Bretton Woods kurumlarının telkiniyle uygulanan istikrar ve yapısal uyum politikalarının ilk adımı, geçmiş dönemde gerçekleşen iç/dış fiyat kopukluğunu telafi eden bir devalüasyon olmuş; sonraki yıllarda ise yerli paranın yeniden değerlenmesini önleyen bir güdümlü kur politikası benimsenmiştir. Türkiye’de 1980 devalüasyonu ile başlayıp, 1988’e kadar süren ve Turgut Özal’ın “gerçekçi kur politikası” olarak adlandırdığı dönem, bu yaklaşımın tipik bir örneğidir. 1980-1990 bulguları, bu durumun diğer ülkelere de yansımış olduğunu gösteriyor. Bir önceki dönemin tam tersine, bu dönemin başıyla sonu arasında ülkelerin çoğunluğunda, reel devalüasyon gerçekleşmiş; yerli paranın değerlendiği örnekler ise istisnai kalmıştır.</p>
  <p class="normal1">Sermaye hareketlerinin serbestleşmesini temsil eden 1990’lı yıllar ise, bir bakıma ilk döneme dönüş gibi algılanabilir. Şu farkla ki, artık, serbest dış ticaret rejimi egemendir. Ve sermaye hesabını serbestleştiren ülkeler, aktif bir döviz kuru uygulama seçeneğini de büyük ölçüde yitirmişlerdir<sup class="calibre3"><a href="../Text/Emperyalizm2_split_062.html#footnote-21910-9" id="footnote-21910-9-backlink">[9]</a></sup>. Ana eğilim, yerli paranın yapay olarak değerlenmesi doğrultusundadır. Burada da, büyük boyutlu reel devalüasyonlar gündeme gelmektedir; ancak, çoğu kez, sermaye hareketlerindeki ani çıkışlara bağlı olarak patlak veren finansal krizler sonucunda... 1990’lı yılların örnekleri, Türkiye (1994), Meksika (1995), Doğu Asya (1997-1998)’dir.</p>
  <p class="normal1">On ülkeye ilişkin ayrıntılı bulgularımız, 1980 sonrası için yukarıdaki gözlemleri doğruluyor. Kapsanan ülkelerin çoğu, 1980’li yıllarda reel devalüasyon, sonrasında ise (finansal krizlerin zorladığı kur ayarlamalarından önce) reel değerlenme yaşamışlardır. Önceki dönemi bir yana bırakırsak, 1990 sonrasında (Kore ve Malezya’da 1996’ya kadar) yerli paranın değerlenmesi genel kuraldır. İki istisna, denetimli sermaye hareketleri rejimini incelenen dönemin sonuna kadar uygulayan Hindistan ve G. Afrika’dır. Özellikle Hindistan, aktif (ve ılımlı reel devalüasyonları hedefleyen ve gerçekleştiren) bir döviz kuru politikası sayesinde, 1980’le başlayan yirmi yıllık bir zaman dilimi içinde, kapsanan on ülke içinde rekabet gücünü en fazla geliştiren ülke konumuna yükselmiştir. 1980’li yıllar boyunca, yerli parasının, ithal ikameci döneme özgü bir yaklaşımla aşırı değerlenmesine müsaade eden Mısır, 1991’de hem cari işlemleri, hem de sermaye hareketlerini serbestleştiren kapsamlı bir politika dönüşümüne geçmeden önce büyük boyutlu bir devalüasyon gerçekleştirmiş; sonraki on yılda reel kur beklenen doğrultuda seyretmiştir.</p>
  <p class="normal2">B. Reel ücretler: “İşçini Yoksullaştır!”</p>
  <p class="normal1">Sermaye hareketlerinin serbestleştirilmesi, döviz kurunun bir dış ticaret politikası olarak kullanılma seçeneğini büyük ölçüde devre dışı bırakınca, kısa dönemli çözüm yolu ücretleri bastırmak olarak görülebilecektir. Kısacası, “komşunu yoksullaştır” sloganının geçerliliğini yitirmesi, “işçini yoksullaştır” sloganını gündeme getirecektir. Bretton Woods kurumları, uluslararası ve yerli sermaye çevreleri, reel ücretleri baskı altında tutarak rekabet gücünü gerçekleştirme seçeneğinin meziyetleri üzerinde yarı-örtülü, yarı-açık bir görüş birliğine varmışlardır.</p>
  <p class="normal1">Ne var ki, 1990 sonrasında bu slogana geçerlilik kazandırma, beklendiği kadar kolay olmamıştır. Bunun bir nedeni, 1980’li yıllarda ticaret serbestîsine geçişi gerçekleştiren istikrar politikalarının, pek çok ülkede reel ücretleri bastıran öğeleri de içermiş olmasıdır. Latin Amerika’da (Brezilya, Şili ve Arjantin’de) ve Türkiye’de bu uygulamaların hayata geçirilmesinde askerî rejimlerin ekonomi-dışı baskıcı yöntemleri belirleyici olmuştur<sup class="calibre3"><a href="../Text/Emperyalizm2_split_062.html#footnote-21910-10" id="footnote-21910-10-backlink">[10]</a></sup>.</p>
  <p class="normal1">Sermaye hareketlerinin serbestleşmesi, ülkelerin birçoğunda uzunca bir süre baskı altında tutulan ücretlerin yükseldiği bir konjonktürle eş zamanlı olmuştur. Bu serbestleşme ile başlayan finansal çevrime, reel ücret düzeylerinde de meydana gelen bir diğer çevrim refakat etmiştir. Böylece, finansal çevrimin canlanma aşamasında “işçini yoksullaştır” seçeneğini uygulamak mümkün olmamış; pek çok ülkede, hem döviz kuru, hem de ücret hareketlerinin olumsuz katkısıyla rekabet gücü göstergesi gerilemiştir. Buna karşılık finansal krizler bu sapmayı düzeltme işlevi görürler ve genellikle kısa dönemde reel ücretlerde büyük boyutlu aşınmalar gerçekleşir (Meksika’da 1995-97’de %20, Türkiye’de 1994-96’da %38, G. Kore’de 1998’de %13)<sup class="calibre3"><a href="../Text/Emperyalizm2_split_062.html#footnote-21910-11" id="footnote-21910-11-backlink">[11]</a></sup>. Ancak, her şeye rağmen bu “ayarlamalar”, finansal çevrimin yükseliş aşamasındaki reel ücret artışlarını bertaraf edecek boyutta gerçekleşmemiştir. Ve incelediğimiz ülkeler içinde reel ücret düzeyi 1999’da on yıl öncesinin altına inmiş hiçbir ülke yoktur<sup class="calibre3"><a href="../Text/Emperyalizm2_split_062.html#footnote-21910-12" id="footnote-21910-12-backlink">[12]</a></sup>.</p>
  <p class="normal1">Buna karşılık, “işçini yoksullaştır” sloganını, işçi sınıfının burjuvazi karşısındaki göreli durumunun bozulması (yani ücretlerin sektörel katma değer içindeki payının düşmesi veya kâr payının artması) olarak yorumlarsak, ücretlerin verim artışlarının gerisinde seyretmesi her iki dönemin de ana eğilimidir. Bu durum 1980’li yıllarda on ülkenin (G. Kore ve G. Afrika hariç) sekizi, 1990 sonrasında ise altısı için geçerlidir. 1980-1999 döneminin tümü dikkate alındığında da, ücret hareketlerinin emek veriminin gerisinde seyrettiği ülkelerin sayısı sekiz olmuş; dolayısıyla imalat sanayii içinde kâr payının artması ana eğilim olarak belirmiştir. İki istisnayı oluşturur görünen Şili ve G. Afrika’da ise, ücret ve kâr payları aşağı yukarı değişmeden kalmıştır.</p>
  <p class="normal2">C. Altın anahtar: Verim artışları</p>
  <p class="normal1">2000’li yıllara girilirken, rekabet gücünün yükseltilmesinde döviz kuru politikasının giderek devre-dışı kaldığı anlaşılmaktadır. Uluslararası ve yerel burjuvazi, işgücü piyasalarının esnekleştirilmesi ve özelleştirme politikaları aracılığıyla “işçini yoksullaştır” reçetesini tekrar ve etkili bir biçimde gündeme getirme çabaları içindedir. 1980’li yılların deneyimleri, ücretlerin askerî rejimler ve ekonomi-dışı yöntemlerle bastırılmasını izleyen birkaç yılda, reel ücretlerin kontrol dışı “patlaması”nın, önceki yıllarda sağlanan avantajı hızla yok edebileceğini de ortaya koymuştur. Aşırı bastırma ve “patlama”lardan oluşan ücret hareketlerinin sadece bölüşüm ilişkilerini değil, makroekonomik dengeleri de sarsan bir istikrarsızlık oluşturacağı söylenebilir<sup class="calibre3"><a href="../Text/Emperyalizm2_split_062.html#footnote-21910-13" id="footnote-21910-13-backlink">[13]</a></sup>. İşçi sınıfının, özellikle ithal ikameci/popülist yıllarda sağladığı toplumsal kazanımların sistematik bir biçimde (ve bazen gaddarca) aşındırılması, giderek yok edilmesi, bu satırların yazarının kabul edebileceği bir “çözüm” değildir.</p>
  <p class="normal1">Rekabet gücünün en kritik, kalıcı ve dinamik öğesi emek veriminin seyridir. İncelediğimiz dönemin tümünde, yıllık ortalama verim artışı %4’ü aşan sadece dört ülke vardır: G. Kore, Türkiye, Hindistan ve Malezya. Bunların tümünde verim artışı ile reel ücret artışı arasında pozitif marjlar oluşmuş; artan gayrisafi kârlar endüstri-içi sermaye birikimine (ve dolayısıyla verim artışlarının süregelmesine) potansiyel kaynak sağlamıştır. Sözü geçen dört ülkenin üçü rekabet gücündeki artışta da başı çekmektedir. Hızlı verim artışları, bu ülkelerde, belli konjonktürlerde kurlarda ve ücret hareketlerindeki olumsuz gelişmelerin rekabet gücünü aşındırmasını önleyebilmiştir.</p>
  <p class="normal1">İmalat sanayiinin tümünü kapsayan emek verimi hareketlerinin ardındaki etkenlere de değinmek gerekir. Her üretim kolu içindeki teknik-teknolojik koşullar sabit kalmakta iken, işçi başına katma değeri yüksek olan üretim kolları ortalamadan daha hızlı büyümekte iseler, sanayinin emek verimi ortalaması da yükselecektir. Genişleyen sanayi kollarının dış ticarete yönelmesi halinde, ülkenin uluslararası uzmanlaşmadaki konumunda bir ilerleme söz konusudur. Düşük verimli, sıradan üretim kollarının âdeta ham maddeler gibi aşınan dış ticaret hadleri koşullarıyla karşı karşıya geldiği ortaya çıkmaktadır<sup class="calibre3"><a href="../Text/Emperyalizm2_split_062.html#footnote-21910-14" id="footnote-21910-14-backlink">[14]</a></sup>. İmalat sanayiinin iç bileşimindeki değişmeden kaynaklanan verim artışlarının, kalıcı ve olumlu bir dönüşümü temsil ettiği söylenmelidir.</p>
  <p class="normal1">Verim artışlarının ikinci kaynağı, ulusal ekonomide veya sektör-içi sermaye birikim oranlarının artmasına bağlı ilerlemedir. Sektör dışı yüksek birikim oranlarının yarattığı dışsallıklar, imalat sanayiinin verim düzeyini de yukarı çekecektir. Kamunun önem taşıdığı ulaştırma, enerji, haberleşme türü altyapı yatırımlarında olduğu gibi... Her üretim kolunun içsel sermaye birikiminin düzeyi ve artış hızı ise, endüstrinin teknolojik gelişiminin (ve ona bağlı verim artışlarının) ön koşuludur.</p>
  <p class="normal1">Son olarak, özellikle son yıllarda, mevcut teknik-teknolojik koşulları ve endüstrinin iç bileşimini değiştirmeden, statik kaynak tahsisindeki düzelmelerle gerçekleşen verim artışlarına değinelim. İşletme-içi yeniden düzenlemeler sonunda işgücü kullanımından sağlanan tasarruflardan kaynaklanan verim artışları, en önemli örnektir. Rekabet baskısının fazla yoğun olmadığı dönemlerde, sınaî iş kollarının bir bölümünde, özellikle kamuya ait sanayi kuruluşlarında, emek fazlalarının oluşmuş olduğu anlaşılmaktadır. Makroekonomik daralma konjonktürlerinde emek fazlasını tasfiye eden işyerleri, canlanma dönemlerine geçildiğinde, eski üretim düzeylerini emek girdisini azaltarak sürdürebilmektedir. Son yıllarda Türkiye’den ABD’ye kadar pek çok ülkede gözlenen “istihdam yaratmayan büyüme” olgusu, bu tür verim artışlarıyla meydana gelmektedir. Rekabet gücünde böylece sağlanan düzelmeler, teknolojik gelişmeye ve sektör-içi yapısal ilerlemelere dayanmadığı için “bir kerelik”tir; kalıcı değildir.</p>
  <p class="normal2">III. Rekabet Gücü ve İhracat Başarımı</p>
  <p class="normal1">Rekabet gücünde kesin ve kalıcı ilerlemeler sağlayabilmek için, (i) reel döviz kuru hareketlerinin yerli paranın değerlenmesini önleyebilmek için denetim altında tutulması; (ii) emek verimi hareketlerinin dinamik bir patikaya oturması ve (iii) reel ücretlerdeki ilerlemelerin verim artış hızının altında tutulabilmesi gereklidir<sup class="calibre3"><a href="../Text/Emperyalizm2_split_062.html#footnote-21910-15" id="footnote-21910-15-backlink">[15]</a></sup>.</p>
  <p class="normal1">Kapsanan yirmi yıllık dönem içinde her üç koşulu da gerçekleştiren tek ülke Hindistan’dır: Bu ülke dönem boyunca ılımlı ve istikrarlı (<span class="idebold">rer’</span>de ortalama %1,9’luk yıllık artışa tekabül eden) reel devalüasyon gerçekleştirebilmiş; yüksek (yılda %6,2’lik) verim artışı sağlamış; reel ücretlerde anlamlı artışlar sağlamasına rağmen, bunlar verim hareketlerini geriden izlemiştir.</p>
  <p class="normal1">Diğer ülkelerde aynı düzenlilik gözlenmemektedir. Daha önce tartıştığımız gibi açık sermaye hesapları, reel döviz kurunun hedeflenmesini güçleştirmektedir. Dışa dönük finansal serbestleşmeyi büyük boyutlu sermaye girişleri izlemiş; kullanılabilir kaynaklardaki artışlar popülist bölüşüm politikalarını mümkün kılmıştır. Bazı ülkelerde, net sermaye girişlerindeki artışlar, milli gelirde özel tüketim oranlarının artmasına yol açmış; buralarda reel ücretler genellikle emek veriminden daha hızla büyümüştür. Bu durum, 1990-1999 yılları için Şili, Kolombiya, Fas ve Türkiye’de geçerli olmuştur. Diğer ülkelerde bu durumun aksi söz konusu olmuştur. Ve özellikle Doğu Asya’da artan sermaye girişleri, özel tüketim değil, sermaye birikim oranının yükselmesine katkı yapmıştır.</p>
  <p class="normal1">Reel döviz kurlarındaki olumsuz hareketlerin emek maliyetlerindeki hızlı artışla birleştiği ve verim artışının önceki etkenleri telafi edecek boyutta olmadığı ülkelerde rekabet gücü gerilemiştir. Mısır, Hindistan, G. Kore ve G. Afrika dışındaki tüm ülkelerde 1999’daki rekabet gücü indeksinin 1989’un altında olması, bu etkenlerin sonucudur.</p>
  <p class="normal1">Uzun dönemde rekabet gücünde kalıcı düzelmeleri sağlayacak temel etkenin “bir kerelik” olmayan, kalıcı verim artışları olduğunu tekrar vurgulayalım. Rekabet gücü göstergesindeki değişmelerle, ihracattaki değişme hızları arasında mekanik bağlantılar kurmak güçtür. Kapsadığımız ülkeler bakımından, bir kez daha, pozitif ve istikrarlı emek verimi artışlarının diğer iki değişkene göre daha belirleyici olduğu izlenimi doğmaktadır. 1990’lı yıllarda, yıllık, emek verim artışlarının yüzde 5 ve daha yüksek olduğu ülkeler, G. Kore, Malezya, Hindistan ve Şili’dir ve bunların her birinde ihracatta sağlanan yıllık büyüme oranı yüzde 10’u aşmıştır. Şili ve Malezya’da bu başarım, 1999’daki rekabet gücü göstergesinin, 1989’daki değerin altında olmasına rağmen gerçekleşmiştir.</p>
  <p class="normal1">İhracat başarımının ardında, nicel göstergelere indirgenmesi güç teşvik öğelerinin ve davranışsal etkenlerin önemine de işaret etmek gerekir. Doğu Asya ekonomilerinde ihracat verilerini, bu nedenle, rekabet gücündeki değişmelerle açıklamak güçtür. Bir örnek olarak G. Kore’nin 1986-1989 yıllarını alalım. Bu süre içinde bu ülkenin ihracatı yıllık ortalama %22’lik bir hızla artmakta iken, öncelikle reel döviz kurundaki, tali olarak da reel ücretlerdeki olumsuz değişmeler nedeniyle rekabet gücü göstergesi hızla düşmekte idi. Açıkça ortaya çıkmaktadır ki, verimlilik hareketlerinde kalıcı bir dinamizm içerilmek koşuluyla, selektif özellikler taşıyan (ve nicel göstergelere aktarılamayan) finansal, mali, idarî teşvik öğeleri ihracat başarımı üzerinde etkili olmaktadır.</p>
  <p class="normal1">Dünya Ticaret Örgütü kurallarının bir bölümü, selektif özellikler taşıyan ihracat teşvik araçlarını tasfiye etmeyi hedeflemektedir. Önümüzdeki yıllarda, sermaye birikimi oranları durağan bir seyir gösteren ülkeler, sanayi ürünü ihracatında 1990’lı yıllarda çok büyük öncelik taşımamış olan “işçini yoksullaştır” seçeneğine mahkûm edilmeye zorlanacaklardır.</p>
  <p class="normal1">Son olarak, “rekabet gücü”nün, gelişmekte olan bir ülkenin tüm iktisadi ve sosyal politikalarının odağını oluşturacak, âdeta bir toplumun kaderini belirleyecek bir nihai amaç olarak algılanmasının yanlışlığını vurgulayalım. Dış ticaret başarımı, Türkiye yapısındaki bir toplumun büyümesini, kalkınmasını, ekonomik bağımsızlığını, gelir dağılımını etkileyen çok karmaşık olgulardan sadece birisidir ve bu etkilerin, bazen, olumsuz doğrultuda olabilmesi de mümkündür.</p>
</body>
</html>