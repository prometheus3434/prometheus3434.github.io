<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <h2 class="h2baslik" id="calibre_toc_29">Sosyalizmin Gelişim Çizgisi Üzerine Düşünceler<sup class="calibre3"><a href="../Text/Emperyalizm2_split_079.html#footnote-24917-1" id="footnote-24917-1-backlink">[1]</a></sup></h2>
    <p class="normal2">A. Bir “Reform İdeolojisi”ne Doğru</p>
    <p class="normal2">I</p>
    <p class="normal1">“1965 Reformları”nın, sosyalist planlama sisteminin, değişen şartlara intibak edemeyen bazı yönlerini yenilemekten ibaret olmadığını; sosyalist sistemi çok daha derinlerden etkileyen temel bir değişikliğin bir yönü, fakat önemli bir yönü olduğunu gösteren bazı belirtiler vardır. Bu bölümde, reformların, planlama modellerinin kapsamını aşan bu temel sosyal dönüşümle ilgili veçhesi üzerinde duracağız.</p>
    <p class="normal1">Reformların, köklü bir sosyal dönüşümle yakından bağıntılı olduğunu gösteren belirtilerin başında, toplumların gelişiminin her önemli aşamasında görüldüğü gibi, âdeta kendine has bir “ideoloji”nin ilk unsurlarını yaratmakta olması gelir. Birçok ideoloji için söylenebileceği gibi, reformların bu ideolojik unsurları, oluşmakta olan temel toplumsal değişimin kavranmasını değil; aksine, bu dönüşüm üzerinde bir “yanlış bilinç” yaratılmasını hedef alır. Ve yine diğer birçok ideoloji için olduğu gibi, bu yeni “ideoloji”nin sözcüleri, çoğu kere, bu fonksiyonlarının, “yanlış bilinç verme” fonksiyonlarının tamamen bilincinde değildirler.</p>
    <p class="normal1">Burada, bu yeni ideolojinin bütün unsurlarını, hatta iktisadi içeriğinin tümünü tartışmak amacında değiliz; sadece, daha önce tartışılan konularda reformcuların ideolojik yorumlarından bazılarını tespit etmekle yetineceğiz.</p>
    <p class="normal2">II</p>
    <p class="normal1">“Reform ideolojisi”nin en önemli unsuru olarak, maddi özendiricilerin, ferdî kazanç güdüsünün sosyalizmle bağdaştığını “ispat” etme çabaları gelir. Ferdî /maddi özendiriciler geleneksel sistemde daima mevcut olduğuna ve bunların <span class="idebold">kaldırılması</span> yönünde hiçbir akım bulunmadığına göre, bu çabaların gerçek hedefi, reformlar döneminde <span class="idebold">maddi özendiricilerin önemindeki artışa</span> karşı doğabilecek direnmeleri teorik düzeyde yıkmak olsa gerektir.</p>
    <p class="normal1">Reformcular, maddi çıkar dürtüsüne, toplumsal değerler sisteminde muteber bir yer vermeye teşebbüs ederken, genellikle manevi/politik özendiricilerin artık etkili olmaktan çıkmış bulunduğu olgusundan hareket ediyorlar. Sovyetler Birliği’nde bu, henüz açıkça itiraf edilmiyor; maddi çıkar dürtüsünün önceliğine rağmen, “manevi özendiricilerin de ihmal edilmemesi gerektiği” klişesi hâlâ ifade ediliyor. Meselenin çok daha samimi olarak ortaya konduğu bazı Doğu Avrupa ülkelerinde ise, “manevi ve politik özendiriciler(in)... sadece belli bir süre için işleyebilir (olduğu)”; “çalışma(nın) hayati bir ihtiyaç değil; başkalarından mallar elde etmenin zorunlu bir ön şartı (olduğu)”; açıkça ifade edilmektedir. Bu görüşlere göre “işçilerin mümkün mertebe yüksek bir gelir elde etmek için emek sarf etmeleri... bir açgözlülük sayılacaksa... bu olguyu ahlaken kötü karşılayabilir, aksini telkin edebiliriz; ancak bunlar olguyu değiştirmez... Ekonomik kanunlara karşı manevi aletler kullanmak başarısızlığa mahkûmdur ve boş bir ahlak dersi olmaktan öteye gidemez...” Sosyalizmin öteden beri en belirgin niteliklerinden biri olacağı umulan, çalışmaya yeni bir tavırla yaklaşan yeni bir insan tipinin yaratılmasında düşülen bu başarısızlığın temel tarihî ve ekonomik sebeplerinin araştırılmasına teşebbüs edilmemekte; geleneksel planlama sisteminin çelişkileri en ağır eleştirilere tabi tutulurken, bu önemli insani başarısızlığa yol açan siyasi ve iktisadi yöntemler teşrih edileceğine problemin kaynağı insan tabiatına bağlı “daha derin sebeplerde” aranmaktadır.</p>
    <p class="normal1">Maddi özendiricilerin gereğini ispat için bu türden gerekçelere ihtiyaç olmadığına göre, bu tespitler, biraz daha fazlasını “ispata” ve meşrulaştırmaya yönelmiştir. Geleneksel planlama sisteminin bu açıdan en ciddi zaafı, reformculara göre; ferdî çıkarlarla toplum çıkarlarının çatışmasını önleyememesinde ve bu yüzden fertleri, özellikle işletme yöneticilerini vicdani bakımdan tedirgin edebilen “çatışma durumları” yaratmasındadır. İşte reformların hedefi, bu anlamda tutarlı, çelişkisiz bir plan sistemi kurmaktır. Böylece, “toplum için iyi olan, her işletme için ve işletmedeki her işçi için de iyi olmalıdır. Bu mekanizma sağlanırsa, fert veya işletme olarak her ekonomik birim, kendi çıkarını azamileştirmeye çalışırken, toplumun çıkarı da azamileşmiş olur.”</p>
    <p class="normal1">Adam Smith’i hatırlatan bu yaklaşımı haklı kılacak çelişkisiz bir sistemi 1965 reformlarının gerçekleştirememiş olduğunu Bölüm 10’da göstermeye çalışmıştık. Ancak, reform teorisyenleri, yeni modellerin yeni çelişkilerinin üzerine eğilmeye lüzum duymadan; hatta birçok hallerde yeni sistemlerin ana çizgileri belli olmadan, bunların <span class="idebold">modus operandi</span>’sini oluşturması öngörülen davranış biçimlerini yerleştirme çabalarına giriştiler. Ferdî çıkarları azamileştirme eğilimlerinin ayıplanacak, kötülenecek, anti sosyalist davranışlar olmadığını göstermek gerekiyordu. Bunun için, ilk olarak, “maddi çıkarlar ilkesinin Lenin tarafından ortaya atıldığı”; Leninist bir ilke olduğu ispat edilmeliydi. Daha sonra, yoğun bir “ideolojik” kampanya ile ferdî çıkarları azamileştirmeyi sosyalist ahlaka karşıt gören tavırlara karşı, bunun sadece sosyalizmle bağdaşmakla kalmadığı, sosyalizmin <span class="idebold">gereği</span> de olduğu telkin edildi. Bu davranış biçiminin mantıki sonuçları da, aynı derecede muteber, meşru ve gerekli gösterilecekti. Bir Sovyet yazarının sözleriyle: “Kişisel çıkarların, kişisel mülkiyetin artışıyla sonuçlanması ve mülkiyeti artırma isteği doğurması tabiidir. Fakat bunun kötü bir yanı yoktur. Sovyet toplumunda ‘bize ait’ ve ‘bana ait’ kavramları birbiriyle çelişmez, birbirlerini tamamlarlar. Çalışan halkın bir kesiminde belli bir ölçüde mülkiyetçi bir psikoloji doğabilecek olursa, bu artık, iktisadı değil; ahlak ve eğitimi ilgilendiren bir mesele olur.”<sup class="calibre3"><a href="../Text/Emperyalizm2_split_079.html#footnote-24917-2" id="footnote-24917-2-backlink">[2]</a></sup></p>
    <p class="normal2">III</p>
    <p class="normal1">“Reform ideolojisi”nin, ferdî çıkar güdüsü ile yakından ilgili bir diğer unsuru, <span class="idebold">bir bölüşüm kategorisi olarak kâr</span> kavramını meşrulaştırma çabalarıdır. Bu noktadaki baş yanılgı, asli <span class="idebold">başarı göstergesi</span> olarak kârı kabul etmenin, bir <span class="idebold">işletme özendiricisi</span> olarak kârların dağıtılmasını da zorunlu kıldığı tartışmasız benimsenerek; kısacası, bir başarı göstergesi (muhasebe kategorisi) ve bir işletme özendiricisi (bölüşüm kategorisi) olarak beliren farklı kâr kavramları birbirine karıştırılarak ortaya çıkar.</p>
    <p class="normal1">Sovyet ve Doğu Avrupa iktisatçıları, sosyalist bir ekonomide kâr kategorisinin taşıdığı çeşitli anlamları ortaya koymuşlardır; hatta bir başarı göstergesi ve işletme primlerinin kaynağı olarak iki farklı kâr kavramının varlığını belirtenler de olmuştur. Ancak, bu yazarların yapmaktan ısrarla kaçındıkları husus, işletme başarısının göstergesi olarak tanımlanan ve bu anlamda sadece bir muhasebe kategorisi olan kârın <span class="idebold">aynı zamanda</span> prim biçiminde dağıtılmasını (ve böylece bir bölüşüm kategorisi haline gelmesini) gerekli görmeyen bir sistemin de önerilebileceği olgusudur. Başarının mükâfatlandırması, bu yazarlara göre, başarı göstergesinin dağıtılmasıyla olur ve bu, sosyalist bölüşümün temeli olan “emeğe göre gelir” ilkesinin gereğidir. Üretim araçları üzerindeki mülkiyetten doğmadığı için böylece dağıtılsa bile “sosyalist” kârların, “kapitalist” kârlarla ilgisi yoktur.</p>
    <p class="normal1">Bu hassas konu üzerinde her şeyden önce kavramsal berraklığa ulaşmak ve bunun için de, muhasebe ve bölüşüm (başarı göstergesi/işletme özendiricisi) kategorileri ayrımını kesin olarak yapmak ve birisinin kabulünün diğerinin benimsenmesini zorunlu kılmadığını ortaya koymak gereklidir. Üstelik biraz ileride görüleceği gibi, kârdan işletme yöneticilerine dağıtılan primlerin, sistemin mülkiyet ve bölüşüm ilişkileri açısından taşıdığı anlam, reformların getirdiği genel çerçeve içerisinde, yukarıda nakledilen “resmî” yorumun ifade ettiği kadar basit değildir ve reform teorisyenleri, bu meseleyi bütün yönleriyle incelemeye hiçbir zaman girişmemişlerdir.<sup class="calibre3"><a href="../Text/Emperyalizm2_split_079.html#footnote-24917-3" id="footnote-24917-3-backlink">[3]</a></sup></p>
    <p class="normal1">“Reform ideolojisi”nin henüz bütün ülkelerde resmî kabule mazhar olmamış bir unsuru, plan uygulamasında âdemi merkeziyetçiliğin, piyasaya açılmanın aynı zamanda işçilerin yönetime katılmasını, “sınaî demokrasi”yi mümkün ve gerekli kılacağı tezidir.</p>
    <p class="normal1">Bu tez, “Özyönetim Sistemi”nin yüceltilmesine dayanan resmî Yugoslav ideolojisinde önemli bir yer kaplar. Bunun dışında, piyasaya açılma dozajının henüz nihai olarak çözülmediği dönemlerde ve ülkelerde, ileri bir piyasa çözümünün partizanları; işçi sınıfının işyerinde demokrasiye yönelik özlemine ve kendiliğinden eğilimlerine<sup class="calibre3"><a href="../Text/Emperyalizm2_split_079.html#footnote-24917-4" id="footnote-24917-4-backlink">[4]</a></sup> hitap ederek, “piyasacı” önerilere güçlü destekler sağlamak amacıyla zaman zaman aynı tezi ortaya atmaktadırlar. Tez, ilk bakışta çok güçlü görünen delillere dayandırılmaktadır. İşletmelere karar almada geniş bir serbestî verilmedikçe, işçilerin yönetime katılması boş bir kalıptan ibaret kalır; merkeziyetçi bir plan uygulama sistemi, aynı sebepten ötürü, “sınaî demokrasi” ile bağdaşmaz. Ne var ki, bu yaklaşım, âdemi merkeziyetçilik ile yönetime katılma kavramlarının içerikleri üzerinde yanlışlığa düşmektedir.</p>
    <p class="normal1">Reformlarla öngörülen âdemi merkezî yönetim biçimleri ve piyasaya açılma süreçleri sonunda, Merkezden işletmelere intikal eden yetkiler, işçilerin yönetime katılması sonunda işçilere geçmesi beklenen karar alanları ile özdeş değildir. Âdemi merkeziyetçi bir plan uygulama modelinde, işletme düzeyinde alınması gereken teknik ve ekonomik kararların, çağdaş teknolojik düzeyde profesyonel yönetici kadroların inisiyatifinde bulunması gerektiği; bu tür kararlara normal anlamı ile işçi katılmasının söz konusu olmadığı, herhalde kabul edilmelidir. Hatta biçimsel olarak bu konuları İşçi Konseyleri’ne açan Yugoslav sisteminde dahi, fiili yetkilerin direktörlerde toplandığı; uzman kadroların kararlar üzerinde düz işçilere kıyasla çok daha etkili oldukları yine Yugoslav kaynaklarından anlaşılmaktadır.</p>
    <p class="normal1">Gerçek anlamı ile işyerinde demokrasi ise, plan uygulama sisteminin merkeziyetçilik derecesi ile ilgili değildir. İşyerinde insanlar arası ilişkileri belirleyen ve nihai olarak yönetici kadrolarla kol emekçileri arasındaki özdeşleşme veya kutuplaşma derecesi ile ölçülebilmesi gereken bir olgudur. Bu anlamda “yönetime katılma”nın, biçimsel olarak tanınmış haklar ve organların varlığından ziyade, ülkedeki genel politik atmosfere; siyasi iktidarın yapısına, sınıf içeriğine yani bu iktidarın gerçekten bir “işçi sınıfı demokrasisi” olup olmadığına bağlı olacağı söylenebilir.</p>
    <p class="normal1">Bu yüzden, piyasaya açılmayı işyerinde demokrasinin zorunlu bir ön şartı olarak göstermek; kanımızca reform programlarına geniş kitle desteği sağlamaya yönelmiş politik bir çabanın ideolojik bir görüntüsünden ibarettir. Esasen bu ideolojik tavır, reformlarda işletme yönetimi sistemlerini değiştirmeye yönelmemiş ülkelerde resmî bir destek de görmemiştir<sup class="calibre3"><a href="../Text/Emperyalizm2_split_079.html#footnote-24917-5" id="footnote-24917-5-backlink">[5]</a></sup>.</p>
    <p class="normal2">IV</p>
    <p class="normal1">Görüldüğü gibi reform teorisyenleri, programlarına karşı çeşitli unsurlardan gelebilecek direnmeleri kırabilmek ve önerilerine kitle desteği sağlamak için belli bir “kamuoyu” yaratma görevi üstlenmişler ve bunu, reformların toplum hayatı üzerindeki muhtemel etkilerini bilimsel olarak açıklamaya çalışarak değil, belli meselelerde ideolojik tavırları bilimsel gerçekler şeklinde sunarak yapmışlardır.</p>
    <p class="normal1">Herhangi bir sosyal değişmenin açıklanmasında bu türden sistematik “yanlış bilinç” teşebbüsleri, açıklanması ve incelenmesi istenmeyen bazı temel sebep ve süreçlerin varlığına karine sayılabilir. Reformları bu temel sebeplerden bazılarına ve geniş kapsamlı bir sosyopolitik değişmenin bazı iktisadi unsurlarına götürecek şekilde incelemeye teşebbüs etmek, bu yüzden, zorunlu olmaktadır.</p>
    <p class="normal2">B. Reformlar ve Gelir Dağılımı</p>
    <p class="normal2">I</p>
    <p class="normal1">Daha önceki bölümlerde açıklandığı gibi sosyalist sanayileşmenin yüksek bir tempo izlediği yıllar, vasıflı ve vasıfsız işçiler; teknik kadrolarla düz işçiler arasındaki gelir farkının ve genel olarak ücretler arası farklılaşmaların büyüdüğü dönemlerdir. Bu dönemlerde primlerin de, hacim ve oran olarak önemli boyutlara ulaştığı görülmektedir. Ancak, 1950’lerin sonlarına doğru, aşağı yukarı bütün ülkelerde bu tablonun görünüşü değişmeye, ücretler arası farklar, teknik kadrolarla kol işçileri arasındaki gelir farkları azalmaya başlamıştır. Bu, bir yandan vasıflı insan gücündeki büyük açıkların kapanmasına imkân veren sanayileşme süreci ve ona bağlı eğitim politikalarına; bir yandan da asgari ücretleri yükselten, toplam gelirlerin içinde primlerin payını azaltan, <span class="idebold">temel ücretlerin</span> oranlarını yükselten gelir politikalarına ve ücret reformlarına bağlanabilir. Ne var ki, bu politikaların ilk etkilerinin hissedilmesinden kısa bir süre sonra, ekonomik reformlar dönemine girildi ve bu dönemde, gelir dağılımı konularında çok farklı eğilimler hâkim oldu.</p>
    <p class="normal2">II</p>
    <p class="normal1">Gerçekten de, sözü edilen ücret reformlarından birkaç yıl sonra, kendilerine zamanla resmî çevrelerin de katılacağı bazı Sovyet ve Doğu Avrupa iktisatçıları birdenbire sosyalizmde “lüzumundan fazla eşitlik” olduğunu fark ettiler<sup class="calibre3"><a href="../Text/Emperyalizm2_split_079.html#footnote-24917-6" id="footnote-24917-6-backlink">[6]</a></sup> ve ekonomik reformların gelirler arası eşitsizlikleri ve ücret farklılaşmalarını büyültecek biçimler alması için sistematik kampanyaya giriştiler.</p>
    <p class="normal1">Sovyet reformcuları, 1956 sonrası ücret reformlarının etkilerini bir süre sonra olumsuz görmeye başlamışlardır: “Son yıllarda emek karşılığı ödemelerde... emeğe göre bölüşüm ilkesini ihlal eden... haksız bir eşitlikçiliğin belirmesi gözlenmiştir.” Bu “haksızlığın” özellikle yönetici/teknik kadrolara karşı yapıldığı ileri sürülüyor: “Sanayideki... yönetici/teknik kadroların toplam gelirlerinin büyüklüğünün çoğu kere yetersiz olması ve... belli belirsiz farklılaşma, yönetim görevlerinin ciddi bir biçimde küçümsenmesinin bir belirtisidir”<sup class="calibre3"><a href="../Text/Emperyalizm2_split_079.html#footnote-24917-7" id="footnote-24917-7-backlink">[7]</a></sup>. Reformların, maddi özendiriciler ve primlerle ilgili yenilikleri, öyle umuluyordu ki, “Çalışkan personelin maruz bırakıldığı... ücretlerin eşitlenmesine (eğilimine) son verecektir”.</p>
    <p class="normal1">Macaristan’da da reform teorisyenleri, etkinliği ve verimliliği teşvik için mevcut eşitsizliklerin artırılmasını açıkça savunmuşlardır: “(Macaristan’da halen) gelirler arası farklılaşma düşüktür ve... verimliliği yükseltmek ve yönetimi ıslah etmek için, daha yüksek bir farklılaşma derecesi gereklidir.” 1968 yılında, zamanın Maliye Bakanı aynı öneriyi çok daha çarpıcı bir ifadeyle tekrarlıyor: “Teşvik için gerekli farklılaşma... şimdi ki kurşuni gelir eşitliğinin yerine, sosyal fayda ilkesine göre gelirler arasında tedricen belirgin, hatta çarpıcı bir farklılaşmanın kaim olması anlamına gelir”.<sup class="calibre3"><a href="../Text/Emperyalizm2_split_079.html#footnote-24917-8" id="footnote-24917-8-backlink">[8]</a></sup> Bu bakış tarzının tabii sonucu olarak Macar reformunun asli hedeflerinden birisi gelir farklılaşmasını artırmak olmuştur.</p>
    <p class="normal1">Çekoslovak reformunun baş teorisyeni O. Şik de ülkesinde, özellikle 1959’dan sonra, kol işçileriyle teknik kadrolar arasındaki ücret farklarında bir daralma tespit ediyor; bu olguyu geleneksel planlama sisteminin zararlı bir sonucu olarak gösteriyor Ona göre, “Basit, vasıfsız, emekle... yüksek derecede vasıflı emek için yapılan ödemeler arasında daha büyük bir farklılaşma yaratmadan üretimin teknolojik ve niteliksel gelişimini hızlandırmak... imkânı yoktur”<sup class="calibre3"><a href="../Text/Emperyalizm2_split_079.html#footnote-24917-9" id="footnote-24917-9-backlink">[9]</a></sup>. Bir başka Çekoslovakyalı iktisatçı (B. Levcik), aynı “eşitlenme” olgusunu bir yandan geleneksel sisteme, bir yandan da halkın “sosyal bilincinde derin kökleri olan eşitlikçi eğilimlere” bağlıyor; ancak bütün bunların sonucunda, “ücretlerin teşvik edici rollerinin kaybolduğunu” ifade ediyor. Reform, bu tehlikeli duruma son vermeyi hedef alıyor: “İnsan gücü politikasında yeni yönetim sisteminin hızla gelişmesi, ücret farklılaşması sürecinin genişlemesini gerekli kılmaktadır.”<sup class="calibre3"><a href="../Text/Emperyalizm2_split_079.html#footnote-24917-10" id="footnote-24917-10-backlink">[10]</a></sup> O. Şik de, bir başka çalışmasında, reformun bu yönde etkileri hedef aldığını belirtmektedir: “(Reform sonunda) aynı endüstrideki işletmeler arasında ücret farklılıkları doğacaktır. Ancak eminiz ki, etkin... işletmelere intikal eden maddi kazanç ve kötü yönetimin sebep olduğu maddi kayıp, ekonominin üzerinde alkışlanacak bir etki yaratacaktır.”<sup class="calibre3"><a href="../Text/Emperyalizm2_split_079.html#footnote-24917-11" id="footnote-24917-11-backlink">[11]</a></sup></p>
    <p class="normal1">Buna karşılık Polonyalı yazarlar, gelir eşitsizliklerini artırıcı politikaların etkinlik açısından yararlı olduğunu kabul etseler dahi, politik bakımdan duyarlı ve huzursuz bir işçi sınıfının var olduğu ülkelerinde, bu tür politikaların sosyal ve politik risklerinin idrak edildiğini belirten temkinli bir tavır izlemişlerdir.<sup class="calibre3"><a href="../Text/Emperyalizm2_split_079.html#footnote-24917-12" id="footnote-24917-12-backlink">[12]</a></sup></p>
    <p class="normal1">Reformcuların sık sık tekrarladıkları, “ücret farklılaşmasının büyümesi” ibaresi ile kastedilen vasıflı ve vasıfsız kol işçilerinin temel ücretleri arasındaki farkların büyümesinden ibaret değildir. Bunun yanı sıra, ve asıl önemlisi, yeni prim sistemleri sonunda işçi gelirleri ile yönetici/teknik kadroların gelirleri arasındaki eşitsizliklerin büyümesi ve (Şik’ten yaptığımız son nakilde açıkça belirtildiği gibi) işletmeler arası başarı farklarına bağlı olarak, çeşitli işletmelerin personeli arasındaki gelirlerin de daha fazla farklılaşmasıdır. Meselenin sunuluşunda, reform teorisyenlerinin genellikle “ücret farkları” ifadesinde ısrar etmeleri, getirmek istenilen yenilikleri, belki de kasten, gerçekte olduğundan daha sınırlı göstermektedir. Yeni prim sistemlerinin incelenmesi, bu “farklılaşma” temasının gerçek içeriğini açıkça ortaya koyacaktır.</p>
    <p class="normal2">III</p>
    <p class="normal1">Şüphesiz ki, prim, sosyalist ekonomilerde yeni bir unsur değildir; ancak, reformlar sonunda primler, esas olarak, emeğin ferdî niteliğine ve ortalamayı aşan ferdî başarı ve katkıya bağlı gelir unsurları olmaktan çıkmışlar; işletme başarısına göre dağıtılan paylar haline gelmişlerdir. İşletme başarısı kâr ile ölçüldüğü andan itibaren, çalışanların ve biraz ileride göstereceğimiz üzere öncelikle yönetici/teknik kadroların gelirlerinin bir bölümü (primler), emeklerinin niteliğine; fert olarak emeğin icrasındaki çaba ve başarıya değil; mensup oldukları işletmenin, piyasada kâr göstergesi ile ölçülen başarı derecesine bağlı olacaktır. Bu, klasikleşmiş “eşit işe eşit gelir” ilkesinin en azından çalışanların belli bir kesimi için, açıkça terk edilmesi anlamına gelir.<sup class="calibre3"><a href="../Text/Emperyalizm2_split_079.html#footnote-24917-13" id="footnote-24917-13-backlink">[13]</a></sup> Çekoslovakya’dan B. Levcik’in sözleriyle, “sosyalist meta ilişkileri... çalışanların gelirinin, piyasa tarafından sınanan ve doğrulanan faaliyetlerinin sonuçlarına bağlı olmasını gerektirir... Bu yüzden, kazançların bir bölümü, işletmenin ekonomik sonuçlarına mümkün mertebe yakından bağlanmalı... (bunların) toplam kazançlar içindeki oranı artmalıdır.” Bunu gerçekleştirmenin en etkili yolu, kârlardan dağıtılan primleri, gelirlerin önemli bir unsuru haline getirmektedir.</p>
    <p class="normal1">Bu yeni ilkenin aşırı bir uygulaması Çekoslovakya’da denenmiştir. Bu ülkede ücretlerin önemli bir bölümü maliyet unsuru olmaktan da çıkarılarak “kârlardan” ödenmekte; sadece her emek türünün asgari ücreti olarak tanımlanan ve dolayısıyla bu uygulama başlarken genellikle düşürülmüş bulunan temel ücretler, işletmenin öz fonlarından karşılanamadığı haller için devletçe garanti altına alınmış bulunmaktadır. Temel ücretleri bu statüye koymamış olsalar dahi, bütün ülkelerde, kârlardan dağıtılan primlerin temel ücret ve maaşlara oranını artıran uygulamalar esas olarak aynı anlamı taşımaktadır.</p>
    <p class="normal1">Eğer, kârdan dağıtılan primler kol işçileri ve yönetici/teknik kadrolar için aynı ilkelere tabi olsaydı, yeni modellere geçişin bölüşüm etkileri, piyasaya açılma sürecinin tabii sonucu sayılması gereken, endüstriler ve işletmeler arası farklılaşmalardan ibaret kalır; sosyal tabakalar (kol işçileri ile yönetici/teknik kadrolar) arasında sistematik bir bölüşüm etkisinden söz edilemezdi. Gerçekte ise, bu iki sosyal grup; kârlardan farklı ilkelere göre ve farklı oranlarda pay almaktadırlar.</p>
    <p class="normal1">Bu konuda, bütün ülkelerin uygulaması gözden geçirildiğinde şu ortak unsurlar tespit edilmektedir: (a) Primlerin, toplam gelirlere veya temel ücret ve maaşlara oranı yönetici/teknik kadrolarda kol işçilerine kıyasla çok daha yüksek tutulmuştur.<sup class="calibre3"><a href="../Text/Emperyalizm2_split_079.html#footnote-24917-14" id="footnote-24917-14-backlink">[14]</a></sup> (b) Primlerin azami sınırlar bazı ülkelerde oran olarak tespit edilmiş olmasına rağmen bu sınırlamada dahi, yönetici/teknik kadroların azami payları, kol işçilerininkinin çok daha üstünde tespit edilmiştir.<sup class="calibre3"><a href="../Text/Emperyalizm2_split_079.html#footnote-24917-15" id="footnote-24917-15-backlink">[15]</a></sup> (c) Kol işçilerine dağıtılan primlerin büyük kısmı ferdî katkılara bağlı olarak (birçok ülkede hâlâ merkezî olarak planlanmakta olan) ücret fonu içinden dağıtılmakta; yönetici/teknik kadro primlerinin tümü ise, kural olarak, işletme kârlarının bir bölümünden oluşan teşvik fonlarından ödenmektedir ve işçilere kârlardan ödenen primler bir hayli sınırlı kalmaktadır.<sup class="calibre3"><a href="../Text/Emperyalizm2_split_079.html#footnote-24917-16" id="footnote-24917-16-backlink">[16]</a></sup></p>
    <p class="normal1">Burada tespit edilen ilkeler, sadece reformlar sonunda kâra yönelik üretime geçmenin gelir dağılımını kol işçileri aleyhine, yönetici/teknik kadrolar lehine değiştirdiğini göstermekle kalmıyor. Özellikle (c) şıkkının sonucu olarak temel ücretlerdeki veya genel olarak ücret fonundan yapılan fiili harcamalardaki artışların, yönetici gelirlerini (kârları) azaltması sonucunu doğurarak bu iki grubu bölüşüm ilişkileri açısından sürekli olarak karşıt durumlara getiriyor. Bu yeni durumun sosyalizmin temel ilişkileri açısından taşıdığı anlama eğilmek zorundayız.</p>
    <p class="normal2">C. Sosyalizmin Temel İlişkilerinin Çözülmesi mi?<sup class="calibre3"><a href="../Text/Emperyalizm2_split_079.html#footnote-24917-17" id="footnote-24917-17-backlink">[17]</a></sup></p>
    <p class="normal2">I</p>
    <p class="normal1">Öyle sanıyoruz ki, bu açıklamalar, yukarıda değindiğimiz “reform ideolojisi”ne niçin ihtiyaç duyulduğunu ortaya koymaktadır. Nitekim reform uygulamasına geçilmek üzere iken yayımlanan bir makalesinde O. Şik, yeni sistemin doğuracağı gelir farklarının yaratacağı tepkilere karşı; “herkesin durumu anlaması için politik çalışma gereklidir”, diye yazıyordu. Ancak bu teorisyenlerin “herkese anlattıkları durum”un, sosyalizmin temel ilişkilerinde meydana gelmek üzere olan dönüşümler olmadığını yukarıda gösterdik.</p>
    <p class="normal1">Ne kadar sistematik olursa olsun, reformcuların ideolojik çabalarının ciddi güçlüklerle karşılaşması mukadderdi. İşyerlerinde işçiler arasındaki geleneksel dayanışmanın reform uygulamasına karşı bir engel olarak çıktığı anlaşılıyor. Levcik, işyerlerinde “istihdamdaki bir sınırlamayı kabul etmeyen sahte dayanışma”dan şikâyet ediyor. SSCB’de Şçekino deneyinin başlarında, işçilerin, işlerine son verilen arkadaşlarının ücretlerini paylaşmak istemedikleri bir Sovyet yazarı tarafından belirtiyor. Keza, gelir farklılaşmalarını artırma, maddi çıkar dürtüsünü yüceltme politikaları, bu ülkelerde ve işçi sınıfı içinde daima süregelmiş olan köklü eşitlikçi özlem ve eğilimlerle çatışacaktı.</p>
    <p class="normal1">İşçi kitlelerine reform program ve uygulamalarının benimsetilmesinde ne derecede başarıya ulaşıldığı henüz belli değildir. Ancak, bazı Batılı gözlemciler, özellikle Çekoslovakya ve Macaristan’da, reformların sonunda doğan bölüşüm meseleleri karşısında sendikaların, kapitalist ülkelerdeki klasik sendikacılığı andıran yeni tavırlara yönelmekte olduğunu; ücret artışlarına direnen işletme yöneticilerine karşı işçilerin ekonomik çıkarlarını savunmaya başladıklarını ve prim-ücret ayrılığının tepkiler doğurmakta olduğunu ifade etmektedirler<sup class="calibre3"><a href="../Text/Emperyalizm2_split_079.html#footnote-24917-18" id="footnote-24917-18-backlink">[18]</a></sup>. Bu yeni gelişmelerin ve tepkilerin kuvveti ve ileride alacağı biçim, herhalde, sistemin gelecekteki gelişim doğrultusunu belirleyecek asli etkenlerden olacaktır.</p>
    <p class="normal2">II</p>
    <p class="normal1">Sistemin temel ekonomik ilişkilerinde meydana gelmekte olan bu dönüşüm, şüphesiz ki daha geniş ve siyasi, ideolojik-kültürel ve hukuki unsurları da içeren sosyal dönüşümün bir parçası; fakat önemli bir parçasıdır. Çeşitli unsurlarından yakalayarak bu dönüşümü adlandırmak yolunda bazı teşebbüsler yapılmış, “kapitalizme dönüş” tezleri ortaya atılmıştır.</p>
    <p class="normal1">Bize öyle geliyor ki, bir sosyal sistemin (sosyalizmin) bir bütün halinde bir başka sisteme (kapitalizme) dönüşmesi gibi fevkalade önemli bir tarihî süreç ile karşı karşıya olsak dahi, 10-15 yıl gibi kısa bir zaman süresine bakarak bu büyük dönüşüme teşhis koymak; hele bunun üzerinde teorik genellemeler yapmak için vakit biraz erken olsa gerektir<sup class="calibre3"><a href="../Text/Emperyalizm2_split_079.html#footnote-24917-19" id="footnote-24917-19-backlink">[19]</a></sup>. Bizim yukarılarda yapmaya teşebbüs ettiğimiz gibi, sistemin çözülmesine ait kritik belirti ve unsurları yakalamak; teşhis ve tahlile çalışmak ve bunlara dayanarak sistemin gelişim doğrultusuna ilişkin bazı hipotezlerle yetinmek bugün için daha doğru bir yoldur.</p>
    <p class="normal1">Ancak, “kapitalizme dönüş” tezi ile yakından ilgili iki yan konuya kısaca değinmek aydınlatıcı olabilir.</p>
    <p class="normal1">Birincisi, sosyalist ekonomilerin reformlarla yöneldikleri gelişim doğrultusu, daha eski bir iddia olan “sistemlerin birbirine yaklaşması” tezine güç kazandıran bazı unsurlar taşımaktadır. Biçimsel anlamda üretim araçları üzerindeki kamusal mülkiyeti korurken; teşebbüs fonksiyonunu ve bu fonksiyona bağlanan gelir paylarını, biçimsel mülkiyetten ayırıp işletme yöneticilerine devreden son gelişmelerle; kapitalizmin, “yönetimle mülkiyetin birbirinden ayrılması” diye özetlenen çağdaş görüntüsü arasında, en azından ekonomik birimler düzeyinde gerçek bir yaklaşmadan söz edilebilir. Nitekim Çekoslovak reformlarının baş mimarı olan O. Şik’in, Sovyet müdahalesi sonunda ülkesini terk ettikten sonra, Batı Almanya’da yapılan bir televizyon mülakatında, Çekoslovak reformları ve “sistemlerin yaklaşması” üzerindeki sorulara verdiği iddia edilen cevaplar<sup class="calibre3"><a href="../Text/Emperyalizm2_split_079.html#footnote-24917-20" id="footnote-24917-20-backlink">[20]</a></sup>, bu bakımdan ilginçtir: “(Reformlar sonunda Çekoslovakya’da) ‘yönetici işletmeleri’ olacaktı... Gerçek müteşebbislerimiz olsun istiyorduk... Rekabet ilkesini yerleştirmek istiyorduk... Bunlar, Batı ülkelerinde gelişmekte olan hususlardır. Bu, gelecekte bizleri birbirimize yaklaştıracak bir şeydir. Kendilerine kapitalist de denilse, çeşitli ülkelerin gelişmelerinde izleyecekleri model şimdi doğuş aşamasındadır... Bugün merkeziyetçi bir sosyalizm sistemi içinde olan ülkeler de er veya geç ve kaçınılmaz olarak aynı modele göre gelişeceklerdir”.</p>
    <p class="normal1">İkinci olarak, ekonomik birimlerin işleyiş ilkeleri ve müteşebbis-yöneticilerin fonksiyonları açısından gözlenen yaklaşma, şimdilik bir noktada, biçimsel-hukuki anlamıyla mülkiyet kalıplarına yakından bağlı olan bir yerde kesin olarak durmaktadır. Henüz gerçek anlamıyla bir <span class="idebold">sermaye piyasası</span> mevcut değildir ve bu fark, mesela P. Wiles tarafından halen iki sistemi birbirinden ayıran yegâne anlamlı unsur olarak gösterilmektedir<sup class="calibre3"><a href="../Text/Emperyalizm2_split_079.html#footnote-24917-21" id="footnote-24917-21-backlink">[21]</a></sup>. Bununla kastedilen, şüphesiz yeni üretilen sermaye mallarının, incelediğimiz ülkelerin bazılarında olduğu gibi üretici ve kullanıcı ekonomik birimler arasında piyasa ilişkileri içerisinde alışverişi değil; mevcut üretim araçlarını ekonomik birimlerin tamamen veya hisseler halinde satmalarını ve satın almalarını sağlayacak bir sermaye piyasasının yokluğudur.</p>
    <p class="normal1">Gerçekten de, <span class="idebold">fertlerin</span> borsa işlemlerine girişmesine imkân veren bir sermaye piyasasının unsurları mevcut olmadığı gibi, bu yönde gelişme ihtimallerine ait herhangi bir belirti de yoktur. Ancak <span class="idebold">işletmelerin</span> ve <span class="idebold">bankaların</span> borç senetleri, tahviller ve daha sonra iştirakler ve nihayet hisse senetleri üzerinde aktif unsurlar olarak işlem yapmalarına imkân verilen bir sermaye piyasasının prototipi ve ön unsurları Yugoslavya’da filizlenmeye başlamıştır. Bir “sermaye piyasası” önerisinin Macaristan’da muhtemelen bu anlamda, ancak çok genel bir fikir olarak ortaya atılmış olması, bu bakımdan anlamlıdır.</p>
    <p class="normal2">D. Sonuç</p>
    <p class="normal2">I</p>
    <p class="normal1">Kapitalist bir ekonomide piyasa mekanizması iki farklı görevi birden ifa eder. Kaynak tahsisi ve bölüşüm. Kaynaklar, piyasa göstergelerine göre tahsis edilirken meydana gelen parasal akımlar, üretim süreci içinde farklı roller oynayan grupların da gelirlerini oluşturur. Bu iki “görev”, piyasa ilişkilerinde öylesine iç içe girmiştir ki, bu sistemde bölüşüm meselelerini kaynak tahsisinden ve piyasa kategorilerinin, özellikle fiyatların bu iki fonksiyonunu birbirinden ayırmakta birçok hallerde ciddi güçlükler çekilir.</p>
    <p class="normal1">Sosyalist bir ekonomi ise, kapitalizmden farklı olarak, iki ayrı piyasa tipi “kullanma” imkânına sahip olur. Bunlardan birincisi, kapitalizmde olduğu gibi <span class="idebold">gerçek</span> bir piyasadır; burada birimlerin aynı zamanda gelirlerini oluşturan gerçek nakdi akımlar vardır. İkincisi ise, <span class="idebold">yakıştırma</span> (=simulative) bir piyasadır ve sosyalizme hastır; burada, birimler “hesabi” fiyatlar üzerinden mübadelede bulunur, karar verir, hesaplama yaparlar; ancak, bu “hesabi” piyasa kategorilerinden oluşan nicelikler gerçek nakdi akımlara dönüşmez; bunlarla yapılan muameleler fertlerin gerçek gelirlerini oluşturmaz. Ekonominin gerçek piyasadan oluşan bölümünde, kaynak tahsisi ve bölüşüm meseleleri, kapitalizmde olduğu gibi birbiriyle kaynaşmıştır; piyasa <span class="idebold">yakıştırmasının</span> uygulandığı bölümde ise, artık normatif bir mesele olan kaynak tahsisini bölüşüm meselelerinden bağımsız olarak düzenlemek mümkün olur.</p>
    <p class="normal2">II</p>
    <p class="normal1">Genel olarak piyasa mekanizmasının, bu iki ayrı piyasa tipine bölünmesini sosyalizm sadece <span class="idebold">mümkün</span> kılar; bu imkânın kullanılması ve kullanım biçimi, ayrıca kararlaştırılacak bir olgudur. Mesela, piyasa yakıştırmasının mümkün olduğu noktalarda, biraz aşağıda göstereceğimiz gibi, piyasanın hiç kullanılmaması da mümkündür. Buna karşılık, tamamen piyasa ilişkileri üzerine kurulu (Lange tipi) bir plan uygulama modeli; ekonominin, fertlerle üretken birimler (veya bunların uzantısı olan satış örgütleri) arasındaki ilişkilerin düzenlendiği bölümde <span class="idebold">gerçek</span> bir piyasaya ihtiyaç duyar. Bu, istihdam ve tüketim mallarının dağılımı ile ilgili meselelerin çözüldüğü bölümdür ve bu bölümde mübadele, fertlerin gelirlerini oluşturan veya harcamalardan oluşan gerçek parasal akımlarla gerçekleşir. Ücretler ve tüketim mallarının fiyatları gerçek piyasa kategorileridir ve bir yandan kaynak tahsisi konularında plancıların kullandığı aletler, bir yandan da bölüşüm kategorileridir ve bu yüzden bölüşüm ve kaynak tahsisi meseleleri iç içe girmiştir. Bu kesimde kaynak tahsisi ve bölüşüm meselelerinin birbirinden ayrılmayışı, sosyalizmin devraldığı insan malzemelerinin ancak maddi dürtüler vasıtasıyla plan hedeflerine yönelmeyi kabullenecek nitelikte olmasından doğar.</p>
    <p class="normal1">Buna karşılık, ekonominin, üretken birimler arasındaki ilişkilerin düzenlendiği bölümü, piyasa göstergelerine göre işlese dahi, bunu gerçek piyasa ilişkileri içinde değil, bir <span class="idebold">piyasa yakıştırması</span> modeli içinde yapmak mümkün olabilir. Bu, üretken birimler (işletmeler) arasındaki piyasa ilişkilerinin gerçek, yani gelirlere dönüşen parasal akımlar meydana getirmeden; kaynak tahsisi kararlarında kıtlıklara dayanan <span class="idebold">hesabi</span> fiyatlar kullanılarak işlemesi ile sağlanır. Ekonominin bu bölümü; piyasa mekanizmasının, bölüşüm etkileri yaratmadan münhasıran kaynak tahsisi görevini ifa ettiği alandır ve <span class="idebold">mevcut</span> kaynakların etkin tahsisi yani statik etkinlik meselesi sosyalist planlamanın asli görevini oluşturmakta ise, bu kesimde piyasa yakıştırmasına ve hesabi fiyatlara ihtiyaç olacaktır. İşletmeler arası ilişkilerin <span class="idebold">gerçek</span> bir piyasa mekanizmasına dayandırılması; parametrik plan uygulama aletlerinin kullanılmaması ve dolayısıyla planlamanın tasfiyesi anlamına geleceği gibi; kâr kategorisinin bir gerçek gelir tipi olarak temellüküne de yol açarak bölüşüm ilişkilerinde sosyalizme yabancı unsurların doğması anlamına gelir.</p>
    <p class="normal1">Öte yandan etkinlik meselelerinin planlama ile çözümünü sağlayan yegâne yöntem, piyasa yakıştırması modeli değildir; optimal planlamanın <span class="idebold">tam hesaplama modeli</span>, teorik olarak, aynı amacı gerçekleştirmenin ikinci bir yoludur. Ekonominin büyümesi ve giriftleşme süreci, optimal planlama bilgisinin, tekniklerinin ve bilgisayar kapasitesinin gelişim hızının gerisinde kalıyorsa, piyasa yakıştırması modeli yerini tedricen optimal planlamaya bırakabilecektir.</p>
    <p class="normal1">Öte yandan, statik etkinlik, bütün sosyalist ekonomilerin temel meselesi olmayabilir. Ekonominin geçmişten miras kalan kaynak donatımına ve mevcut kıtlıklara intibakı değil, bu kıtlıkları kısa zamanda değiştirmeyi; hızlı bir yapısal ve teknolojik dönüşümü, sanayileşmeyi hedef alan bir sosyalist iktidar, yukarıdaki piyasa yakıştırması modeline ihtiyaç duymaz. Zira böyle bir model, niteliği icabı bir statik etkinlik aracıdır; farklı bir ifadeyle, mevcut kıtlıklara intibak için etkili bir mekanizmadır. Bundan tamamen farklı bir görevi hedef alan bir planlama sistemi, işletmeler arası ilişkileri gerçek bir piyasa mekanizmasına dayandırmayacağı gibi, piyasa yakıştırması modeline de bağımlı kılmaz. Hesabi fiyatlar kullansa bile, bunların kıtlık fiyatları olması gerekmez. Ne var ki, bu amaçlara yönelmiş sosyalist planlamanın insan malzemesi, yukarıda açıklanan nitelikleri itibarıyla farklı değilse, insan kaynaklarını plan hedefleri yönünde dağıtmada maddi özendiricilere ihtiyaç duyulacaktır. Böylece <span class="idebold">istihdam ve tüketim meseleleri</span>, kaynak tahsisi ve bölüşüm ilişkilerinin kaynaştığı gerçek piyasa kategorileri (tüketim mallarının fiyatları ve ücretler) kullanılarak çözülür. <span class="idebold">Üretken birimler arası ilişkilerde</span> ise, gerçek veya yakıştırma bir piyasa mekanizması, bu modelde, gerekli olmaz.</p>
    <p class="normal1">Sosyalizmin gelişimi ile piyasa mekanizmasının veya planlamanın nispi ağırlıklarındaki değişmeler; kısaca ifade edersek, plan-piyasa çelişkisinin çözümü; görüldüğü gibi, birden fazla değişken tarafından belirlenecektir. Sosyalist toplumdaki insan malzemesinin niteliğinde meydana gelen gelişmeler, çalışanları işe yöneltmede maddi dürtülerin ağırlık derecesini, dolayısıyla piyasa ve bölüşüm ilişkilerinin birbirinden ayrılma imkânlarının sınırını belirler. Planlamanın temel meselesinin statik etkinlik veya yapısal değişme olması, ekonominin diğer bölümlerinde piyasa ilişkilerinin oynayacağı rolün genişliğini belirleyecektir. Mevcut kaynakların tahsisinin önceliği halinde, aktif plan uygulama aletlerinin kullanılma derecesi, işletmeler arası ilişkilerde <span class="idebold">yakıştırma</span> veya <span class="idebold">gerçek</span> bir piyasa arasındaki tercihi belirleyen etken olur ve gerçek piyasa çözümünde, ekonominin bu bölümünde dahi, kapitalizmde olduğu gibi kaynak tahsisi meseleleri bölüşümle kaynaşır; sosyalizme yabancı bölüşüm kategorileri yeniden doğar. Nihayet, statik etkinliğin önceliği, planlamadan vazgeçmeden kabul edildiğinde; piyasa yakıştırması ile optimal planlama arasında yapılacak ve esas itibarıyla geleceğe ait bir tercihte söz konusu olacaktır.</p>
    <p class="normal2">III</p>
    <p class="normal1">Sosyalist ekonomilerin genel gelişim çizgilerini bu açıdan değerlendirmek, son yılların çelişik görünüşlü tablosuna aydınlık getirebilir. Çalışmamızın başında sorulan bir soruya dönecek olursak, yeni reform modellerinde, sosyalizmin gerilik döneminin aşılmasının gerekli kıldığı unsurlarla, bizatihi sosyalizmin zorunlu unsurlarının terk edilmesi anlamına gelen yenilikleri ayırmak, kanımızca ancak böyle bir yaklaşımla mümkün olur.</p>
    <p class="normal1">Sosyalizmin geleneksel planlama modeli, istihdam ve tüketim meselelerinde gerçek piyasa mekanizmalarına dayanan; sanayileşme ve yapısal değişmeyi hedef alan gelişme stratejisinin gereği olarak da ekonominin diğer bölümlerinde, (gerçek veya yakıştırma) bir piyasa mekanizmasına ihtiyaç duymayan bir sistemi temsil eder. Sistemin dayandığı insan malzemesinin niteliğini idealize ederek piyasa mekanizmalarının <span class="idebold">tamamen</span> reddedildiği; tüketim ve istihdam meselelerini piyasa dışında otoriter yöntemlerle çözmeye teşebbüs edilen “çocukluk hastalığı” dönemleri; hatta bu hastalığın müzminleştiği durumlar olmuştur. Bu ütopik teşebbüslerin iflası kaçınılmazdır<sup class="calibre3"><a href="../Text/Emperyalizm2_split_079.html#footnote-24917-22" id="footnote-24917-22-backlink">[22]</a></sup>.</p>
    <p class="normal1">Ancak, Doğu Avrupa ve Sovyetler Birliği’nde sosyalizm, sözü edilen insan malzemesinin niteliklerinin örneğin Marx’ın <span class="ideitalik">Gotha Programı’nın Eleştirisi</span>’nde öngördüğü doğrultuda dönüşmesine yol açacak bir gelişim çizgisi izleyememiştir. Hatta ekonominin muharrik gücünü oluşturan yönetici kadrolarda, önceki bölümlerde açıklanan davranışsal bozukluklar belirmeye, güçlenmeye başlamış; bir noktadan sonra da, ekonomik mekanizma bu davranış biçimlerine intibak ettirilerek bunlar meşrulaşmıştır. Böylece, sosyalizmin içsel gelişiminin, maddi çıkar dürtüsünden tedricen uzaklaşan ve manevi özendiricilere yönelen bir insan tipi yaratmakla gerçekleşeceğine ilişkin tez, bu ülkelerin deneyimleri tarafından doğrulanmamıştır.</p>
    <p class="normal1">Sözünü ettiğimiz “meşrulaştırma” olgusu öyle bir anda gerçekleşmiştir ki, reformcular bunu, ustaca, iktisadi gelişme düzeyinin planlama sistemlerinde zorunlu kıldığı değişmelerin bir parçası olarak gösterebilmişlerdir. Zira yapısal değişmenin gerçekleşmesini sağlayan geleneksel planlama sistemi; insan gücü rezervlerinin tükenmesi ve sanayileşmenin ana hedeflerinin gerçekleşmesi sonunda ortaya çıkan etkinlik meselelerini çözmede aciz kalmıştır. Mevcut kaynakların etkin olmayan tahsisi yüzünden doğan israf unsurlarını gidermeyi hedefleyen yeni plan modelleri, ekonominin o ana kadar piyasa mekanizmasının dışında kalan bölümlerine (optimal planlama henüz mümkün olmadığı için) piyasa çözümlerini getirmek zorundaydı. Bunun gerçek bir zorunluluk olduğu ve ekonomilerin yeni meselelerinin geleneksel merkeziyetçi plan uygulama sistemi ile değil, ancak âdemi merkeziyetçi bir modelle ve işletmeler arası ilişkilerde piyasa kategorilerini kullanan bir sistemle çözülebileceği, önceki bölümlerden ortaya çıkmış olsa gerektir. Ancak reform modelleri, bu âdemi merkeziyetçi çözümü, bir <span class="idebold">piyasa yakıştırması</span> modeli içinde değil; ana çizgileri itibariyle bir <span class="idebold">gerçek piyasa</span> modeli içinde aramaya yönelmişlerdir.</p>
    <p class="normal1">Böylece, piyasa kategorilerinin tümünü kullanan; ancak, bunlara geniş ölçüde parametrik kaynak tahsisi (planlama) aletleri olarak başvuran ve piyasa ilişkilerinin bu noktalarda bölüşüm ilişkileri meydana getirmesine imkân vermeyen ve bu sayede sosyalizmin temel ilişkilerinin bozulmasını önleyen bir model, mümkün olduğu halde reddedilmiştir. Kaynak tahsisi-bölüşüm meselelerini yeniden birleştiren; piyasa kategorilerinin gerçek gelir akımları da oluşturmasına imkân veren ikinci modele itibar edilmiştir. Bu model, sistemde artık “müteşebbislik” fonksiyonunu devralmaya hazırlanan yönetici kadroların taleplerini karşılıyordu. Zira bu kadrolar, esas itibarıyla ücret-maaş farklılaşması ile sınırlı bir maddi özendiriciler sisteminin aşılmasını; işletmeler arası gerçek piyasa ilişkilerinin asli unsuru olan kârın bir bölüşüm kategorisi, bir gelir tipi olarak da meşrulaşmasını talep ediyordu.</p>
    <p class="normal1">Bu tablonun birçok unsuru henüz tamamlanmış değildir; ancak, öyle sanıyoruz ki, reformların temsil ettiği gelişim çizgisi, tahliline çalıştığımız bu süreçlerle açıklanabilir. Bu çizginin mantıki uzantısını ise, yukarıdaki paragraflarda ortaya konan ve ekonominin tümünü gerçek piyasa ilişkilerine tabi kılan model temsil etmektedir.</p>
  </div>
</body>
</html>