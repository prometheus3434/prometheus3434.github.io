<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_35">İktisat Politikası Alternatifleri, Bölüşüm İlişkileri ve Sol<sup class="calibre3"><a href="../Text/Emperyalizm2_split_085.html#footnote-25826-1" id="footnote-25826-1-backlink">[1]</a></sup></h2>
  <p class="normal2">I</p>
  <p class="normal1">İktisat politikası alternatifleri üzerindeki görüş farklılıkları her zaman ideolojik tavırlarla ve değer yargılarıyla yüklü olmuştur. Ama bu, birbirinden ayrılan görüşlerin, politik iktisadın bir sosyal bilim olarak evrimine ve hatta doğuşuna katkıda bulunmasını önlememiştir. Gerçekten, temsil ettikleri çıkarları açıkça ifade etmekten rahatsızlık duymayan ilk iktisatçıların, esas olarak, iktisat politikası konuları üzerinde duran deneme yazarları oldukları hatırlanmalıdır.</p>
  <p class="normal1">Bununla beraber, işaret edilmesi gerekir ki, iktisat politikası alternatiflerinin belli yanlarının, özellikle etkinlik ve büyüme üzerindeki etkilerinin araştırılması, ideolojiden arınmış bir görünüm alabilir, genellikle de böyle bir görünüm alır. Alternatif politika modelleri, yandaşları tarafından sık sık, milli gelirin düzeyi ya da onun unsurları üzerindeki etkileri bakımından değerlendirilir, karşılaştırılır ve savunulur. Bu durumda tartışma, saf bilimsellik kisvesi altında sürdürülür ve tartışmanın “tarafsız” izleyicilerinin, belli bir alternatifin üstünlüğü konusunda, sadece kanıtın güçlülüğü ile ikna edilebileceği düşünülebilir. Böyle bir yaklaşım, doğal olarak, alınan ideolojik tavırları ortadan kaldırmaz.</p>
  <p class="normal1">Türkiye’deki, özellikle 24 Ocak 1980’de benimsenen “Ortodoks” (ve IMF destekli) istikrar programını izleyen iktisat politikası tartışmalarının bir değerlendirmesinin yapılmasına girişilirse, tartışmanın önemli bölümünün böyle bir kisve altında sürdürüldüğü gözlemlenecektir. <span class="idebold">İthal ikamesinin</span> veya ona karşı <span class="idebold">ihracatın teşvikinin</span> ve <span class="idebold">piyasanın</span> ya da piyasaya karşı <span class="idebold">devlet müdahalesinin</span> faydaları ve dezavantajları çevresindeki tartışma, büyük ölçüde, politika modellerinin kaynak tahsisi, büyüme ve dış denge üzerindeki etkileri konularında odaklaşmıştır. Teknik yanı ağır basan bu savlar, sanki “tarafgir olmayan” bir dinleyici kitlesine, onun söz konusu politika seçeneği için desteğini kazanmak üzere hitap ediyordu.</p>
  <p class="normal1">Bu tartışmada taraf olan Türk aydınları, oldukça özgün bir tartışmanın ortasında bulunduklarını düşünüyormuş gibi görünüyor.<sup class="calibre3"><a href="../Text/Emperyalizm2_split_085.html#footnote-25826-2" id="footnote-25826-2-backlink">[2]</a></sup> Ne var ki, geliştirilen ana noktaların ayrıntılı bir tahlili, tartışmada özü bakımından yeni bir şey olmadığını gösterir. Koruma-serbest ticaret karşıtlığı (ya da yeni kılığı içinde, ithal ikamesi-liberalizasyon ile birleşmiş ihracata yönelme karşıtlığı) konusunda, geçen iki yüzyılın iktisadi yazını, bu başlıca iki politika seçeneğinin lehindeki ya da aleyhindeki tüm teorik ve ampirik noktaları içerir. Kısa ve uzun dönemlerde etkinliği ve/veya büyümeyi sağlamak üzere alternatif mekanizmalar olarak plan-piyasa karşıtlığı üzerindeki tartışma, daha yeni kökenli olmasına rağmen, yine de geriye, bu çağın başlarına kadar gider. Ve her iki tarafın başlıca savlarının tümünün bundan birkaç on yıl daha önce geliştirilmiş olduğunu söylemek oldukça doğru olur.</p>
  <p class="normal1">Belki daha ilginci, bu tartışmaların, Türkiye’de iktisadi düşüncenin gelişmesi ve politika kararlarının alanlar üzerindeki etkisinin, 19. yüzyılın sonlarına kadar geriye gitmesinin gözlemlenebileceği olgusudur. Dünya ekonomisi ile eklemlenmenin alternatif iki mekanizması ve bunlara tekabül eden alternatif iki birikim örüntüsü –yani, biri, görece serbest ticaret ilkelerine ve sınırsız bir piyasa hâkimiyetine, diğeri sanayileşme lehine korumaya ve devlet müdahalesine dayanan iki birikim örüntüsü– uzun zamandan beri Türk aydınlarının gündemindeki başlıca tartışma konusu olmuştur. Politikada karar alıcılar ile ilgili olarak, 1908 Jön Türk devriminden beri, bu iki stratejik alternatif arasında sarkaç benzeri bir gidip gelme hareketi gözlemlenebilir.<sup class="calibre3"><a href="../Text/Emperyalizm2_split_085.html#footnote-25826-3" id="footnote-25826-3-backlink">[3]</a></sup> Bu bakımdan 1980’li yıllar, sarkaç hareketinde, daha önceki onar yıllık iki dönemde ekonomiyi karakterize eden “korumacı-müdahaleci” örüntüden uzaklaşmayı temsil eder görünmektedir.<sup class="calibre3"><a href="../Text/Emperyalizm2_split_085.html#footnote-25826-4" id="footnote-25826-4-backlink">[4]</a></sup></p>
  <p class="normal1">Bu gözlemler, alternatif politikaların etkinlik ve büyüme hedefleri çevresinde merkezileşen tartışmalarına dayanmaktadır. Bir diğer ve önemli alana, yani alternatif iktisat politikalarının, kendisine göre değerlendirildiği, savunulduğu ve eleştirildiği başlıca bir amaç olarak gelir dağılımı alanına kayıldığında farklı sonuçlar doğar. Alternatif iktisat politikalarının bölüşüme ilişkin etkileri üzerine herhangi bir tartışma, <span class="idebold">açıkça</span> ideolojik ve sınıfsal konumlar içinde yer alır. Gerçekten bu konumlar, kendileri aracılığı ile solun sağdan ayırt edildiği denek taşları halini alırlar. Genel olarak doğrudan üreticilerin, özel olarak da işçi sınıfının ve köylülüğün mutlak ve göreli iktisadi konumlarını olumsuz yönde etkileyen politika önlemlerine, sol tarafından bir ilke sorunu olarak karşı çıkılır. Her ne kadar sağ, eşyanın doğası gereği, bu tür politika önlemlerini tercih ederse de, böyle önlemleri, bölüşüme ilişkin boyutları temelinde, halkın önünde ve açık olarak savunmanın zorluğu, muhafazakâr okulu tartışmayı etkinlik alanına kaydırmaya, ya da gelir bölüşümü çözümlemesinin teorik ve kavramsal çerçevesini çarpıtma girişimine yöneltir. Bu son olgunun bazı yansımaları daha sonra tahlil edilecektir.</p>
  <p class="normal1">Dahası, alternatif politikalar bakımından etkinlik, büyüme boyutu hakkındaki eski fikirlerin yeni kılıklar altında dolaşıma sokulduğu “teknik” tartışmadan farklı olarak, Türkiye’deki tartışmanın bölüşüme ilişkin boyutlarında belli yenilik unsurları gözleniyor. İlk olarak, –önceki paragrafta işaret edilen– bölüşüme ilişkin konuları çarpıtma girişimleri biraz beceriklilik gerektirir ve esas olarak dışarıdan ödünç alınmış olmasına rağmen, bu uygulama yerel renklerle zenginleştirilmiştir. İkinci olarak ve daha önemlisi, 1980 sonrası iktisat politikası tartışmaları, Türk solunun bir kesiminin “safları değiştirmesi” biçiminde, oldukça ilginç bir olgu üretmiştir. Bu grup (ki bu çalışmada “liberal sol” olarak adlandırılacaktır), Türkiye’deki ilerici kamuoyunun geleneksel tavırlarından kendini ayırmış ve yalnızca etkinlik bakımından değil, aynı zamanda ve açık olarak bölüşüm bakımından da, yürürlükteki birikim modelinin daha “açık” ve piyasa yönelimli bir model doğrultusunda dönüşümünü sebatla savunmaya başlamıştır. Gerçekte, bu grubun bir “sol” konumu korumakta olduğu iddiası, doğrudan doğruya onun, yeni politika yönelimini açık olarak, gelir bölüşümü açısından savunması ile bağlantılıdır –bu, liberal sol ile resmî liberal sağ arasındaki <span class="idebold">söz konusu</span> ayırımı sağlayan bir olgudur.</p>
  <p class="normal1">Bu çalışmanın geri kalan bölümlerinde, iktisat politikalarındaki 1980 sonrası yeniden yönelimleri, bir <span class="idebold">sol</span> konumdan, yani bu politikaların gelir bölüşümü üzerindeki etkileri açısından savunma çabaları eleştirel olarak irdelenecektir. Gösterilecektir ki bu savlar, retoriğe rağmen özgünlükten ve tutarlılıktan yoksundur ve muhtemelen çok daha derinde yatan bir ideolojik dönüşümün parçası olarak yorumlanabilir.</p>
  <p class="normal2">II</p>
  <p class="normal1">1980 sonrası iktisat politikalarının bölüşüme ilişkin etkileri lehindeki ana sav, doğrudan istikrar programının etkilerine <span class="idebold">değil</span>, “kapalı” , müdahaleci ithal ikamesi modeli ile “açık”, piyasaya –ve ihracata– yönelik bir modelin karşılaştırılmasına dayanır. İstikrar programının kendisi bu modellerin ilkinden ikincisine geçişi gerçekleştirmek için bir araç olarak anlaşılır ve bu nedenle de bir ilk yaklaşım olarak göz önüne alınmayabilir. İlginçtir ki, 1980 sonrası iktisat politikalarına Türk “liberal solu” tarafından yöneltilen başlıca eleştiri, korumacılığın ve müdahaleciliğin modası geçmiş mekanizmalarını tasfiye etmekte yeterince hızla ve radikal boyutlarda hareket edilmediği hususudur.</p>
  <p class="normal1">Türk “liberal solu”, alternatif politika modellerinin (ve bunların bölüşüme ilişkin etkilerinin) karşılaştırmalı çözümlemesinde, bu konudaki geleneksel Batı eserlerinden, özellikle de Dünya Bankası’nın etkisi altında olan eserlerden esinlenmiş gibi görünmektedir. Bu eserlerin savları, hane halkı gelirlerinin büyüklüğüne göre bir gelir bölüşümü kavramına dayandırılır. Bu ise, bölüşüm ilişkilerinin sınıfsal bir çözümlemesiyle taban tabana zıt bir kavram çerçevesi oluşturur. Korunmuş bir ekonominin, imalat sanayinde daha yüksek bir reel ücretler düzeyi ile sonuçlanabileceği (ve genellikle öyle sonuçlandığı) kabul edilir. Fakat bu sonucun, kırsal nüfus (“ithal ikamesi genel olarak ihracata yönelik sektörleri ve özel olarak da tarımı cezalandırır”) ve enformel sektörde işsiz ve marjinal nüfus (“sanayide kısmen yüksek ücretlerden kaynaklanan yüksek sermaye yoğunluğu, istihdamı zayıflatır”) aleyhine gerçekleştiği ileri sürülür. Nüfusun en fakir kesimleri bu alanlarda toplandığından “sermaye getirisi”ne kıyasla reel ücretlerdeki bir azalma, istihdamı teşvik ederek işsiz ve marjinal nüfusa yarar sağlayacak ve göreli fiyatlarda tarımın lehine ve sanayinin aleyhine bir artış kırsal alandaki fakirlerin yararına olacaktır; bunun toplam etkisi ise, ulusal çapta gelir eşitsizliklerinin azalması olacaktır. İyi bilindiği gibi, göreli faktör ve sektör fiyatlarındaki bu değişmeler, ithal ikame edici bu modelden ihracata yönelik bir modele geçiş sırasında ortaya çıkması beklenen başlıca dönüşümler arasındadır.<sup class="calibre3"><a href="../Text/Emperyalizm2_split_085.html#footnote-25826-5" id="footnote-25826-5-backlink">[5]</a></sup></p>
  <p class="normal1">Bu yaklaşım, teknik jargonundan arındırıldığı zaman, az gelişmiş bir ekonomide gelir dağılımı temel <span class="idebold">sorunsalını</span>, bir yanda endüstriyel işçi sınıfı, öte yanda köylülük, işsizler ve alt proletarya arasındaki bir çelişki olarak ele almaya varır. Bunun sosyalist ve Marksist solun çeşitli çizgileri bakımından hiçbir yanıyla kabul edilemez bir yaklaşım olması gerekir. Sosyalist ve Marksist solun çeşitli çizgilerine göre aynı <span class="idebold">sorunsal</span> ancak doğrudan üreticilerle sömürücü sınıflar arasındaki bir çelişki olarak ele alınabilir. Savın “liberal sol” tarafından bu doğrultuda da olsa, isteksizce onaylanmış olması, belki, Marksizmin Türk solu saflarında sürüp giden etkisiyle açıklanabilir.</p>
  <p class="normal1">Ancak, ithal ikamesinin geleneksel eleştiricilerinin Türk “liberal sol”una güçlü biçimde çekici gelmiş olan bir diğer bölüşüm çözümlemesi daha vardır. Bu, idari kontrollere dayanan bir kapalı ekonomi içinde önemli koruma (ve muhtemelen devlet müdahalesi) “rantlar”ının doğuşuna ve o rantlara, ayrıcalıklı belli ithalatçı ve sanayici grupları tarafından el konulmasına dikkati çeker. Türk liberal solu, bu sav doğrultusunda muhtemelen, neoklasik yazarların eleştirilerinden çok daha ileri gitmiştir. Neoklasik yazarlar bu “rantlar”ı nicelleştirilebilir gelir kategorileri olarak ele almaktan genellikle kaçınmışlardır<sup class="calibre3"><a href="../Text/Emperyalizm2_split_085.html#footnote-25826-6" id="footnote-25826-6-backlink">[6]</a></sup>; ama açık bir ekonominin Türkiye’deki sol savunucuları için bu rantlar, ticaret ve sanayi burjuvazisinin eline geçen bir sömürü geliri biçiminde kolay bir hedef oluşturmuştur. Dış ticaret ve döviz kurları üzerindeki idari kontrolleri kaldırmak yoluyla uluslararası kapitalizmle yeniden bütünleşen bir ekonomi, bu “rantlar”a son verebilir. Böylece dış iktisadi ilişkilerin liberalizasyonu, aynı zamanda gelirin yeniden bölüşümü için “radikal” bir reçete olur.</p>
  <p class="normal2">III</p>
  <p class="normal1">Bu tartışmanın odak noktası toplumsal <span class="idebold">sınıflar</span> ve <span class="idebold">katmanlar</span> arasındaki bölüşüm kavramına doğru kaydırılırsa, bölüşüme ilişkin etkileri açısından 1980 sonrası politika değişiklikleri lehine ileri sürülen savların, solda olma iddiasını taşıyan hiçbir düşünce okulu bakımından geçerli olmadığı gösterilebilir.</p>
  <p class="normal1">Önce, Türkiye’de gözlendiği biçimiyle ithal ikamesinin “popülist” uyarlamasının, gelir dağılımını etkileyen, özellikle, çalışan sınıfların göreli iktisadi konumlarının sistematik biçimde gerilemesine karşı etki yapan içsel mekanizmalar yaratmış olduğu başka bir çalışmada gösterilmiş bulunmaktadır.<sup class="calibre3"><a href="../Text/Emperyalizm2_split_085.html#footnote-25826-7" id="footnote-25826-7-backlink">[7]</a></sup> 1960’lı ve 1970’li yıllar için gelir dağılımı ile ilgili bulgularımız <span class="idebold">reel ücretlerde sürekli bir artışı</span>, özel imalat sanayii katma değeri içinde <span class="idebold">ücretlerin payında bir istikrarı</span>, hâkim niteliği köylü üretimi olan tarım bakımından <span class="idebold">iç ticaret hadlerinde bir düzelmeyi</span> ve <span class="idebold">ücret mallarının fiyatlarında göreli bir düşüşü</span> gösteriyor. Bu bulguların çoğu, özellikle göreli fiyatlarla ilgili olanlar, ithal ikamesi modelini eleştirenlerin gelir dağılımı konusunda betimlemeyi pek sevdikleri olumsuz tabloya aykırıdır.</p>
  <p class="normal1">Bu durumda, 1980 sonrası politikaların bölüşüme ilişkin bir açıdan ve sol bir konumdan savunusu, ancak (a) “açık”, ihracata yönelik bir modelin, aynı bölüşüm göstergelerinde bir düzelme sağlayacağı gösterilebilirse ve (b) bir modelden diğerine bir istikrar programı yoluyla <span class="idebold">geçiş</span>in, göstergelerde bir bozulmaya yol açmayacağı gösterilebilirse yapılabilir. Ne yazık ki, “liberal sol”un dayanabileceği bu iddialar ve beklentiler her iki açıdan da zayıf bir zemine oturmaktadır.</p>
  <p class="normal1">İlk nokta ile başlanırsa, tekrar tekrar vurgulanmış olduğu gibi, ihracata yönelik bir ekonominin gerekleri, emek maliyetlerinin en aza indirilmesi; arzın iç piyasalardan uluslararası piyasalara doğru yeniden yöneltilmesini de kolaylaştıracak aynı doğrultuda sürekli bir baskıyı zorunlu kılar. Bundan dolayı, ihracata yönelik bir modelin içsel ve mantıki yapısı içinde emeğe karşı olma eğilimi vardır.<sup class="calibre3"><a href="../Text/Emperyalizm2_split_085.html#footnote-25826-8" id="footnote-25826-8-backlink">[8]</a></sup></p>
  <p class="normal1">İhracata yönelik bir ekonomiye geçişle birlikte ortadan kalkacağı umulan ve “koruma rantları” denilen soruna gelince, çözümleme teorik olarak kabul edilebilir görülse bile, bu sorun, burjuvazinin farklı bölümlerini temsil eden gruplar arasında <span class="idebold">artığın yeniden dağılımını</span> ilgilendirir. Ama bu çözümleme bizi teorik zeminde yanlış yola götürmektedir. Bu yazar, bir başka yerde<sup class="calibre3"><a href="../Text/Emperyalizm2_split_085.html#footnote-25826-9" id="footnote-25826-9-backlink">[9]</a></sup>, bu sözde “rantlar”ın bir bölüşüm çözümlemesiyle bütünleştirilmesinin, bu bütünleştirme, göreli fiyat hareketlerinin bölüşüme ilişkin etkisinin <span class="idebold">genelleştirilmiş</span> bir incelenişi çerçevesi içinde yapılırsa (ve sadece o durumda) savunulabileceğini göstermiştir.</p>
  <p class="normal1">Bir modelden diğerine geçiş sırasında bölüşüme ilişkin olarak ortaya çıkan değişmelere geri gelirsek, 1980 sonrası istikrar politikalarının, etkileri bakımından emeğe açıkça karşı olduğu hususunda muhtemelen anlaşma vardır. Ücretlilerin göreli konumlarındaki ve iç ticaret hadlerindeki köylülük aleyhine bozulma, aynı zamanda temel gereksinim mallarının göreli fiyatlarındaki yükselme, Türkiye’deki istikrar programının, üzerinde anlaşmazlık olmayan sonuçlarıydı. Bununla beraber, “liberal sol”da, bu ters sonucun kaçınılmaz olmadığı ve daha “adil” bir istikrar programının olanaklı olduğu ama uygulanmadığı yönünde bir tavır var gibi görünmektedir.</p>
  <p class="normal1">Bu değerlendirme, esas olarak, ihracata yönelik model bakımından ileri sürülen savlardan ötürü desteklenemez. Ücretler ve tarımı destekleme politikaları üzerindeki sınırlamalar yoluyla emek gelirlerinin baskı altında tutulması ve ücret mallarına sağlanan sübvansiyonların yavaş yavaş ortadan kaldırılması, nihai olarak, içe yönelik bir birikim örüntüsünden dışa yönelik bir birikim örüntüsüne geçmeyi amaçlayan <span class="idebold">herhangi bir</span> <span class="idebold">istikrar programının</span> gerekli ve hayati unsurlarıdır. Toplam arzın giderek artan bir bölümünü iç piyasalardan dış piyasalara kaydırmak için, kısmen emek gelirleri aleyhine ayırım yapan bir gelirler politikası yoluyla iç talebin baskı altında tutulması ve emek maliyetlerinin en aza indirilmesi<sup class="calibre3"><a href="../Text/Emperyalizm2_split_085.html#footnote-25826-10" id="footnote-25826-10-backlink">[10]</a></sup> konusundaki aynı düşünceler, ihracata yönelik model için olduğu kadar bu modele götüren geçiş mekanizmaları için de eşit ölçüde geçerlidir. “Farklı” bir istikrar (ya da, daha çok “anti-kriz”) politikası ancak, bu politika tümüyle farklı bir nihai amaca sahip olsaydı olanaklı olabilirdi.</p>
  <p class="normal1">Gelir dağılımı tartışmalarında sol konum <span class="idebold">emekten yana</span> bir temel üzerinde tanımlandığı sürece, yukarıda gösterildiği üzere, 1980 sonrasındaki iktisat politikaları yönelişi, sol açısından, bölüşüme ilişkin hem kısa dönemli (istikrar), hem de uzun dönemli (dışa yönelik bir birikim örüntüsüne kayış) sonuçlarıyla hiçbir bakımdan desteklenemez. Buna rağmen, “liberal sol”un bu ciddi yeniden yönelim lehindeki tavrı sürüyor gibi görünmektedir ve bu ısrar, yalnızca, bir “ideolojik kopuş” bağlamında açıklanabilir.</p>
  <p class="normal2">IV</p>
  <p class="normal1">Kısa dönemli bir istikrar programının uzun dönemli bir yeniden uyarlanma sürecine dönüşmesi, 24 Ocak 1980 politika paketinin kabul edilmesinden yedi ay sonra kurulan askerî rejim tarafından sağlanan siyasal ve kurumsal çerçeve olmadan ortaya çıkabilir miydi? Açıktır ki, istikrar programının ve sonrasının (onun “emeğe karşı” yanlarının) bölüşüme ilişkin önlemleri, daha önceki onar yıllık iki dönemin “popülist” parlamenter rejimi saf dışı edilmedikçe uygulanamazdı.</p>
  <p class="normal1">Eldeki kanıtlar şu olguyu göstermektedir: Muhafazakâr Demirel hükümeti, Ocak 1980 programını, <span class="idebold">geçici</span> zaman ufuklu bir şok tedavisi olarak tasarlamıştı ve bu programın bölüşümle ilgili boyutlarının, Türk parlamenter sisteminin sınırlamaları altında desteklenmesinin olanaksızlığının tümüyle bilincindeydi. Bu konuda “liberal sol”, sözde “liberal” ekonomik model ile ona eşlik eden otoriter rejim arasındaki mantıki bağı görmeyi reddederken, durumu Demirel kadar dahi algılayamamıştı.</p>
  <p class="normal1">İktisadi liberalizm ve siyasi otoriterlik arasındaki bağın iki yönü vardı. Önce, istikrar programının içkin olarak emeğe karşı yanları, işçi sendikalarının faaliyetlerinin sıkıyönetim komutanları tarafından yasaklanması ya da sınırlanması ile başladı; yeni Anayasa’nın aşırı derecede kısıtlayıcı maddelerinde ve Anayasa’ya eşlik eden iş mevzuatında doruk noktasına ulaşan bir dizi önlem yoluyla kurumsallaştırıldı. İkinci olarak, yürütme ve yasama düzeylerinde, <span class="idebold">siyasal ve entelektüel sola karşı</span>, öncekiyle paralel ve aynı derecede sistematik bir operasyon gerekleşti. Bu operasyonun örnekleri, burada ayrıntılarına girmeyi gerektirmeyecek ölçüde çok iyi belgelenmiştir.</p>
  <p class="normal1">Böylece, 1980 sonrası Türkiye’sindeki durum, çalışan sınıfların kaderi ile siyasal ve entelektüel solun kaderi arasında doğal bir bağ bulunduğunu tümüyle doğrulama olanağını verir. Ve bu nedenle solun, 24 Ocak programı tarafından temsil edilen iktisat politikalarına karşı, kendi çıkarı bakımından da güçlü biçimde muhalefet etmesinin gerekliliğini gösterir. Bundan dolayı, alternatif teorilerin bizzat “praxis”in kendisiyle böylece “sınanması”, 1980 sonrası iktisat politikası modelinin sözde “liberalleştirici” etkisi konusundaki tartışmayı çözüme bağlamış olmalıydı. Şaşırtıcı biçimde görüldü ki, durum beklendiği gibi değildir. <span class="idebold">Liberal ekonomi</span> ve <span class="idebold">otoriter siyaset</span> arasındaki çatışmanın yeni teorik açıklamaları, ekonomik temel düzeyinde işleyen (ve esas olarak burjuvazi tarafından temsil edilen) “sivil toplum” ile üstyapı düzeyinde işleyen (ve ordu tarafından temsil edilen) <span class="idebold">devlet</span> arasındaki sözde çelişki üzerinde geliştirildi. (Türkiye’deki tartışmanın tarihî maddeciliğe yaptığı “katkı” budur!) Bu yaklaşım, son çözümlemede, yeni rejimin otoriter yanlarının kurumlaşmasına, Türk burjuvazisinin tam destekli katkısını göz ardı eder ve bu sınıfın demokratik karakterine gözü bağlı, önyargılı olarak güvenmiş olur.</p>
  <p class="normal1">“Liberal sol”un yeni ekonomik model yönündeki ısrarlı desteği, artık “yanlış bilinç” ya da değerlendirme hataları ile açıklanamaz. Bu olguyu, Türk burjuvazisi ile sürekli bir uzlaşma aramaya başlayan profesyonel (“öğrenim görmüş”) grupların safları içinde yer alan bir ideolojik dönüşüm ve kopuş ile açıklamak çok daha gerçekçi olacaktır. Bu grubun toplumsal işlevlerinin yavaş fakat sürekli değişmekte olduğu bir sürecin içindeyiz. Bu grup için zenginlik, itibar ve refah, burjuvazinin çıkarlarına giderek artan biçimde boyun eğmeyi gerektiriyor. Kamu kesimindeki iktisatçıların ve uzmanların, bağımsız mühendislerin, mimarların ve hukukçuların ağırlıkla sol kanattaki görüşlerinin yerini yavaş yavaş mali danışmanların, şirket danışmanlarının ve yöneticilerinin, iş avukatlarının ve müteahhitlerin “çağdaş burjuva” dünya görüşleri alıyor; çünkü ilk gruptakiler ikinci gruptakilerin saflarına dönüşmekte ya da bu saflara kaymaya can atmaktadır. Bu çağdaş burjuva tavırlarının, müdahaleci ve içe yönelik bir ekonominin sınırlamalarıyla güçlü biçimde çatışan, kuvvetli bir “tüketimci” yaşama stili unsuru var.<sup class="calibre3"><a href="../Text/Emperyalizm2_split_085.html#footnote-25826-11" id="footnote-25826-11-backlink">[11]</a></sup> Böylece, liberal solun, ekonomiye devlet müdahalesine karşı çıkması, bu grubun istek ve özlemlerini temsil etmektedir. “Sol” jargon ise, bu insanların, geçmişle vicdan azabı çekmeden ideolojik kopuşunu kolaylaştırmaktadır...</p>
  <p class="normal1">Yine de bu, sağlıklı bir gelişme olarak görülmelidir. “Solda olmanın” aydınlar için eşyanın doğası gereği sayıldığı önceki durum çok yapaydı; bu nedenle de sürüp gidemezdi. Türkiye toplumunun son yıllarda içinden geçtiği bunalım, geç kalmış bir ideolojik yeniden saflaşmanın koşullarını yarattı. Şimdi yapılması gereken şey, nesneleri kendi gerçek adlarıyla adlandırmak ve bu yeni ideolojik yönelimi, sahip olduğu solda olma iddialarından ayırmaktır. Bu görev, Türkiye’nin çalışan sınıflarıyla ortak kaderinin ve doğal bağlarının tümüyle bilincinde olan, gençleşmiş bir solun omuzlarındadır.</p>
  <div class="calibre1" id="calibre_pb_46"></div>
</body>
</html>