<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_20">Üretim İlişkileri ve Toplumsal Sınıflar: Kavram Çerçevesi<sup class="calibre3"><a href="../Text/Emperyalizm2_split_070.html#footnote-23441-1" id="footnote-23441-1-backlink">[1]</a></sup></h2>
  <p><br class="chapter" /></p>
  <p class="normal1">Bu çalışmada, tarım yapısı; <span class="idebold">işletme biçimleri, üretim ilişkileri, bölüşüm ilişkileri ve toplumsal sınıf ve tabakalar</span> ele alınarak incelenecektir. Bu kavramlar ve bunlardan türeyen alt kategoriler, tarımsal yapılara farklı açılardan bakılmasına imkân veren çözümleme araçlarıdır. Bu araçların tümü, ayrı ayrı ve (gerekli ve mümkün olduğu hallerde) birlikte tarıma uygulandığında, toplumsal (ve dolayısıyla ekonomik) içeriğiyle tarım yapısının en önemli unsurları kapsanmış olur. Bizim amaçlarımız açısından tarımın yapısal çözümlenmesi de böylece kapsanan toplumsal-ekonomik çerçeve ile sınırlı kalacaktır.</p>
  <p class="normal1"><span class="idebold">İşletme biçimleri ve toplumsal sınıf ve tabakalar</span>, bunların incelendiği ileriki kesimlerde görüleceği gibi, tarımsal yapının sınırları içinde kalındığı zaman kavranmasında büyük güçlükler olmayan kavramlardır. Buna karşılık <span class="idebold">üretim ilişkileri</span> (ve bir ölçüde <span class="idebold">bölüşüm ilişkileri</span>) başlangıç noktasında ve <span class="idebold">genel olarak</span> berrak bir biçimde tanımlanması ve açıklanması gereken kavramlar olarak karşımıza çıkıyor. Bu nedenle, tarım yapısının çözümlenmesine girişmeden önce, bu sonuncu kavramlar üzerinde genel düzeyde bir tartışma açmak, kanımızca, kaçınılmaz olmaktadır.</p>
  <p class="normal1">Üretim süreci içinde insanla nesneler (özellikle üretim araçları) arasında tarih boyunca değişen ilişkiler, belirli mülkiyet ve egemenlik ilişkileri meydana gelir. Bu ilişkiler, yani üretim araçları üzerindeki egemenliğin değişen biçimleri, üretim süreci içinde ve bu süreç dolayısıyla insanlar arasında oluşan belli ilişkileri, yani <span class="idebold">üretim ilişkilerini</span> de <span class="idebold">büyük ölçüde</span> belirler. Üretim araçları üzerindeki egemenliğin mülkiyet veya zilyetlik gibi hukuki biçimleri, böylece, üretim ilişkilerinin <span class="idebold">temel belirleyicileri</span>, hatta zaman zaman görüntüleri olarak rol oynarlar. Herhangi bir üretim ilişkisi, kendisinin ayrılmaz bir tamamlayıcısı olan üretim güçleriyle birlikte <span class="idebold">üretim biçimini</span>, her üretim biçimi de kendisine tekabül eden siyasi, hukuki, ideolojik, kültürel üstyapı kurumları ile birlikte sosyoekonomik kuruluşu, ya da toplumsal sistemi oluşturur.</p>
  <p class="normal1">Üretim süreci içinde ve dolayısıyla insanlar arasında meydana gelen bütün ilişkilere değil, <span class="idebold">belli</span> ilişkilere üretim ilişkileri diyoruz. Hangi tür ilişkiler? Bu noktada, <span class="idebold">artık yaratan</span> bir ekonomiyi, sadece üretim araçlarının ve üreticilerin –zorunlu tüketimle– yenilendiği (yeniden üretilebildiği) bir ekonomiden ayırmak, artık yaratan bir ekonomide ise, dolaysız üreticiler (üretken emek) ile üretimden pay alan diğer gruplar arasındaki ayrımı belirlemek zorunlu olur. Bu ikinci ayrım, bizi, <span class="idebold">üretici geliri</span> ve <span class="idebold">sömürü</span> kavramları ile ifade edilen en genel bölüşüm sorununa getirmiş olur.</p>
  <p class="normal1">Üretim ilişkileri, artık yaratan ve artığa dolaysız üreticilerin dışındaki grupların el koyabildiği ve bu nedenle sınıfların oluştuğu toplumların açıklanmasında işe yarayan bir kavramdır. Ve üretim süreci içinde veya bu süreç dolayısıyla insanlar arasında oluşan ilişkilerin tümünü değil, <span class="idebold">artığa el koymanın özel biçimlerini ve mekanizmalarını</span> oluşturan bağıntıları üretim ilişkileri olarak anlıyoruz. Marx’ın sözleriyle: “Dolaysız üreticilerin ödenmemiş artı emeğine<sup class="calibre3"><a href="../Text/Emperyalizm2_split_070.html#footnote-23441-2" id="footnote-23441-2-backlink">[2]</a></sup> el koymanın özel ekonomik biçimi, üretimin içinden doğarak yönetenlerle yönetilenler arasındaki ilişkiyi belirler ve karşılığında üretimi de, belirleyici bir unsur olarak etkiler. Doğrudan doğruya üretim ilişkilerinden doğan iktisadi topluluğun tüm kuruluşu da bunun üzerine bina edilmiş olur.”<sup class="calibre3"><a href="../Text/Emperyalizm2_split_070.html#footnote-23441-3" id="footnote-23441-3-backlink">[3]</a></sup> Kısacası biz, “dolaysız üreticilerin artı emeğine (artı ürüne, ya da artığa) el koymanın özel ekonomik biçimlerini”, üretim ilişkileri olarak anlıyoruz.</p>
  <p class="normal1">Kavramın tanımlanması, sorunların çözümünün sadece ilk adımıdır. İkinci ve oldukça çetin bir adım, artığa el koymanın <span class="idebold">farklı</span> biçimlerini sınıflayabilmek, bunları belirleyen çeşitli etkenleri, dolayısıyla çeşitli üretim ilişkilerini birbirinden ayıran temel ölçütleri saptayabilmektir. Yukarıda, “üretim araçları üzerindeki egemenliğin (mülkiyet, zilyetlik gibi hukuki kalıplarla beliren) çeşitli biçimleri”nin, “üretim ilişkilerini <span class="idebold">büyük ölçüde</span> belirlediği”ni ifade ederken bu soruyu kısmen, fakat (“tamamen” değil, “büyük ölçüde” bir belirlemeden söz ettiğimiz için) <span class="idebold">sadece kısmen</span> yanıtladık. Bizce, üretim araçları üzerindeki egemenliğin değişen biçimleri, gerçek hayatta ve tarih boyunca “artığa el koyma” biçimlerinde, yani üretim ilişkilerinde gözlenen farklılıkların tümünü açıklayacak ve yansıtacak çeşitlilikte değildir. Üretim araçları üzerinde mülkiyet biçiminin benzerlik, hatta özdeşlik gösterdiği; ancak, artığa el koyma süreçlerinin farklı olduğu örnekler üzerinde birazdan duracağız. Keza, dolaysız üreticinin, üretim araçlarının tümü veya bir kısmı üzerinde malik veya zilyet olarak hukuki egemenliği varsa; yukarıdaki ölçütle yetinen dar bir yorum, bizi, kendiliğinden, <span class="idebold">sömürüsüz ve sınıfsız</span> bir toplum modeline götürür. Bunun doğru olmadığına ve küçük mülkiyet ve küçük üreticiliğin birden fazla üretim ilişkisine yol açabildiğine de aşağıda değineceğiz.</p>
  <p class="normal1">Kısacası, üretim ilişkilerinin teşhis ve ayrımında, “üretim araçları üzerindeki mülkiyet” ölçütü dışında ölçütler kullanmak zorunlu görülüyor. Burada, iki farklı ölçüt önermenin, karşımızdaki sınıflama sorununa ne gibi ek imkânlar getireceğini şematik bir örnekle göstermeye çalışalım:</p>
  <p class="normal1">1. <span class="idebold">Hukuki egemenlik ölçütü</span>: Dolaysız üreticinin üretim araçları üzerinde hukuki egemenliği (mülkiyet, zilyetlik) var mıdır?</p>
  <p class="normal1">2. <span class="idebold">Piyasa ölçütü</span>: Artı ürüne bir piyasa süreci içinde ve bu süreç dolayısıyla mı el konmaktadır?</p>
  <p class="normal1">Birinci ölçüte bağlı olarak formüle ettiğimiz soru, <span class="idebold">artığa el koyanların</span> üretim araçları üzerindeki egemenlik durum ve biçimleri ile ilgili <span class="idebold">değildir; dolaysız üretici açısından ifade edilmiştir.</span> Bu yüzden, buradaki ifade ediliş biçimi ile üretim araçları üzerindeki hukuki egemenlik biçimlerinin sadece bir bölümünü içeren bir ölçüt sayılmalıdır.</p>
  <p class="normal1">İkinci ölçütü açıklayan soru ise, ekonomide piyasa ilişkilerinin (meta üretiminin) varlığı veya yaygınlık derecesiyle ilgili değildir. Soru, artı ürüne doğrudan doğruya el koyma olgusunun, üreticilerin özgür iradeleriyle girdikleri işgücü veya ürün piyasaları içinde mi meydana geldiği; yoksa piyasa dışı siyasi, hukuki, askerî bir güce dayanılarak, “cebren” mi meydana geldiğini saptamaya yöneliktir.<sup class="calibre3"><a href="../Text/Emperyalizm2_split_070.html#footnote-23441-4" id="footnote-23441-4-backlink">[4]</a></sup> Emeğin metalaştığı işgücü piyasalarında kapitalist; ürün piyasaları için üretim yapan küçük üretici karşısında tüccar, artığa piyasa süreçleriyle el koyan kategorilerdir. Buna karşılık, köylüden, siyaset ve silah zoruyla desteklenen bir hakka dayanılarak toplanan feodal rant (veya vergi) ile köle sahibinin el koyduğu emek fazlası ise piyasa dışı el konan artık türlerine örnek gösterilebilir.</p>
  <p class="normal1">İki ölçütün, yukarıdaki sorulara göre olumlu (+) veya olumsuz (-) yanıtlardan oluşabilecek değerleri, dört mümkün bileşim yaratmaktadır. Dikkatle incelenirse bu dört bileşimin dört asli üretim ilişkisine tekabül ettiği söylenebilir. Tablo 1, bu bileşim ve ilişkileri şematik bir biçimde göstermektedir.</p>
  <p class="indentmetin">Tablo 1: İki Ölçüte Göre Üretim İlişkilerinin Saptanması</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">Köleci Üretim İlişkisi</td>
            <td class="ortayazi1">Feodal, Asya tipi Üretim İlişkileri</td>
            <td class="ortayazi1">Küçük Meta Üretimi</td>
            <td class="ortayazi1">Kapitalist Üretim İlişkisi</td>
          </tr>
          <tr class="calibre6">
            <td class="calibre7">Hukuki Egemenlik Ölçütü</td>
            <td class="ortayazi1">(-)</td>
            <td class="ortayazi1">(+)</td>
            <td class="ortayazi1">(+)</td>
            <td class="ortayazi1">(-)</td>
          </tr>
          <tr class="calibre6">
            <td class="calibre7">Piyasa Ölçütü</td>
            <td class="ortayazi1">(-)</td>
            <td class="ortayazi1">(-)</td>
            <td class="ortayazi1">(+)</td>
            <td class="ortayazi1">(+)</td>
          </tr>
          <tr class="calibre6">
            <td class="calibre7">Dolaysız Üretici</td>
            <td class="ortayazi1">Köle</td>
            <td class="ortayazi1">Köylü</td>
            <td class="ortayazi1">Köylü, Zanaatkâr</td>
            <td class="ortayazi1">İşçi</td>
          </tr>
          <tr class="calibre6">
            <td class="calibre7">Artığa El Koyan</td>
            <td class="ortayazi1">Köle Sahibi</td>
            <td class="ortayazi1">Feodal bey; Bürokrasi ve çevresi</td>
            <td class="ortayazi1">Tüccar, tefeci</td>
            <td class="ortayazi1">Kapitalist</td>
          </tr>
          <tr class="calibre6">
            <td class="calibre7">Temel Bölüşüm Kategorisi</td>
            <td class="ortayazi1">Kölenin artı emeği</td>
            <td class="ortayazi1">Feodal rant; vergi</td>
            <td class="ortayazi1">Tüccar kârı, faiz</td>
            <td class="ortayazi1">Artı-değer</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Not:</span> Ölçütlerle ilgili (+) ve (-) işaretler, metinde iki ölçüte ilişkin olarak ifade edilen sorulara verilen olumlu ve olumsuz yanıtları göstermektedir.</p>
  <p class="normal1">Her biri ikişer değer alabilen iki ölçütten türeyen dört bileşimin [(- -), (+ -), (+ +), (- +)] tekabül ettiği dört üretim ilişkisinin çözümlenmesine ve tartışmasına burada girecek değiliz. Tarımın öz sorunlarına eğildiğimizde birer üretim ilişkisi olarak küçük meta üretiminin ve kapitalizmin üzerinde derinliğine durmak fırsatı bulacağız. Bu noktada sadece Tablo 1’de ikinci sütunu oluşturan ilişkinin üzerinde birkaç cümleyle duralım.</p>
  <p class="normal1">Bu ilişkinin hem feodal, hem “Asya tipi” türünde temel üretici sınıfı oluşturan köylü, köy arazisindeki toprağın zilyedi, iş aletlerinin ise malikidir. Bu bakımdan, dolaysız üreticinin üretim araçları üzerindeki egemenliğini ifade eden birinci ölçüt bakımından feodal ve Asya tipi üretim ilişkilerini ayırt etmek (feodalizme mahsus malikâne arazisinin durumu dışında) imkânsız olmaktadır. Ölçütümüz, dolaysız üreticilerin değil, artığa el koyan unsurların mülkiyet/zilyetlik konumlarındaki farklılığı yansıtacak biçimde ifade edilseydi, böyle bir ayrım yapılabilirdi. Nitekim feodal ve Asya tipi üretim ilişkilerinde, feodal senyörün (B), sultan, bürokrasi ve çevrelerinin (Devletin) (S) ve köylünün (K), malikâne arazisi, köy arazisi ve iş aletleri üzerindeki mülkiyet ve zilyetlik ilişkilerindeki farklılığı Tablo 2 özetliyor. Bu şemada, köy topluluğunun, köy arazisi üzerindeki (barbarlık kalıntısı sayabileceğimiz) toplu tasarruf hakkı ihmal edilmekte ve senyör malikânesi (“<span class="ideitalik">demesne</span>”) sadece feodalizme has kabul edilmektedir. Üretim araçları üzerindeki hukuki egemenlik çeşitliliklerine rağmen, ikinci ölçüt (piyasa ölçütü) bakımından ise, köylünün artı emeğine, örf-âdet, hukuk, siyasetle desteklenen cebrî bir el koyma olgusunun hem feodal, hem Asya tipi ilişkilerde ortak olduğunu görüyoruz. Kısacası, bu iki farklı yapı, dolaysız üreticinin durumu bakımından önemli bir fark içermemekte, buna karşılık, artığa el koyan sınıfların konumu bakımından bazı farklılıklar taşımaktadır. Bu türden gerekçelerle bugüne kadar daha çok ayrılıkları tartışılan bu iki üretim biçiminin, aslında, “haraçlık-vergisel” diye nitelendirilebilen daha geniş bir üretim biçiminin kolları olduğunu savunan yeni bir tez geliştirilmektedir.<sup class="calibre3"><a href="../Text/Emperyalizm2_split_070.html#footnote-23441-5" id="footnote-23441-5-backlink">[5]</a></sup></p>
  <p class="indentmetin">Tablo 2: Feodal ve Asya-Tipi Üretim İlişkilerinde Hukuki Egemenlik Çeşitlilikleri</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7" rowspan="2"></td>
            <td class="ortayazi1" colspan="2">FEODALİZM</td>
            <td class="ortayazi1" colspan="2">ASYATİPİTOPLUM</td>
          </tr>
          <tr class="calibre6">
            <td class="calibre7">Mülkiyet</td>
            <td class="calibre7">Zilyetlik</td>
            <td class="calibre7">Mülkiyet</td>
            <td class="calibre7">Zilyetlik</td>
          </tr>
          <tr class="calibre6">
            <td class="calibre7">Malikâne Arazisi</td>
            <td class="ortayazi1">(B)</td>
            <td class="ortayazi1">(B)</td>
            <td class="ortayazi1">-</td>
            <td class="ortayazi1">-</td>
          </tr>
          <tr class="calibre6">
            <td class="calibre7">Köy Arazisi</td>
            <td class="ortayazi1">(B)</td>
            <td class="ortayazi1">(K)</td>
            <td class="ortayazi1">(S)</td>
            <td class="ortayazi1">(K)</td>
          </tr>
          <tr class="calibre6">
            <td class="calibre7">İş Aletleri</td>
            <td class="ortayazi1">(K)</td>
            <td class="ortayazi1">(K)</td>
            <td class="ortayazi1">(K)</td>
            <td class="ortayazi1">(K)</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Not:</span> B = Feodal senyör (Bey); S = Sultan, bürokrasi ve çevreleri (Devlet); K = Köylü</p>
  <p class="normal1">Bizim burada amacımız, feodal ve Asya tipi üretim biçimlerinin tartışmasına girmek değil, bunların arasındaki bazı farklılıklara dikkati çekerek çeşitli üretim ilişkilerinin teşhis, ayrım ve sınıflanmasıyla ilgili tüm sorunların, bizim yukarıdaki basit ve iki ölçütlü şemamıza sığmasının söz konusu olmadığını göstermektedir. Gerek bu şemada, gerek şimdiye kadarki açıklamalarımızda esas olarak, <span class="idebold">sadece</span> “üretim araçları üzerinde mülkiyet” ölçütü, yani <span class="idebold">tek ölçüt</span> üzerine inşa edilmiş bir üretim biçimi anlayışının incelenen olguyu tüm zenginliğiyle kavramaya yetmeyeceğini, hatta pek çok hallerde iki ölçütün dahi yetersiz olabileceğini vurgulamaya çalıştık, o kadar... Bu saptama, az gelişmiş tarım yapıları içinde çok önemli bir yeri olan küçük meta üretimini kavramaya ve nitelendirmeye çalışırken tartışılacaktır.</p>
  <p class="normal1">Üretim ilişkileri üzerindeki bu genel tartışmaya son vermeden, bir sorun üzerinde kısaca durmayı gerekli görüyoruz: Bir sosyoekonomik kuruluşta birden fazla üretim ilişkisinin eş anlı ve yan yana var olması sorunu...</p>
  <p class="normal1">Tarihsel olarak bakıldığında, tek bir üretim ilişkisi, tek bir üretim biçiminden oluşan bir sosyoekonomik kuruluşa nadiren rastlanabildiğini, kural olarak aynı toplumda çeşitli üretim biçimlerinin yan yana ve hatta iç içe var olduğunu saptıyoruz. Böyle bir durum, herhangi bir üretim biçiminin henüz egemen olmadığı geçiş toplumları için söz konusu olabilir. Ne var ki, geçiş halini çok uzun bir tarih perspektifi ile bütün toplumları kapsayacak biçimde yorumlamanın anlamsızlığı ortada olduğuna göre, diğer hallerde, yan yana yaşayan üretim biçimlerinden birinin egemen üretim biçimi olması; yani sosyoekonomik kuruluşa damgasını vurması gerekir. Sosyoekonomik kuruluşun asli unsurlarından olan üstyapı kurumlarının pek çoğunun toplumun tümü için geçerli olması zorunludur.<sup class="calibre3"><a href="../Text/Emperyalizm2_split_070.html#footnote-23441-6" id="footnote-23441-6-backlink">[6]</a></sup> Farklı bir ifadeyle bu kurumlar, bünyelerinde çelişkili unsurlar taşısalar bile, bir bütün olarak çeşitli üretim biçimlerinden esas olarak biri ile yani egemen üretim biçimiyle uzlaşma halinde olmalıdırlar.</p>
  <p class="normal1">Bu savdan çeşitli sorunlar türeyebilir. Geçiş toplumlarının saptanması, tanımı, çözümlenmesi bunlardan biridir. Bir diğer sorun, egemen üretim biçiminin (dolayısıyla onun belirlediği sosyoekonomik kuruluşun niteliğinin) saptanmasında ve çözümlenmesinde kullanılacak ölçüt ve araçlarla ilgilidir. Ülkemizde iyi bilinen bazı tartışmalar bu sorun çevresinde dönmüştür; Osmanlı toplumunun nitelendirilmesinde Asya tipi ve feodal üretim biçimleri alternatiflerinin, çağdaş Türkiye üzerinde ise, “yarı feodal” veya “kapitalist” üretim biçimlerinden hangisinin egemen olduğunun tartışılması gibi... Bir üçüncü sorun ise, egemen üretim biçiminin, tali üretim ilişkileriyle çelişki, uzlaşma ve sentezi veya farklı bir ifadeyle egemen olmayan üretim biçimlerinin, bir bütün olarak sosyoekonomik kuruluşla eklemlenmesine ilişkindir. Çağdaş ekonomilerin tarımlarında, kapitalizm öncesi üretim ilişkilerinin kapitalizmle uzlaşması var mıdır; varsa bu nasıl açıklanabilir?</p>
  <p class="normal1">Son olarak <span class="idebold">bölüşüm ilişkileri</span> kavramı üzerinde duralım. Her üretim biçimi, kendi bünyesinde artığı yaratan-artığa el koyan sınıfları ilgilendiren bir <span class="idebold">temel bölüşüm ilişkisine</span> dayanır. Bu bölüşüm ilişkisi, <span class="idebold">artığa el koyma</span> sürecinden oluştuğu için bir <span class="idebold">sömürü</span> ilişkisidir. Tablo 1’de, “temel bölüşüm kategorisi” diye nitelendirdiğimiz sıra üzerinde, çeşitli üretim biçimlerine ait temel bölüşüm ilişkilerini açıklayan bölüşüm kategorileri sayılmıştır. Böylece, temel bölüşüm ilişkileri, üretim ilişkilerinden farklı bir şey değildir, diyebiliriz.</p>
  <p class="normal1">Ancak, bölüşüm ilişkileri sadece artığa el koymayı açıklamaz. Artığın paylaşılması sürecini içeren veya çeşitli dolaysız üretici grupları arasında doğabilecek paylaşım sorunlarını kapsayan bölüşüm ilişkileri de vardır. Bu sonuncu tür ilişkiler belli ve tekil bir üretim ilişkisinin çerçevesi içinde oluşmaz; dolayısıyla onun sınırları içinde kavranamaz. Tali bölüşüm ilişkileri diyebileceğimiz bu ilişkiler, ekonomik sistemin tümünü içeren mekanizmalar ve süreçler içinde gerçekleşir. Kapitalist bir sistemde, rant, faiz ve kâr ilişkilerinin incelenmesi veya tarım-sanayi, işçi-köylü ilişkilerini belirleyen değer ve fiyat çözümlemeleri (eşitsiz değişim, iç ticaret hadleri) örnek gösterilebilir. Böylece bölüşüm ilişkileri, tüm genişliğiyle, politik iktisadın da ana konusunu oluşturur.</p>
  <p class="normal1">Üretim ilişkileri kavramı çerçevesindeki genel düzeyde bir tartışmayı burada kesmek gerekiyor.</p>
  <div class="calibre1" id="calibre_pb_24"></div>
</body>
</html>