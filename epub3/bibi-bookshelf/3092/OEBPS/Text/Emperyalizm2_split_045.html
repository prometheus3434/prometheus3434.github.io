<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_38">Türkiye’de Popülizm: 1962-1976 Dönemi Üzerine Notlar<sup class="calibre3"><a href="../Text/Emperyalizm2_split_088.html#footnote-26522-1" id="footnote-26522-1-backlink">[1]</a></sup></h2>
  <p class="normal2">I</p>
  <p class="normal1">Türkiye’de 1960-1980 yıllarını iktisadi boyutuyla inceleyen yazarların birçoğu, bu yılları “planlı dönem” ya da “ithal ikameci sanayileşme” terimleri ile nitelendirmişlerdir. Biz bu yazıda aynı dönemi, daha doğrusu bu yılların 1962-1976 gibi daha belirgin sınırlar içine giren bir kesitini, <span class="idebold">popülizm</span> kavramı aracılığı ile incelemeye çalışacağız.</p>
  <p class="normal1">Dönemin “planlı” veya “ithal ikameci” olarak nitelendirilmesi, kaynak tahsisinde karar alma sürecine veya ekonominin dış âlemle eklemlenme biçimine dikkati çeker. “Popülizm” ise, bu yazıda, siyasi rejim ile özellikle bölüşüm ilişkilerine dönük iktisat politikaları arasındaki bağlantıları aydınlatabilecek bir kavram olarak kullanılacaktır. Parlamenter bir sistemin varlığı sayesinde emekçi sınıfların, özellikle kendi ekonomik çıkarlarını ilgilendiren konularda siyasi karar alma süreçlerini <span class="idebold">etkileyebilecekleri</span>; ancak siyasi iktidara bir <span class="idebold">alternatif</span> veya ortak olabilecek biçim ve düzeyde örgütlenemedikleri bir durum, bizim bu yazıdaki anlayışımızla popülizmin genel siyasi çerçevesini oluşturur. Bu biçimde anlaşılırsa popülizm, emekçi sınıfların, egemen sınıfların iktidarına rakip veya ortak olarak örgütlenebildikleri (ve böyle bir durumun çeşitli ideolojik ve kurumsal yansımalarını içeren) Batı Avrupa türü <span class="idebold">burjuva demokrasilerinden</span> ayrılır ve esas olarak geri kalmış kapitalizme özgü bir siyasi çerçeve oluşturur. Ancak popülizmin çağdaş az gelişmiş toplumlara özgü tek siyasi çerçeveyi oluşturmadığı da açıktır. Alternatif modeller, küçük burjuva radikalizmi ile “milliyetçi” burjuva çizgilerinin çeşitli dozlardaki bileşkelerinden oluşan reformist/paternalist otoriter rejimler ile tutucu askerî diktalar olarak gösterilebilir. Faşizmi ise, daha çok burjuva demokrasisinin bir alternatifi olarak, dolayısıyla gelişmiş kapitalizme has bir rejim olarak anlamak eğilimindeyiz. Büyük sermayenin <span class="idebold">belli bir kitle tabanına dayanarak</span> kurduğu ve yürüttüğü bir sivil dikta rejimi olarak faşizm, yukarıda sözünü ettiğimiz paternalist/reformist rejimler ve tutucu askerî diktalarla bazı biçimsel ve ideolojik benzerlikler taşımasına rağmen, bunlarla özdeş görülmemelidir.</p>
  <p class="normal1">Türkiye’ye gelince, popülizmin 1946’dan beri gündemde olduğu ve çıraklık dönemini 1950-1960 arasında yaşadığı söylenebilir. 1960 öncesindeki köylü tabanlı popülizmin, gerek siyasi-hukuki kurumlar düzeyinde, gerekse işçi sınıfına dönük iktisat politikası uygulamaları eklenerek olgunlaşması, 1961 Anayasası’nın kabulünü izleyen çok partili rejim içinde gerçekleşmiştir. Dolayısıyla Türkiye’de popülizmin, tüm unsurlarıyla (ve kısa bir kesinti dışında) 1962-1976 yılları için geçerli olduğunu düşünüyoruz. Bu dönemi 1976 yılı ile noktalamamızın sebebi, 1977’den itibaren patlak veren ekonomik bunalımın, popülizmin işlerliği için vazgeçilmez olan ekonomik politikaların sürdürülmesini imkânsızlaştırması ve sonunda modelin çökmesine yol açmasıdır. Bu çöküş süreci yazının sonunda ele alınacaktır.</p>
  <p class="normal1">Bu yazıda popülizm bizi bir siyasi sorunsal içinde değil, yukarıda belirtilen siyasi çerçevenin âdeta zorunlu bir uzantısı olan iktisat politikaları ve özellikle bölüşüm politikaları olarak ilgilendiriyor. Modelin mantığı, iktidarı paylaşmayan, ancak etkileyen emekçi sınıfların ekonomik isteklerinin şu veya bu ölçüde karşılanmasına dayandığına göre, 1952-1976 yılları arasında işçi ve köylü sınıflarına dönük bölüşüm politikalarını ve bu politikaların sonuçlarını kuş bakışı olarak gözden geçirmeye ve çözümlemeye çalışacağız. Dönem içinde bazı bölüşüm göstergelerinin seyrini yansıtan Tablo 1, tartışmalarımızın nicel çerçevesini oluşturacaktır. Popülizm üzerine bir ilk deneme yapmanın ötesinde bir iddia taşımadığımız için, incelenen dönemde gelir dağılımı değişikliklerinin ayrıntılı ve ince bir çözümlemesini yapmadan (ve yöntem tartışmalarını asgaride tutarak), bu tablodaki genel bölüşüm göstergeleri ile yetinmeyi yeğledik.</p>
  <p class="indentmetin">Tablo 1: Başlıca Bölüşüm Göstergeleri, 1962-1976*</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">(1)</td>
            <td class="ortayazi1">(2)</td>
            <td class="ortayazi1">(3)</td>
            <td class="ortayazi1">(4)</td>
            <td class="ortayazi1">(5)</td>
          </tr>
          <tr class="calibre6">
            <td class="calibre7">1960-61</td>
            <td class="ortayazi1">--</td>
            <td class="ortayazi1">100</td>
            <td class="ortayazi1">--</td>
            <td class="ortayazi1">100</td>
            <td class="ortayazi1">100</td>
          </tr>
          <tr class="calibre6">
            <td class="calibre7">1962</td>
            <td class="ortayazi1">--</td>
            <td class="ortayazi1">104</td>
            <td class="ortayazi1">--</td>
            <td class="ortayazi1">102</td>
            <td class="ortayazi1">112</td>
          </tr>
          <tr class="calibre6">
            <td class="calibre7">1963</td>
            <td class="ortayazi1">100</td>
            <td class="ortayazi1">110</td>
            <td class="ortayazi1">31,3</td>
            <td class="ortayazi1">105</td>
            <td class="ortayazi1">118</td>
          </tr>
          <tr class="calibre6">
            <td class="calibre7">1964</td>
            <td class="ortayazi1">105</td>
            <td class="ortayazi1">121</td>
            <td class="ortayazi1">31,6</td>
            <td class="ortayazi1">104</td>
            <td class="ortayazi1">113</td>
          </tr>
          <tr class="calibre6">
            <td class="calibre7">1965</td>
            <td class="ortayazi1">108</td>
            <td class="ortayazi1">123</td>
            <td class="ortayazi1">27,5</td>
            <td class="ortayazi1">100</td>
            <td class="ortayazi1">117</td>
          </tr>
          <tr class="calibre6">
            <td class="calibre7">1966</td>
            <td class="ortayazi1">115</td>
            <td class="ortayazi1">125</td>
            <td class="ortayazi1">28,0</td>
            <td class="ortayazi1">105</td>
            <td class="ortayazi1">115</td>
          </tr>
          <tr class="calibre6">
            <td class="calibre7">1967</td>
            <td class="ortayazi1">120</td>
            <td class="ortayazi1">133</td>
            <td class="ortayazi1">25,5</td>
            <td class="ortayazi1">102</td>
            <td class="ortayazi1">120</td>
          </tr>
          <tr class="calibre6">
            <td class="calibre7">1968</td>
            <td class="ortayazi1">127</td>
            <td class="ortayazi1">141</td>
            <td class="ortayazi1">25,2</td>
            <td class="ortayazi1">104</td>
            <td class="ortayazi1">120</td>
          </tr>
          <tr class="calibre6">
            <td class="calibre7">1969</td>
            <td class="ortayazi1">--</td>
            <td class="ortayazi1">150</td>
            <td class="ortayazi1">--</td>
            <td class="ortayazi1">108</td>
            <td class="ortayazi1">122</td>
          </tr>
          <tr class="calibre6">
            <td class="calibre7">1970</td>
            <td class="ortayazi1">143</td>
            <td class="ortayazi1">154</td>
            <td class="ortayazi1">25,9</td>
            <td class="ortayazi1">112</td>
            <td class="ortayazi1">128</td>
          </tr>
          <tr class="calibre6">
            <td class="calibre7">1971</td>
            <td class="ortayazi1">154</td>
            <td class="ortayazi1">148</td>
            <td class="ortayazi1">25,5</td>
            <td class="ortayazi1">105</td>
            <td class="ortayazi1">130</td>
          </tr>
          <tr class="calibre6">
            <td class="calibre7">1972</td>
            <td class="ortayazi1">141</td>
            <td class="ortayazi1">140</td>
            <td class="ortayazi1">24,1</td>
            <td class="ortayazi1">113</td>
            <td class="ortayazi1">125</td>
          </tr>
          <tr class="calibre6">
            <td class="calibre7">1973</td>
            <td class="ortayazi1">141</td>
            <td class="ortayazi1">144</td>
            <td class="ortayazi1">27,1</td>
            <td class="ortayazi1">132</td>
            <td class="ortayazi1">130</td>
          </tr>
          <tr class="calibre6">
            <td class="calibre7">1974</td>
            <td class="ortayazi1">138</td>
            <td class="ortayazi1">139</td>
            <td class="ortayazi1">27,0</td>
            <td class="ortayazi1">131</td>
            <td class="ortayazi1">129</td>
          </tr>
          <tr class="calibre6">
            <td class="calibre7">1975</td>
            <td class="ortayazi1">167</td>
            <td class="ortayazi1">158</td>
            <td class="ortayazi1">28,7</td>
            <td class="ortayazi1">136</td>
            <td class="ortayazi1">126</td>
          </tr>
          <tr class="calibre6">
            <td class="calibre7">1976</td>
            <td class="ortayazi1">175</td>
            <td class="ortayazi1">175</td>
            <td class="ortayazi1">31,7</td>
            <td class="ortayazi1">145</td>
            <td class="ortayazi1">117</td>
          </tr>
        </tbody>
      </table>
    </div>
  </div>
  <p class="indentmetin">* 1. sütun, DİE’nin yıllık imalat sanayi sayımı ve anketlerinden (büyük sanayi) hesapladığımız işçi başına yıllık (brüt) nominal ücret rakamlarının, Ticaret Bakanlığı Konjonktür Dairesi toptan eşya fiyatları endeksleri ile sabite indirgenmiş serisinden; 2. sütun, aynı fiyat endeksleri kullanılarak SSK İstatistik Yıllıkları’ndan elde edilen reel ücret serisinden türetilmiştir. 3. sütun, DİE’nin yıllık imalat sanayi sayım ve anketlerinden hesaplanmış; 4. ve 5. sütunlar Varlıer (1978)’den alınmış, sadece başlangıç yılı değiştirilerek endeks yeniden düzenlenmiştir. 4. sütun, milli gelir serilerinin tarım ve sanayi sektörlerine ait zımni fiyat deflatörlerinden, 5. sütun ise çiftçinin eline geçen fiyatlarla çiftçinin (tarım dışı kesimlere) ödediği fiyatlardan türetilmiştir.</p>
  <p class="normal2">II</p>
  <p class="normal1">Tablo 1’deki göstergelerin incelenmesinden çıkan sonuçlar, özetle, şunlardır:</p>
  <p class="normal1">1. Reel ücretler, tablonun kapsadığı dönem boyunca, toplu pazarlık ve grev haklarının askıya alındığı 12 Mart 1971’i izleyen üç yıl (1. sütuna göre 1972-1974, 2. sütuna göre 1971, 1972, 1974) dışında her yıl sürekli artmış; 1963-1976 arasında % 75, 1960-61 ile 1976 arasında % 85 yükselme kaydetmiştir<sup class="calibre3"><a href="../Text/Emperyalizm2_split_088.html#footnote-26522-2" id="footnote-26522-2-backlink">[2]</a></sup>.</p>
  <p class="normal1">2. Sanayi kesiminin içindeki dolaysız bölüşüm ilişkilerinin bir göstergesi olarak ücretlerin sınaî katma değerden aldığı pay, dönemin başı ile sonu karşılaştırılınca istikrarlı görülmekle birlikte, bu pay 1963-1972 arasında düşmekte, 1972-1976 arasında artmaktadır.</p>
  <p class="normal1">3. Tarım/sanayi fiyat ilişkilerini yansıtan iç ticaret hadleri, iki ayrı hesaplamaya göre de dönem boyunca tarım lehine, sanayi aleyhine seyretmektedir.</p>
  <p class="normal1">Bunlara ek olarak (ve tablonun verilerinde gözlenmeyen) şu saptamaları da yapabiliriz:</p>
  <p class="normal1">1. Türkiye’de brüt ve net ücretler arasında pek çok az gelişmiş ülkede gözlenenden daha büyük bir marj oluşmuştur. Bu, bir yandan, işveren için ücret maliyetinin, işçinin net ücrette ifadesini bulan parasal gelirinin bir hayli üstünde olduğunu ifade eder. Öte yandan, bu marjla dolaylı bağlantısı bulunan (ve çıplak ücretin dışında gerçekleşen sosyal güvenlik sistemi ve çalışma koşulları, vb. ile ilgili) gelir ve refah kalemlerinin, Türkiye’de işçi sınıfının hayat standardının belirlenmesinde önemli bir yer kaplaması anlamına gelir.</p>
  <p class="normal1">2. Aşağıda tekrar ele alacağımız nedenlerden ötürü Türkiye’de kamu kesiminde “gevşek” bir istihdam politikası izlenmiş ve gerek KİT’lerde, gerekse genel kamu hizmetlerinde, teknolojinin ya da hizmetin gereklerinden yüksek bir istihdam düzeyi gerçekleştirilmiştir. Ancak, üretken olmayan istihdamın genişliği, sadece kamu kesimine ve özel olarak da KİT’lere özgü bir “çarpıklık” değil, Türkiye ekonomisinin genel bir yapısal özelliğidir. Kalabalık nüfus gruplarının, çok geniş ve giderek şişkinleşen bir ”hizmetler” kesiminin önemli bir bölümüyle ticari-aracı faaliyetlerin “marjinal” diye anılan küçük boyutlu ve düzensiz alt kesiminde bir hayat alanı bulabilmiş olması, incelediğimiz dönemin ana yapısal eğilimlerinden biridir. 1960 yılında faal nüfus içinde “hizmetler”in payı %15,4 iken, bu oran 1980’de %29,5’e çıkmış; aynı süre içinde hizmetler/sanayi istihdam paylarının birbirine oranı 1,60’tan 2,36’ya çıkmıştır.<sup class="calibre3"><a href="../Text/Emperyalizm2_split_088.html#footnote-26522-3" id="footnote-26522-3-backlink">[3]</a></sup></p>
  <p class="normal1">Tarım ve tarım dışındaki emekçi sınıfların hayat düzeylerini ve göreli durumlarını ilgilendiren bu gelişmelere imkân veren iktisat politikası mekanizmalarını; kısaca, popülizmin iktisadi boyutlarını gözden geçirmeye çalışalım. Açıktır ki popülist iktisat (ve bölüşüm) politikalarının oluşmasında, iktidara gelmeleri veya iktidardan uzaklaşmaları genel oy mekanizmasıyla gerçekleşen ve bu nedenle geniş halk kitlelerinin kısa dönemli ekonomik isteklerine duyarlı olmak zorunda olan büyük egemen sınıf partileri arasındaki rekabet rol oynayacaktır.</p>
  <p class="normal2">III</p>
  <p class="normal1">Popülist iktisat politikalarının işçi sınıfına dönük boyutları, bilindiği gibi, yaygın ve giderek güçlenen bir sendika hareketi ve grev hakkı içeren bir toplu pazarlık sistemi içinde gerçekleşmiştir. Bu politikaların sonuçları üzerinde şu genellemelerin yapılabileceğini sanıyoruz:</p>
  <p class="normal1">Bir kere, 1962-1976 döneminin tümüne damgasını vurmuş bulunan içe dönük, ithal ikameci gelişme biçiminin, reel ücretlerin ve keza reel köylü gelirlerinin sürekli arttığı bir durumla temelde çelişkili olmadığı söylenmelidir. Çoğu kere söylendiği gibi, ücret bireysel kapitalist için daima bir maliyettir; ancak, ithal ikameci bir modelde, ücretler sermayenin tümü açısından toplam talebin de önemli bir unsurudur. Benzeri bir saptama köylü gelirleri için de söylenebilir. 1970’li yıllarda gecekondu damlarını baştan aşağı kaplayan televizyon antenleri, emekçi sınıfların tüketim taleplerinin geleneksel gıda giyim kalemlerini aşarak orta sınıf tüketim normlarına ve dayanıklı tüketim malları sanayisine doğru önemli bir sıçrama yaptığının bir göstergesidir.</p>
  <p class="normal1">İkinci olarak, ithal ikameci modelde sanayi sermayesinin iç piyasada çok yüksek kâr marjları ile çalışması anlamına gelen koruma rantının büyüklüğü, sermayenin genel olarak yumuşak bir ücret politikası izleyebilmesine imkân verir. Farklı bir ifadeyle, sermaye, kârlarının önemli bir bölümünü dolaşım süreci içinde tüketiciye “aşırı” fiyat yükleyerek elde ettiği için, ücretlerin baskı altında tutulmasından ziyade, iç piyasada fiyatların “serbest” bırakılmasını; aşırı değerli bir döviz kuru sayesinde ithal mal girdilerinin; düşük KİT fiyatları sayesinde de yerli girdilerin ucuz tutulmasını; düşük faizler ve geniş kredi imkânları ile ucuz ve rahat finansman imkânlarının sürdürülmesini sağlamanın peşindedir.</p>
  <p class="normal1">Üçüncü olarak, reel ücretlerin sürekli yükselme eğilimini besleyen ana mekanizmanın Kamu İktisadi Kuruluşları’nın izlediği “gevşek” ücret politikası ile yakından ilgisi olduğu söylenebilir. Geniş bir üretken kamu kesiminin varlığı, popülist bölüşüm politikalarının asli unsurlarından biridir. Zira bu kesimin gevşek bir ücret ve istihdam politikası izlemesinden hiçbir sosyal grup <span class="idebold">doğrudan doğruya</span> zarar görmez. Bu politikalarla oluşan veya büyüyen KİT açıklarının Merkez Bankası veya Hazine kaynaklarından kapanmasının bölüşüm etkileri dolaylıdır ve bunları kavrayacak doğru bağlantıların kurulması ancak analitik bir çaba ile mümkün olur. Ancak, kamu kesiminde izlenen “gevşek” ücret politikalarının işgücü piyasasının <span class="idebold">tümünü</span> etkilemesi de kaçınılmazdır. Özel sektörde etkili bir biçimde örgütlenmiş sendikaların kamu kesimindeki ücret hareketlerini yakından izlemeleri doğaldır. Bütün bu gelişmelerin sonucu olarak Türkiye, 1970’li yılların ortalarında, çevre ülkeleri içinde yüksek ücretli ekonomiler grubunda, hatta bu grubun başlarında yer almaktaydı.<sup class="calibre3"><a href="../Text/Emperyalizm2_split_088.html#footnote-26522-4" id="footnote-26522-4-backlink">[4]</a></sup></p>
  <p class="normal1">Dördüncü olarak, kamu kesiminin içinde ve dışında giderek şişkinleşen, üretken olmayan bir istihdam biçiminin sürdürülebilmesi, ekonominin tümünü kapsayan hızlı bir büyüme süreci olmaksızın mümkün olamaz. Bu yazının ilgi alanını aşan kaynaklar ve mekanizmalarla 1962-1976 yıllarında yıllık reel büyüme hızlarının ortalama olarak %7’ye çok yaklaştığı dikkate alınırsa, popülizmin işlerliği için gerekli ve uygun büyüme temposunun bu dönemde sağlandığı söylenebilir. Aşağıda da gösterileceği gibi, 1976 sonrasında büyüme hızının düşmesi, sadece ulusal ekonominin değil, popülizmin de bir model olarak bunalıma girdiğini simgeleyecektir.</p>
  <p class="normal2">IV</p>
  <p class="normal1">Tartışmayı <span class="idebold">reel ücretlerden ücret payına</span> intikal ettirirken, kavramlar üzerinde kısa bir açıklama gerekli görünüyor. Reel ücret değişmelerinin, ücretlerin milli (veya sektörel) hasıladan aldığı payda, yani <span class="idebold">gelir dağılımında</span> meydana gelen değişmeleri ne ölçüde yansıttığını kısaca tartışmakta yarar vardır. Zira, ampirik olarak kolay saptanan bölüşüm göstergelerinin başında saatlik veya gündelik ücret verileri gelmekte; bu verileri toplam ücretlere dönüştürüp sektörel (veya milli) hasılaya oranlamak çeşitli güçlükler içerebileceği için, ücret haddindeki oynamaları fiyat hareketleri ile düzelterek saptanan reel ücretler, işçilerin göreli durumlarında (yani gelir dağılımında) meydana gelen değişmelerin bir göstergesi olarak yorumlanmaktadır.</p>
  <p class="normal1">İstihdamı L; sabit fiyatlarla tanımlanan toplam ücret ödemelerini ve hasılayı, sırası ile W ve Y sembolleri ile ifade edersek, ortalama reel ücret düzeyi W/L, hasılada ücret payı W/Y, ortalama emek verimliliği Y/L ile tanımlanabilir. Dolayısıyla reel ücretler, ücret payı ile emek veriminin çarpımına eşit olur: (W/L) = (W/Y) x (Y/L). Demek oluyor ki, reel ücretlerdeki değişme (artış) oranının, ücret payında bir değişme (artış) oranını yansıtabilmesi için, ortalama emek verimliliğinin sabit kalmış olması gerekir. Ortalama emek verimliliği verilerini saptamak çoğu kez güç olduğu için, ücret artış hızı, hasılanın büyüme hızı ile karşılaştırılır ve birinci artış oranı ikincisini aşıyorsa, ücret payının da arttığı sonucuna ulaşılır. Bu sonuç, yukarıdaki bağıntıdan görüldüğü gibi, ancak istihdam sabitse geçerli olacaktır; bu da büyümenin sadece emek verimliliğindeki yükselmeden kaynaklandığı bir durumu ifade etmiş olur.</p>
  <p class="normal1">Tablo 1’in bulguları, imalat sanayisinde reel ücretlerde 1952-1976 döneminde gözlenen artışın ücret payına yansımadığını; bu payın 1963-1972 döneminde düşme, 1972-1976 döneminde artma eğilimi gösterdiğini ortaya koyuyor. Kısaca ifade edilirse, popülizmin reel ücretlerin sürekli artmasına imkân veren çerçevesi, ücret-kâr ilişkisinin işçi sınıfı lehine dönmesi için yeterli olmamış; ücret payındaki değişmeler, sınıf mücadelesinde tarafların göreli güçleri ve ekonominin tümünü etkileyen süreçler tarafından belirlenmiştir. Ancak, ileride göstereceğimiz gibi, 1972’den sonra ücret payında meydana gelen belirgin ilerleme, popülizmin bunalımına yol açan etkenlerden biri olarak ortaya çıkmıştır.</p>
  <p class="normal2">V</p>
  <p class="normal1">Popülist politikaların köylülüğe uzanan kolu, 1950’li yıllardan itibaren sürekli olarak uygulama alanı genişleyen ve incelediğimiz dönemin sonunda tahıl ve sınaî bitkilerin başlıcalarına yayılmış bulunan destekleme politikaları olmuştur. 1977 yılında çiftçiye destekleme alımları karşılığında ödenen 47,6 milyar TL<sup class="calibre3"><a href="../Text/Emperyalizm2_split_088.html#footnote-26522-5" id="footnote-26522-5-backlink">[5]</a></sup>, tarımsal hasılanın %22,2’sini bulmaktaydı. <span class="idebold">Sadece</span> destekleme politikalarına tabi ürünlerin <span class="idebold">pazarlanan</span> miktarları üzerinden bir hesaplama yapılsaydı, bu oranın çok daha yüksek çıkacağı; dolayısıyla incelediğimiz dönemde destekleme politikalarının tarımsal fiyatların ve çiftçi gelirlerinin oluşumunda çok belirleyici bir etkisi olduğu ortadadır.</p>
  <p class="normal1">Bu politikaların sonuçları, iç ticaret hadlerinin 1962-1976 yıllarında tarım lehine seyrettiğini ortaya koyan Tablo 1’in 4. ve 5. sütunlarında ifadesini bulmaktadır. Diğer araştırıcıların<sup class="calibre3"><a href="../Text/Emperyalizm2_split_088.html#footnote-26522-6" id="footnote-26522-6-backlink">[6]</a></sup> bulgularıyla da doğrulanan bu sonucun, bugüne kadar tatminkâr bir açıklamasının yapıldığını sanmıyoruz. Karşılaştırmanın başlangıcını oluşturan 1960-61 yılları, 1958 istikrar programının etkilerinin sürdüğü, dolayısıyla dış ticaret kontrollerinin ve fiili korumanın göreli olarak hafif olduğu yıllardır. Buna karşılık, 1963’ten başlayarak bilinçli olarak yürütülen ithal ikamesi politikaları, dış ticaret kontrollerinin ve iç piyasanın fiili korunmasının artması anlamına gelmiştir. 1970 istikrar programı dışında, incelediğimiz dönemi tümüyle etkisi altında tutan bu politikaların, ülke içindeki göreli fiyatları dönem başına kıyasla sanayi lehine, tarım aleyhine dönüştürmesi beklenirdi. Ayrıca, bu dönemde sınaî ürün ithal, tarımsal ürün ihraç eden özelliği ağır basan Türkiye’nin dış ticaret hadleri de aleyhe seyretmiştir.<sup class="calibre3"><a href="../Text/Emperyalizm2_split_088.html#footnote-26522-7" id="footnote-26522-7-backlink">[7]</a></sup> Bütün bu etkenlere rağmen iç ticaret hadlerinin tarım lehinde seyretmiş olması nasıl açıklanabilir?</p>
  <p class="normal1">Muhtemel bir açıklama, resmî istatistiklerin sınaî fiyatları doğru yansıtmaması ile ilgili olabilir. Kendi dağıtım şebekelerine sahip olan büyük özel sınaî kuruluşların kârlarının önemli bölümleri dağıtım şirketlerince realize ediliyor ise, milli gelir verilerine göre ticaret kesimine intikal etmiş görünen fiyat, aslında büyük ölçüde sanayi sermayesine ait (yani sınaî fiyat) sayılabilir. Koruma rantı denilen kategori de büyük ölçüde bu fiyatlar içinde gizlidir. Milli gelir zımni deflatörlerinden hesaplanan tarım/sanayi fiyat ilişkileri (Tablo 1, sütun 4), bu bakımdan sınaî fiyatları eksik yansıtıyor olabilir. Bu açıklama doğru ise, bu zımni deflatörlerden hesaplanan <span class="idebold">tarım</span> ticaret hadlerinin, sınaî ürünler için <span class="idebold">tüketici</span> fiyatları kullanılarak hesaplanan farklı bir tarım ticaret hadleri kategorisinin <span class="idebold">üstünde</span> seyretmesi gerekirdi. Tablo 1, sütun 5’teki iç ticaret hadleri çiftçinin (tarım dışı kesime) ödediği fiyatlara dayandığı için bu ikinci türden bir endekstir. Ancak, sütun 4 ve sütun 5’in karşılaştırılması bu açıklamayı doğrulayan bir sonuç vermiyor: 1973-1976 dışında 4. sütunun endeksi 5. sütunun daima <span class="idebold">altında</span> seyretmektedir. 4. sütunu, (tabloda yer almayan) tarım/tarım dışı milli gelir deflatörleri ile karşılaştırmaktan da kesin bir sonuç çıkmamaktadır.<sup class="calibre3"><a href="../Text/Emperyalizm2_split_088.html#footnote-26522-8" id="footnote-26522-8-backlink">[8]</a></sup></p>
  <p class="normal1">Bu durumda, Tablo 1’in ortaya koyduğu tarım lehine fiyat eğilimini gerçek bir hareket olarak yorumlamak ve tarımsal fiyatları “yüksek”, sınaî fiyatları “düşük” tutan etkenleri araştırmak gerekiyor. Küçük üreticiliğin yaygın olduğu bir yapıda (ve dünya ham madde piyasalarının etkisine açık bir biçimde) kendiliğinden oluşacak fiyat düzeylerine oranla “yüksek” tarımsal fiyatların, esas olarak destekleme politikalarına bağlı olarak gerçekleştiğine, yukarıda değindik. Olayın sınaî fiyatlarla ilgili yönü, sanayi kesimini oluşturan iki büyük alt gruptan birinin, yani kamu işletmelerinin izledikleri fiyat politikaları ile ilgili olsa gerektir. Sınaî kamu kesiminin, ithal ikameci politikaların doğurduğu koruma rantına kendi ürünlerinin satış fiyatları içinde sahip çıkması hiçbir zaman hedeflenmemiş; aksine bu kesim, maliyetlerin sürekli arttığı bir ortamda fiyatları uzun süre, bazen yıllarca, sabit tutan politikaları kural haline getirmiş ve sistematik sübvansiyonlarla satılan ucuz KİT ürünlerinin kullanıcısı olan gruplar lehine doğrudan doğruya rant yaratan bir mekanizma oluşturmuştur. Böylece, iç ticaret hadlerinin sanayi sektörünün aleyhine dönmesinde, sınaî fiyatların, koruma rantını da içeren “yüksek” <span class="idebold">özel sanayi</span> fiyatları ile çoğu kez (tarımsal girdilerde de olduğu gibi) büyük sübvansiyonlar içeren “düşük” KİT fiyatlarının bir bileşkesi olması rol oynamıştır. Bir yandan destekleme politikaları, öte yandan KİT’lerin fiyat politikaları, böylece, tarıma dönük popülist politikaların etkili olmasını sağlayan ana araçlar olarak görülmelidir. Sanayide geniş ve etkili bir kamu kesiminin varlığının popülizm için taşıdığı önem, burada da bir kez daha ortaya çıkıyor.</p>
  <p class="normal2">VI</p>
  <p class="normal1">Popülist modelin emekçi sınıflara dönük bölüşüm politikalarının egemen sınıflar açısından “hazmedilebilir” sınırlar içinde tutulması gerekir. Modelin işlerliği, emekçi sınıflar için sürekli, mümkünse kesintisiz, reel gelir artışları sağlanması ile gerçekleşir. Ancak, bu sürecin gelir dağılımını sistematik olarak mülk gelirleri aleyhine dönüştürebilecek bir boyuta ulaşmaması, dolayısıyla denetim altında tutulması gerekir. Tarım dışında, ithal ikameci politikaların doğal sonucu olan koruma rantının özel sermaye gruplarına intikalinin serbest bırakılması ve KİT politikalarının yukarıda belirtilen popülist işlevlerine ek olarak özellikle fiyatlar bakımından özel sermayenin çıkarlarıyla ahenkli halde tutulması, bu bakımdan önemlidir.</p>
  <p class="normal1">Tarım kesiminde ise, popülist politikalar piyasa için üretim yapan büyük-küçük çiftçi gruplarının lehine olduğu için, bunların genel bir kabule mazhar oldukları söylenebilir. Ancak, destekleme politikalarının başarısı ölçüsünde, tarım ürünlerini pazarlayan tüccar sermayesinin çıkarları zedelenmiş olmaktadır. Buna karşılık, tarımda mülkiyet ilişkilerinde <span class="idebold">status quo</span>’nun korunmasına özen gösterilmiş; Türkiye 20. yüzyılda ulusal bağımsızlık savaşı verip de toprak reformu yapamayan nadir ülkelerden biri olarak kalmıştır. Tarım kesiminin dolaysız vergilerden fiilen muaf tutulması, bu kesimde büyük çiftçi çıkarlarının özellikle gözetilmesinin bir ürünüdür.</p>
  <p class="normal1">Böylece, popülizm emekçi sınıflarda, sürekli reel gelir artışlarından kaynaklanan bir “sistemle uyum” ideolojisinin ve “egemen sınıflarla çıkar birliği” yanılgısının yerleşmesini kolaylaştırırken, ekonominin tümüne ilişkin kararları ve siyasi hayatı egemen sınıfların denetiminde bırakır. Bütün sosyal grupları hoşnut kılan bu modelin istikrarı, yüksek büyüme hızlarının sürebilmesine ve emekçi sınıfların ekonomik ve siyasi isteklerinin popülizmin yukarıda çizilen sınırlarını etkili bir biçimde zorlamamasına bağlıdır. Bu istikrar koşullarının 1976 sonrasında ortadan kalktığını görüyoruz.</p>
  <p class="normal2">VII</p>
  <p class="normal1">Popülizmin bunalıma sürüklenmesinde, 1974 yılından itibaren dünya ekonomisini etkisi altına alan bunalım/durgunluk koşullarının Türkiye’ye de yansıması rol oynamıştır. Burjuva demokrasileri 1974’ten başlayarak ekonomik bunalıma karşı uyum politikaları geliştirmeye başladılar. Tutucu partilerin iktidarda olduğu ülkelerde, bu politikaların maliyetini büyük ölçüde yüklenmesi istenen işçi sınıfları, ekonomik ve siyasi örgütleri vasıtasıyla mücadele vererek egemen sınıflarla, iktisat politikaları üzerinde bir nevi genel pazarlığı başlattılar. Sosyal demokrat veya sol partilerin iktidarda olduğu veya iktidara geldiği ülkelerde ise, bunalımın maliyetinin paylaşılması konusunda işçi sınıfları belli uzlaşmalara razı oldular. Böylece burjuva demokrasileri ekonomik bunalımın politik bunalımlara yol açmasını önleyecek esnekliğe sahip olduklarını kanıtladılar.</p>
  <p class="normal1">Türkiye’de ise, 1974 sonrasında sertleşen siyasi rekabet, bunalıma karşı herhangi bir politika izlenmesini imkânsızlaştırdı ve popülizmin tüm koşullarının üç yıl boyunca ödünsüz bir biçimde sürdürülmesine, dış açığın zorlanması pahasına, çaba sarf edildi. Dünya ekonomisinin sıfır büyüme rayına oturduğu 1974-1976 yılları içinde Türkiye, dış göstergeleri sürekli bozularak ortalama %7,8’lik bir büyüme gerçekleştiriyordu.</p>
  <p class="normal1">1977 yılından itibaren ekonomik bunalımı ertelemek imkânsız hale geldi. Ancak bu kez de popülizmin siyasi modelinin bir kriz yönetimi için ne kadar yetersiz olduğu ortaya çıktı. Siyasi karar alma sürecinin <span class="idebold">dışında</span> olan, ancak seçmenler olarak bu süreci sadece <span class="idebold">etkileyen</span> emekçi sınıfları, fedakârlıkların paylaşılmasına dayalı bir kriz yönetimi modelinin esasları üzerinde uzlaşmaya çağırmanın kurumsal/siyasi mekanizmaları yoktu. Bu, bunalıma karşı alternatif bir politikanın gündemde olmasına da imkân bırakmıyordu. Gündemde sadece beynelmilel sermayenin klasik istikrar programı kalıyordu ve bu program uygulanacaksa; ancak, emekçi sınıflara <span class="idebold">dayatılarak</span> uygulanabilecekti. Bu zorlama sağlanabildiği takdirde, istikrar programını uygulayan partinin handikaplı duruma gelerek muhtemelen iktidardan uzaklaşmasına yol açacak bir iktidar değişikliği dışında, egemen sınıflar için herhangi bir sorun doğmadan kritik dönemecin aşılması umuluyordu.</p>
  <p class="normal1">Bu operasyonun uygulanmasında köylülük açısından ciddi engellerle karşılaşılması söz konusu değildi. Taban fiyatların artan üretim maliyetlerinin ve genel olarak enflasyonun gerisinde kalması ile reel gelirleri geriletilen köylülük<sup class="calibre3"><a href="../Text/Emperyalizm2_split_088.html#footnote-26522-9" id="footnote-26522-9-backlink">[9]</a></sup>, istikrar politikasına tepkisini pasif biçimde, yani sadece seçmen olarak göstermenin ötesinde herhangi bir savunma mekanizmasına sahip değildi. Ancak işçi sınıfının elinde, popülizmin genel çerçevesi içinde yer almakla birlikte aslında burjuva demokrasisine ait olan bir savunma aracı vardı: Toplu pazarlık ve grev hakkı. 1960’lı yıllardan beri popülist uygulamalar sonunda, artık genel ve vazgeçilmez bir beklenti haline gelmiş bulunan yıllık reel ücret artışlarını sürdürebilmek için; (gündemde bir toplumsal uzlaşma olmadığından) bu savunma araçları 1976 sonrasında sonuna kadar kullanıldı<sup class="calibre3"><a href="../Text/Emperyalizm2_split_088.html#footnote-26522-10" id="footnote-26522-10-backlink">[10]</a></sup>. Tablo 2, 1976-1979 yıllarında bu mücadelenin ne derecede etkili olduğunu gösteriyor.</p>
  <p class="indentmetin">Tablo 2: Reel Ücret (WR) Endeksleri ve İmalat Sanayiinde Ücret Payı, 1976-1979<sup class="calibre3"><a href="../Text/Emperyalizm2_split_088.html#footnote-26522-11" id="footnote-26522-11-backlink">[11]</a></sup></p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">WR: Sanayi Sayımları</td>
            <td class="ortayazi1">WR: SSK Verileri</td>
            <td class="ortayazi1">Ücret/K.Değer,%</td>
          </tr>
          <tr class="calibre6">
            <td class="calibre7">1976</td>
            <td class="ortayazi1">100</td>
            <td class="ortayazi1">100</td>
            <td class="ortayazi1">31,7</td>
          </tr>
          <tr class="calibre6">
            <td class="calibre7">1977</td>
            <td class="ortayazi1">121</td>
            <td class="ortayazi1">102</td>
            <td class="ortayazi1">36,9</td>
          </tr>
          <tr class="calibre6">
            <td class="calibre7">1978</td>
            <td class="ortayazi1">122</td>
            <td class="ortayazi1">95</td>
            <td class="ortayazi1">37,7</td>
          </tr>
          <tr class="calibre6">
            <td class="calibre7">1979</td>
            <td class="ortayazi1">115</td>
            <td class="ortayazi1">82</td>
            <td class="ortayazi1">37,3</td>
          </tr>
        </tbody>
      </table>
    </div>
  </div>
  <p class="normal1">Görüldüğü gibi imalat sanayisinde işçi sınıfı, bunalım ve enflasyon koşullarına rağmen 1977 ve 1978’de reel ücretlerini artırmayı başarmış; 1979’da meydana gelen gerileme dahi ücretlerin 1976 düzeyinin %15 üzerinde kalmasına engel olamamıştır. SSK verileri ise 1977’de artış, sonraki iki yıl gerileme göstermektedir. Ancak 1978 ve 1979’daki yüksek enflasyonun, SSK verilerinde ücretlerin üst sınırını oluşturan “tavan ücret”i hızla aşındırmış olabileceği dikkate alınırsa, bu yıllar için imalat sanayisinin verilerinin daha güvenilir olduğunu kabul etmek doğru olacaktır.</p>
  <p class="normal1">Daha da önemlisi, 1976-1979 arasında imalat sanayinde ücret payında meydana gelen belirgin artıştır: Katma değerde ücretlerin payı 2-3 yıl içinde %7 artmış; Tablo 1 verilerine dönecek olursak, ekonomik bunalımın nesnel koşullarının başladığı 1974 ile 1979 arasında ücret payı %27’den %37,3’e yükselmiştir. Böylece, popülizmin egemen sınıflar için “hazmedilebilir” olmasının temel koşullarından birini oluşturan gelir dağılımı dengelerinin korunması, sınaî kârlarla ücretler arasındaki ilişkiler bakımından ciddi surette zedeleniyordu.</p>
  <p class="normal1">1977 sonrasında sanayi kesimi dışındaki ticari kârların, özellikle “kara para” diye anılan aracı/stokçu/karaborsacı kazançlarının çarpıcı biçimde artmış bulunması<sup class="calibre3"><a href="../Text/Emperyalizm2_split_088.html#footnote-26522-12" id="footnote-26522-12-backlink">[12]</a></sup> yukarıdaki saptamalarımızın sanayi sermayesi için çizdiği karanlık tabloyu değiştirmez. Aksine bu gelişme, sermaye grupları arasında yeni çelişkiler yaratarak popülizmin egemen blok içinde sağladığı alışılmış dengelerin çatırdamasına yol açan istikrar bozucu bir etken olarak görülmelidir.</p>
  <p class="normal1">Böylece 1974’ten itibaren popülizm bir yol ağzına gelmiş bulunuyordu. Ya kendisini bir burjuva demokrasisi doğrultusunda aşarak emekçi ve egemen sınıflar arasında öncekinden farklı bir çatışma, uzlaşma ve denge sürecine geçişi gerçekleştirecekti; ya da yirmi yıllık geçmiş edinimlerin tümünü tehlikeye sokan bir çöküntüyle ortadan kalkacaktı. Bazı umut belirtilerinin varlığına rağmen birinci doğrultuda bir dönüşümün gerçekleşemediği ortadadır. Burada, Türkiye gibi ülkelerde burjuvazinin, burjuva demokrasisi doğrultusundaki dönüşümleri sürükleyecek özellikler taşımamasının; bu işi yapmaya aday olabilecek diğer sınıfların ise, belki biraz da popülizmin etkisiyle, bu tarihî misyonu ifa edebilecek öznel koşulları bir türlü edinememelerinin rolü vardır. Ancak bu sorunların, bu genel saptamanın ötesinde incelenmesi bu yazının çerçevesini aşmaktadır.</p>
  <div class="calibre1" id="calibre_pb_54"></div>
</body>
</html>