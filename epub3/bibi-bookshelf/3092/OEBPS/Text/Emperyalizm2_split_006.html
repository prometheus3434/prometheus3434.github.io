<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_7">Emperyalizmin İdeolojisi:<br class="chapter" />
  Suçlu Terimler, Yanlış Yorumlar<sup class="calibre3"><a href="../Text/Emperyalizm2_split_057.html#footnote-21019-1" id="footnote-21019-1-backlink">[1]</a></sup></h2>
  <p><br class="chapter" /></p>
  <p class="normal1">Bu konuşma, son zamanlarda iktisat tartışmalarında moda olan bazı terimlerin eleştirisi üzerinde yoğunlaşacaktır. Başlangıçta kritik bir hususu vurgulamak istiyorum: Toplumsal tartışmalarda kullanılan terminolojiler masum değildir. Bu tartışmalarda belli bir terimler grubuna kendimizi bağlamak, daha sonra izlenecek güzergâhı da belirler ve bu ilk seçim çok dikkat harcanarak yapılmazsa, yaşadığımız dünyaya ilişkin kavrayışımız bozulur ve araştırma gündemimiz sapkınlaşabilir. Lütfen dikkat ediniz: Burada, “kavramlar”dan değil, “terimler”den, terminolojilerden söz ediyorum. (Daha sonra göstermeye çalışacağım ki, bugünlerde moda olan tartışmalarda kullanılan terimlerin çoğu, herhangi bir bilimsel araştırmanın zorunlu yapı taşlarını oluşturan “kavramlar” olarak görülemez.) Bu riske karşı ilerici ve Marksist sosyal bilimcilerin aşırı derecede uyanık olması gerekir. Konuşmada beş konu üzerinde duracağım:</p>
  <p class="normal2">I. Emperyalizme Karşı Küreselleşme</p>
  <p class="normal1">Birinci konuda ileri süreceklerimin buradaki dinleyicilere aykırı geleceğini sanmıyorum. IDEAS<sup class="calibre3"><a href="../Text/Emperyalizm2_split_057.html#footnote-21019-2" id="footnote-21019-2-backlink">[2]</a></sup> ve Jawaharlal Nehru Üniversitesi’ndeki meslektaşlarımız, yaşadığımız dünyayı anlamayı hedefleyen bu tartışmalara katılacak sosyal bilimcileri davet ederken, gündemi, moda olan <span class="idebold">küreselleşme</span> terimi üzerine değil, <span class="idebold">emperyalizm</span> kavramı üzerine odaklaştırmayı yeğlediler. Hem emperyalizm hem de küreselleşme, başlangıç noktası olarak dünya ekonomisini, dünya sistemini veya uluslararası ekonomik ilişkileri incelemeyi hedefler. Ancak, terminolojik tercih, sonrasını da belirleyecektir. Çözümlemeleriniz <span class="idebold">emperyalizm</span> kavramı üzerine inşa edilirse, dünya ekonomisini, kutuplaşmış ve kutupları arasında (zaman zaman şiddeti de içeren) çatışmalı, hiyerarşik, sömürü ve bağımlılık ilişkilerine dayanan bir sistem olarak algılamaya başlayacaksınız. Bu başlangıç noktası, dış dünyaya bakışınıza eleştirel bir perspektif getirecektir. (Bu önemli bir avantajdır; zira bence, eleştirel bir dünya görüşü yaşadığımız dünyayı kavramanın gerekli bir koşuludur.) İlerici siyaset pratiğinde ise, emperyalizm, <span class="idebold">mücadele etmemiz</span> gereken bir sistemdir. Bu mücadelenin sonunda kazanabilir veya kaybedebiliriz; ancak, emperyalizmi “reform yoluyla düzeltmek” asla geçerli bir siyaset gündemi değildir.</p>
  <p class="normal1">Öte yandan <span class="idebold">küreselleşme</span> terimiyle başlarsanız, sonraki söylem sizi kaçınılmaz ve zorunlu bir değişim sürecini algılamaya yönlendirir. Bu sürecin hem olumlu, hem de olumsuz sonuçları vardır; ancak, sömürü değil, “pozitif toplamlı oyunlar” söz konusudur. Küreselleşme söylemi, hegemonya/bağımlılık değil; karşılıklı bağımlılık ilişkilerini vurgular. Sistemin öğeleri arasındaki bağlantılar çatışmacı değil, tamamlayıcıdır. Siyaset pratiği söz konusu olduğunda, küreselleşme kaçınılmaz olduğu için ve süreci durdurmak, tersine çevirmek mümkün olmadığına göre, ona karşı mücadele beyhudedir. Görev, böylece, “maliyetleri” asgariye indirmek; olası “faydaları” ise azamileştirmek olacaktır.</p>
  <p class="normal1">Bu vesileyle dinleyicilerime bir önerim var: “Küre” sözcüğünden türetilen moda terimlerle karşılaştığınızda alternatif (ve en az onlar kadar aydınlatıcı) sözcükler kullanmayı deneyin. Fark edeceksiniz ki, “dünya”, “dünya ekonomisi”, “entegrasyon”, “uluslararası ekonomik ilişkiler”, “dünya kapitalist sistemi”, “uluslararası iktisat” gibi terim ve kavramlar küreselleşme terminolojisinin yerine rahatça geçebilecektir. Bu terimler birbiriyle eşanlamlı olmadığına göre, küreselleşme terminolojisine göre daha geniş bir ifade çeşitliliğinin sağlandığı; sözü geçen terminolojiye bağlı terimlerin analitik ve sentetik kavramlar olmadığı; sosyal araştırmalara ışık tutmadığı sonucuna ulaşacaksınız.</p>
  <p class="normal2">II. Gelir Dağılımı: Sosyal Sınıflara Karşı Gelir Grupları</p>
  <p class="normal1">Bir sonraki görüşlerim daha tartışmalıdır. Bugünlerde gelir dağılımının tartışıldığı her durumda, otomatik olarak <span class="idebold">eşitsizliklere</span> referans verilir. Bu, gelirlerin <span class="idebold">büyüklüklerine göre (veya “kişisel”) dağılımı</span>nın <span class="idebold">sosyal sınıflar arası bölüşüm ilişkileri</span> karşısında öncelik taşıması anlamına gelir. Bu eğilime birkaç nedenden ötürü karşı çıkıyorum.</p>
  <p class="normal1">Gelir dağılımı, klasik ve Marksist politik iktisadın ana konularından biridir ve o geleneğin temel çözümleme birimi sosyal sınıflar olmuştur. Bu gelenek <span class="idebold">birincil (temel) bölüşüm ilişkilerini</span>, ana toplumsal sınıflar arasında çatışmalı <span class="idebold">artık’a el koyma</span> süreci olarak görür. Bu sürece, <span class="idebold">sınıflar, sınıfların alt-grupları ve sektörler arasında artık’ın yeniden paylaşımı ve değer aktarımlarından oluşan ikincil (tali) bölüşüm ilişkileri</span> eklenir.</p>
  <p class="normal1">Çatışmalı konumlarda karşı karşıya gelen sosyal sınıflar, gelir büyüklüklerinden oluşan (“kişisel”) bir dağılım çözümlemesinde ortadan kaybolur. “Kişisel dağılım” kavramı, <span class="idebold">hanelerin veya kişilerin gelir büyüklüklerine göre sıralandığı bir çokluk dağılımı</span>na dayanır. Gelir büyüklüklerine göre dağılım, aslında biraz önce değindiğim çatışmalı bölüşüm ilişkilerinin bir <span class="idebold">istatistikî sonucu</span> veya onlardan türeyen <span class="idebold">istatistikî bir yansıma</span>dır. Çok farklı konumlardan gelen haneler, gelir düzeylerine göre sıralanırlar ve gelir dilimleri içinde bir araya toplanırlar. Gelişmekte olan bir ülkede, en düşük gelirli yüzde onluk veya yirmilik grupların sosyoekonomik bileşimine bakarsanız, bu gelir grubunun işsizlerden, emeklilerden, gelirleri enflasyonu izleyememiş olan asgari ücretlilerden, sıfır gelir beyan eden müflis iş adamlarından, küçük köylülerden, tarım işçilerinden, enformel sektörde yer alanlardan vb. oluştuğunu görürsünüz. Bu karmakarışık kitleden hareket ederek, bölüşüm süreçlerine ışık tutulamaz.</p>
  <p class="normal1">Abhijit Sen burada ve Mumbai’de dünyadaki gelir eşitsizlikleri üzerinde konuşurken önemli bir gözlem yaptı: Genel bir gelir dağılımı tablosunun içerdiği gelir eşitsizliklerinin istatistikî göstergesinin (örneğin Gini katsayısının) olumlu seyrettiği (örneğin Gini’nin değerinin düştüğü) bir durumda, bütünü oluşturan alt-grupların hepsinde eşitsizlikler artmakta olabilir. Bu türden istatistikî garabet söz konusu olduğunda, “artan veya azalan gelir eşitsizlikleri”nden söz etmenin anlamsız olduğunu düşünüyorum.</p>
  <p class="normal1">Gelir dağılımı üzerindeki ampirik çalışmalarda, ağırlığın sınıflardan gelir gruplarına kaymasının önemli bir ideolojik işlev gördüğüne de ayrıca inanıyorum. Bölüşüm dinamiklerinin neoliberal politikalarca biçimlendiği son onyıllar boyunca her yerde, hem Kuzey’de, hem de Güney’de emeğin payı dramatik boyutlarda gerilemiştir. Bu bulguların yayılması ve tartışılması, neoliberalizmin meşruiyetini ciddi biçimde sarsabilecekti. Azalan/artan gelir eşitsizliklerine ilişkin sağlık derecesi şüpheli bulguların, kamuoyuna intikal eden gelir dağılımı tartışmalarına egemen olması bu yüzdendir.</p>
  <p class="normal2">III. Yoksulluk</p>
  <p class="normal1">Şimdi ileri süreceğim düşünceler daha da tartışmalı olabilir. Yakın zamanların çok itibarlı bir araştırma gündemini oluşturan <span class="idebold">yoksulluk incelemelerine</span> karşı çıkıyorum<sup class="calibre3"><a href="../Text/Emperyalizm2_split_057.html#footnote-21019-3" id="footnote-21019-3-backlink">[3]</a></sup>...</p>
  <p class="normal1">... Burada beni dinleyen gençlerin pek çoğunun yakın gelecekte yoksullukla bağlantılı incelemelere katılacaklarını biliyorum; zira bu konu Batılı Devlet-dışı Örgütler (DDÖ’ler) ve Dünya Bankası için, ayrıcalıklı, araştırma fonlarının aktığı bir alandır. Yoksulluk odaklı araştırmalara ve politika tartışmalarına dönük eleştirilerimle, müstakbel sosyal bilimcilerin ekmek kapılarını tıkamak niyetinde değilim. Onlara sadece şu tavsiyeyi yapmakla yetineceğim: Kendi önceliklerinize yabancı olan araştırma gündemlerine girmek zorunda kaldığınızda, kapsamlı ve eleştirel perspektifinizi unutmayınız; terk etmeyiniz. Bulgularınızı kendi perspektifinizin ışığı altında değerlendirmeyi ihmal etmeyiniz ve uygun fırsatı bulduğunuzda bunları kullanınız.</p>
  <p class="normal2">IV. Yolsuzluk</p>
  <p class="normal1">“Yolsuzluk”, Dünya Bankası’nda ve Batılı DDÖ’lerde yüksek öncelik taşıyan bir diğer politika bağlantılı araştırma alanıdır. Bu araştırma gündeminin ana sorunu, aşırı sathîliğinden kaynaklanır. Eleştirimi Dünya Bankası’nın yolsuzluk tanımıyla başlatayım: “<span class="idebold">Kamusal yetkinin özel çıkar için kötüye kullanımı...”</span> Harfiyen yorumlanırsa, bu tanım sıradan rüşvet kavramıyla eşanlamlı olur. Üstelik vurgulamayı, “rüşveti alan” (yani bürokrat veya siyasetçi) üzerinde odaklaştırmak gibi bir sakatlıkla da malûldür. Abartılı bir örnek olarak, sarhoş bir sürücüden rüşvet alan trafik polisi akla gelir. Ve sorabilirsiniz: “Bu kadar basit bir sorun üzerinde bu kadar şamata niye?”</p>
  <p class="normal1">Ancak, bu yaklaşımın uzantıları daha ciddidir. Yolsuzluğu önleyici politika arayışları, az gelişmiş ülkelerde rant oluşumu, rant arayışı ve rantlara el koyma olgularını kapsayan daha geniş bir alana uzanır. Ve sorunun, devlet aygıtından kaynaklandığı; bu aygıtın içine yerleşmiş olduğu algılaması süregelir. Dolayısıyla, kestirme yoldan çözüm, devletin ekonomi dünyasındaki varlığının azaltılmasında ve piyasalara müdahalelerinin tasfiye edilmesinde aranır: “<span class="idebold">Devleti küçültmek; piyasaları genişletmek...”</span> Neoliberalizmin yolsuzlukla mücadele reçetesi budur.</p>
  <p class="normal1">Bu yaklaşımın çok ciddi iki sorunu vardır. Birinci olarak, az gelişmiş bir kapitalist ortamda burjuvaziyle devlet arasındaki tarihsel bağlantılar ihmal edilmektedir. Hepimiz biliyoruz ki, kendi burjuvalarımız, var oluşlarını, güçlerini, servet birikimlerini devletle kurdukları yarenlik ilişkilerine ve devlet aygıtı üzerinde oluşturdukları kontrole borçlu olmuşlardır. üçüncü dünyadaki geç kapitalizmin ana gelişim doğrultusu budur. Yolsuzluğa geleneksel Dünya Bankası yaklaşımı, bana, sıklaşan soygunlara karşı bir gece bekçisi istihdam eden mahalleliyi hatırlatıyor. Hırsız, bekçiyi rüşvete bağlar ve evlerimizi soymayı sürdürür. Biz de bekçiyi suçlarız, kovarız ve bir yenisini buluruz. İyi ama gerçek suçlu kimdir? Mahallemize dadanan hırsızın varlığını dikkate almadığımız sürece, sorunu çözebilir miyiz?</p>
  <p class="normal1">Neoklasik yolsuzluk yaklaşımının ikinci sorunu, neoliberal yolsuzlukla mücadele reçetelerinin kesin iflasıyla ilgilidir: Son zamanlarda az gelişmiş ülkelerde, önceki dönemlerde gözlenmeyen biçimlerde, boyutlarda rant oluşumları ve rantlara el koyma olguları gözlenmiştir ve bunların çoğu neoliberal rejimlere özgü bozulmalardır. Bunların sonunda, (“yolsuz” uygulamalar nedeniyle) ulusal ve uluslararası burjuvazilere aktarılan toplumsal hasılanın hacmi hızla yükselmiştir. Özelleştirmeler ve (finansal sistemlerin serbestleştirilmesiyle bağlantılı) finansal skandallar tipik örneklerdir. Yolsuzlukla mücadele gündeminin birdenbire patlak vermesinin ardında, bu olgunun Bretton Woods Kurumları tarafından algılanmasının yarattığı suçluluk duygusu rol oynamış olabilir.</p>
  <p class="normal1">Bu gözlemlerden hareketle, yolsuzluğun tamamen ortadan kaldırılması için, üretim araçlarında tam kapsamlı bir kamulaştırmanın gerekli olacağı söylenmelidir. Geleneksel Sovyet tipi sosyalizmde, burada tartıştığımız anlamda yolsuzluk yoktur; buna karşılık biçimsel olarak belirlenmiş grupların (nomenklatura’nın) yararlandığı (ve pek çoğu adaletsiz sayılabilecek olan) ayrıcalıklar vardır. Eski sosyalist ekonomilerde yolsuzluk, kapitalist üretim ilişkilerinin oluşmasıyla eş zamanlı olarak ortaya çıkmıştır. Sovyet ekonomisinde neoliberal gündemin uygulamaya konmasının ardından ortaya çıkıveren “oligarklar” skandalı karşısında Dünya Bankası, en sonunda “güçlü ekonomik grupların <span class="idebold">devleti fethetmesi”</span> diye bir olguyu itiraf etmeye mecbur kaldı. Kapitalizmin bu üst organına arka kapıdan Marksist düşüncenin sızmış olması mı söz konusudur?</p>
  <p class="normal2">V. Yönetişim</p>
  <p class="normal1">Tartışacağım son husus, günümüzdeki politika tartışmalarında da bazı uzantıları olan bir başka yeni ve muteber terim olan “yönetişim” üzerinde olacak. “Yönetişim” nedir? Ve geleneksel “yönetim” sözcüğü yerine bu yeni terime niçin gereksinim duyuyoruz? Dahası, bu terimle olumlu doğrultudaki bir değişimi vurgulamak istiyorsak, niçin sadece “iyi yönetim”, “etkin yönetim” ifadeleriyle yetinmiyoruz?</p>
  <p class="normal1">Bir kez daha Dünya Bankası’ndan kaynaklanan bir tanımla başlayayım: Buna göre <span class="idebold">yönetişim</span>, <span class="ideitalik">“bir ülkenin vatandaşları veya temsilcileri tarafından talep edilen kamusal veya diğer malların, kamu kuruluşlarının kurumsal kapasite ve yetenekleri tarafından etkili, saydam, tarafsız ve hesap verilebilir biçimde sunulması”</span> olarak tanımlanır. Osmanlı döneminden gelen bir anlayışa göre, geçerli bir tanım, <span class="ideitalik">“efradını havi; ağyarını mâni”</span> olmalıdır. Dünya Bankası’nın tanımı bu sağduyulu formülü külliyen ihlal etmektedir. Kamu örgütlerinin sunacağı “diğer” (yani, kamusal olmayan) mallar nelerdir? “Vatandaşlar” ve “temsilcileri” arasındaki ayrımın anlamı nedir? Ve bütün bu fuzulî öğeleri ayıklayıp, tanımın sonundaki dört sıfatı (“etkili, saydam, tarafsız ve hesap verilebilir” sözcüklerini) yönetişimin bileşimleri olarak yorumlayacaksak, bu özelliklerin de ayrıca tanımlanıp geliştirilmesi gerekli değil midir? Açıkçası “yönetişim” de, biraz “küreselleşme” gibi, bulanık bir terimdir ve bilimsel incelemelerin yapı taşlarını oluşturan “kavram”lardan biri olarak görülemez.</p>
  <p class="normal1">Öte yandan, “yönetişim” yaftası altında gerçekleştirilen politika önlemlerine (sözde “reformlar”a) bakılırsa, iki temel amaç algılayabiliyorum. Birinci amaç, devletin, bölüşüm ilişkilerine halk sınıfları lehinde değişiklikler getirebilecek aktif rollerini tasfiye etmek olsa gerektir. Bu gündem, aynı zamanda, az gelişmiş toplumlarda potansiyel olarak daima tekrarlanabilen bir düzenleme biçimi olan “popülizm”in temelli tasfiyesi olarak da yorumlanabilir.</p>
  <p class="normal1">“Yönetişim gündemi”nin ikinci amacı ise, bence, ulus-devletin uluslararası sermayeye karşı yerli burjuvazi lehine hareket edebilme kapasitesinin de tasfiyesidir. Bu ikinci gündem, az gelişmiş toplumların piyasalar tarafından düzenlenemeyecek olan alanlarını (örneğin para politikalarını, devlet ihalelerini, ekonomik altyapıyı) özerk kurumlar aracılığıyla yeniden örgütlemeye çalışır. Bu dönüşüm merkez bankalarıyla başlar ve ilgili konularla bağlantılı sektörel kurumlaşmalarla geliştirilir. Bu özerk kurumlar temsili bir siyasi sistemin geleneksel öğelerine hesap verme durumunda değildirler. Tam aksine, ulus-devletin yasama, yürütme ve yargı organlarını devre dışı bırakmak kritik hedeftir. Dışsal denetim, (DTÖ, IMF, DB vb. gibi örgütler aracılığıyla) dışa karşı hesap verme ve uluslararası tahkim geleneksel mekanizmaların yerine geçer.</p>
  <p class="normal1">Yönetişim gündemi, böylece, sermayenin (ve esas olarak uluslararası sermayenin) ulus-devletlerin ve özellikle halk sınıflarının kaderleri üzerinde sınırsız bir hegemonyanın oluşturulmasını hedeflemiş olur. Bu yüzden karşı çıkmamız gereken tehlikeli bir programdır.</p>
  <p class="normal1">Dinleyicilerimle paylaşmak istediğim düşüncelerim bunlardı. Sabrınız için hepinize teşekkür ederim.</p>
</body>
</html>