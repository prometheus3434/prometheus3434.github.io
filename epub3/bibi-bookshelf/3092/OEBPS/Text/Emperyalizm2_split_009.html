<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_10">Uluslararası Ham Madde Ticaretinde<br class="chapter" />
  Piyasa Yapıları ve Meta Zincirleri<sup class="calibre3"><a href="../Text/Emperyalizm2_split_060.html#footnote-21481-1" id="footnote-21481-1-backlink">[1]</a></sup></h2>
  <p class="normal2">I. Uluslararası Ticarette Meta Zincirleri</p>
  <p class="normal1">Uluslararası ticaretin eşitsiz kutuplar arasında cereyan ettiği bir dünyada, ticarete taraf olan gelişmiş ve az gelişmiş ülkeler arasında simetrik olmayan sonuçlar oluşabileceği geleneksel emperyalizm kuramlarında ileri sürülmüştü. Daha sonraları 1950’li yıllarda Raul Prebisch bu önermeyi asimetrik piyasa yapılarına bağlayarak yeniden geliştirdi. Daha sonra Marksist geleneği izleyen “eşitsiz değişim” kuramları ortaya atıldı. Otuz yıl kadar önce UNCTAD uluslararası ham madde piyasalarının yapılarını, çok uluslu şirketlerin özel konumunu da dikkate alarak incelemeye başladı. Önceki gelişmelerden kısmen bağımsız olarak Fröbel, Gereffi ve diğerleri sanayi ürünlerinin çok uluslu şirketlerin denetimi altında farklı parçalara ve farklı ülkelere dağıtılabileceğini vurguladılar. Emek maliyetindeki uluslararası farklılıkların belirlediği parçalanma sonunda oluşan meta (veya “değer”) zincirlerinin çözümlenmesi bu sonuncu incelemelerden kaynaklandı. Bu çözümlemeler uluslararası ticarette oluşan hiyerarşik, eşitsiz yapılanmayı aydınlatıcı katkılar getirdi.</p>
  <p class="normal1">Son yıllarda Fröbel-Gereffi’nin sınaî ürünler için oluşturduğu çözümlemeyi tekrar ham madde ticaretine taşıma girişimleri var. Bunlar, ham madde ticaretine katılan farklı aktörlerin, üreticiden başlayarak nihai tüketici-kullanıcıda son bulan <span class="idebold">meta zincirlerinin farklı halkalarının</span> nihai fiyattan aldıkları payların belirlenmesine imkân verebiliyor. Nihai fiyatın bileşenlerine ayrıştırılması, uygun bir yöntemle bir bölüşüm incelemesine dönüştürülebilir ve ham maddenin doğrudan üreticileri ile (çoğunlukla az gelişmiş ülke olan) ihracatçı ülkenin paylarını, uluslararası veya gelişmiş ülke iç piyasasını denetleyen sermaye gruplarının payları ile karşılaştırma olanağı verir.</p>
  <p class="normal1">Üretim noktası ile nihai piyasa arasındaki halkalardan her birinde, ham maddenin “fiyatı” çeşitli ek girdi ve katma değer unsurları eklenerek yükselir. Bu türden bir bölüşüm analizi, Marksist yaklaşımla sürdürülürse aydınlatıcı olacaktır. Bu yaklaşım, temel bölüşüm karşıtlığını doğrudan üretici payları ile artık (artı-emek, artı-ürün, artı-değer)<sup class="calibre3"><a href="../Text/Emperyalizm2_split_060.html#footnote-21481-2" id="footnote-21481-2-backlink">[2]</a></sup> payları arasındaki ikileme bağlar. Ve artığın üretim noktasından ve doğrudan üreticilerin emeğinden kaynaklandığını ileri sürer. Ve örneğin, ek bir dönüşüme uğramadan sadece taşınarak ve depolanarak nihai piyasalara intikal eden bir ham maddenin (bu duruma yaklaşan bir örnek alırsak “muz”un) nihai fiyatından (a) üretim aşamasında kullanılan girdilerin (gübre, tohum, enerji gibi) maliyeti ile (b) taşıma/depolama giderleri düşüldükten sonra geriye kalan marj, <span class="idebold">üretici payı</span> ile <span class="idebold">artık</span> arasında paylaşılacak net hasılayı temsil eder. “Artık” öğesinin üretici emeğinden kaynaklandığı kabul edildiği için <span class="idebold">artık/üretici payı</span> ilişkisi nicel olarak belirlenebilir ve buna (terminoloji rahatsızlık doğurmuyorsa) <span class="idebold">sömürü oranı</span> da denilebilir. Ham madde, (örneğin tütün) belli ölçülerde ek üretim süreçlerinden geçerek dönüşüme uğramakta ise, başlangıç noktasındaki üretim sürecine atfedilebilecek “artık” öğesinin belirlenebilmesi için her aşamadaki katma değer ve ara girdi maliyetlerinin öğelerinin nihai fiyattan düşülmesi gerekir. Bu yapıldıktan sonra, üretildiği biçimi ile ham maddenin ticaretinden elde edilen “artık” öğelerinin üretici ve ihracatçı ülke payları ile karşılaştırılma olanağı doğmuş olur.<sup class="calibre3"><a href="../Text/Emperyalizm2_split_060.html#footnote-21481-3" id="footnote-21481-3-backlink">[3]</a></sup></p>
  <p class="normal1">Bu türden bir çözümlemeye uyan bir kavramsal çerçeveyi 1977’de İngilizce ve Türkçe olarak yayımlanan bir çalışmamda oluşturmuş ve buna bağlı bir yöntemle UNCTAD 1971-1972’ye ait verileri kullanarak uluslararası muz ve tütün ticaretinde oluşan bölüşüm kategorilerini nicel olarak tahmin etmiştim.<sup class="calibre3"><a href="../Text/Emperyalizm2_split_060.html#footnote-21481-4" id="footnote-21481-4-backlink">[4]</a></sup> Bir sonraki bölümde (Tablo 1 ve 2’de) bu çalışmanın özet sonuçları yer alıyor. 25 yıl sonra, ham madde ticareti ile ilgili yeni veriler kullanılarak, bu doğrultuda yeni araştırmalar yapılmaktadır. Sonuçları ileride sunulan bu çalışmaların bulguları ilginç ve öğretici olmakla birlikte, kavramsal çerçeve ve metodoloji olarak, ham madde üreticileri, ihracatçı ülke ve farklı sermaye grupları arasındaki bölüşüm kategorilerinin gerekli ayıklamalardan geçirilerek eksiksiz oluşturulduğu söylenemez.</p>
  <p class="normal1">Aşağıda, çeşitli dönemlerde az gelişmiş-gelişmiş ülkeler arası ham madde ticaretine ilişkin meta zincirleri ve bölüşüm kategorileri üzerindeki araştırma bulgularının bir dökümü, kısa yorumlarla birlikte sunuluyor.</p>
  <p class="normal2">II. Ham Madde Ticaretinde Meta Zincirleri ve Bölüşüm Kategorileri</p>
  <p class="normal">a) 1970’li yıllar</p>
  <p class="normal3">Muz</p>
  <p class="indentmetin">Tablo 1a: Muz üretim ve pazarlanmasında nihai fiyatın ayrıştırılması, 1971</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Maliyet ve Fiyat Öğeleri</td>
            <td class="ortayazi1">Ton başına $</td>
          </tr>
          <tr class="calibre6">
            <td class="calibre7">1. Muz üreticilerinin eline geçen gayrisafi hasılat</td>
            <td class="ortayazi1">38</td>
          </tr>
          <tr class="calibre6">
            <td class="calibre7">(1a) Maddi üretim giderleri</td>
            <td class="ortayazi1">(8)</td>
          </tr>
          <tr class="calibre6">
            <td class="calibre7">(1b) Net üretici geliri</td>
            <td class="ortayazi1">(30)</td>
          </tr>
          <tr class="calibre6">
            <td class="calibre7">2. İhracatçı ülkede taşıma, paketleme, depolama</td>
            <td class="ortayazi1">33</td>
          </tr>
          <tr class="calibre6">
            <td class="calibre7">3. İhracatçı ülkede vergi ve resimler</td>
            <td class="ortayazi1">8</td>
          </tr>
          <tr class="calibre6">
            <td class="calibre7">(3a) İhracat vergileri</td>
            <td class="ortayazi1">(2)</td>
          </tr>
          <tr class="calibre6">
            <td class="calibre7">(3b) Diğer vergi/resimler</td>
            <td class="ortayazi1">(6)</td>
          </tr>
          <tr class="calibre6">
            <td class="calibre7">4. İhracatçının gayrisafi kâr marjı</td>
            <td class="ortayazi1">6</td>
          </tr>
          <tr class="calibre6">
            <td class="calibre7">5. F.o.b. İhraç fiyatı (1+2+3+4)</td>
            <td class="ortayazi1">85</td>
          </tr>
          <tr class="calibre6">
            <td class="calibre7">6. Taşıma ve sigorta</td>
            <td class="ortayazi1">38</td>
          </tr>
          <tr class="calibre6">
            <td class="calibre7">7. C.i.f. İthal fiyatı (5+6)</td>
            <td class="ortayazi1">123</td>
          </tr>
          <tr class="calibre6">
            <td class="calibre7">8. İthalatçı ülkede tahliye, taşıma, depolama</td>
            <td class="ortayazi1">78</td>
          </tr>
          <tr class="calibre6">
            <td class="calibre7">9. İthal vergileri</td>
            <td class="ortayazi1">23</td>
          </tr>
          <tr class="calibre6">
            <td class="calibre7">10. Tüketim vergileri</td>
            <td class="ortayazi1">32</td>
          </tr>
          <tr class="calibre6">
            <td class="calibre7">11. İthalatçı ülkede ticari kâr marjı</td>
            <td class="ortayazi1">71</td>
          </tr>
          <tr class="calibre6">
            <td class="calibre7">12. Perakende fiyat (7+8+9+10+11)</td>
            <td class="ortayazi1">327</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Veriler:</span> “Rapports existant entre les prix à l’exportation et les prix à la consommation de certains produits des base exportés par les pays en développemnet”, UNCTAD, TD/184/Supp.3)</p>
  <p class="indentmetin"><span class="idebold">Araştırma bulguları:</span> K. Boratav, “Categories of Income Distribution in Primary Commodities Exported by Developing Countries: Some Conceptual and Methodological Problems”, Milletlerarası Münasebetler Türk Yıllığı 1977, A.Ü. SBF Yayını.</p>
  <p class="normal1">İhracat ve nihai piyasa aşamaları arasında çok az dönüşüme uğratılan bir ürün olarak muz üretimine atfedilen net hasıla (katma değer), üretimin maddi giderleri ile ara aşamalardaki (taşıma, depolama vs.) tüm maliyet öğelerinin nihai fiyattan düşürülmesi ile elde ediliyor. Bu kavram çerçevesi içinde, muz üreticisi, nihai piyasalarda realize edilen (ve muz üretiminden kaynaklandığı kabul edilen) katma değerden %17,7, ihracatçı ülke ise %25,9 pay (I+II+III) elde ediyor. İthalatçı ülke ticaret sermayesi ve devletinin payı ise %74,1 olarak belirleniyor.</p>
  <p class="indentmetin">Tablo 1b: Muz üretim ve pazarlamasında katma değer içinde bölüşüm öğeleri</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Bölüşüm kategorileri</td>
            <td class="ortayazi1">Ton başına $</td>
            <td class="ortayazi1">% Paylar</td>
          </tr>
          <tr class="calibre6">
            <td class="calibre7">I. Muz üreticisi payı (1b)</td>
            <td class="ortayazi1">30</td>
            <td class="ortayazi1">17,7</td>
          </tr>
          <tr class="calibre6">
            <td class="calibre7">II. İhracatçı ülkede ticari sermaye payı (4)</td>
            <td class="ortayazi1">6</td>
            <td class="ortayazi1">3,5</td>
          </tr>
          <tr class="calibre6">
            <td class="calibre7">III. İhracatçı ülkede devlet payı (3)</td>
            <td class="ortayazi1">8</td>
            <td class="ortayazi1">4,7</td>
          </tr>
          <tr class="calibre6">
            <td class="calibre7">IV. İthalatçı ülkede ticari sermaye payı (11)</td>
            <td class="ortayazi1">71</td>
            <td class="ortayazi1">41,8</td>
          </tr>
          <tr class="calibre6">
            <td class="calibre7">V. İthalatçı ülkede devlet payı (9+10)</td>
            <td class="ortayazi1">55</td>
            <td class="ortayazi1">32,3</td>
          </tr>
          <tr class="calibre6">
            <td class="calibre7">VI. Muza atfedilen net hasıla (I+II+III+IV+V)</td>
            <td class="ortayazi1">170</td>
            <td class="ortayazi1">100,0</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span>: Bkz. <span class="idebold">Tablo 1a. Sıralarda parantez-içi rakamlar Tablo 1a’daki sütun numaralarına atıfları gösteriyor.</span></p>
  <p class="normal3">Tütün-Sigara</p>
  <p class="normal1">Muzdan farklı olarak tütünün sigaraya dönüştürülmesinde gerçekleşen maliyet ve katma değer öğeleri, muza göre çok daha fazla ve karmaşıktır. Bu nedenle, nihai fiyattan tütün üretimine atfedilebilecek net hasıla öğesinin tahmini, (burada açıklanmayan) bir dizi varsayıma dayandırılmıştır. Uygulanan yöntem ve kavram çerçevesi içinde, tütün üreticisi, nihai piyasalarda realize edilen (ve tütün üretiminden kaynaklandığı varsayılan) katma değerden %5,9, ihracatçı ülke ise %11,1 pay (I+II+III) elde ediyor. İthalatçı ülke ticaret sermayesi ve devletinin payı ise %88,9’dur. Tütün, aynı zamanda ABD’nde de üretilen bir ürün olduğu için, ithal tütün üzerinde uygulanan vergiler, muza göre çok daha yüksektir. Ayrıca sigara üzerinden alınan vergiler, gelişmiş ülkelerde verimli bir kamu geliridir. Nitekim bu vergilerin sigaradan ayrı olarak tütüne atfedilen bölümü muzdan elde edilen vergilerden daha yüksek çıkmaktadır.</p>
  <p class="indentmetin">Tablo 2a: Tütün ve sigara üretim ve pazarlanmasında nihai fiyatın ayrıştırılması</p>
  <p class="indentmetin">(İthal edilen tütüne ilişkin ABD verileri, 1972)</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Maliyet ve Fiyat Öğeleri</td>
            <td class="ortayazi1">Toplam değer, Milyon $</td>
          </tr>
          <tr class="calibre6">
            <td class="calibre7">1. Tütün üreticilerinin eline geçen gayrisafi hasıla</td>
            <td class="ortayazi1">674</td>
          </tr>
          <tr class="calibre6">
            <td class="calibre7">(1a) Maddi üretim giderleri</td>
            <td class="ortayazi1">(135)</td>
          </tr>
          <tr class="calibre6">
            <td class="calibre7">(1b) Net üretici geliri</td>
            <td class="ortayazi1">(539)</td>
          </tr>
          <tr class="calibre6">
            <td class="calibre7">2. İhracatçı ülkede vergi ve resimler</td>
            <td class="ortayazi1">235</td>
          </tr>
          <tr class="calibre6">
            <td class="calibre7">3. Tüccar ve ihracatçının gayrisafi kâr marjı</td>
            <td class="ortayazi1">236</td>
          </tr>
          <tr class="calibre6">
            <td class="calibre7">4. F.o.b. İhraç fiyatı (1+2+3)</td>
            <td class="ortayazi1">1145</td>
          </tr>
          <tr class="calibre6">
            <td class="calibre7">5. Sigara üretiminde tütün hariç maddi girdiler</td>
            <td class="ortayazi1">778</td>
          </tr>
          <tr class="calibre6">
            <td class="calibre7">(5a) Ambalaj, paket</td>
            <td class="ortayazi1">(398)</td>
          </tr>
          <tr class="calibre6">
            <td class="calibre7">(5b) Enerji, yakıt</td>
            <td class="ortayazi1">(11)</td>
          </tr>
          <tr class="calibre6">
            <td class="calibre7">(5c) Amortisman</td>
            <td class="ortayazi1">(369)</td>
          </tr>
          <tr class="calibre6">
            <td class="calibre7">6. Sigara imâlatında ücret ve maaş</td>
            <td class="ortayazi1">345</td>
          </tr>
          <tr class="calibre6">
            <td class="calibre7">7. Diğer katma değer öğeleri (faiz, rant vd.)</td>
            <td class="ortayazi1">1474</td>
          </tr>
          <tr class="calibre6">
            <td class="calibre7">8. Artıktan yapılan diğer giderler (reklam vd.)</td>
            <td class="ortayazi1">470</td>
          </tr>
          <tr class="calibre6">
            <td class="calibre7">9. İthalatçı ülkede dolaylı vergiler</td>
            <td class="ortayazi1">4646</td>
          </tr>
          <tr class="calibre6">
            <td class="calibre7">10. İthalatçı ülkede ticari kâr marjı</td>
            <td class="ortayazi1">2707</td>
          </tr>
          <tr class="calibre6">
            <td class="calibre7">11. Perakende fiyat (4+5+6+7+8+9+10)</td>
            <td class="ortayazi1">11765</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Veriler:</span> “Marketing and Distribution of Tobacco”, UNCTAD, TD/B/C.1/205.</p>
  <p class="indentmetin">Araştırma bulguları: Boratav<span class="idebold">,</span> 3 no.lu dipnottaki kaynak.</p>
  <p class="indentmetin">Tablo 2b: Tütün üretim ve pazarlamasında katma değer içinde bölüşüm öğeleri</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Bölüşüm kategorileri</td>
            <td class="ortayazi1">Toplam $</td>
            <td class="ortayazi1">% Paylar</td>
          </tr>
          <tr class="calibre6">
            <td class="calibre7">I. Tütün üreticisi payı (1b)</td>
            <td class="ortayazi1">539</td>
            <td class="ortayazi1">5,9</td>
          </tr>
          <tr class="calibre6">
            <td class="calibre7">II. İhracatçı ülkede ticari sermaye payı (3)</td>
            <td class="ortayazi1">236</td>
            <td class="ortayazi1">2,6</td>
          </tr>
          <tr class="calibre6">
            <td class="calibre7">III. İhracatçı ülkede devlet payı (2)</td>
            <td class="ortayazi1">235</td>
            <td class="ortayazi1">2,6</td>
          </tr>
          <tr class="calibre6">
            <td class="calibre7">IV. İthalatçı ülkede ticari sermaye payı (7+8)+(10-ssig)*</td>
            <td class="ortayazi1">4311</td>
            <td class="ortayazi1">47,1</td>
          </tr>
          <tr class="calibre6">
            <td class="calibre7">V. İthalatçı ülkede devlet payı (9-tsig)*</td>
            <td class="ortayazi1">3821</td>
            <td class="ortayazi1">41,8</td>
          </tr>
          <tr class="calibre6">
            <td class="calibre7">VI. Tütüne atfedilen net hasıla (I+II+III+IV+V)</td>
            <td class="ortayazi1">9142</td>
            <td class="ortayazi1">100,0</td>
          </tr>
        </tbody>
      </table>
    </div>
  </div>
  <p class="indentmetin">Bkz. Tablo 1a.</p>
  <p class="indentmetin">(*) İthalatçı ülkede vergiler ve kâr marjı, sigara ve tütün arasında paylaştırılmış, tabloya tütüne atfedilen değerler eklenmiştir. Yöntem için bkz. Boratav</p>
  <p class="normal1">Bir tütün ihracatçısı olan Türkiye’nin ve tütün üreticilerinin nihai fiyattan elde ettikleri payın yüksek kılınmasında TEKEL’in stratejik rolü böylece ortaya çıkıyor. Özellikle TEKEL özelleştirilmesinde çok uluslu sigara piyasalarının dev aktörlerinden biri olan Philip Morris’in aday olarak ortaya çıkmasıyla, Türkiye’nin tütün üretim ve pazarlamasından elde ettiği payların dramatik biçimde aşınabileceği öngörülebilir.</p>
  <p class="normal3">UNCTAD’ın ihracatçı ülke payı üzerindeki bulguları</p>
  <p class="indentmetin">Tablo 3: Ham madde ihraç fiyatının perakende fiyata oranı (%)</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">1967-72</td>
            <td class="ortayazi1">1970’li yılların sonları</td>
          </tr>
          <tr class="calibre6">
            <td class="calibre7">Kalay</td>
            <td class="ortayazi1">74-91</td>
            <td class="ortayazi1"></td>
          </tr>
          <tr class="calibre6">
            <td class="calibre7">Sisal</td>
            <td class="ortayazi1"></td>
            <td class="ortayazi1">63-83</td>
          </tr>
          <tr class="calibre6">
            <td class="calibre7">Bakır</td>
            <td class="ortayazi1">55-65</td>
            <td class="ortayazi1">54-58</td>
          </tr>
          <tr class="calibre6">
            <td class="calibre7">Kahve</td>
            <td class="ortayazi1">18-50</td>
            <td class="ortayazi1">54-61</td>
          </tr>
          <tr class="calibre6">
            <td class="calibre7">Yer fıstığı yağı</td>
            <td class="ortayazi1">48-51</td>
            <td class="ortayazi1"></td>
          </tr>
          <tr class="calibre6">
            <td class="calibre7">Fosfat</td>
            <td class="ortayazi1"></td>
            <td class="ortayazi1">45-47</td>
          </tr>
          <tr class="calibre6">
            <td class="calibre7">Çay</td>
            <td class="ortayazi1">19-53</td>
            <td class="ortayazi1">15-47</td>
          </tr>
          <tr class="calibre6">
            <td class="calibre7">Şeker</td>
            <td class="ortayazi1">21-53</td>
            <td class="ortayazi1"></td>
          </tr>
          <tr class="calibre6">
            <td class="calibre7">Jüt</td>
            <td class="ortayazi1">16-34</td>
            <td class="ortayazi1">19-42</td>
          </tr>
          <tr class="calibre6">
            <td class="calibre7">Kakao</td>
            <td class="ortayazi1">12-34</td>
            <td class="ortayazi1"></td>
          </tr>
          <tr class="calibre6">
            <td class="calibre7">Muz</td>
            <td class="ortayazi1">20-24</td>
            <td class="ortayazi1">14</td>
          </tr>
          <tr class="calibre6">
            <td class="calibre7">Narenciye</td>
            <td class="ortayazi1">29-32</td>
            <td class="ortayazi1"></td>
          </tr>
          <tr class="calibre6">
            <td class="calibre7">Demir cevheri</td>
            <td class="ortayazi1">8-12</td>
            <td class="ortayazi1"></td>
          </tr>
          <tr class="calibre6">
            <td class="calibre7">Alümina</td>
            <td class="ortayazi1">10-14</td>
            <td class="ortayazi1">13-16</td>
          </tr>
          <tr class="calibre6">
            <td class="calibre7">Pamuk</td>
            <td class="ortayazi1"></td>
            <td class="ortayazi1">4-8</td>
          </tr>
          <tr class="calibre6">
            <td class="calibre7">Tütün</td>
            <td class="ortayazi1"></td>
            <td class="ortayazi1">6</td>
          </tr>
          <tr class="calibre6">
            <td class="calibre7">Boksit</td>
            <td class="ortayazi1">3-5</td>
            <td class="ortayazi1">2-3</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> 1970’li yıllardaki UNCTAD araştırmaları. Aktaran: A. Talbot, <span class="ideitalik">Studies in Comparative International Development,</span> Spring 1997, 32/1.</p>
  <p class="normal1">Yukarıda verilen Boratav araştırmalarının aksine bu bulgularda, üretim-ihracat-nihai piyasa zincirleri içinde yer alan maliyet-katma değer öğeleri ayıklanmamıştır. Bu nedenle ihraç fiyatı/nihai fiyat oranlarını özellikle ciddi boyutta dönüşüme uğradıktan sonra nihai piyasalara intikal eden ürünlerde (örneğin pamuk/kumaş, boksit/alümina, demir cevheri/işlenmiş çelik söz konusu olduğunda) bölüşüm payları olarak yorumlamak büyük boyutlu hata payları içerecektir.</p>
  <p class="normal1">Tabloda kapsanan iki dönem arasında uluslararası piyasalarda ham madde fiyatlarının genel olarak yükseldiği bilinmektedir. Buna rağmen her iki döneme ait verilerin bulunduğu ham maddelerde, ihracatçı ülke payının düştüğü durumlar daha çok sayıdadır.</p>
  <p class="normal2">b) Yakın dönem bulguları</p>
  <p class="normal">Yaş sebze ve meyveler</p>
  <p class="indentmetin">Tablo 4: İngiltere süpermarketlerinde havuç türlerinde fiyat artışları</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Havuç türü</td>
            <td class="ortayazi1">Fiyat endeksi</td>
          </tr>
          <tr class="calibre6">
            <td class="calibre7">Basit havuç</td>
            <td class="ortayazi1">100</td>
          </tr>
          <tr class="calibre6">
            <td class="calibre7">Paketlenmiş havuç</td>
            <td class="ortayazi1">221</td>
          </tr>
          <tr class="calibre6">
            <td class="calibre7">Paketlenmiş, temizlenmiş havuç</td>
            <td class="ortayazi1">718</td>
          </tr>
          <tr class="calibre6">
            <td class="calibre7">Paketlenmiş, temizlenmiş, dilimlenmiş havuç</td>
            <td class="ortayazi1">749</td>
          </tr>
          <tr class="calibre6">
            <td class="calibre7">Tepside sunulan mini havuç</td>
            <td class="ortayazi1">1117</td>
          </tr>
          <tr class="calibre6">
            <td class="calibre7">Mini kokteyl havucu</td>
            <td class="ortayazi1">1523</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> A. Dolan &amp; B. Humphrey, <span class="ideitalik">Journal of Development Studies</span>, 2000, 37/2.</p>
  <p class="normal1">Maliyet ve katma değer öğeleri çok sınırlı olan “havuç temizleme, paketleme, dilimleme” türü işlemlerin nihai fiyata aşırı boyutlarda yansıması, esas itibariyle ve büyük ölçüde havuç üretiminden kaynaklanan ve gelişmiş ülke ticari sermayesi (süpermarketleri) tarafından el konulan artık öğesini içermektedir. İlginç bir durum, sözü geçen ek-işleme süreçlerinin –sık sık gözlendiği gibi– ihracatçı ülkede gerçekleşmesi halinde ortaya çıkmaktadır. Bu durumlarda, ham madde üreticileri, görünüşte belli ölçüde “işlenmiş” bir ürün ihraç etmiş olmaktadır. Ne var ki, ihracatçı az gelişmiş ülkede gerçekleşen ara mal (paket) ve ücretlerden oluşan maliyet/katma değer öğeleri, ithalatçı ülkede son derecede sınırlı kalmakta, bunların sayesinde gerçekleşen nihai fiyat artışlarının fevkalade küçük bir oranını oluşturmaktadır. Bu, ticaret yoluyla sömürmenin ve üreticinin yarattığı artığa ticaret sermayesi tarafından el konulmasının çarpıcı bir örneğidir. Böyle bir durumda üretici/ihracatçının işlenmiş nihai fiyattan elde ettiği pay işlenmemiş ürünün ihracı durumuna göre belirgin biçimde düşecektir. Örneğin “paketleme” sürecinin ihracatçı ülkeye intikal etmesi durumunda, bu basit işlem sayesinde nihai piyasa fiyatında gerçekleşen %121 oranındaki yükselmenin, ihracatçı ülkede ürünün işlenmesini üstlenen emekçilere ve (varsa) girişimciye intikal eden öğesinin son derecede sınırlı kalacağı tahmin edilebilir.</p>
  <p class="normal">Afrika kökenli mango ve taze sebze</p>
  <p class="indentmetin">Tablo 5: Afrika kökenli mango ve taze sebzenin nihai fiyatın ayrıştırılması, %</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Meta zincirindeki aşama</td>
            <td class="ortayazi1">Mango, Zimbabwe</td>
            <td class="ortayazi1">Taze sebze, Kenya</td>
          </tr>
          <tr class="calibre6">
            <td class="calibre7">Afrika içinde</td>
            <td class="ortayazi1"></td>
            <td class="ortayazi1"></td>
          </tr>
          <tr class="calibre6">
            <td class="calibre7">Üretici</td>
            <td class="ortayazi1">11,9</td>
            <td class="ortayazi1">14,1</td>
          </tr>
          <tr class="calibre6">
            <td class="calibre7">Paketleme</td>
            <td class="ortayazi1">5,2</td>
            <td class="ortayazi1">13,1a</td>
          </tr>
          <tr class="calibre6">
            <td class="calibre7">İhracatçı</td>
            <td class="ortayazi1">5,5</td>
            <td class="ortayazi1"></td>
          </tr>
          <tr class="calibre6">
            <td class="calibre7" height="29">Toplam Afrika payı</td>
            <td class="ortayazi1">22,6</td>
            <td class="ortayazi1">27,2</td>
          </tr>
          <tr class="calibre6">
            <td class="calibre7">Afrika dışında</td>
            <td class="ortayazi1"></td>
            <td class="ortayazi1"></td>
          </tr>
          <tr class="calibre6">
            <td class="calibre7">Taşıma, boşaltma</td>
            <td class="ortayazi1">19,6</td>
            <td class="ortayazi1">21,2</td>
          </tr>
          <tr class="calibre6">
            <td class="calibre7">İthalatçı payı</td>
            <td class="ortayazi1">11,8</td>
            <td class="ortayazi1">6,1</td>
          </tr>
          <tr class="calibre6">
            <td class="calibre7">Süpermarket</td>
            <td class="ortayazi1">45,9</td>
            <td class="ortayazi1">45,5b</td>
          </tr>
          <tr class="calibre6">
            <td class="calibre7">** (Maliyetler)</td>
            <td class="ortayazi1">(18,9)</td>
            <td class="ortayazi1"></td>
          </tr>
          <tr class="calibre6">
            <td class="calibre7">** (Kârlar)</td>
            <td class="ortayazi1">(27,0)</td>
            <td class="ortayazi1"></td>
          </tr>
          <tr class="calibre6">
            <td class="calibre7">Toplam Afrika-dışı pay</td>
            <td class="ortayazi1">77,3</td>
            <td class="ortayazi1">72,8</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> UNCTAD/DITC/COM/TM/1</p>
  <p class="indentmetin">(a) İhracatçı payı dâhil olabilir. (b) Maliyet ve kârlar dâhil.</p>
  <p class="normal1">Bu tabloda içerilen bilgiler, yukarıda muz ve tütün için Tablo 1b ve 2b’de uygulanan sistematiğe yakındır. Üretim maliyetlerinin içerilmemesi en önemli farktır. İşlenme sürecinin sınırlı olması nedeniyle muza yakın özellikler taşıyan bu iki ham maddede ihracatçı ülke payının, otuz yıl öncesinin muz ihracatçılarının payına yakın olduğu ilgi çekicidir.</p>
  <p class="normal">Konserve meyve</p>
  <p class="normal1">İşlenme aşaması tamamen ihracatçı ülkeye aktarılmış olan konserve şeftalide, ithalatçıya (örneğin süpermarketlere) ait markaların kullanılması, nihai piyasada yüksek rantların oluşmasına katkı yapıyor. Yaş ve işlenmiş meyve-sebzede gelişmiş ülke süpermarketleri, üretim aşamasına kadar nüfuz eden, kalite standartlaşmasını, işlenme sürecinin koşullarını belirleyen ve birçok durumda fiyatları dikte eden rol oynamaktadır. Bu örnekteki ihracatçı ülkede (Güney Afrika’da) gelişkin ve bazı hallerde metropol sermayesi ile ortak kapitalist şirketlerin önemli rolleri olduğu bilinmektedir. Bu nedenle, ara aşamalardaki paylar, diğer az gelişmiş ülkeler için temsil edici olmayabilir.</p>
  <p class="indentmetin">Tablo 6: Güney Afrika’dan ihraç edilen konserve şeftalinin AB’deki nihai fiyatının ayrıştırılması</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Meta zinciri aşaması</td>
            <td class="ortayazi1">Nihai fiyatta pay (%)</td>
          </tr>
          <tr class="calibre6">
            <td class="calibre7">Güney Afrika içinde</td>
            <td class="ortayazi1"></td>
          </tr>
          <tr class="calibre6">
            <td class="calibre7">Şeftali</td>
            <td class="ortayazi1">12,4</td>
          </tr>
          <tr class="calibre6">
            <td class="calibre7">Konserve kutu</td>
            <td class="ortayazi1">11,6</td>
          </tr>
          <tr class="calibre6">
            <td class="calibre7">Şeker</td>
            <td class="ortayazi1">4,2</td>
          </tr>
          <tr class="calibre6">
            <td class="calibre7">Konserveleme</td>
            <td class="ortayazi1">14,7</td>
          </tr>
          <tr class="calibre6">
            <td class="calibre7">(Emek)</td>
            <td class="ortayazi1">(7,4)</td>
          </tr>
          <tr class="calibre6">
            <td class="calibre7">(Emek-dışı)</td>
            <td class="ortayazi1">(7,3)</td>
          </tr>
          <tr class="calibre6">
            <td class="calibre7">Toplam G. Afrika payı</td>
            <td class="ortayazi1">42,9</td>
          </tr>
          <tr class="calibre6">
            <td class="calibre7">Güney Afrika dışında</td>
            <td class="ortayazi1"></td>
          </tr>
          <tr class="calibre6">
            <td class="calibre7">Taşıma, boşaltma, resimler, sigorta</td>
            <td class="ortayazi1">24,2</td>
          </tr>
          <tr class="calibre6">
            <td class="calibre7">İthalatçı marjı</td>
            <td class="ortayazi1">6,3</td>
          </tr>
          <tr class="calibre6">
            <td class="calibre7">Süpermarket marjı</td>
            <td class="ortayazi1">26,7</td>
          </tr>
          <tr class="calibre6">
            <td class="calibre7">Toplam AB payı</td>
            <td class="ortayazi1">57,1</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> G. Kaplan &amp; R. Kaplinsky, <span class="ideitalik">World Development,</span> 1999, 27/1</p>
  <p class="normal2">Kahve</p>
  <p class="indentmetin">Tablo 7a: Toplam kahve ihracat ve perakende satış değerleri</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">1990’lı yılların başları</td>
            <td class="ortayazi1">2000’li yılların başları</td>
          </tr>
          <tr class="calibre6">
            <td class="calibre7">İhracat, milyar $</td>
            <td class="ortayazi1">11</td>
            <td class="ortayazi1">5,5</td>
          </tr>
          <tr class="calibre6">
            <td class="calibre7">Perakende satış, milyar $</td>
            <td class="ortayazi1">30</td>
            <td class="ortayazi1">70</td>
          </tr>
          <tr class="calibre6">
            <td class="calibre7">İhracat/Perakende, %</td>
            <td class="ortayazi1">36,7</td>
            <td class="ortayazi1">7,9</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> International Coffee Organisation’un genel müdürü N. Osorio.</p>
  <p class="indentmetin">Tablo 7b: Kahve tüketici fiyatının ayrıştırılması (%)</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">1971</td>
            <td class="ortayazi1">1977</td>
            <td class="ortayazi1">1984</td>
            <td class="ortayazi1">1994</td>
          </tr>
          <tr class="calibre6">
            <td class="calibre7">İhracatçı ülke</td>
            <td class="ortayazi1">30,6</td>
            <td class="ortayazi1">50,7</td>
            <td class="ortayazi1">38,4</td>
            <td class="ortayazi1">19,3</td>
          </tr>
          <tr class="calibre6">
            <td class="calibre7">** Üretici</td>
            <td class="ortayazi1">18,2</td>
            <td class="ortayazi1">27,1</td>
            <td class="ortayazi1">20,0</td>
            <td class="ortayazi1">16,8</td>
          </tr>
          <tr class="calibre6">
            <td class="calibre7">** Aracılar ve devlet</td>
            <td class="ortayazi1">12,4</td>
            <td class="ortayazi1">23,6</td>
            <td class="ortayazi1">18,4</td>
            <td class="ortayazi1">2,5</td>
          </tr>
          <tr class="calibre6">
            <td class="calibre7">İthalatçı/tüketici ülke</td>
            <td class="ortayazi1">58,0</td>
            <td class="ortayazi1">37,3</td>
            <td class="ortayazi1">47,6</td>
            <td class="ortayazi1">76,3</td>
          </tr>
          <tr class="calibre6">
            <td class="calibre7">Taşıma vb.</td>
            <td class="ortayazi1">11,3</td>
            <td class="ortayazi1">12,0</td>
            <td class="ortayazi1">14,0</td>
            <td class="ortayazi1">4,3</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> Talbot, <span class="ideitalik">Studies in Comparative International Development,</span> İlkbahar 1997.</p>
  <p class="normal1">Her iki tabloda kapsanan süreler içinde, perakende satış hasılatından veya nihai fiyattan ihracatçı ülke payının çarpıcı bir biçimde düştüğü anlaşılmaktadır. Kahve ticaretini denetleyen çok uluslu şirketler, arzın düştüğü yıllarda fiyatları yükseltmekte; ancak normal yıllar geri geldiğinde ve alım fiyatları aşağı çekildiğinde, nihai fiyatları düşürmeyerek ticari marjları genişletebilmektedirler.</p>
  <p class="indentmetin">Tablo 7c: Kahve ihracat fiyatının bileşenlerine ayrıştırılması (%)</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">Afrika</td>
            <td class="ortayazi1">Latin Amerika</td>
            <td class="ortayazi1">Endonezya</td>
          </tr>
          <tr class="calibre6">
            <td class="calibre7">İhraç fiyatı</td>
            <td class="ortayazi1">100</td>
            <td class="ortayazi1">100</td>
            <td class="ortayazi1">100</td>
          </tr>
          <tr class="calibre6">
            <td class="calibre7">Üretim giderleri</td>
            <td class="ortayazi1">63,0</td>
            <td class="ortayazi1">41,0</td>
            <td class="ortayazi1">91,4</td>
          </tr>
          <tr class="calibre6">
            <td class="calibre7">Katma değer</td>
            <td class="ortayazi1">37,0</td>
            <td class="ortayazi1">59,0</td>
            <td class="ortayazi1">8,6</td>
          </tr>
          <tr class="calibre6">
            <td class="calibre7">Katma değerden paylar</td>
            <td class="ortayazi1">100</td>
            <td class="ortayazi1">100</td>
            <td class="ortayazi1">100</td>
          </tr>
          <tr class="calibre6">
            <td class="calibre7">Üretici</td>
            <td class="ortayazi1">31,6</td>
            <td class="ortayazi1">24,5</td>
            <td class="ortayazi1">38,2</td>
          </tr>
          <tr class="calibre6">
            <td class="calibre7">Devlet</td>
            <td class="ortayazi1">67,0</td>
            <td class="ortayazi1">71,2</td>
            <td class="ortayazi1">58,8</td>
          </tr>
          <tr class="calibre6">
            <td class="calibre7">Diğer aktörler</td>
            <td class="ortayazi1">1,4</td>
            <td class="ortayazi1">4,3</td>
            <td class="ortayazi1">2,9</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> Talbot, <span class="ideitalik">Studies in Comparative International Development, İlkbahar</span> 1997, 32/1. Latin Amerika: Brezilya, Kolombiya. El Salvador, Meksika, Kosta Rika, 1977-1982 verileri; Afrika: Kenya, Rwanda, Kamerun, Fildişi Sahili, 1982 verileri; Endonezya 1982 verileri. (Afrika ve Latin Amerika ortalamaları ağırlıksızdır.)</p>
  <p class="normal1">İhracatçı ülkelerde katma değer içinde devlet payı, o ülkeye ait ticari sermaye (“diğer aktörler”) payını büyük boyutta aşmaktadır. Bu olgu, kapsanan yıllarda sözü geçen ülkelerde ihracatı denetlemeye çalışan (TEKEL benzeri) kamu kuruluşlarının rolünü, önemini ve yerel ticaret sermayesinin zayıflığını ortaya koyar. Aradan geçen dönemde bu ülkelerin pek çoğunda ve özellikle Afrika’da ihracatı denetleyen kamu kuruluşları (“Marketing Boards”) IMF/Dünya Bankası reçetelerinin zorlamasıyla zayıflatıldı, etkisizleştirildi ve bir bölümü kapatıldı. Bu tasfiye hareketinin sonraki yıllarda, ilgili ham maddelerde ihracatçı payının gerilemesine katkı yaptığını Afrika ülkeleri için yaptığım bir araştırma ortaya koymuştur.<sup class="calibre3"><a href="../Text/Emperyalizm2_split_060.html#footnote-21481-5" id="footnote-21481-5-backlink">[5]</a></sup></p>
  <p class="indentmetin">Tablo 7d: Nestle’nin perakende kahve satış hasılatının %’si olarak kârlar ve ham kahve maliyetleri</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7"></td>
            <td class="ortayazi1">1985</td>
            <td class="ortayazi1">1989</td>
          </tr>
          <tr class="calibre6">
            <td class="calibre7">Kârlar</td>
            <td class="ortayazi1">18,6</td>
            <td class="ortayazi1">32,0</td>
          </tr>
          <tr class="calibre6">
            <td class="calibre7">Reklam/tanıtma maliyetleri</td>
            <td class="ortayazi1">3,4</td>
            <td class="ortayazi1">4,3</td>
          </tr>
          <tr class="calibre6">
            <td class="calibre7">Ham kahve maliyetleri</td>
            <td class="ortayazi1">40,4</td>
            <td class="ortayazi1">22,9</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Kaynak:</span> İngiltere’nin Tekeller ve Şirket Birleşmeleri Komisyon raporu. Aktaran: Talbot, <span class="ideitalik">Studies in Comparative International Development,</span> İlkbahar 1997, 32/1.</p>
  <p class="normal1">Uluslararası kahve ticaretinin ana aktörlerinden biri olan Nestle’nin tabloda kapsanan dört yıl içinde ciro üzerinden kâr oranını büyük boyutta artırması; ihracatçı ülkelerin payına tekabül eden ham kahve maliyetinin payının ise buna paralel olarak aşınmış olması dikkat çekicidir.</p>
  <p class="normal2">III. Sonuç</p>
  <p class="normal1">Az gelişmiş ülke kökenli ham maddelerin uluslararası ticareti, salt piyasa güçlerine teslim edildiği takdirde, ortaya çıkan piyasa yapısı farklı ülkelere dağılmış milyonlarca küçük üreticiyi çok az sayıda çok uluslu şirket ve dev sermaye grupları ile karşı karşıya getiren özellikler kazanacaktır. Bu türden bir yapı içinde, az gelişmiş ülke kökenli ticaret sermayesi tamamen marjinal ve çoğu kez çok uluslu şirketlerin uzantısı konumunda olacaktır. Merkez ülkelerin sermaye gruplarının bu koşullarda meta zincirleri içinde elde ettikleri artık oransal olarak artma eğilimi gösterecektir. Ve ham maddelerin işlenme süreçlerinin az gelişmiş ülkelere aktarılması, bu durumu hafifletmeyecektir.</p>
  <p class="normal1">Bu asimetrik yapıyı kısmen hafifletebilecek tek etken, az gelişmiş ülke devletinde üretimle ihracat arasındaki alanı etkili bir biçimde denetleyebilen kamusal kurumların veya kamu destekli kooperatiflerin varlığı olabilmektedir. Hele hele, aynı ürünlerde uzmanlaşmış ülkelerin bu türden kurumları iş birliği ve eşgüdüm yaptıkları takdirde ihracatçı ülkelerin pazarlık güçleri artacak; piyasa yapılarındaki eşitsiz ve asimetrik durum belli ölçülerde hafifleyebilecektir.</p>
  <p class="normal1">Ham madde ihracatçısı az gelişmiş ülkelerin büyük bir bölümü, bu nesnel durumun farkına varmışlardır. Ve tarihsel süreç içinde farklı gelişimler göstererek ham madde piyasalarında, üretici ve ihraç fiyatı üzerinde denetim oluşturmayı hedefleyen kurumsallaşmaları gerçekleştirmişlerdir.</p>
  <p class="normal1">Cumhuriyet Türkiye’sinde de aynı bilincin ortaya çıktığını görüyoruz. Emperyalizmin tütün rejisi aracılığıyla üreticiler ve emekçiler üzerinde oluşturduğu sömürü mekanizmasına TEKEL son verdi. Büyük buhranın hububat üreticilerini sarsan etkileri Toprak Mahsulleri Ofisi sayesinde kısmen telafi edildi. Tarım Satış Kooperatifleri, devlet desteğinden de yararlanarak, ihracata dönük incir, üzüm, fındık, pamuk gibi ürün piyasalarında düzenleyici roller oynadı. Küçük ve orta köylülüğün egemen olduğu tarım kesimi, fiyat hareketleri bakımından uluslararası ham madde piyasalarının dalgalanma ve çöküntülerinden bu sayede korunabildi.</p>
  <p class="normal1">Son yirmi yıl boyunca ham madde üreticisi ve ihracatçısı az gelişmiş ülkelere Dünya Bankası, IMF ve Batılı devletler tarafından telkin edilen ve çoğu kez ekonomik baskılarla kabul ettirilen düzenlemelerin bir bölümü, bu ülkelerdeki tarımsal destekleme politikalarını gerçekleştiren kurumların etkisizleşmesini, giderek tasfiyesini hedefledi. Direnme gücü zayıf olan ülkeler bu reçeteleri kabul etmek zorunda kaldılar. Özellikle siyah Afrika bu teslimiyetin ağır faturasını halen ödemektedir. Sonuç, bu yazıda özetlediğim bulgularda gösterildiği gibi, üretici ve ihracatçı ülkede yaratılan değerin giderek artan bölümlerine gelişmiş ülke kökenli büyük sermaye gruplarının el koymasıdır.</p>
  <p class="normal1">Aynı reçeteler, özellikle 2000 yılı sonrasında yine IMF ve Dünya Bankası tarafından Türkiye’ye de kabul ettirilmiştir. Tarımsal desteklemeyi gerçekleştiren kurumlar giderek tasfiye edilmekte; TEKEL’in özelleştirilmesi gündeme gelmekte; kamunun ve kooperatiflerin sağladığı destekten yoksun kalan milyonlarca küçük-orta üretici, bir “ihsan ve sadaka” olma özelliği taşıyan <span class="idebold">doğrudan gelir desteği</span> düzenlemesiyle avundurulmak istenmektedir.</p>
  <p class="normal1">Bu politikalar aklın ve sağduyunun değil, uluslararası büyük sermayenin programının parçalarıdır. Bu nedenle, kırsal ve kentsel emekçilerin, örgütleriyle birlikte bu politikaların <span class="idebold">tümüne birden</span> karşı çıkmaları gerekir. Açıkça söyleyelim: Son on beş yıl boyunca Türkiye sendika hareketi, “bana dokunmayan yılan...” rehaveti ile özelleştirmeci, neoliberal reçetelerin faturası kendi sektörüne yükleninceye kadar aktif bir direnme gösterememiştir. Kanımca bu yalpalamaların maliyeti ağır olmuştur; fakat telafisi hâlâ mümkündür.</p>
</body>
</html>