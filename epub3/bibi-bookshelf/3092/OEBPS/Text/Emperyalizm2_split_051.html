<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Emperyalizm2</title>
  <link href="../Styles/stylesheet.css" rel="stylesheet" type="text/css" />
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h2 class="h2baslik" id="calibre_toc_42">Tarımsal Fiyatlar, İstihdam ve Köylülüğün Kaderi<sup class="calibre3"><a href="../Text/Emperyalizm2_split_092.html#footnote-27223-1" id="footnote-27223-1-backlink">[1]</a></sup></h2>
  <p><br class="chapter" /></p>
  <p class="normal1">Samir Amin 2003’te yayımlanan bir makalesinde, üçüncü dünya tarımı ile Batı’nın kapitalist tarımı arasındaki astronomik verim farklarına işaret ettikten sonra, olası sonuçları tartışıyor: “<span class="ideitalik">Bugünün üç milyar köylüsünün pazara sunduğu gıda ürünlerinin otuz milyon modern çiftçi tarafından üretileceği düşünülebilir. Böyle bir seçeneğin gerçekleşmesi için... verimli toprakların önemli bir miktarının şimdiki köylülerin elinden alınması; yeni kapitalist çiftçilere transfer edilmesi;... milyarlarca rekabetçi olmayan üreticinin... kısa bir tarih dilimi içinde ortadan kaldırılması”</span> gerekecektir. Ve soruyor: “<span class="ideitalik">Bu milyarlarca insana ne olacak?”<sup class="calibre3"><a href="../Text/Emperyalizm2_split_092.html#footnote-27223-2" id="footnote-27223-2-backlink">[2]</a></sup></span></p>
  <p class="normal1">İlk bakışta abartılı görünse dahi, bu “felaket senaryosu”nun ciddiye alınması gerektiğini düşünüyorum. Ancak, hatırlatmak gerekir ki bu türden bir dönüşümün gerçekleşmesi için üçüncü dünya tarımında üç ön koşulun tamamlanması gerekiyor: Olağanüstü desteklere dayalı metropol tarım ürünleri ithalatına tam olarak açılmak; ulusal tarımsal piyasalarda tüm desteklemelere, kamu müdahalelerine son vermek ve tarımsal arazilerde sınırsız metalaşma, yani yabancı sermaye için de alım-satım serbestîsi...</p>
  <p class="normal1">Bu çalışma Türkiye verilerine bakarak Samir Amin’in sorunsalına iki doğrultuda ışık tutmayı hedefliyor: Birincisi, sanayi sektörü fiyatlarına göre tanımlanan tarımın iç (net trampa) ticaret hadlerinin (TİTH’nin)<sup class="calibre3"><a href="../Text/Emperyalizm2_split_092.html#footnote-27223-3" id="footnote-27223-3-backlink">[3]</a></sup> ve tarıma ait bazı göreli fiyatların seyri; ikincisi ise tarımsal istihdamda gözlenen değişiklikler... Bu iki alandaki değişimleri belirleyici etkenler olarak farklı dönemlerde tarıma dönük politikalar, daralma/kriz konjonktürleri, uluslararası ticaret hadleri ve sektörel verim hareketleri üzerinde duruluyor.</p>
  <p class="normal1">Kavramsal düzlemde zorunlu bir ilk-açılım gerekiyor: Herhangi bir tarımsal (veya tarıma dayalı) ürünün nihai fiyatını tüm bileşenlerine ayırdığımızda, pazarlama zincirinin çeşitli halkalarında yer alan aktörlerin katma değer veya maliyet/girdi öğeleri olarak bir birim pazarlanan üründen aldıkları paylar ortaya çıkmış olur. Bu tür bir şemanın paylaşım oranlarının nicel olarak belirlenmemiş olduğu durumlarda dahi, pazarlama zincirinde karşı karşıya gelen aktörleri doğrudan ilgilendiren fiyatların (fiyat makaslarının) zaman içinde seyri, bu aktörler arasındaki bölüşüm ilişkilerinin <span class="idebold">hangi doğrultuda,</span> hangi aktörün lehine, hangisinin aleyhine ve <span class="idebold">ne kadar değiştiğini</span> ortaya koyar. Farklı bir ifadeyle, <span class="idebold">ana bölüşüm şeması bilinmeden,</span> pazarlama ilişkileri içinde meydana gelen <span class="idebold">bölüşüm değişimlerini</span> doğrultu ve oransal olarak belirlemek mümkün olur.</p>
  <p class="normal1">TİTH bu türden bir bölüşüm <span class="idebold">değişimini</span> ortaya koyan istatistiki bir göstergedir ve bir başlangıç yılına göre çiftçinin <span class="idebold">eline geçen</span> fiyatlardaki değişmeler ile çiftçinin <span class="idebold">ödediği</span> fiyat hareketleri arasındaki oranın (tercihen endeks değeri olarak) ifadesidir. En bütüncül düzlemde sözü geçen iki fiyat dizisi olarak tarım ve sanayi sektörlerine ait fiyat hareketlerini temsil eden zımni sektörel deflatörler kullanılır. Bölüşüm ilişkileri açısından TİTH’nin seyri, piyasaya dönük küçük üreticiliğe (“küçük meta üretimi”ne) dayalı bir tarımsal yapıda, dolaysız üreticinin (köylü/çiftçinin) <span class="idebold">geriye dönük</span> piyasa bağlantıları aracılığıyla “sıkıştırılma” (daha doğrusu <span class="idebold">sömürülme</span>) derecesindeki <span class="idebold">değişmenin doğrultusunu ve büyüklüğünü</span> ortaya koyar. Daha somut olarak, pazarlanan birim ürün içinden çiftçinin/köylünün eline geçen gayrisafi üretim değeri ile tarımsal olmayan üretim giderleri (ve “tüketim fonu”) arasındaki marjda meydana gelen değişmeleri TİTH temsil eder.<sup class="calibre3"><a href="../Text/Emperyalizm2_split_092.html#footnote-27223-4" id="footnote-27223-4-backlink">[4]</a></sup></p>
  <p class="normal2">Türkiye’de Tarımın İç Ticaret Hadleri</p>
  <p class="normal1">Tablo 1’in ilk sütunu Türkiye’de 1968-2007 yıllarına ait TİTH’nin seyrini, seçilmiş yıllara odaklanarak ve dünya ticaretinde tarımsal ürünlere ait ticaret hadleri (DTTH) ile birlikte sunmaktadır. 1968-1992 arasında içerilen yıllar, Türkiye ve dünya ticaret hadleri serilerinden herhangi birisinin dip ve zirve noktalarıdır. Daha yakından mercek altına alınacağı için 1997 sonrası kesintisiz kapsanmaktadır.</p>
  <p class="indentmetin">Tablo 1: Dünyada ve Türkiye’de Tarımsal Ticaret Hadleri, Endeksler</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Yıllar</td>
            <td class="ortayazi1">Türkiye</td>
            <td class="ortayazi1">Dünya</td>
          </tr>
          <tr class="calibre6">
            <td class="calibre7">1968</td>
            <td class="ortayazi1">100,0</td>
            <td class="ortayazi1">100,0</td>
          </tr>
          <tr class="calibre6">
            <td class="calibre7">1974</td>
            <td class="ortayazi1">127,6</td>
            <td class="ortayazi1">176,9</td>
          </tr>
          <tr class="calibre6">
            <td class="calibre7">1978</td>
            <td class="ortayazi1">131,0</td>
            <td class="ortayazi1">106,3</td>
          </tr>
          <tr class="calibre6">
            <td class="calibre7">1988</td>
            <td class="ortayazi1">70,0</td>
            <td class="ortayazi1">69,6</td>
          </tr>
          <tr class="calibre6">
            <td class="calibre7">1992</td>
            <td class="ortayazi1">77,6</td>
            <td class="ortayazi1">58,0</td>
          </tr>
          <tr class="calibre6">
            <td class="calibre7">1997</td>
            <td class="ortayazi1">100,7</td>
            <td class="ortayazi1">72,4</td>
          </tr>
          <tr class="calibre6">
            <td class="calibre7">1998</td>
            <td class="ortayazi1">126,3</td>
            <td class="ortayazi1">65,3</td>
          </tr>
          <tr class="calibre6">
            <td class="calibre7">1999</td>
            <td class="ortayazi1">109,3</td>
            <td class="ortayazi1">55,4</td>
          </tr>
          <tr class="calibre6">
            <td class="calibre7">2000</td>
            <td class="ortayazi1">102,3</td>
            <td class="ortayazi1">55,2</td>
          </tr>
          <tr class="calibre6">
            <td class="calibre7">2001</td>
            <td class="ortayazi1">78,6</td>
            <td class="ortayazi1">55,0</td>
          </tr>
          <tr class="calibre6">
            <td class="calibre7">2002</td>
            <td class="ortayazi1">78,6</td>
            <td class="ortayazi1">57,6</td>
          </tr>
          <tr class="calibre6">
            <td class="calibre7">2003</td>
            <td class="ortayazi1">89,9</td>
            <td class="ortayazi1">60,3</td>
          </tr>
          <tr class="calibre6">
            <td class="calibre7">2004</td>
            <td class="ortayazi1">91,8</td>
            <td class="ortayazi1">62,6</td>
          </tr>
          <tr class="calibre6">
            <td class="calibre7">2005</td>
            <td class="ortayazi1">82,7</td>
            <td class="ortayazi1">66,6*</td>
          </tr>
          <tr class="calibre6">
            <td class="calibre7">2006</td>
            <td class="ortayazi1">77,1</td>
            <td class="ortayazi1">70,8*</td>
          </tr>
          <tr class="calibre6">
            <td class="calibre7">2007</td>
            <td class="ortayazi1">82,6</td>
            <td class="ortayazi1">---</td>
          </tr>
          <tr class="calibre6">
            <td class="calibre7">Yıllık değişim,%</td>
            <td class="ortayazi1">Türkiye</td>
            <td class="ortayazi1">Dünya</td>
          </tr>
          <tr class="calibre6">
            <td class="calibre7">1. dönem: Yükseliş</td>
            <td class="ortayazi1">2,99</td>
            <td class="ortayazi1">9,03</td>
          </tr>
          <tr class="calibre6">
            <td class="calibre7">2. dönem: İniş</td>
            <td class="ortayazi1">-3,70</td>
            <td class="ortayazi1">-5,20</td>
          </tr>
          <tr class="calibre6">
            <td class="calibre7">3. dönem: Yükseliş</td>
            <td class="ortayazi1">4,68</td>
            <td class="ortayazi1">0,89</td>
          </tr>
          <tr class="calibre6">
            <td class="calibre7">4. dönem: İniş</td>
            <td class="ortayazi1">-3,47</td>
            <td class="ortayazi1">-6,91</td>
          </tr>
          <tr class="calibre6">
            <td class="calibre7">5. dönem: Yükseliş</td>
            <td class="ortayazi1">---</td>
            <td class="ortayazi1">4,48</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Not:</span> Dönem yıllık değişim ortalamaları Türkiye ve dünya için farklı tarihleri kapsıyor. İlk zaman dilimi Türkiye’yi, ikincisi dünyayı kapsamak üzere: 1.dönem: 1968-1978 ve 1968-1974; 2. dönem: 1978-1988 ve 1974-1986; 3. dönem: 1988-1998 ve 1986-1997; 4. dönem: 1998-2007 ve 1997-2001; 5. dönem (sadece dünya için): 2002-2006.</p>
  <p class="normal1">Serinin tümüne baktığımızda Türkiye’de yaklaşık kırk yıllık TİTH hareketlerinde kabaca, onar yıllık dört dönem gözleniyor. Tablo 1’in son sıraları, bu dönemlerin başlangıç-bitim yılları arasındaki ortalama, değişim oranlarıyla (ve aşağıda incelenecek olan DTTH’ye ait dönemlerle birlikte) sunuyor. İstatistiklerin telkin ettiği dönemleştirmenin iktisat politikaları farklılaşmaları ile çakışması, TİTH hareketlerinin ardında yatan etkenler açısından aydınlatıcıdır.</p>
  <p class="normal1">1968-1978, TİTH için toplamda yüzde 31’lik bir artış içeren ve ortalama yıllık yüzde 3’lük bir yükselme dönemidir.<sup class="calibre3"><a href="../Text/Emperyalizm2_split_092.html#footnote-27223-5" id="footnote-27223-5-backlink">[5]</a></sup> Bu eğilimin 1960’lı yıllarla birlikte başladığı biliniyor<sup class="calibre3"><a href="../Text/Emperyalizm2_split_092.html#footnote-27223-6" id="footnote-27223-6-backlink">[6]</a></sup>. Kapsamı ve boyutları giderek genişleyen destekleme politikalarının, bu dönemin belirleyici özelliklerinden biri olduğuna dikkat çekelim.</p>
  <p class="normal1">Tarım ve sanayi kesimlerinin asimetrik fiyatlama davranışlarının bir sonucu, ekonomik/finansal kriz ve talep daralması konjonktürlerinde TİTH’nin gerilemesidir.<sup class="calibre3"><a href="../Text/Emperyalizm2_split_092.html#footnote-27223-7" id="footnote-27223-7-backlink">[7]</a></sup> 1979-1980 kriziyle başlayan “şok tedavisi”, 12 Eylül rejimi ve “Özal’lı yıllar” ile süregelen on yıllık bir dönem içinde (1978-1988), TİTH’de yıllık ortalama yüzde 3,7’lik ve toplamda yüzde 46,6’lık bir aşınma gerçekleşmiştir. Bu, tarımsal fiyatlarda büyük buhran yıllarında dahi gözlenmeyen boyutta bir çöküntü anlamına gelir.<sup class="calibre3"><a href="../Text/Emperyalizm2_split_092.html#footnote-27223-8" id="footnote-27223-8-backlink">[8]</a></sup></p>
  <p class="normal1">1989’da işçi hareketleriyle başlayan, ANAP hükümetlerinin referandum/seçim yenilgileri ve popülist politikalara kısmi dönüşler yapan koalisyon hükümetleri ile süregelen on yıllık bir dönem, TİTH’nin yıllık ortalama yüzde 4,7’lik ve toplamda yüzde 80,4’lük yükselmesine tanık olmuştur. 1989-1993 yıllarını kapsayan bir düzelmenin ücretler için de söz konusu olduğunu; ancak o dalganın 1994 kriziyle birlikte son bulduğunu biliyoruz. TİTH de 1994’te yüzde 11,3 oranında gerilemiş; ancak sonraki dört yıl boyunca kesintisiz yükselerek 1998’de sonraki yıllar boyunca aşılamayacak olan zirve noktasına ulaşmıştır.</p>
  <p class="normal1">1994’ü izleyen, bir yıllık bir stand-by anlaşmasından sonra iki buçuk yıl boyunca Türkiye’de iktisat politikaları IMF’den bağımsız olarak belirlendi. 1998 Haziranında IMF ile imzalanan bir “Yakın İzleme Anlaşması”, bu duruma son verdi. Bu anlaşma beş alanda “yapısal reform” öngörmekteydi ve tarıma dönük politikalar bunlardan birini oluşturuyordu. Bu anlaşmayı 1999 sonunda imzalanan bir stand-by takip etti. Bu tarih sonrasını belirleyen bir dizi stand-by anlaşması, onları tamamlayan mektuplar, belgeler ile Dünya Bankası (DB) ile imzalanan ek düzenlemeler<sup class="calibre3"><a href="../Text/Emperyalizm2_split_092.html#footnote-27223-9" id="footnote-27223-9-backlink">[9]</a></sup>, 1998’i izleyen yılları ekonomik ve sosyal konularda bir <span class="idebold">IMF/DB rejimi</span> olarak değerlendirmemize yol açıyor. Bu düzenlemelerin hepsinde tarıma dönük “piyasa dostu” neoliberal politikalar önemli öğeler olarak yer aldı.</p>
  <p class="normal1">Tarıma dönük politikalarda bu değişikliklerin meydana geldiği 1998-2007 zaman dilimi içinde TİTH’de yıllık ortalama yüzde 3,5’lik ve başlangıç/bitim yılları arasında yüzde 35’lik bir gerilemenin gerçekleştiği gözlenmektedir. Bu dönemde de ekonomik kriz TİTH’de yüzde 23’lük bir çöküntüye yol açmıştır. Ancak, 1994 kriziyle önemli bir fark, 2001 krizinin tarımsal fiyatlardaki olumsuz etkisinin geçici <span class="idebold">olmamasıdır</span>. Krizin geçici etkisiyle tarımsal “reformlar”dan kaynaklanan kalıcı etkilerin bir bileşkesi akla gelebilir.</p>
  <p class="normal2">Tarımsal Ticaret Hadleri: Uluslararası Fiyatlar</p>
  <p class="normal1">Tablo 1’in son sütunu dünya piyasalarında tarımın ticaret hadlerini (DTTH’yi) 1968-2006 döneminin Türkiye verilerine göre seçilmiş yılları için sunuyor. Yukarıda TİTH’nin seyri, kapsanan dönemlerdeki iktisat politikaları ve kriz dönemeçleriyle bağlantılar kurarak mercek altına alınmıştı. Bir diğer (ve göreli olarak dışsal) belirleyici olarak DTTH’nin incelenmesi aydınlatıcı olabilir. Ne var ki, tarımın ülke içi (iç) ticaret hadlerinin belirlenmesinde, Türkiye yapısındaki pek çok ülkede göreli olarak dış ticaret konusu olmayan; ancak yerli tarımsal üretim, katma değer ve istihdam açısından ağırlık taşıyan tahıl üretiminin etkisi, tarımsal piyasaların serbestleştiği koşullarda dahi, TİTH ile DTTH hareketleri arasında kopukluk ve uyumsuzluk olmasına yol açabilmektedir. Özellikle DTTH’nin belirgin boyutlarda aşağı seyrettiği dönemlerde, tahıl üreticilerini korumaya dönük politika öncelikleri, TİTH’deki gerilemelere sınır getirmektedir.<sup class="calibre3"><a href="../Text/Emperyalizm2_split_092.html#footnote-27223-10" id="footnote-27223-10-backlink">[10]</a></sup></p>
  <p class="normal1">Bu gözlem, Tablo 1’in ilk iki sütununu, dönemin tümü için karşılaştırdığımızda ortaya çıkıyor. 1968-2006 yılları arasında TİTH’nin yıllık değişimi %-0,7; DTTH için %-2,2’dir. Otuz sekiz yıllık bir zaman dilimi içinde DTTH’nin TİTH’ye göre daha fazla aşınmış olması, Türkiye’de çiftçiyi dünya fiyatlarında gözlenen eğilimlere karşı koruma mekanizmalarının uzun dönemde etkili olması ile açıklanabilir.</p>
  <p class="normal1">Ne var ki, tablonun tümünden çıkarsanan bu bulgu, alt dönemlere bakıldığında sadece ilk 18-20 yıl için geçerli görünmektedir. Kapsanan dönem kesintisiz incelendiğinde, TİTH’nin iki çıkış, iki inişten oluşan dört dönem (veya her biri bir iniş ve bir çıkıştan oluşan iki çevrim) içerdiği; DTTH’nin ise 2001 sonunda Türkiye’ninkilere ek olarak üçüncü (ve şimdilik “çıkış” aşamasını yaşayan) bir çevrim içine girmiş olduğu ortaya çıkmaktadır. Başlangıç yılını saymazsak, zirve ve dip noktalarını oluşturan yıllar ve dönemlerin uzunluğu bakımından iki seri tam olarak çakışmamaktadır. TİTH ve DTTH verilerinin tümünden çıkarsanan dip ve zirve noktalarının belirlediği dört dönemin içerdiği yıllar ve her döneme ait ortalama değişim oranları Tablo 1’in alt bölümünde sunuluyor.</p>
  <p class="normal1">Görüldüğü gibi, dünya piyasalarında göreli tarımsal fiyatların seyri ile TİTH hareketleri tamamen çakışmamaktadır; ancak, 2001 sonrasını saymazsak, çevrimler arasında belli bir paralellik de geçerli olmaktadır. Uluslararası piyasalarda tüm ham madde (ve tarım ürünü) fiyatları 1973-1974 yıllarında petrol fiyatlarını izleyerek sıçramış; bu iki yıl ertesinde son bulan bu hareket 1968-1974 döneminin DTTH eğilimini de yukarı çekmiştir. Türkiye’de ise bu süreç, hem ihraç edilen tarım ürünü fiyatlarını doğrudan doğruya yukarı çekmiş; hem de istikrarsız siyaset ortamlarının yaşandığı 1975-1978 yıllarında dış ticarete konu olmayan ürünlere (başta hububata) dönük destekleme politikalarının sürdürülmesine dolaylı katkı yapmış olmalıdır.</p>
  <p class="normal1">Uluslararası tarımsal fiyatlarda gözlenen göreli gerileme, böylece, Türkiye’den önce (1975’te) başlamış; 1986’da (yani Türkiye’de Özal’ın katı neoliberal politikalarının son yılı olan 1988’den iki yıl önce) son bulmuştur. 1968-1986/1988 yıllarını kapsayan bu ilk çevrimde TİTH’nin dalgalanması, hem “iniş”, hem de “çıkış” aşamalarında DTTH’nin gerisinde seyretmiştir.</p>
  <p class="normal1">Buna karşılık, 1986/1988 yıllarında başlayan ikinci çevrimin “çıkış” döneminde TİTH, DTTH’nin çok üzerinde seyretmiş; 1997/1998’de başlayan “iniş” konjonktüründe ise, bir kez daha, tarımsal fiyatlardaki göreli aşınma Türkiye’de dünyaya göre daha ılımlı boyutlarda seyretmiştir. Arada önemli bir fark vardır: Dünya fiyatlarında bu çevrim, 2001’de başlayan yukarı eğilimli hareketle son bulmuş; Türkiye’de ise çevrimin “iniş” aşaması 2007’de hâlâ sürmekteydi. Bunun sonunda, 1998-2006/2007 yıllarının tümü dikkate alındığında, tarımsal fiyatlar Türkiye’de göreli olarak düşmekte; dünyada ise yükselmektedir. Görüldüğü gibi, son dokuz yıllık bozulma, büyük ölçüde Türkiye’ye özgü etkenlere bağlıdır.</p>
  <p class="normal2">İstihdam Hareketleri ve Emek Verimi</p>
  <p class="normal1">Göreli tarımsal fiyatlarda 1998 sonrasındaki dramatik gerileme, köylü nüfusun bir bölümünün üretimden (giderek topraktan) kopmasına yol açtı mı? Bu sorunun biraz dolaylı bir yanıtını (fiyat hareketlerinin bir <span class="idebold">sonucu</span> olarak) istihdam verilerinde arayabiliyoruz.</p>
  <p class="normal1">İstihdam ve üretim hareketlerinin bileşkesi, tarımda emek veriminin seyrini de verecektir. Bu bulgu, sanayi kesiminin emek verimi hareketleriyle birlikte incelendiğinde, (bir sonraki kesimde tartışılacağı gibi) TİTH’yi etkileyen bir <span class="idebold">neden</span> olarak da dikkate alınabilir.</p>
  <p class="normal1">İstihdam ve verim hareketlerini birlikte ortaya koyan Tablo 2, 1980 ile 1999 arasında tarımsal istihdam düzeyinde, verilerin güvenilirliğini kuşkulu kılan dalgalanmalar bir yana bırakılırsa, fazla değişme olmadığını gösteriyor. Sonraki sekiz yıl ise, Türkiye tarımında dramatik bir istihdam aşınmasının meydana geldiğini ortaya koyuyor. Tablonun türetildiği verilere göre, iki tarih arasında 3 milyonu aşkın insan tarımsal üretimden kopmuştur. Bu, yüzde kırka yaklaşan bir gerileme anlamına geliyor.<sup class="calibre3"><a href="../Text/Emperyalizm2_split_092.html#footnote-27223-11" id="footnote-27223-11-backlink">[11]</a></sup></p>
  <p class="normal1">Tablo 2: Tarım ve Sanayide İstihdam (İST) ve Emek Verimi (EV), Endeksler</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Yıllar</td>
            <td class="ortayazi1">Sanayi İST</td>
            <td class="ortayazi1">Sanayi EV</td>
            <td class="ortayazi1">Tarım İST</td>
            <td class="ortayazi1">Tarım EV</td>
            <td class="ortayazi1">EV Tarım/Sanayi</td>
          </tr>
          <tr class="calibre6">
            <td class="calibre7">1980</td>
            <td class="ortayazi1">100,0</td>
            <td class="ortayazi1">100,0</td>
            <td class="ortayazi1">100,0</td>
            <td class="ortayazi1">100,0</td>
            <td class="ortayazi1">100,0</td>
          </tr>
          <tr class="calibre6">
            <td class="calibre7">1988</td>
            <td class="ortayazi1">118,6</td>
            <td class="ortayazi1">147,7</td>
            <td class="ortayazi1">92,1</td>
            <td class="ortayazi1">123,4</td>
            <td class="ortayazi1">83,5</td>
          </tr>
          <tr class="calibre6">
            <td class="calibre7">1992</td>
            <td class="ortayazi1">133,9</td>
            <td class="ortayazi1">161,9</td>
            <td class="ortayazi1">95,2</td>
            <td class="ortayazi1">121,8</td>
            <td class="ortayazi1">75,3</td>
          </tr>
          <tr class="calibre6">
            <td class="calibre7">1997</td>
            <td class="ortayazi1">156,5</td>
            <td class="ortayazi1">187,4</td>
            <td class="ortayazi1">92,6</td>
            <td class="ortayazi1">127,6</td>
            <td class="ortayazi1">68,1</td>
          </tr>
          <tr class="calibre6">
            <td class="calibre7">1998</td>
            <td class="ortayazi1">157,6</td>
            <td class="ortayazi1">189,8</td>
            <td class="ortayazi1">94,5</td>
            <td class="ortayazi1">135,5</td>
            <td class="ortayazi1">71,4</td>
          </tr>
          <tr class="calibre6">
            <td class="calibre7">1999</td>
            <td class="ortayazi1">157,5</td>
            <td class="ortayazi1">180,4</td>
            <td class="ortayazi1">99,0</td>
            <td class="ortayazi1">122,9</td>
            <td class="ortayazi1">68,1</td>
          </tr>
          <tr class="calibre6">
            <td class="calibre7">2000</td>
            <td class="ortayazi1">169,2</td>
            <td class="ortayazi1">178,1</td>
            <td class="ortayazi1">86,7</td>
            <td class="ortayazi1">145,7</td>
            <td class="ortayazi1">81,8</td>
          </tr>
          <tr class="calibre6">
            <td class="calibre7">2001</td>
            <td class="ortayazi1">166,6</td>
            <td class="ortayazi1">167,3</td>
            <td class="ortayazi1">90,3</td>
            <td class="ortayazi1">130,8</td>
            <td class="ortayazi1">78,2</td>
          </tr>
          <tr class="calibre6">
            <td class="calibre7">2002</td>
            <td class="ortayazi1">173,5</td>
            <td class="ortayazi1">175,7</td>
            <td class="ortayazi1">83,2</td>
            <td class="ortayazi1">151,6</td>
            <td class="ortayazi1">86,3</td>
          </tr>
          <tr class="calibre6">
            <td class="calibre7">2003</td>
            <td class="ortayazi1">170,4</td>
            <td class="ortayazi1">192,9</td>
            <td class="ortayazi1">80,0</td>
            <td class="ortayazi1">153,9</td>
            <td class="ortayazi1">79,8</td>
          </tr>
          <tr class="calibre6">
            <td class="calibre7">2004</td>
            <td class="ortayazi1">176,8</td>
            <td class="ortayazi1">203,3</td>
            <td class="ortayazi1">82,6</td>
            <td class="ortayazi1">152,0</td>
            <td class="ortayazi1">74,8</td>
          </tr>
          <tr class="calibre6">
            <td class="calibre7">2005</td>
            <td class="ortayazi1">190,0</td>
            <td class="ortayazi1">201,4</td>
            <td class="ortayazi1">72,5</td>
            <td class="ortayazi1">183,0</td>
            <td class="ortayazi1">90,8</td>
          </tr>
          <tr class="calibre6">
            <td class="calibre7">2006</td>
            <td class="ortayazi1">182,7</td>
            <td class="ortayazi1">225,0</td>
            <td class="ortayazi1">63,8</td>
            <td class="ortayazi1">214,0</td>
            <td class="ortayazi1">95,1</td>
          </tr>
          <tr class="calibre6">
            <td class="calibre7">2007</td>
            <td class="ortayazi1">183,7</td>
            <td class="ortayazi1">235,9</td>
            <td class="ortayazi1">62,5</td>
            <td class="ortayazi1">202,3</td>
            <td class="ortayazi1">85,7</td>
          </tr>
          <tr class="calibre6">
            <td class="calibre7">Yıllık değişim, %</td>
            <td class="ortayazi1"></td>
            <td class="ortayazi1"></td>
            <td class="ortayazi1"></td>
            <td class="ortayazi1"></td>
            <td class="ortayazi1"></td>
          </tr>
          <tr class="calibre6">
            <td class="calibre7">1980-2007</td>
            <td class="ortayazi1">2,48</td>
            <td class="ortayazi1">2,59</td>
            <td class="ortayazi1">-1,22</td>
            <td class="ortayazi1">2,36</td>
            <td class="ortayazi1">-0,22</td>
          </tr>
          <tr class="calibre6">
            <td class="calibre7">1980-1988</td>
            <td class="ortayazi1">2,44</td>
            <td class="ortayazi1">5,06</td>
            <td class="ortayazi1">-0,70</td>
            <td class="ortayazi1">2,05</td>
            <td class="ortayazi1">-2,86</td>
          </tr>
          <tr class="calibre6">
            <td class="calibre7">1988-1998</td>
            <td class="ortayazi1">2,93</td>
            <td class="ortayazi1">2,44</td>
            <td class="ortayazi1">-0,12</td>
            <td class="ortayazi1">1,36</td>
            <td class="ortayazi1">-1,10</td>
          </tr>
          <tr class="calibre6">
            <td class="calibre7">1998-2007</td>
            <td class="ortayazi1">1,93</td>
            <td class="ortayazi1">1,95</td>
            <td class="ortayazi1">-4,73</td>
            <td class="ortayazi1">5,67</td>
            <td class="ortayazi1">2,64</td>
          </tr>
        </tbody>
      </table>
    </div>
  </div>
  <p class="normal1">Türkiye ekonomisinin aşırı şişkin tarımsal nüfus barındıran yapısal çarpıklığı öteden beri dikkat çekmekteydi. Tarımsal istihdamın 7-8 yılda üç milyon civarında daralmasını, bu çarpıklığın “gecikmiş, hızlı” bir düzelmesi olarak yorumlamak doğru mudur? Yoksa, Samir Amin’in öngörüsü doğrultusunda, köylülüğün piyasanın ve kapitalizmin vahşi süreçleri tarafından hızla tasfiyeye uğraması mı söz konusudur? 1998-2007 arasında geniş anlamda işsiz sayısının<sup class="calibre3"><a href="../Text/Emperyalizm2_split_092.html#footnote-27223-12" id="footnote-27223-12-backlink">[12]</a></sup> 2,3 milyon arttığını; işgücüne katılma oranının yüzde 53’ten yüzde 48’e düştüğünü; kırsal kesimde tarım dışı faaliyetlerde “çalışanlar”ın (2006’ya kadar) yüzde 23 oranında artmış görünerek 3,8 milyon kişiye ulaştığını dikkate alalım. Ortaya çıkmaktadır ki, köylülüğün hızlı bir tempoyla başlayan tasfiyesine, artan işsizlik ve çok sayıda insanın işgücü piyasalarının dışına kayması refakat etmektedir. Dinamik bir büyüme sürecinin altyapısını oluşturacak yapısal bir düzelme olduğunu ileri sürmek, ancak kaba burjuva iktisadının pembe renkli atgözlükleri ile mümkün olabilir.</p>
  <p class="normal1">Tarımsal istihdamda 1998 sonrasında gözlenen hızlı düşmenin bir sonucu, emek veriminin de çarpıcı bir tempoyla yükselmesidir. Tablo 2’nin son iki sütunu ve en alttaki dört sırası bu bilgiyi sunuyor. Görüldüğü gibi, tarımda emek verimi artışları ilk üç dönem boyunca ılımlı ve giderek düşen bir tempoyla sanayideki emek veriminin gerisinde seyretmiştir. 1998-2007 döneminde ise tarımsal verim, yılda yüzde 6’ya yaklaşan bir büyüme hızına ulaşmış; ilk kez sanayi kesiminin önüne geçmiştir.</p>
  <p class="normal1">Bu olgunun ardında tarımsal hasılaya ilişkin bir dinamizm değil, <span class="idebold">sadece</span> istihdam azalması yatmaktadır. Millî gelir verilerinden elde edilen sabit fiyatlarla <span class="idebold">tarımsal katma değerin yıllık ortalama artış hızı</span>, Tablo 3’teki ilk üç dönem boyunca fazla değişmemiş; emek veriminin yükseldiği 1998-2007 döneminde ise aşağı çekilmiştir.<sup class="calibre3"><a href="../Text/Emperyalizm2_split_092.html#footnote-27223-13" id="footnote-27223-13-backlink">[13]</a></sup> Tarımdaki emek fazlasının önemli bir bölümünün üretimden koparılmasına yol açan süreç, toprak verimi ve katma değer büyüme hızları yükselmeden, sadece işsiz kitleleri artıracak biçimde gerçekleşmektedir.</p>
  <p class="normal2">Çift Verim Faktörlü Ticaret Hadleri</p>
  <p class="normal1">Tarım ve sanayi sektörleri arasındaki göreli fiyat hareketlerinin (TİTH’nin) tamamen bölüşüm değişmeleri olarak yorumlanması için sektörel verim hareketlerinden arındırılması gerekir. Tarım sektörünün, sanayiye göre verimliliği artmışsa ve iki sektör arasında fiyatlama davranışları farklı değilse, TİTH’nin artan verimlilik nedeniyle düşmesi normaldir ve bu değişmenin tarım aleyhine bir bölüşüm değişmesi olarak görülmemesi gerekir. TİTH hareketlerine bu düzeltmenin “yedirilmesi” söz konusu olduğunda pratik zorunluluklar ve (kanımca) kuramsal gerekçeler ilgili iki sektöre ait <span class="idebold">emek</span> verimlerinin (EVt ve EVs’nin) karşılaştırılmasını daha uygun kılıyor. Çift Verim Faktörlü Ticaret Hadleri (ÇVFTH) kavramı bu amaçla oluşturuluyor ve ÇVFTH = TİTH * (EVt/EVs) olarak tanımlanıyor.<sup class="calibre3"><a href="../Text/Emperyalizm2_split_092.html#footnote-27223-14" id="footnote-27223-14-backlink">[14]</a></sup> Sözü geçen düzeltmeyi içerdiği için ÇVFTH’nin seyrini “saf” (sektörler-arası verim hareketlerinden arındırılmış) bir bölüşüm göstergesi olarak yorumlamak mümkün olur. Tablo 3, Tablo 2’nin verilerini kullanarak kapsanan dönem ve yılların ÇVFTH değerlerini veriyor.</p>
  <p class="indentmetin">Tablo 3: Tarımın Ticaret Hadleri: Net Trampa (NTTH) ve Çift Verim Faktörlü (ÇVFTH), Endeksler</p>
  <div class="calibre4">
    <div class="tablo">
      <table class="generictable">
        <tbody class="calibre5">
          <tr class="calibre6">
            <td class="calibre7">Yıllar</td>
            <td class="ortayazi1">NTTH</td>
            <td class="ortayazi1">ÇVHTH</td>
          </tr>
          <tr class="calibre6">
            <td class="calibre7">1980</td>
            <td class="ortayazi1">100,0</td>
            <td class="ortayazi1">100,0</td>
          </tr>
          <tr class="calibre6">
            <td class="calibre7">1988</td>
            <td class="ortayazi1">72,9</td>
            <td class="ortayazi1">60,9</td>
          </tr>
          <tr class="calibre6">
            <td class="calibre7">1992</td>
            <td class="ortayazi1">80,7</td>
            <td class="ortayazi1">60,7</td>
          </tr>
          <tr class="calibre6">
            <td class="calibre7">1997</td>
            <td class="ortayazi1">104,8</td>
            <td class="ortayazi1">71,4</td>
          </tr>
          <tr class="calibre6">
            <td class="calibre7">1998</td>
            <td class="ortayazi1">131,3</td>
            <td class="ortayazi1">93,8</td>
          </tr>
          <tr class="calibre6">
            <td class="calibre7">1999</td>
            <td class="ortayazi1">113,7</td>
            <td class="ortayazi1">77,5</td>
          </tr>
          <tr class="calibre6">
            <td class="calibre7">2000</td>
            <td class="ortayazi1">106,4</td>
            <td class="ortayazi1">87,1</td>
          </tr>
          <tr class="calibre6">
            <td class="calibre7">2001</td>
            <td class="ortayazi1">81,7</td>
            <td class="ortayazi1">63,9</td>
          </tr>
          <tr class="calibre6">
            <td class="calibre7">2002</td>
            <td class="ortayazi1">81,8</td>
            <td class="ortayazi1">70,6</td>
          </tr>
          <tr class="calibre6">
            <td class="calibre7">2003</td>
            <td class="ortayazi1">93,5</td>
            <td class="ortayazi1">74,6</td>
          </tr>
          <tr class="calibre6">
            <td class="calibre7">2004</td>
            <td class="ortayazi1">95,5</td>
            <td class="ortayazi1">71,4</td>
          </tr>
          <tr class="calibre6">
            <td class="calibre7">2005</td>
            <td class="ortayazi1">86,1</td>
            <td class="ortayazi1">78,2</td>
          </tr>
          <tr class="calibre6">
            <td class="calibre7">2006</td>
            <td class="ortayazi1">80,2</td>
            <td class="ortayazi1">76,3</td>
          </tr>
          <tr class="calibre6">
            <td class="calibre7">2007</td>
            <td class="ortayazi1">85,8</td>
            <td class="ortayazi1">73,6</td>
          </tr>
          <tr class="calibre6">
            <td class="calibre7">Yıllık değişim, %</td>
            <td class="ortayazi1"></td>
            <td class="ortayazi1"></td>
          </tr>
          <tr class="calibre6">
            <td class="calibre7">1980-2007</td>
            <td class="ortayazi1">0,21</td>
            <td class="ortayazi1">0,00</td>
          </tr>
          <tr class="calibre6">
            <td class="calibre7">1980-1988</td>
            <td class="ortayazi1">-2,19</td>
            <td class="ortayazi1">-5,05</td>
          </tr>
          <tr class="calibre6">
            <td class="calibre7">1988-1998</td>
            <td class="ortayazi1">4,68</td>
            <td class="ortayazi1">3,57</td>
          </tr>
          <tr class="calibre6">
            <td class="calibre7">1998-2007</td>
            <td class="ortayazi1">-3,47</td>
            <td class="ortayazi1">-0,80</td>
          </tr>
        </tbody>
      </table>
    </div>
  </div>
  <p class="indentmetin"><span class="idebold">Not</span>: ÇVHTH endeksi = (Tablo 2, son sütun * NTTH) /100</p>
  <p class="normal1">Görüldüğü gibi, 1980-2007 döneminin tümü ve belirlenen ilk üç alt dönem için, ÇVFTH’nin seyri, TİTH (yani NTTH ile) karşılaştırıldığında, tarım açısından <span class="idebold">daha olumsuz</span> çıkmaktadır. 26 yıllık dönemin tümünde TİTH’de görülen ılımlı düzelme, ÇVFTH’ye göre ortadan kalkıyor. 1980-88 yıllarında TİTH’deki aşınma, sektörel verim etkenlerinden arındırıldığında, (yani ÇVFTH’ye göre) dramatik bir çöküntüye dönüşüyor.</p>
  <p class="normal1">Yorumlayalım: Verim hareketleri sektörel fiyatlara aynı oranda yansımış olsaydı, tarımsal göreli fiyatların <span class="idebold">yükselmesi</span> gerekecekti. Gerçekte ise, göreli fiyatlardaki bozulma, tarımdaki verim hareketlerinin sanayiden daha yavaş seyrine <span class="idebold">rağmen</span> gerçekleşmiştir. Bu, tarım aleyhine “saf” bir bölüşüm bozulması anlamına gelir. 1988-1998 yıllarında göreli fiyatlarda tarım lehine bir <span class="idebold">düzelme</span> gerçekleştiği doğrudur. Ancak, bu düzelmenin kabaca dörtte biri “saf” bölüşüm etkenlerinden değil, tarım kesiminin sanayi gerisinde seyreden verim artışlarının fiyatları yukarı çekmesinden kaynaklanıyor.</p>
  <p class="normal1">1998-2007 dönemine gelindiğinde, Tablo 2’de gözlenen “istisnai” koşulların göreli fiyat hareketlerine yansıması söz konusudur. Tarımsal verim artışları (istihdamdaki çarpıcı gerilemenin etkisiyle) sanayinin önüne geçmiştir. Göreli tarımsal fiyatların bu etken nedeniyle gerilemesi, yani TİTH’nin düşmesi doğaldır. Bu beklenti gerçekleşmiştir; ancak, verim etkenlerinin giderildiği ÇVFTH göstergesi kullanıldığında, tarım kesiminin yıllık ortalama yüzde 0,8’lik “saf” bir bölüşüm bozulması ile de karşı karşıya olduğu ortaya çıkmaktadır. Tipik bir örnek, üretimdeki büyük oranlı bir gerilemeye bağlı fiyat düzelmelerinin (TİTH’de yüzde 7’lik bir artışın) gerçekleştiği 2007’dir. Tarımsal emek verimindeki düşmeden arındırıldığında, aynı yıl “saf” bölüşüm göstergesi (ÇVFTH) yüzde 3,5 oranında tarım aleyhine seyretmiştir.<sup class="calibre3"><a href="../Text/Emperyalizm2_split_092.html#footnote-27223-15" id="footnote-27223-15-backlink">[15]</a></sup></p>
  <p class="normal2">İleriye Dönük Bağlantıların İzini Sürmek</p>
  <p class="normal1">Küçük üreticinin piyasa ilişkileri içinde yerel ve uluslararası sermaye tarafından “sıkıştırılma” ve sömürü derecesindeki değişmeleri incelemek için, TİTH göstergesini geliştirmek ve onun temsil ettiği geriye dönük bağlantıları ileriye taşımak; bölüşüm değişmelerini temsil eden göstergeleri çeşitlendirmek gerekiyor.</p>
  <p class="normal1">Bütüncül TİTH göstergesine ilişkin önemli bir düzeltme, tarım sektörünün zımni deflatörü yerine, millî gelir hesaplarında tarımsal gayrisafi hasıladan katma değere geçişte kullanılan girdi bileşimine ait ağırlıkların ve fiyat serilerinin kullanılması olacaktır.<sup class="calibre3"><a href="../Text/Emperyalizm2_split_092.html#footnote-27223-16" id="footnote-27223-16-backlink">[16]</a></sup></p>
  <p class="normal1">İleriye dönük piyasa zincirlerinde de TİTH benzeri bölüşüm ilişkileri oluşur. Bunlardaki değişmelerin <span class="idebold">ürünler</span> düzleminde incelenmesi doğrudur. Burada <span class="idebold">üretici</span> ile tarımsal ürünlerin pazarlanmasında rol alan <span class="idebold">yerli, yabancı ticaret sermayesi</span> veya tarımsal ham maddeleri kullanan (çoğunlukla çok uluslu) <span class="idebold">sanayi sermayesi</span> arasındaki bölüşüm karşıtlıkları söz konusudur. İç piyasalarda tarımsal (veya tarıma dayalı) ürünlerin nihai fiyatları (pip) ile aynı ürünler için çiftçinin eline geçen fiyatlar (pçift) arasındaki makasın seyri (endeks sayısı olarak pip/pçift) bu bölüşüm ilişkisindeki değişmeyi ifade edecektir. Çözümlemede, üretimle nihai piyasa arasında meydana gelen ve incelenen ikili gruplar dışındaki aktörlere ait maliyet ve ek katma değer öğelerinin (veriler imkân verdiği ölçüde) dikkate alınması gereklidir.</p>
  <p class="normal1">İhraç edilen tarımsal ürünlerde, birim ihraç fiyatının yerli parayla ifadesi (pxTL) ile (pçift) arasındaki makasın seyri (endeks sayısı olarak pxTL/pçift), ihracatçı ticaret sermayesi ile çiftçi arasındaki bölüşüm karşıtlığındaki değişmenin yönünü ve büyüklüğünü ifade edecektir. Bu ilişkinin bir ileri adımı, dış ve nihai (dolarla ifade edilen) piyasa fiyatlarıyla (pd$) çiftçinin eline geçen (dolarlı) fiyat (pçift$) bağlantısı (pd$/ pçift$) ile ifade edilir.</p>
  <p class="normal1">Söz konusu tarımsal ihraç ürününün (bu kez dolarla ifade edilen) birim ihraç fiyatı (px$) ile aynı ürünün uluslararası piyasalardaki fiyatı (pw) arasındaki makasın seyri, ülkenin sözü geçen ürüne ilişkin pazarlık gücündeki değişmeyi ortaya koyabilecek bir gösterge olarak yorumlanabilir. İthalatçı ülkedeki nihai piyasa fiyat ile birim ihraç fiyatı arasındaki makasın (pd$/px$) seyri ise, (yine ek katma değer ve maliyet öğelerindeki değişmeler dikkate alınabildiği ölçüde) ithalatçı ve ihracatçı <span class="idebold">ülkeler</span> arasındaki bölüşüm karşıtlıklarına ışık tutar.</p>
  <p class="normal1">Türkiye bakımından özel önem taşıyan (ve geleneksel olarak korunan) hububat ve yağlı tohumlar gibi önemli boyutlarda yerli üretimin söz konusu olduğu ürünlere ilişkin göstergelerin inşasında ve yorumunda farklılıklar söz konusudur. Her ürün için yerli para cinsinden (gümrük vergileri dâhil veya hariç) birim ithal fiyatı (pmTL) ile aynı ürünler için çiftçinin eline geçen fiyatlar (pçift) arasındaki makasın seyrini doğrudan bir bölüşüm göstergesi olarak yorumlamak için ithalat rejimi, ithalat miktarı ve destekleme politikalarının ayrıntıları gibi ek bilgiler gereklidir. Keza, ithalatın yerli üretim üzerindeki potansiyel etkilerini algılamak ve rekabet baskısı altındaki Türkiye köylüsünün kaderi üzerindeki tartışma ve senaryolara ışık tutmak için, yerli parayla ifade edilen dünya fiyatlarını (pwTL’yi) iç fiyatlar (pçift) ile karşılaştırmak gerekir.</p>
  <p class="normal2">Türkiye’de Köylülüğün Kaderi</p>
  <p class="normal1">Bu çalışmanın başında kısaca aktardığımız Samir Amin’in “üçüncü dünyada köylülüğün tasfiyesi” öngörüsüne dönelim. Son çeyrek yüzyılın belirleyici bir özelliği olan <span class="idebold">sermayenin dünya çapındaki saldırısı</span>nın tarıma ve üçüncü dünya köylülüğüne yönelik boyutu Dünya Ticaret Örgütü, Dünya Bankası (DB), IMF, ikili ticaret anlaşmaları, NAFTA ve AB bağlantılı Gümrük Birliği düzenlemeleri aracılığıyla yürütüldü. Türkiye de, özellikle DB ve AB kanallarından dolayı ve siyasi iktidarların teslimiyetleri sayesinde aynı etkilere maruz kaldı.</p>
  <p class="normal1">Türkiye tarımında 1998’i izleyen yıllarda gözlenen fiyat çöküntüsü ve dramatik istihdam daralması bu türden bunalımlı bir toplumsal dönüşümün yansıması mıdır? Yoksa tarımsal fiyat hareketlerinde son kırk yıl boyunca gözlenen çevrimlerden birinin “iniş” aşamasının yaşanmasından ibaret geçici bir olgu ile istihdamın sektörel yapısında gecikmiş bir düzelmenin yan yana gelmesi mi söz konusudur?</p>
  <p class="normal1">İktisadın sınırlı, zaman zaman kısırlaşan yöntemleriyle bu soruların yanıtlanması güçtür. Bir boyutu ile sosyologların, “köyde neler oluyor?” sorusuna iktisatçılardan farklı gözlüklerle bakarak ve alan çalışmalarıyla yanıtlamaları gerekiyor. Diğer boyutuyla devlet aygıtının içsel çözümlenmesi sonunda siyasi iktidarların emperyalizmden kaynaklanan reçetelere teslimiyet sürecine ışık tutulması ve “daha ne kadar; nereye kadar?” sorularına cevap aranması gerekiyor.</p>
  <p class="normal1">Rosa Luxemburg, bundan yüz yıl kadar önce, kapitalizmin dünyanın pre-kapitalist coğrafyalarına yayılması sonunda, meta üretimiyle henüz bütünleşmemiş köylülüğü kastederek “doğal ekonominin yıkımı” öngörüsünde bulunmuştu. Ona göre kapitalizm, “<span class="ideitalik">kapitalist olmayan formasyonların meta ekonomisine geçişlerinin kendiliğinden, içsel çözülmeler yoluyla gerçekleşmesini bekleyemez... Şiddet, sermaye için geçerli olan tek çözümdür; sermaye birikimi de şiddeti sürekli bir silah olarak kullanır.”</span> Bu da, sömürge yönetimleri tarafından insafsızca hayata geçirilmiştir.</p>
  <p class="normal1">Aradan geçen yüz yıl boyunca, emperyalist sistemin çevresinde yer alan toplumlarda doğal ekonomi, meta üretimine teslim oldu. Ne var ki köylülük, bir yandan içsel direnme gücünün katkılarıyla; bir yandan da bağımsızlık sonrası dönemlerde ulus devletlerin tarımsal piyasalar üzerinde oluşturduğu koruma, destekleme politikaları sayesinde küçük meta üretimi ilişkileri içinde varlığını sürdürebildi<sup class="calibre3"><a href="../Text/Emperyalizm2_split_092.html#footnote-27223-17" id="footnote-27223-17-backlink">[17]</a></sup>.</p>
  <p class="normal1">21. yüzyılın başlarında köylülüğün üçüncü dünyada ve Türkiye’de tekrar saldırı altında olduğu açıktır. Direniyor mu? Yıkılıyor mu? Yeniden doğarak mı? Sosyal bilim araştırmalarının önümüzdeki yıllarda bu sorulara ışık tutması beklenir.</p>
</body>
</html>