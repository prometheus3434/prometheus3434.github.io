<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3.html" xml:lang="tr-TR"><div><p id="toc_marker-1"><span><st c="7"> Dünyanın En Güzel Arabistanı Cenneti</st></span></p><p><st c="44"> Şiir için, büyük harfle yazılan Şiir için bir mucizedir Turgut Uyar. </st><st c="114">Öylesine ki, onu kuşağının, hatta toprağının şairleriyle değil, başta “Zebûr” yazarı Dâvut peygamber olmak üzere, bir yanıyla T. </st><st c="243">S. </st><st c="246">Eliot, pek çok yanıyla E. </st><st c="272">E. </st><st c="275">Cummings ve Fernando Pessoa gibi Şiir’in Büyük Ailesi’ne mensup şairlerle karşılaştırmak gerekir. </st><st c="373">Gelgelelim, “Turgut Uyar Mucizesi”nin açıklanabilmesi yolunda söz konusu bu karşılaştırma da işe yarar ölçüler getirmez bize; adı üstünde çünkü, “mucize”, açıklanabilir bir “şey” değildir, tanık oluruz sadece... </st><st c="585">ya da “Şiir Dili” denen o müstesnâ seziş, hissediş ve kavrayış’tan yana az da olsa bir nasibimiz varsa eğer, anlayabilme’nin sınırlarına yaklaşabiliriz ancak; ki bunu da </st><span><st c="755">Tütünler Islak</st></span><st c="769"> adlı kitabının epigramında “bütün mümkünlerin kıyısında” diyerek gene kendi söyler Turgut Uyar’ın.</st></p><p><st c="868"> “Mucize”nin ilk işareti, ilk kıvılcım, ilk kitap </st><span><st c="918">Arz-ı Hal</st></span><st c="927"> ’deki “Yalağuz” başlıklı şiirle, özellikle de söz konusu şiirin “Bektaş mayıs böceği kadar yalnızdı”, “Tamamda da noksanda da (yalnızdı)”, “Papatya gibi yalnızdı, kuşyemi gibi yalnızdı”, “İğneden ipliğe işte Bektaş, yapayalağuzdu” dizeleriyle çakar; ama asıl patlamayı, yaratmış olduğu mucizenin tartışılmazlığını (</st><span><st c="1243"> Türkiyem</st></span><st c="1252"> adlı kitabının Anadolu’yu keşfeden içeriğiyle Turgut Uyar’ı da bir süreliğine uzaklaştırıp oyaladıktan sonra) </st><span><st c="1363">Dünyanın En Güzel Arabistanı</st></span><st c="1391"> ’yla gerçekleştirir: </st><span><st c="1413">Dünyanın En Güzel Arabistanı</st></span><st c="1441"> ’nın bu iklime getirmeye davrandığı, dünya durdukça yegâne “evrensel tema” olarak kalacak o binbir kollu içerik ve o içeriği taşıttığı dil, o güne kadar yazılmış şiirin bilmediği bir dildir... </st><st c="1635">ki Türkiye’de ve dünyada bir benzeri bugüne kadar yazılmamıştır.</st></p><p><st c="1699"> Arabistan, (işin içine Mezopotamya’yı da katıp söylersek) tek tanrılı dinlerin dört temel kitabı Tevrat, Zebûr, İncil ve Kur’an’ın “indirildiği”, pek çok bakımdan son derece özel bir coğrafyadır; ki, anılan dört kitabın ya da genel olarak tüm dinlerin ortak vaadinin “cennet” olduğunu düşündüğümüzde, Turgut Uyar’ın “Dünyanın En Güzel Arabistanı” adında karar kılmış olması boşuna değildir: Turgut Uyar, </st><span><st c="2104">Dünyanın En Güzel Arabistanı</st></span><st c="2132"> ’yla kadîm dinlerin kutsal kitaplarının yanına “kendi” kitabını koymuştur; dili “Dünyanın En Güzel Arabistanı” diye zorlayarak varmış olduğu o şaşırtıcı zincirleme tamlama, yeni ve başka bir “cennet” tasarımından başka bir şey değildir... </st><st c="2372">ki “cehenneme” de ordan bakar, baktırır.</st></p><p><st c="2412"> Söz konusu bu cennet tasarımı, olsa olsa Aşk ya da daha genel tanımıyla Sevgi olabilir (ki </st><span><st c="2504">Dünyanın En Güzel Arabistanı</st></span><st c="2532"> ’nın “mezmûrlar”ın diline öykünen “Toprak Çömlek Hikâyesi” başlıklı uzun şiirinin ikinci “Ara Parça”sında, bu tasarımın, bu vaadin gerçekleşebilmesinin ipuçlarını da verir Turgut Uyar: “Kalkın davranın doğrulun / Bu boş oda birazdan dolacak / İnsanca yaşaması insanın / En güzel kalıtı atadan oğulun / İstekli ellerin avuçların / Verilen sıcaklığı araması / İlk canlıdan süregelen bu gerdek / Biz uygun gördük siz de kınamayın” (...) “Sevmek bir bütün nereden baksan / Ne ayıp ne günah ne de uygunsuz / Kolların da ağzın da yüreğe katılması / Tersi yarım tersi yalan tersi yapma”); ama dünyada “cennet” hiç de “süreğen” bir iklim değildir ve “sevgisizlik”le beslenen her tür girişimin ortak çabası, yarasını “cennet”in bile saramayacağı “cehennem”ler yaratır.</st></p><p><st c="3292"> Turgut Uyar, öncelikle söz konusu bu kavrayışı nedeniyle bir mucizedir ve keşfedip de imkânlarını sonuna kadar zorladığı o muazzam diliyle, Şiir için bir mucizeye dönüşür.</st></p><p><span><st c="3464"> Tütünler Islak, Dünyanın En Güzel Arabistanı</st></span><st c="3509"> ’yla varmış olduğu göksel konakta ardı ardına çok ışıklı ve derinlemesine geniş pek çok pencere daha açma girişimidir Turgut Uyar’ın... </st><st c="3646">ama sonuç olarak </st><span><st c="3663">Dünyanın En Güzel Arabistanı</st></span><st c="3691"> ’ndaki öz’den beslenir; mucizeyi dairesel haliyle kavrayacak olursak, çemberin tamamlanmasına hizmet eder. </st><st c="3799">Bu doğrultuda, </st><span><st c="3814">Her Pazartesi, Divan, Toplandılar, Kayayı Delen İncir, Dün Yok mu</st></span><st c="3879">... ve sağlığında yayımlanan kitaplara eklenen “son şiirleri”, tümü de tek tek son derece önemli-öncü şiirleri içermekle beraber, ancak teğet geçme ölçüsünde değinebildiğim</st><span><st c="4051"> Dünyanın En Güzel Arabistanı</st></span><st c="4080"> ’nın cennet tasarımı ve bu tasarımı mükemmel’e, mümkün’e yakın ölçüde dile getirebilmiş olan o göksel dile uzak kalır; kalır, çünkü tam’a ya da tamam’a eklenecek söz yoktur... </st><st c="4257">kişi, sonunda “uzanıp kendi yanaklarından öpmek” zorunda kalacaksa, “sonra herkes kendi gecesine gidecek”se, çaresi de yoktur kimsenin.</st></p><p><st c="4392"> Onun en güzel şiirlerinden </st><span><st c="4420">Göğe Bakma Durağı</st></span><st c="4437"> başlıklı şiiriyle taçlanmış, şimdi elinizde tuttuğunuz bu “seçme şiirler” kitabı, sizi Turgut Uyar’ın </st><span><st c="4540">Büyük Saat</st></span><st c="4550"> ’ine, öylece Turgut Uyar Mucizesi’ne, “Dünyanın En Güzel Arabistanı Cenneti”ne taşıyabilecekse eğer, size-bana ne mutlu!..</st></p><p xml:lang="en-US"></p><p><span><st c="4673"> Bedirhan Toprak</st></span></p><p><span><st c="4689"> 11 Ekim 2007 - Üsküdar</st></span></p></div></div><div id="charCountTotal" value="4713"></div></body>
</html>
