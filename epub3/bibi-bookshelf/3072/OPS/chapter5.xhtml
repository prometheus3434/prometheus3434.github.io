<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Elde Var Hikâye</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
	<article>
		<h1><span epub:type="pagebreak" title="39" id="page39"></span><st c="0">BİZ İNSANIZ</st></h1>
		<p><st c="12">Vardolaya</st><a epub:type="noteref" href="#f3" id="backref_3"><st c="22">*</st></a><st c="24"> batırdığı iğneyi sinirli sinirli çekti, geçirdi; iki kolu boyunca balmumuyla mumlanmış ipe asılıp gerdi.</st></p>
		<p><st c="129">Durdu; küçük bodur masanın üstünden gözleriyle çekici aradı. </st><st c="191">Tam karşısında, arkalıksız hasır bir iskemleye çökmüş sarışın kalfa, dikişi bitirmiş, ağızları kapıyor; sarışın kalfanın yanı başındaki –kocaman kara ormandan saçlarını iple tutturmuş– öbür kalfa da yaldızlı taban astarlarını çirişliyordu.</st></p>
		<p><st c="430">Her iki kalfasına da kaçamak kaçamak baktı. </st><st c="475">Ağzını az çarpıtıp yere tükürdü.</st></p>
		<p><span epub:type="pagebreak" title="40" id="page40"></span><st c="507">Odanın tavanına yakın bir yerden içeri gün ışığı giriyordu. </st><st c="568">Doğrulamasına geliyor, odayı bıçakla kesilmiş gibi ikiye bölüp bodur masanın altındaki dört köşe gaz tenekesinin kirli, kahverengi suyuna çarparak kırılıyordu.</st></p>
		<p><st c="727">Yan bölmedeki pencere büyüktü. </st><st c="759">Uzağından deniz, cetvelle çizilmişçesine doğrulanmıştı. </st><st c="815">Pencerenin bir pervazından öbür pervazına minicik, insanın serçeparmağından da ufak, beyaz bir körfez vapuru geçiyordu.</st></p>
		<p><st c="934">Sarışın kalfa elindeki sağ teki sol tekle değiştirdi, yenisini zorlanarak kalıbına oturttu.</st></p>
		<p><st c="1026">Usta, boşalan çekici aldı; ağzına şişman çivilerden doldurdu, çakmaya başladı.</st></p>
		<p><st c="1105">Gün, büyük pencereye geldi: Usta işi bıraktı. </st><st c="1152">Elindeki falçatanın tersiyle alnındaki terleri topladı, ayakları dibine silkeledi. </st><st c="1235">Öbür iki kalfa daha bir süre başları işlerine eğik, çalıştılar. </st><st c="1299">Usta, gıkı çıkmadan onları gözledi; epeyi sonra, “Acıkmadınız mı siz?” dedi.</st></p>
		<p><st c="1375">İki kalfa başlarını kaldırıp konuşmasız, ustalarına baktılar, yine konuşmasız, sıcacık gülümsediler.</st></p>
		<p><st c="1476">O oldu, ustanın gözlerindeki oturgan kırmızılık azaldı; açıldı, duruldu.</st></p>
		<p><st c="1549">“Hadi,” dedi, “gidin Emin’e de, doyurun karnınızı. </st><st c="1601">Sorarsa, İbram Usta, çocuklar bu öğün de yesinler, bugün hafta başı, merak etmesin diyor dersiniz...”</st></p>
		<p><st c="1702">İki kalfa yavaşça sandalyelerinden kalktılar, odadan çıktılar. </st><st c="1766">Usta oturduğu yerden, onların alçak sesle konu</st><span epub:type="pagebreak" title="41" id="page41"></span><st c="1812">şarak merdivenlerden indiklerini duydu. </st><st c="1853">Sonra masanın sürgüsünü çekti, buruş buruş bir gazete parçasına sarılmış bir sokum ekmek çıkardı, masaya kodu. </st><st c="1964">Eğildi ardından, döşemeye doğru çabuk çabuk seslendi:</st></p>
		<p><st c="2017">“İsmâl! </st><st c="2026">Hey, İsmâl...”</st></p>
		<p><st c="2040">Aşağıdan, karık bir ses yankı gibi karşıladı:</st></p>
		<p><st c="2086">“Buyur İbram Usta?”</st></p>
		<p><st c="2106">“Bir demli yapıver de çocukla gönderiver yukarı.”</st></p>
		<p><st c="2156">Kısa bir duraksınma oldu.</st></p>
		<p><st c="2182">“Peki!” dedi karık ses. </st><st c="2207">“Peki... </st><st c="2216">Şimdi!..”</st></p>
		<p><st c="2225">Çok sürmeden yalınayak başı kabak bir oğlancık, elinde bir askı, askının içinde kopkoyu çay dolu bir bardakla kapıdan girdi. </st><st c="2351">Bardağı masaya kodu, ama gitmedi.</st></p>
		<p><st c="2384">Usta, başını döndürdü, oğlana baktı, oğlan da ustaya. </st><st c="2439">Çocuksu bir sıkıntıyı omuzlarına yüklenmişti.</st></p>
		<p><st c="2484">“İbram Usta... </st><st c="2500">Ustam dedi ki... </st><st c="2517">İbram Usta çay paralarını ne zaman verecekmiş, diyor, bir sor dedi.”</st></p>
		<p><st c="2585">Ağırlığını bir ayağından öbürüne aktardı.</st></p>
		<p><st c="2627">Usta ağzını keskince çarpıtıp yine güldü, bir bulutluluk ardından gözledi oğlanı.</st></p>
		<p><st c="2709">“Şimdi...” dedi, “birazdan iş teslim edeceğiz mağazaya... </st><st c="2768">O zaman... </st><st c="2779">Hakkı Bey verecek haftalığı, biz de İsmâl Usta’na vereceğiz. </st><st c="2840">Tamam mı?”</st></p>
		<p><st c="2850">Oğlanın yüzü aydınlandı.</st></p>
		<p><st c="2875">“Tamam!” dedi.</st></p>
		<p><st c="2890">Hiç durmadı, döndü gitti sonra.</st></p>
		<p><st c="2922">Usta bir cıgara yaktı, dumanı bir çekiş çekti, tıkana</st><span epub:type="pagebreak" title="42" id="page42"></span><st c="2976">caktı. </st><st c="2984">Boğazını karıdı, yere tükürdü, ayağıyla ezdi.</st></p>
		<p><st c="3029">Çayın son yudumunda kalfalar geldiler, yerlerine oturdular.</st></p>
		<p><st c="3089">Saat üç olunca kalıptan çekilmiş son sekiz çifti dizelediler: Usta deri önlüğünün üstüne damalı ceketini giydi, bitenleri kargı sepete doldurdu; çıktı.</st></p>
		<p><st c="3241">Arazöz demin caddenin bir başından girmiş, bir başından çıkmıştı; taşlar ıslak ıslak parlıyor, sıcaktan tütüyordu. </st><st c="3357">İki yanda iki sıralıklı ağaçlar toza boğuktu.</st></p>
		<p><st c="3402">Kavaflar içine saptı, acelesiz yürüyordu: “Altmış dört çift yapıldı. </st><st c="3472">Yüz yirmiden ne eder? </st><st c="3494">Bir liradan olsa, altmış çiftimiz altmış lira... </st><st c="3543">Yirmi kuruşumuz var geride; altmış tane yirmi kuruşumuz...”</st></p>
		<p><st c="3602">Hakkı Bey’in çocuk irisi çırağı mağazanın vitrin camını siliyordu. </st><st c="3670">Tam karşıda büyük bir resimde bir kadın oturmuş ayakkabı giyiyordu; eteklerini korkusuzca sıyırmıştı, çoraplarının bittiği yerden koyu bir pembelikte bacakları ansızın ağarıveriyordu.</st></p>
		<p><st c="3853">Tam içeri girecekken, kadına baktı; kadın da ona, bomboş gülümsemesini sürdürdü.</st></p>
		<p><st c="3934">Camı silen çocuk, “Mer’aba İbram Usta...” dedi.</st></p>
		<p><st c="3982">“Mer’aba İsmet!..”</st></p>
		<p><st c="4001">Kadın gözlerini çevirdi ondan.</st></p>
		<p><st c="4032">Usta, mağazadan içeri girdi, gözlerini loşlukta dolaştırdı: Hakkı Bey kasadaydı. </st><st c="4114">İncecik, kupkuru, resim yüzlüydü. </st><st c="4148">Ustaya kaşlarını birleştirerek baktı, tedirgin tedirgin soludu yerinde.</st></p>
		<p><span epub:type="pagebreak" title="43" id="page43"></span><st c="4219">Usta kolundaki kargı sepeti indirdi, yere bıraktı.</st></p>
		<p><st c="4270">“Hepsini getirdim,” dedi. </st><st c="4297">“Dört glase</st><a epub:type="noteref" href="#f4" id="backref_4"><st c="4308">**</st></a><st c="4311"> kapalı, öbürleri açık...”</st></p>
		<p><st c="4337">Hakkı Bey sarkık dudağını çekti, emdi. </st><st c="4377">Yeniden soludu. </st><st c="4393">Usta o soluğu yüzünde duydu.</st></p>
		<p><st c="4421">“Bakayım şu son yaptıklarına...”</st></p>
		<p><st c="4454">Kasadan elini uzattı: Uzun, bir deri bir kemik parmaklarını açtı. </st><st c="4521">Usta, bir çift açık piantayı</st><a epub:type="noteref" href="#f5" id="backref_5"><st c="4549">***</st></a><st c="4553"> çıkardı, gösterdi. </st><st c="4573">Hakkı Bey, inceden inceye inceledi çifti; altdudağını bıraktı, sarkıttı.</st></p>
		<p><st c="4645">“Eh...” dedi, “eh, bir dereceye kadar... </st><st c="4687">Fakat makineninkilere benzemiyor hiç.”</st></p>
		<p><st c="4725">Ustanın rengi çözüldü.</st></p>
		<p><st c="4748">“Benzemez de,” dedi, “bu, bizim ellerimizden çıkma, makineden değil...”</st></p>
		<p><st c="4820">“Öyle ama... </st><st c="4834">Makine, çiftini doksan beşe indirdi, siz hâlâ yüz yirmidesiniz.”</st></p>
		<p><st c="4898">Araya bir suskunluk düştü. </st><st c="4926">Usta yutkundu, ellerini açtı, kapadı.</st></p>
		<p><st c="4963">“O makine,” dedi. </st><st c="4982">“Makine... </st><st c="4993">O doksan beşe de yapar, seksene de... </st><st c="5031">Hatta yarım kâğıda da. </st><st c="5054">Makine o çünkü. </st><st c="5070">Yemek yemez, su içmez...”</st></p>
		<p><st c="5095">İçini çekti. </st><st c="5109">Dokunsalardı bir...</st></p>
		<p><st c="5128">“Sonra...” dedi, “sonra çoluk çocuk... </st><st c="5168">Biz insanız da... </st><span epub:type="pagebreak" title="44" id="page44"></span><st c="5186">Makine öyle değil ki... </st><st c="5210">Yemek yemez, su istemez... </st><st c="5237">Sonra çoluk çocuğu da yok hiç.”</st></p>
		<p><st c="5268">Falçata çizgili ellerini kavuşturdu.</st></p>
		<p><st c="5305">“Biz...” dedi, kaldı.</st></p>
		<p><st c="5327">Kırmızı entarili bir genç kız, vitrindeki süslü pabuçları gözlüyordu; bir ara içeriye de baktı. </st><st c="5424">İsmet, sile sile, camdan kıza doğru sokuldu, kız hemen azıcık uzaklaştı.</st></p>
		<p><st c="5496">Hakkı Bey, “Bilmem,” dedi, “bak, açık açık söylüyorum ben, darılmaca, kızmaca yok. </st><st c="5580">Biz de insanız tabii, biz de ticaret yapıyoruz. </st><st c="5628">Kazanmak varken... </st><st c="5647">Değil mi? </st><st c="5657">Bu yüz yirmi beş, ağır geliyor. </st><st c="5689">Onu dokuzu bu. </st><st c="5704">Sen evvel eski adamımızsın. </st><st c="5732">Sonra... </st><st c="5741">İyi işçisin de... </st><st c="5759">Seni kaybetmek istemem... </st><st c="5785">Eğer makinenin fiyatına... </st><st c="5812">Bak, iyi düşün taşın... </st><st c="5836">İşine gelir de elverirse... </st><st c="5864">yapabilirsen... </st><st c="5880">Mesele yok. </st><st c="5892">Yine devam...”</st></p>
		<p><st c="5906">Ustanın kaşları bitiştiler, tam burnunun üstünde bir şey zonk zonk attı.</st></p>
		<p><st c="5979">“Yani, doksan beşe mi?”</st></p>
		<p><st c="6003">Usulla güldü.</st></p>
		<p><st c="6017">“İyi ama, buna imkân yok ki... </st><st c="6049">Hiç imkân yok. </st><st c="6064">Sonra, günde kaç çift çıkarabiliriz biz? </st><st c="6105">Sen makineye ne bakıyorsun! </st><st c="6133">O çıkarır, biz...”</st></p>
		<p><st c="6151">Hakkı Bey başını çevirdi; yandan, burnu kapkalın bir çizgi gibi göründü ustaya.</st></p>
		<p><st c="6231">“Bilmem işte...” dedi. </st><st c="6255">“İşine gelirse dedim...”</st></p>
		<p><st c="6279">Göz göze geldiler.</st></p>
		<p><st c="6298">Usta sinirden tir tir titreyen bir sesle, “İşime gelmez...” </st><span epub:type="pagebreak" title="45" id="page45"></span><st c="6359">dedi, “yapamam, yüz yirmiye bile idare etmezken... </st><st c="6410">doksan beşe hiç yapamam. </st><st c="6435">Varsın makine yapsın, ben yapamam...”</st></p>
		<p><st c="6472">“O halde hesabı keselim, olsun bitsin...” dedi Hakkı Bey.</st></p>
		<p><st c="6530">“Keselim...”</st></p>
		<p><st c="6543">Hakkı Bey kasasına döndü, açtı, bir tomar para çıkardı; alışkın alışkın saymaya başladı. </st><st c="6633">Sessiz bir çabuklukta, makine gibi sayıyordu. </st><st c="6679">Desteyi bitirdi, ustanın önüne sürdü. </st><st c="6717">Usta paraları aldı, saymadan cebine soktu, boş kargı sepetini koltukladı, yürüdü.</st></p>
		<p><st c="6798">Gönlü bulantılı, kabarık; fabrikanın önüne geldiğinde ağzının acı suyunu duvar dibine çömeşip tükürdü. </st><st c="6902">Yıkılmayayım diye de duvara tutundu. </st><st c="6939">Elinin altında, içerde gürül gürül çalışan makinenin o taştan geçen sarsıntısı vardı.</st></p>
		<p><st c="7024">Ellerinin ikisini de dayayıp bastırdı, sarsıntı bu kez iki elini de hınçla geri itti.</st></p>
	</article>
	<section epub:type="footnotes">
		<aside epub:type="footnote" id="f3"><a href="#backref_3"><st c="7110">*</st></a><span><st c="7112">Vardola: Ayakkabı üst derisiyle taban köselesi arasındaki dikiş.</st></span></aside>
		<aside epub:type="footnote" id="f4"><a href="#backref_4"><st c="7176">**</st></a><span><st c="7179">Glase:</st><em><st c="7186"> Fr.</st></em><st c="7190"> İyi işlenmiş, yumuşak deri.</st></span></aside>
		<aside epub:type="footnote" id="f5"><a href="#backref_5"><st c="7218">***</st></a><span><st c="7222">Pianta:</st><em><st c="7230"> İt.</st></em><st c="7234"> Ayakkabı tabanının yanlardan geniş bırakılan kenarı.</st></span></aside>
	</section>
<div id="charCountTotal" value="7287"></div></body>
</html>
