<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Elde Var Hikâye</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
	<article>
		<h1><span epub:type="pagebreak" title="67" id="page67"></span><st c="0">KEREM İLE ASLI</st></h1>
		<p><st c="15">Tıp tıp ayak sesleri yaklaştı. </st><st c="47">Yan sokakların birinden iki gölge çıktı. </st><st c="88">Sokağın başındaki lambanın altında durdular. </st><st c="133">Yaşları on, on iki arası iki çocuktu. </st><st c="171">Biri kız, öbürü oğlan.</st></p>
		<p><st c="193">Yaz gecesiydi. </st><st c="209">Hava sıcaktı. </st><st c="223">Lambanın çevresinde deli pervaneler uçuşuyordu. </st><st c="271">Yavaş bir esinti uzaklardan karpuz kokularını taşıyordu. </st><st c="328">Bir yerlerden hanımelilerin iç bayıltan kokuları karışıyordu karpuz kokularına.</st></p>
		<p><st c="407">El ele tutuşmuşlardı. </st><st c="430">Soluk soluğaydılar.</st></p>
		<p><st c="449">Oğlan, büyük bir adammış gibi, “Artık korkma,” dedi kıza. </st><st c="508">“Ben hep dönüp dönüp arkama baktım, kimse bizi izlemedi.”</st></p>
		<p><span epub:type="pagebreak" title="68" id="page68"></span><st c="565">“Ama sabahleyin anlayacaklar,” dedi kız. </st><st c="607">Sesi kırıktı biraz.</st></p>
		<p><st c="626">“Eh,” dedi oğlan, “madem biz kararımızı verdik...” Durdu, kızın yüzüne baktı. </st><st c="705">“Verdik, değil mi?”</st></p>
		<p><st c="724">Kız başını eğdi. </st><st c="742">Yavaşça, “Verdik, evet!” dedi. </st><st c="773">“Ama...” Sözünün arkasını getirmedi, bekledi.</st></p>
		<p><st c="818">“Üşüyor musun yoksa?” diye sordu oğlan. </st><st c="859">“Hava sıcak! </st><st c="872">Ben üşümüyorum hiç...”</st></p>
		<p><st c="894">“Azıcık yoruldum...”</st></p>
		<p><st c="915">“Uykun geldi mi?”</st></p>
		<p><st c="933">Kız, azarlanmaya hazır, karşılık verdi:</st></p>
		<p><st c="973">“Geldi, hem de çok geldi!”</st></p>
		<p><st c="1000">Oğlan göğüs geçirdi. </st><st c="1022">Kızı kendine çevirdi:</st></p>
		<p><st c="1043">“İstersen dönelim. </st><st c="1063">Ne dersin? </st><st c="1074">Dönelim de, döneriz.”</st></p>
		<p><st c="1095">“Seninle geleceğim,” dedi kız. </st><st c="1127">“Söz verdim.”</st></p>
		<p><st c="1140">Oğlan soluğunu koyuverdi. </st><st c="1167">Sevinmişti.</st></p>
		<p><st c="1178">“Ama çok uykum var,” dedi kız. </st><st c="1210">“Çok da yoruldum ben...”</st></p>
		<p><st c="1234">Oğlan bakındı. </st><st c="1250">Sığınacak bir yer aranıyordu. </st><st c="1280">Gördü. </st><st c="1287">Kıza gösterdi.</st></p>
		<p><st c="1301">“Bak, koca bir otobüs! </st><st c="1325">Ne arıyor burda acaba?”</st></p>
		<p><st c="1348">Yaklaştılar, otobüsün çevresini döndüler.</st></p>
		<p><st c="1390">“Bozulmuştur,” dedi kız. </st><st c="1416">“Bırakıp gitmişler işte. </st><st c="1441">Yapayalnız kalmış zavallı!..”</st></p>
		<p><st c="1470">Oğlanın aklına geldi, yüzü sevinçten parlıyordu:</st></p>
		<p><st c="1519">“İçine girip biz de uyuruz sabaha kadar. </st><st c="1561">Kimse rahatsız etmez bizi. </st><st c="1588">Hadi, gel!”</st></p>
		<p><span epub:type="pagebreak" title="69" id="page69"></span><st c="1599">“Kapalı kapıları,” dedi kız.</st></p>
		<p><st c="1628">“Bir yerlerini kurcalar, açarız, sen boş ver!”</st></p>
		<p><st c="1675">Ufacık tefecikti ama cin gibi bir oğlandı. </st><st c="1719">Bir oto tamircisinin yanında çıraktı, her şeye eli eriyordu. </st><st c="1780">Orayı burayı kurcalaya kurcalaya dediğini yaptı, su kapağının altındaki bir düğmeyi buldu. </st><st c="1871">Bastı, ön kapı açıldı.</st></p>
		<p><st c="1893">“Hadi, girelim!”</st></p>
		<p><st c="1910">Girdiler. </st><st c="1921">Oğlan önce sürücü yerine geçip oturdu, direksiyonu sağa sola salladı. </st><st c="1991">Kim bilir, kontak anahtarı olsaydı, açacak, motoru bile çalıştıracaktı.</st></p>
		<p><st c="2062">Kız gerilerde bir koltuğa çöktü. </st><st c="2096">Çok yorulmuştu. </st><st c="2112">Gözlerinden uyku akıyordu. </st><st c="2139">Başını koltuk demirine yasladı. </st><st c="2171">Oğlan kalktı, geldi yanına. </st><st c="2199">Cebinden küçük bir kesekâğıdı çıkardı, uzattı:</st></p>
		<p><st c="2245">“Al, bende çikolata var! </st><st c="2271">Ye bir tane... </st><st c="2286">Senin sevdiklerinden! </st><st c="2308">Gündüz almıştım...”</st></p>
		<p><st c="2327">Kız bir tane aldı, kâğıdından ayırıp ağzına attı çikolatayı. </st><st c="2389">Dilinde yuvarlarken, “Annem çok ağlayacak,” dedi.</st></p>
		<p><st c="2438">“Benimki ağlamaz,” dedi oğlan. </st><st c="2470">“Sevinir bile.”</st></p>
		<p><st c="2485">“Kardeşlerin?”</st></p>
		<p><st c="2500">“Necati ağlar. </st><st c="2516">Beni çok sever o...”</st></p>
		<p><st c="2536">Sustular. </st><st c="2547">Yakınlardan bir yerden bir baykuş “puh puh...” diye öttü. </st><st c="2605">Kızın gözleri büyüdü.</st></p>
		<p><st c="2626">“Neydi o öyle öten?”</st></p>
		<p><st c="2647">“Baykuş,” dedi oğlan umursamazca. </st><st c="2682">“Korktun mu?”</st></p>
		<p><st c="2695">“Biraz,” dedi kız.</st></p>
		<p><st c="2714">Oğlan yanına oturdu. </st><st c="2736">Birbirlerine sokuldular.</st></p>
		<p><span epub:type="pagebreak" title="70" id="page70"></span><st c="2760">“Yarın olur olmaz, hemen bir otobüse atladığımız gibi...” dedi oğlan, anlattı: “Doğru İstanbul’a gideriz. </st><st c="2867">Halam var benim orda. </st><st c="2889">Kasımpaşa’da oturuyor. </st><st c="2912">Evi, denize bakan bir sokakta. </st><st c="2943">Çat kapı, biz geldik hala, bu da benim nişanlım derim. </st><st c="2998">Halam beni sahiden sever, kardeşimin kuzusu, der bana. </st><st c="3053">Ah hoş geldiniz, sefalar getirdiniz, buyrun, buyrun der, bizi buyur eder.”</st></p>
		<p><st c="3127">“Hep halanda mı kalacağız?”</st></p>
		<p><st c="3155">“Yok, ben bir iş bulacağım önce kendime. </st><st c="3197">Raif Ağabey’imin oto sanayi sitesinde tanıdığı bir ustası var, Halil Usta diye. </st><st c="3277">Ona gidip iş isteyeceğim. </st><st c="3303">Çok baba adammış, kimseyi kırmazmış. </st><st c="3340">Bana da iş verecek, göreceksin. </st><st c="3372">İş buldum mu, ötesi kolay zaten. </st><st c="3405">Çalışıp para biriktiririm. </st><st c="3432">Sen de ortaokulu bitirirsin o zamana kadar. </st><st c="3476">Bitirdin mi, birlikte bir ev arar, taşınırız. </st><st c="3522">Ya da halama derim ki; hala, ben de mutfak parası vereyim sana, kira da vereyim, biz burda kalalım, ne dersin, derim. </st><st c="3640">Halam, olur der, kalın yavrularım, der. </st><st c="3680">Bak görürsün, halam nasıl böyle der bize.”</st></p>
		<p><st c="3722">Kız, başını oğlanın omuzuna bırakmış, çoktan uyumuştu.</st></p>
		<p><st c="3777">Sabah oldu, güneş doğdu, kenti uyandırdı. </st><st c="3820">İnsanlar yataklarından kalktılar, ellerini yüzlerini yıkadılar, giyindiler, kahvaltı sofralarının başına geçtiler. </st><st c="3935">Çabuk çabuk yediler, aceleyle evlerinin kapılarından çıktılar, yollara döküldüler.</st></p>
		<p><span epub:type="pagebreak" title="71" id="page71"></span><st c="4017">Rıfkı Usta çekici arabasıyla günün ağarmasından kısa bir süre sonra kopup geldi. </st><st c="4099">Çekili bırakılmış otobüsün kapısını kendi bildiğince açtı, girdi içeri. </st><st c="4171">Kontağı çevirdiğinde gözü aynaya ilişince şaşırdı. </st><st c="4222">Dikiz aynasında gördüğüne de inanamadı. </st><st c="4262">Arka koltukların birinde iki insan başı birbirlerine yaslanmıştı. </st><st c="4328">Yaşlarıyla kimlikleri belli değildi, aynadan pek anlaşılmıyordu.</st></p>
		<p><st c="4392">Birbirlerine sarılmışlar, uyuyorlardı. </st><st c="4432">Kızın saçları yüzünü örtmüştü. </st><st c="4463">Oğlan iri elleriyle avucunun birine kızın ellerini almış, kapamıştı.</st></p>
		<p><st c="4531">Rıfkı Usta öksürdü, gırtlağını temizledi. </st><st c="4574">Oğlan sese hemen gözlerini açtı, toparlandı.</st></p>
		<p><st c="4618">“Günaydın, delikanlı!” dedi Rıfkı Usta. </st><st c="4659">“Güzel uyudunuz mu bari?”</st></p>
		<p><st c="4684">“Şey...” dedi oğlan, kızı dürterken karşılık verdi Rıfkı Usta’ya. </st><st c="4751">“Evet, uyuduk, fakat...”</st></p>
		<p><st c="4775">Rıfkı Usta yanlarına çömeldi. </st><st c="4806">Uyanıp şaşkın şaşkın bakarak ağlamaya hazır kızla göz göze geldiler.</st></p>
		<p><st c="4874">“Evden mi kaçtınız siz?”</st></p>
		<p><st c="4899">“Kaçmadık,” dedi oğlan, diklendi. </st><st c="4934">“Fethiye’den geldik, otobüsümüz bozuldu. </st><st c="4975">İstanbul’a gideceğiz. </st><st c="4997">Otel paramız olmadığından biz de...”</st></p>
		<p><st c="5033">“Yalan!” dedi Rıfkı Usta. </st><st c="5060">Kıza baktı yeniden. </st><st c="5080">“Yalan değil mi kızım, onun dedikleri?”</st></p>
		<p><st c="5119">Kız karşılık vermedi, ağlamaya başladı. </st><st c="5160">Oğlan sinirlendi.</st></p>
		<p><span epub:type="pagebreak" title="72" id="page72"></span><st c="5177">“Ağlamasana!” dedi kıza. </st><st c="5203">Neredeyse kendi de ağlayacaktı, çok bozulmuştu.</st></p>
		<p><st c="5250">“Bir polis çağırayım da sizi karakola götürsün,” dedi Rıfkı Usta. </st><st c="5317">“Ordan da evlerinize gidersiniz.”</st></p>
		<p><st c="5350">Doğruldu. </st><st c="5361">Oğlan ceketinin eteğinden çekti, Rıfkı Usta’yı durdurdu.</st></p>
		<p><st c="5417">“Biz...” dedi. </st><st c="5433">Gözleri dolu doluydu, sesi titriyordu. </st><st c="5472">“Biz, evden kaçtık, evet! </st><st c="5498">Ama birbirimizi... </st><st c="5517">seviyoruz, ustam. </st><st c="5535">Dedim ki... </st><st c="5547">tamirci parçasına kız mız vermezler... </st><st c="5586">Buna da dedim. </st><st c="5601">Ben de kaçarım, dedi bana. </st><st c="5628">Benim İstanbul’da halam var. </st><st c="5657">Bizi kabul eder. </st><st c="5674">Geri çevirmez. </st><st c="5689">Kardeşimin kuzusu diye sever beni. </st><st c="5724">Sonra Raif Ağabey’imin ustası Halil Usta var, bana iş verir. </st><st c="5785">Para kazanır, kimseye muhtaç etmem onu.”</st></p>
		<p><st c="5825">Rıfkı Usta yüreğinin derinlerinde bir şeylerin gerildiğini duydu. </st><st c="5892">Yüzü seyirdi.</st></p>
		<p><st c="5905">“Evlat,” dedi yumuşacık, “evlat, biraz zamansız bu. </st><st c="5958">Başın derde girer. </st><st c="5977">Sonra çok pişman olursun. </st><st c="6003">Çocuk yaşında perişan ederler seni. </st><st c="6039">Gel, bu Rıfkı Usta’nı dinle sen; bak, ben de ustayım. </st><st c="6093">Şimdi gidelim birlikte karakola, ordan yine birlikte evlerinize gideriz. </st><st c="6166">Ben anlatırım ailelerinize. </st><st c="6194">Güzel bir yalan anlatırım, kurtulursunuz. </st><st c="6236">Ne dersin?”</st></p>
		<p><st c="6247">Elini oğlanın omuzuna koydu, sıktı. </st><st c="6284">Bekledi. </st><st c="6293">Oğlan başını kaldırmadı, ağlıyordu çünkü.</st></p>
		<p><st c="6334">Yavaşça, “Gidelim, peki usta!” dedi.</st></p>
	</article>
<div id="charCountTotal" value="6371"></div></body>
</html>
