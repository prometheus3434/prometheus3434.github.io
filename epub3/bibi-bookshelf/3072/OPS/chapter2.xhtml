<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Elde Var Hikâye</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
	<article>
		<h1><span epub:type="pagebreak" title="23" id="page23"></span><st c="0">İDA</st></h1>
		<p><st c="4">Kapıyı zorladım, açılmadı. </st><st c="32">İçerde, taşlıkta bir sürü çocuk. </st><st c="65">Yalınayak, hepsinin yüzleri kirli, ikisi kız, ikisi oğlan. </st><st c="124">Kızların en büyüğü kapının camına burnunu yapıştırdı.</st></p>
		<p><st c="177">“O tarafa değil,” dedi. </st><st c="202">“İçeri, içeri...”</st></p>
		<p><st c="219">İçeri doğru da ittim, yine olmadı.</st></p>
		<p><st c="254">“Kimse yok mu?”</st></p>
		<p><st c="270">“Babam var,” dedi.</st></p>
		<p><st c="289">“Çağırsana, açsın kapıyı.”</st></p>
		<p><st c="316">Gitti. </st><st c="324">Gitmesiyle gelmesi bir oldu. </st><st c="353">Fotoğrafçı da yanındaydı. </st><st c="379">Kapıyı bir çekişte açtı.</st></p>
		<p><span epub:type="pagebreak" title="24" id="page24"></span><st c="403">“Buyrun,” dedi.</st></p>
		<p><st c="419">Daha girmeden, burnuma hızla bir lahana kokusu geldi çarptı.</st></p>
		<p><st c="480">“Resim mi çektireceksiniz?”</st></p>
		<p><st c="508">“Acele altı tane vesikalık gerek,” dedim.</st></p>
		<p><st c="550">“Olur,” dedi. </st><st c="565">“Siz biraz oturun hele...”</st></p>
		<p><st c="591">Taşlıktan geçip yan odalardan birine girdi. </st><st c="636">Çocuklarla yalnız kaldım. </st><st c="662">İlkin karşılıklı bakıştık. </st><st c="689">İnceden inceye süzüyorlardı. </st><st c="718">Bana kapıyı açmak isteyen o büyük kız, elinde bezden bir bebek tutuyordu. </st><st c="792">Bebeğin gözleri, kaşları, ağzı kopya kalemiyle yapılmıştı, saçları yoktu. </st><st c="866">Gözleri büyük, kirpiksizdi.</st></p>
		<p><st c="893">“Senin mi bu bebek?”</st></p>
		<p><st c="914">Sımsıkı göğsüne bastırdı.</st></p>
		<p><st c="940">“Benim,” dedi.</st></p>
		<p><st c="955">“Amma güzel bebek. </st><st c="975">Kim yaptı sana o bebeği?”</st></p>
		<p><st c="1000">Gözlerinde bir ışık damlası yandı söndü hemen.</st></p>
		<p><st c="1047">“Annem yaptı,” dedi.</st></p>
		<p><st c="1068">Fotoğrafçının, girdiği odadan, “Camı hazırladın mı İda?” diye soran sesi geldi.</st></p>
		<p><st c="1148">Daha içerlerden bir kadın, “Hazırladım,” dedi. </st><st c="1196">“Çağırayım mı?”</st></p>
		<p><st c="1211">“Çağır, geliyorum.”</st></p>
		<p><st c="1231">Çocuklara bakmaktan vazgeçtim. </st><st c="1263">Taşlığın öbür başından bir kadın çıktı. </st><st c="1303">Başımı çevirdim, duvardaki agrandisman fotoğrafları seyre başladım.</st></p>
		<p><st c="1370">“Siz mi çektireceksiniz?”</st></p>
		<p><span epub:type="pagebreak" title="25" id="page25"></span><st c="1396">Döndüm. </st><st c="1405">Yorgunluğu; anlatılmaz, korkunç yorgunluğu, apaçık yüzünde gördüm.</st></p>
		<p><st c="1471">Omuzları çökmüş, bacakları kıllanmış. </st><st c="1510">Çorapsız.</st></p>
		<p><st c="1519">“Evet,” dedim.</st></p>
		<p><st c="1534">Elleri et içindeydi. </st><st c="1556">İşaret etti. </st><st c="1569">Ardından yürüdüm. </st><st c="1587">Çocukların ikisi peşime takıldı. </st><st c="1620">Taşlığın sonu, fotoğrafhaneydi. </st><st c="1652">Duvarda siyah bir bez gerili. </st><st c="1682">Üstüne beyaz yağlıboyayla çiçekler, saksılar, küçük top ağaçlıklar, sonra altı basamağı olan mermerden bir merdiven işlenmişti.</st></p>
		<p><st c="1809">Önündeki sandalyeye oturdum, fotoğrafçıyı bekledim. </st><st c="1862">Geldi.</st></p>
		<p><st c="1868">“Kusura bakmayın,” dedi. </st><st c="1894">“Karanlık odadaydım. </st><st c="1915">Acele yetişecekler var, onlarla...”</st></p>
		<p><st c="1950">Göz göze geldik.</st></p>
		<p><st c="1967">“Evet, evet,” dedim.</st></p>
		<p><st c="1988">“Vesikalık istiyorsunuz, nere için olacak bunlar?”</st></p>
		<p><st c="2039">“Nafia’ya</st><a epub:type="noteref" href="#f2" id="backref_2"><st c="2049">*</st></a><st c="2051"> gireceğim de. </st><st c="2066">Resim de istediler.”</st></p>
		<p><st c="2086">“Zanaatkâr mısınız?”</st></p>
		<p><st c="2107">“Şoförüm.”</st></p>
		<p><st c="2118">“Şu liman inşaatı, doğrusu iyi oldu. </st><st c="2156">Akın akın millet geliyor, hepsi ta nerelerden geliyor. </st><st c="2211">Geçen gün Şark’tan da iki kişi gelmişti. </st><st c="2252">Resim istemişler işçi karneleri için. </st><st c="2290">Ben çektim resimlerini.”</st></p>
		<p><st c="2314">“Ya öyle,” dedim.</st></p>
		<p><span epub:type="pagebreak" title="26" id="page26"></span><st c="2332">Makinesini ayarladı, ileri geri sürdü. </st><st c="2372">Siyah bezin altına girdi, dik durdum. </st><st c="2410">Çocuklar köşeden ciddi ciddi bakıyorlardı.</st></p>
		<p><st c="2452">“Başınızı sağa doğru biraz, şöyle...”</st></p>
		<p><st c="2490">Çevirdim.</st></p>
		<p><st c="2500">“Tamam,” dedi.</st></p>
		<p><st c="2515">Bezin altından başını çıkardı.</st></p>
		<p><st c="2546">“Hep elime bakın, dik durun az.”</st></p>
		<p><st c="2579">Objektifin kapağını açtı, kapadı.</st></p>
		<p><st c="2613">“Oldu mu?” dedim.</st></p>
		<p><st c="2631">“Şimdi...” dedi.</st></p>
		<p><st c="2648">Kalktım. </st><st c="2658">Şehrin gürültüsü, asfalttan geçen kamyonların, arabaların gürültüsü, limanın boğucu uğultusu, büyüyerek geliyordu.</st></p>
		<p><st c="2772">Fotoğrafçı, “Beş dakikaya kadar hazır,” dedi. </st><st c="2819">“Oturun isterseniz.”</st></p>
		<p><st c="2839">Tekrar, kalktığım sandalyeye oturdum. </st><st c="2878">Bir yandan uğraşıyor, bir yandan konuşuyordu benimle.</st></p>
		<p><st c="2931">“Zor meslek şoförlük,” dedi.</st></p>
		<p><st c="2960">“Hepsi zor,” dedim.</st></p>
		<p><st c="2980">“Öyle,” dedi, “kolay bir şey yok dünyada.”</st></p>
		<p><st c="3023">Çocukların ikisi –iki kız– bebek yüzünden kavgaya tutuştular. </st><st c="3086">Büyük kız, küçüğü hızla itti, düşürdü. </st><st c="3125">Küçük kız ağlamaya başladı. </st><st c="3153">Fotoğrafçı işini bıraktı.</st></p>
		<p><st c="3178">“İda!” diye seslendi. </st><st c="3201">“Baksana şu çocuklara.”</st></p>
		<p><st c="3224">Kadın yeniden geldi. </st><st c="3246">Düşeni kaldırdı, susturmaya çalıştı ama, sus dedikçe daha çok ağlıyordu kız. </st><st c="3323">Büyüğü </st><span epub:type="pagebreak" title="27" id="page27"></span><st c="3330">kenara çekilmişti. </st><st c="3349">Uzak duruyordu. </st><st c="3365">Kadın saçından tuttu onun.</st></p>
		<p><st c="3391">“Yezit,” dedi. </st><st c="3407">“Körolası yezit seni. </st><st c="3429">N’aptın buna?”</st></p>
		<p><st c="3443">Kızın altdudağı kıvrılıverdi.</st></p>
		<p><st c="3473">“Bebeğimi alıyor benim,” dedi.</st></p>
		<p><st c="3504">“Alsın, ne var? </st><st c="3521">Azıcık da o oynasın, n’olur?”</st></p>
		<p><st c="3550">“Vermeyeceğim ona bebeğimi.”</st></p>
		<p><st c="3579">Kadının eli indi. </st><st c="3598">Kızın yanağı kızardı hemen. </st><st c="3626">Bebeği elinden düştü.</st></p>
		<p><st c="3647">Fotoğrafçı, “İda,” dedi, “dövme çocuğu!”</st></p>
		<p><st c="3688">Kadın bir şey söyleyecek, fotoğrafçıyı bozum edecekken bundan kaçındı gibime geldi. </st><st c="3773">Bana baktı. </st><st c="3785">Çocukların ikisini de sürüdü, içeri aldı. </st><st c="3827">Arkasından sırtını eğen kamburu gördüm. </st><st c="3867">Fotoğrafçı, resimleri hazırlayana kadar başka bir şey konuşmadı benimle. </st><st c="3940">Bütün dikkatiyle çalışıyordu. </st><st c="3970">Arabını ters koydu, yeniden çekti, banyo etti, yıkadı. </st><st c="4025">Tek tek kesti. </st><st c="4040">Dizinde makasın tersiyle kuruttu. </st><st c="4074">Parasını verdim, aldım.</st></p>
		<p><st c="4097">Resimlerimde yüzüm yaslı çıkmıştı. </st><st c="4133">Alnım kırışıklarla doluydu. </st><st c="4161">Fotoğrafçının karısının o anlatılmaz, kahırlı yorgunluğu, gözlerinden gözlerime vurmuş, yansımıştı.</st></p>
	</article>
	<section epub:type="footnotes">
		<aside epub:type="footnote" id="f2"><a href="#backref_2"><st c="4260">*</st></a><span><st c="4262">Nafia: Eskiden, “Bayındırlık İşleri” anlamında kullanılan Arapça sözcük.</st></span></aside>
	</section>
<div id="charCountTotal" value="4334"></div></body>
</html>
