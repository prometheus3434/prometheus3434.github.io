<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Elde Var Hikâye</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
	<article>
		<h1><span epub:type="pagebreak" title="13" id="page13"></span><st c="0">KIRLAR, KIRLAR, EY KIRLAR</st><span><st c="26">!</st></span></h1>
		<p><st c="27">O adamın ne zaman, nasıl girdiğini kimse kesinlikle bilemeyecek. </st><st c="92">Belki öbür yolcularla birlikte o da kuyruktaydı; belki kuyruk bitmiş, herkes otobüse binmişti de son anda yerden biter gibi bitivermişti kapıda, öyle içeri girmişti.</st></p>
		<p><st c="257">Yolcu kalabalığı orta karardı. </st><st c="289">Ara duraklarda binenler olur, inenlerle yer değişilir. </st><st c="344">Böylece otobüs indire bindire, dura kalka yolunu sürdürürdü. </st><st c="405">Sabahleyin saat sekiz, sekiz buçuk suları olacaktı. </st><st c="457">Yolcular arasında, paydos zili çalmadan dara dar okula yetişmek umuduyla bir koşu durağa gelen ve binen birkaç okul öğrencisi de vardı.</st></p>
		<p><span epub:type="pagebreak" title="14" id="page14"></span><st c="592">Biletçi Hasan en arkalardan bir yerden, “Tamam!” diye bağırınca, Emin Aga kontak çevirdi, motoru çalıştırdı. </st><st c="702">Birinci vitese geçirilip el freni koyverilince tekerlek döndü, otobüs hareket etti.</st></p>
		<p><st c="785">Alanın göbeğini rahatça dönüp, deniz kıyısındaki anayola girdi otobüs. </st><st c="857">Karşıdan bir Leyland</st><a epub:type="noteref" href="#f1" id="backref_1"><st c="877">*</st></a><st c="879"> geliyordu. </st><st c="891">Yarı yarıya boştu içi; iki otobüs selamlaştılar, geçip gittiler sonra da.</st></p>
		<p><st c="964">Sürücü yerinin tam kapıya bakan tarafında o adam durmuştu. </st><st c="1024">Sırtı dış aynaya dönük olduğundan şoförün görüş açısını kapatıyordu. </st><st c="1093">Onunla birlikte binen yolcuların birçoğu hem bilet alabilmek, hem de sonradan bineceklere yer açabilmek için arkaya doğru ilerlemişler, bir o adam olduğu yerden kımıldamamıştı.</st></p>
		<p><st c="1269">Emin Aga bir baktı olmadı, iki baktı olmadı; dayanamayıp, “Şöyle biraz yana çekilir misiniz kardeş?” dedi. </st><st c="1377">“Aynayı kapatıyorsunuz, arka kapıyı göremiyorum. </st><st c="1426">Şöyle biraz daha...”</st></p>
		<p><st c="1446">Sözünü bitiremedi. </st><st c="1466">Adam paltosunun cebine sokulu elini çıkardı. </st><st c="1511">Çıkarmasıyla birlikte, “Şaak!” diye de bir ses duyuldu. </st><st c="1567">Uzattığı elinde parıldayan bir şey göründü. </st><st c="1611">Bir sustalı bıçaktı bu. </st><st c="1635">Düğmesine basmış, kesici sivri ucunu dışarıya uğratmıştı.</st></p>
		<p><span epub:type="pagebreak" title="15" id="page15"></span><st c="1692">Emin Aga şaşkınlıkla baktı adama. </st><st c="1727">Başı tıraşlıydı. </st><st c="1744">Yüzündeki sakalları uzamış, derisini karartmıştı. </st><st c="1794">Üzerinde eski, boyanmış bir kaput vardı; içinden yollu bir picama ceketinin yakaları görünüyordu.</st></p>
		<p><st c="1891">Adam sustalı bıçağını tam Emin Aga’nın boynu hizasına getirdi. </st><st c="1955">Bir eliyle de demir bir pençe gibi omuzundan kavrayıp sıktı, kendine çekti.</st></p>
		<p><st c="2030">“Hey, n’oluyor yahu?” dedi Emin Aga, ama beriki tıslayan bir sesle onu susturdu.</st></p>
		<p><st c="2111">“Konuşma!” diye emretti. </st><st c="2137">“Yola devam et, hiçbir durakta da durma, yoksa boynunu bu bıçakla keserim!..”</st></p>
		<p><st c="2214">Emin Aga’nın gaza basan ayağı titreyince, motor hafif hırıldadı.</st></p>
		<p><st c="2279">“Ben ne dersem, onu yapacaksın!” dedi adam. </st><st c="2324">“Şimdi uslu uslu sür bakalım şu otobüsü.”</st></p>
		<p><st c="2365">Emin Aga fazla direnmedi, gazı düzenli verdi, yola devam etti. </st><st c="2429">Hızı belirliydi. </st><st c="2446">Birinci durağa yaklaştılar, çarçabuk geçtiler. </st><st c="2493">Bekleyenler, duracak umuduyla öne çıkmışlar, heveslenmişlerdi. </st><st c="2556">Otobüs durmayıp geçince kızgın kızgın arkasından baktılar. </st><st c="2615">Biri hele, yumruğunu havaya kaldırıp hışımla salladı.</st></p>
		<p><st c="2668">Sürücü yerinin hemen arkasında yaşlıca bir kadın oturuyordu. </st><st c="2730">Durumu ilk o gördü. </st><st c="2750">Ayaklanarak kalkmak istedi yerinden.</st></p>
		<p><st c="2786">“Amanın, eli bıçaklı biri var otobüste, şoförü kesecek!” diye bağırdı.</st></p>
		<p><st c="2857">Sesi içerdeki havayı yırtmıştı sanki. </st><st c="2896">Ayaktakilerin ba</st><span epub:type="pagebreak" title="16" id="page16"></span><st c="2912">zıları döndü, oturanlar yerlerinden doğruldu.</st></p>
		<p><st c="2958">“Ne varmış, ne varmış?” diye sordu bir ses, gerilerden.</st></p>
		<p><st c="3014">Yaşlı kadının bu soruya karşılık vermesine zaman kalmadı; o adam bıçaklı elini Emin Aga’nın boynu hizasından ayırmadan döndü.</st></p>
		<p><st c="3140">“Otur oturduğun yere kadın,” dedi sertçe. </st><st c="3183">“Canına mı susadın yoksa?”</st></p>
		<p><st c="3209">Kadıncağızın korkudan beti benzi kül olmuştu. </st><st c="3256">Kekeleyerek, “Şey... </st><st c="3277">Şey...” dedi. </st><st c="3291">“Ama... </st><st c="3299">Sen... </st><st c="3306">O... </st><st c="3311">Elindeki...”</st></p>
		<p><st c="3323">“Evet,” dedi adam. </st><st c="3343">“Dediğimi yapmazsa, sürücünün boynunu kıtır kıtır keseceğim. </st><st c="3404">Hele dilini tutup oturma yerinde, senin de hakkından gelirim. </st><st c="3466">Anladın mı?”</st></p>
		<p><st c="3478">“Anladım, evet,” gibilerinden başını salladı kadın; dizlerinin bağı çözük, yerine oturdu.</st></p>
		<p><st c="3568">Öbür yolcular da çok şaşırmışlardı. </st><st c="3605">Kimileri hâlâ neler olup bittiğini görüp anlamamıştı. </st><st c="3659">İçerde bir uğultudur gidiyordu. </st><st c="3691">Öğrenci çocuklardan biri, kalabalık arasından kendisine bir yol açmış, öne doğru sokulmuştu. </st><st c="3784">Arkaya döndü.</st></p>
		<p><st c="3797">“Ahmet!” diye seslendi. </st><st c="3822">“Otobüste deli var!”</st></p>
		<p><st c="3842">Küçük öğrenci haklı olmalıydı. </st><st c="3874">Eli bıçaklı adam deliydi mutlaka. </st><st c="3908">Üstü başı da onu gösteriyordu. </st><st c="3939">Ama tımarhaneden nasıl kaçmıştı, Aga’nın boynuna tuttuğu o kocaman sustalı bıçağı nerden bulmuştu peki?</st></p>
		<p><st c="4042">Emin Aga gözünü yoldan ayırmadan, ayağı gazda oto</st><span epub:type="pagebreak" title="17" id="page17"></span><st c="4092">büsü sürüyordu. </st><st c="4109">İkinci durağa yaklaştık. </st><st c="4134">Emin Aga alışkanlıkla gaz kesip durmaya hazırlanınca, adam hemen anladı, bıçağı daha da yaklaştırarak konuştu:</st></p>
		<p><st c="4244">“Sana hiçbir durakta durmayacaksın dedim. </st><st c="4287">Yola devam, yola devam!..”</st></p>
		<p><st c="4313">Arka arkaya zil sesi geldi.</st></p>
		<p><st c="4341">“İnecekler varmış!” dedi Emin Aga.</st></p>
		<p><st c="4376">“Kimse bu otobüse ne binecek, ne inecek. </st><st c="4418">Sür sen!..”</st></p>
		<p><st c="4429">Adama yakın, ayakta birkaç delikanlı azmanı duruyordu. </st><st c="4485">Biri öne doğru çıkacak oldu. </st><st c="4514">Beriki, hemen Emin Aga’yı kendine doğru çekti. </st><st c="4561">Emin Aga’nın omuzu uzadı sanki, gövdesi sarktı.</st></p>
		<p><st c="4608">“Bir yanlış hareket yaparsanız, sürücünün canını alırım!..”</st></p>
		<p><st c="4668">Delikanlılar gözle görülürcesine gerilediler. </st><st c="4715">Gözlüklü olanı, kısık bakışlarla baktı.</st></p>
		<p><st c="4754">“Ne istiyorsun bizden, bunca yolcudan ne alıp veremediğin var?”</st></p>
		<p><st c="4818">“Orası beni ilgilendirir...” dedi adam.</st></p>
		<p><st c="4858">“Hepimiz iş güç sahibiyiz. </st><st c="4886">Vaktinde yetişmek zorundayız...”</st></p>
		<p><st c="4918">“Her gün her gün gitmiyor musunuz? </st><st c="4954">Bir gün de gitmeyiverin! </st><st c="4979">Ölür müsünüz?”</st></p>
		<p><st c="4993">Kimse karşılık vermedi.</st></p>
		<p><st c="5017">Bu arada durakları birbiri ardına geride bırakıyorduk.</st></p>
		<p><st c="5072">Yağmur yoktu. </st><st c="5087">Bir gün önce geceli gündüzlü yağmış, </st><span epub:type="pagebreak" title="18" id="page18"></span><st c="5124">kenti tepeden tırnağa yıkamış, arındırmıştı. </st><st c="5169">Bahar geliyordu yine. </st><st c="5191">Hava bahar kokularıyla doluydu. </st><st c="5223">Cemreler düşmüştü. </st><st c="5242">Denizin eski hırçınlığı kalmamış, sabah durgunluğuna erişmişti. </st><st c="5306">Körfez vapurlarından biri Kordon’daki eski iskeleye yanaşıyordu ağır ağır. </st><st c="5381">Göçmen kuşlar çoktan gelmişti. </st><st c="5412">Sürülerle denizin üstünden Karşıyaka’ya doğru uçuyorlardı. </st><st c="5471">Ilık, gevşek bir bahar egemendi ortalığa.</st></p>
		<p><st c="5512">Son durağa yaklaşırken Emin Aga başını çevirip adama baktı.</st></p>
		<p><st c="5572">“Son durağa geliyoruz, n’olacak sonra?” dedi.</st></p>
		<p><st c="5618">“Devam!” dedi adam. </st><st c="5639">“Sen sürmene bak. </st><st c="5657">Durma!..”</st></p>
		<p><st c="5666">Emin Aga, dediğini yaptı onun. </st><st c="5698">Son durakta da durmadı. </st><st c="5722">Hareket memuru bu işe çok şaştı. </st><st c="5755">Yaşamında böylesi hiç başına gelmemişti herhalde. </st><st c="5805">Bir otobüs, içinde yolcularıyla birlikte son durağa gelecek ve durmayacak... </st><st c="5882">Durmayıp başını alıp gidecek. </st><st c="5912">Düşünde görse inanmazdı buna. </st><st c="5942">(Nitekim, ertesi gün olayı arkadaşlarına ballandıra ballandıra anlatırken de, “Vallahi, ben bunca yıllık hareket memurluğumda böyle bir şeyi ne gördüm, ne duydum. </st><st c="6105">Düşümde görsem, inanmazdım vallahi!” diyecekti.)</st></p>
		<p><st c="6153">Yürüdü geçti otobüs. </st><st c="6175">Son duraktan ötesi kent dışına uzanıyordu. </st><st c="6218">Giderek evler seyreldi, tarlalar başladı. </st><st c="6260">Ekinler boylanmıştı, aralarında sarı papatyalar göz alıyordu. </st><st c="6322">Gökyüzünde iki parçalık bir bulutu yanına katan güneş te</st><span epub:type="pagebreak" title="19" id="page19"></span><st c="6378">peye yönlenmişti. </st><st c="6397">Ağaçlar çiçeğe durmuştu. </st><st c="6422">En güzelleri erik ağaçlarıydı. </st><st c="6453">Bembeyazdı hepsi de.</st></p>
		<p><st c="6473">Tarlaların arasından geçtiler. </st><st c="6505">Yol üstünde kentler arası çalışan kamyonlara, otobüslere, köylülerin tek atlı arabalarına rastladılar. </st><st c="6608">Köylü arabasının yanı sıra tin tin giden bir köpek, alışkın olmadığından, kent otobüsünü görünce ürküp tekerleklerin altına girdi, büzülüp atın bacaklarına kadar sokuldu.</st></p>
		<p><st c="6778">Pınarbaşı’na gelene dek, içerdekilerin hiç sesi soluğu çıkmadı. </st><st c="6843">Eh, korkmamışlardı diyemem. </st><st c="6871">Biletçi Hasan en gerilerde kalakalmıştı, ne olacak diye bekliyordu.</st></p>
		<p><st c="6938">O deminki yaşlı kadın korka korka; “Bağışla ama evladım,” dedi, “bizi böyle nereye götürüyorsun?”</st></p>
		<p><st c="7036">Adam güldü. </st><st c="7049">Dişleri bembeyazdı, çok düzgündü.</st></p>
		<p><st c="7082">“Şimdi görürsünüz...” dedi.</st></p>
		<p><st c="7110">Pınarbaşı’nın hemen oradan, göz çelen bir mavi başlıyordu. </st><st c="7170">Her yer yemyeşildi. </st><st c="7190">Kır çiçeklerinin hepsi açmıştı. </st><st c="7222">Papatyalar, yabanmenekşeleri, katırtırnakları, koyungözleri, yerden bir karış büyümüşlerdi. </st><st c="7314">Az ilerde, köpürerek Bedir Çayı akıyordu. </st><st c="7356">Çevresi incecik, uzun kavaklarla doluydu. </st><st c="7398">Ötelerde Bedir köyü solgun kiremitli damlarıyla, beyaz minareli camisiyle görünümü süslüyordu.</st></p>
		<p><st c="7492">“Sap!” dedi adam, Emin Aga’ya.</st></p>
		<p><st c="7523">“Sapayım mı? </st><st c="7537">Ne yana?”</st></p>
		<p><st c="7546">“Sağa! </st><st c="7554">Gir şuradan içeri...”</st></p>
		<p><span epub:type="pagebreak" title="20" id="page20"></span><st c="7575">Emin Aga denileni yerine getirdi, direksiyon kırdı. </st><st c="7628">Sağa girdiler, yoldan çıktılar, Pınarbaşı’na sapıp, ilerlediler. </st><st c="7693">Tarlaların kıyısına vardıklarında adam yine döndürdü, Bedir Çayı’nın kıyısına geldiler.</st></p>
		<p><st c="7780">“Dur burda! </st><st c="7793">Çek şimdi arabayı kavakların altına! </st><st c="7830">Tamam, dur şimdi!”</st></p>
		<p><st c="7848">Emin Aga bir ayağını gazdan kaldırıp öbürüyle debriyajla frene basınca otobüs durdu.</st></p>
		<p><st c="7933">“Aç ön kapıyı!..”</st></p>
		<p><st c="7951">Emin Aga ön kapıyı da açtı.</st></p>
		<p><st c="7979">Adam, Emin Aga’dan uzaklaştı biraz, kapının ağzında durdu. </st><st c="8039">İçeri dolan bahar havasını ciğerlerine gürültüyle çekerek derin derin soludu.</st></p>
		<p><st c="8116">“Oh!” dedi. </st><st c="8129">“Ooooohhh!”</st></p>
		<p><st c="8140">Herkes adama bakıyordu. </st><st c="8165">Yüzünün rengi değişmişti. </st><st c="8191">Kanlanmış, kararıklığı gitmişti. </st><st c="8224">Akça pakça bir adamdı şimdi. </st><st c="8253">Yolculara döndü.</st></p>
		<p><st c="8269">“Bu kadar...” dedi. </st><st c="8290">“Evet, bu kadar! </st><st c="8307">Şaşırdınız, korktunuz da, değil mi? </st><st c="8343">‘Deli,’ dedi bir öğrenci çocuk benim için... </st><st c="8388">Doğru! </st><st c="8395">Deliyim ben. </st><st c="8408">Tımarhaneden kaçtım. </st><st c="8429">Gece kaçtım, doğru yürüye yürüye otobüs durağına geldim. </st><st c="8486">Niye geldim? </st><st c="8499">Kötü bir iş işlemek için mi? </st><st c="8528">Hayır! </st><st c="8535">Ben akıllıyken de kötü bir iş yapmaktan kaçınırdım. </st><st c="8587">‘Peki, ya bu şimdi yaptığın?’ diyeceksiniz. </st><st c="8631">Akıllıyken, hep sizin yaptığınızı yapardım; sabah çıkardım evden, daireye koşardım. </st><st c="8715">Daireden çıkardım, eve koşardım. </st><st c="8748">Yazın da bu</st><span epub:type="pagebreak" title="21" id="page21"></span><st c="8759">nu yapardım, kışın da, baharda da, güzün de... </st><st c="8807">Ama içimden hep, ‘Ah!’ derdim. </st><st c="8838">‘Ah, bir gün evden çıktığımda daireye değil de canımın çektiği bir yere, sözgelişi mevsim baharsa, dağlara kırlara bayırlara atsam kendimi... </st><st c="8980">Gökyüzünü seyretsem!.. </st><st c="9003">Tertemiz havayı içime solusam... </st><st c="9036">Bir güncük, bir güncük yapabilsem bunu...’ Fazla değildi istediğim, bir güncüktü, bir güncük!..</st></p>
		<p><st c="9131">“Yapamadım. </st><st c="9144">Hep içimde kaldı. </st><st c="9162">Her gün daireye, her gün daireden eve, her gün evden daireye gittim geldim, geldim gittim. </st><st c="9253">Yıllarca, aylarca, haftalarca, günlerce... </st><st c="9296">Çıldırmaktan, aklımı kaçırmaktan korkardım. </st><st c="9340">Başıma geldi sonunda. </st><st c="9362">Ama tımarhaneye girince de bu isteğimden geri durmadım. </st><st c="9418">‘Bir gün,’ diyordum, ‘bir gün bunu gerçekleştireceğim.’ İşte o gün, bugünmüş!”</st></p>
		<p><st c="9496">Döndü, açık ön kapıdan dışarıya çıktı. </st><st c="9536">Ilgıt esen rüzgâr eski paltosunun eteklerini havalandırdı. </st><st c="9595">Gitti, gitti, derenin yakınında durdu. </st><st c="9634">Eğilip yerden bir tutam çiçek kopardı. </st><st c="9673">İki kolunu havaya kaldırdı. </st><st c="9701">Avazı çıktığı kadar bağırdı.</st></p>
		<p><st c="9729">“Oh be, ohhhhhh!”</st></p>
		<p><st c="9747">Yolcuların hepsi suskun, camlara üşüşmüş, ona bakıyorlardı.</st></p>
	</article>
	<section epub:type="footnotes">
		<aside epub:type="footnote" id="f1"><a href="#backref_1"><st c="9807">*</st></a><span><st c="9809">Leyland: Eski bir otomotiv firması. </st><st c="9845">Otobüs ve kamyon üretirdi; Türkiye’de pek çok belediye, bu firmanın modellerini kullanmıştır.</st></span></aside>
	</section>
<div id="charCountTotal" value="9938"></div></body>
</html>
