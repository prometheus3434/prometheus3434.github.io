<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>GEÇ GELEN AŞK</p>
<p class="calibre1"><span class="calibre2">“Herkesin içinde babalan ve köpekleri yeni ölmüş gibi bir his var.” Leonard Cohen, Everybody Knows</span></p>
<p class="calibre1">O rüya gibi yankılanan sesi duymak için çok bekledim açıkçası. Zamana karşı çok yutkundum. Dünyanın her türlü sesini bastırıp beni aşka çağıran, ömrümü bir mahvın yollarına sürükleyen o ses günün birinde, kenar mahallelerin dar dehlizlerinde aylak aylak dolaşırken çalındı kulağıma. Iç içe geçen sokaklardaki basık tavanlı evlerin arasında pencerelerinden bayraklar sallanan, camlarında resimler olan iki katlı ahşap bir binanın önünde, gururlu, neredeyse muzaffer bir edayla karşıma dikildi. Yemin ederim yüzü tıpkı Muhterem Nur’a benziyordu. Zaten aşk istediğini istediğine benzetmekten başka bir şey değildi belki de.</p>
<p class="calibre1">Göz göze geldik. Boynunda üç renkli bir tasma vardı. Zehir sarısı gözleri, eksik kulakları, küçücük bumu, turuncu beyaz tüyleri; bölgesini ele geçireceğimden tedirgin yüzüyle bana bakıyordu. El ele tutuşmuş insan figürlü bayrağın asılı olduğu iki katlı parti binasının önünde yay gibi gerilip dişlerini gösterdi bana. Yanma gidip onu koklamak istiyordum ama korkuyordum. Zavallının dişlerinden birkaçı kırıktı ve kalan dişlerini bana gösterip bir an evvel binanın önünden ayrılmamı istiyordu besbelli.</p>
<p class="calibre1">Olduğum yerde kalakaldım. Sokağın her tarafında onun karamel kokusu vardı. Hiçbir yere gidemedim. Çarpılmış gibi dimdik durdum böyle. Lafo Dede’nin de dediği gibi, zaten aşk, bir ömür geçtiğini sanırken olduğu yerde kalakalmaktı belki de.</p>
<p class="calibre1">Dar sokağa döşenen bazalt taşların üzerine sere serpe uzanıp onu izlemeye başladım. Yüreğimin daha hızlı attığını, kuyruğumun zevkle yerleri dövdüğünü, onun vereceği cevabı merakla beklediğimi hatırlıyorum.</p>
<p class="calibre1">Oydu. Emindim. Sonunda bulmuştum. Küçücük bir burnu ve yüzünün sağ tarafında tıpkı bir bene benzeyen sevimli bir leke vardı. Güzel bile değildi ama ben ona, yani Mel-sa’ya âşık oldum.</p>
<p class="calibre1">Aslına bakılırsa sıradan bir köpekti ama onun herkesten başka olduğunu, diğer köpeklere hiç mi hiç benzemediğini daha ilk karşılaştığımız an anlamıştım. Onu yeniden görmek, göz göze gelmek, burunlarımızı birbirine değdirmek, arkasına geçip onu koklamak için, günün belli saatlerinde çetemizi bırakıp dar sokaklara atıyordum kendimi.</p>
<p class="calibre1">Hep aynı yerdeydi. Parti binasının ahşap merdivenlerine uzanmış gelen geçeni süzüyordu. ilk günkü tedirginliği hariç beni umursamıyordu artık. Ne havlıyor, ne de gizli bir merak taşıyordu benimle ilgili. Arada bir artık yerinde yeller esen kulaklarını dikip sokağın ucunu dinliyor, sonra da başını kaldırıp pencerede gururla dalgalanan kızıl renkli parti bayrağına bakıyordu.</p>
<p class="calibre1">Binaya girip çıkan heyecanlı gençleri, yaşını başını almış pos bıyıklı adamları, dimdik yürüyen kadınları, binanın önünden geçerken işaret ve orta parmaklarını havaya kaldıran çocukları, bir köşede pusuya yatmış polisleri, parti binasının etrafında dolaşan bellerinde satır taşıyan çember sakallı . gençleri, ağızlarını yayarak konuşan kasaba delikanlılarını bile görüyor ama beni görmüyordu. Binaya girenler onun kafasını okşayarak yalnızca kendilerinin bildiği bir parolayı fısıldıyor, sonra da merdivenlere yöneliyorlardı. Ardından, boyunlarını geriye uzatıp, “Melsa! Gel kızım,” diye sesleniyorlardı.</p>
<p class="calibre1">Toydum. Cesaret edemiyor, yanına gidemiyordum. Ara sıra sokağın başına kurulup Melsa’nın temkinli gözlerinde kendime dair bir ışık arıyor; o ışıl ışıl gözlerde kendime dair en ufak bir parıltı göremeyince, başımı önüme eğerek evime, çöp dağındaki arkadaşlarımın arasına dönüyordum. Bir çöp dağının üzerinde yaşıyordum ama açtım. Gecenin mavimsi koyuluğuna karşı bir uluma tutturuyor, sesim belki ona gider de, insanlardan dayak yemiş bir köpek gibi hazin halime acır, bana kalbinin kanatlı kapılarını açar diye umuyordum. Ama sesim bir tek bana ulaşıyordu anlaşılan.</p>
<p class="calibre1">Yemeden içmeden kesilmiştim. Arkadaşlarım çer çöpün altında bulduklarını sevinçle havaya kaldırırken benim bir damla su içmeye bile takatim kalmamıştı. Sıkıntıyla çöp dağındaki bir çukura uzanıyor, kimse bu halimi görsün istemiyordum. Ama çöpün o ekşimsi kokusuna benden sızan keder de karışıyordu o günlerde. Yerimde duramıyordum.</p>
<p class="calibre1">Ayaklarım sahibi ben değilmişim gibi her gün ona gidiyordu artık. Ona, sokağın başına, parti bayrağının altında gurur ve asaletle duran Melsa’nm gözünün içine bakıyordum. Arada bir sokağın ucunda park eden ve parti binasına girip çıkanların fotoğraflarım çeken sivil polislere havlıyor, parti binasının penceresinden kendisine atılan yiyecekleri midesine indiriyor, sanki aşktan hiç haberi yokmuş gibi bacaklarını yere uzatıp zamanı kokluyordu.</p>
<p class="calibre1">Bahardı. Parti binasında yaklaşan bayramın hazırlıkları yapılıyordu. Pankartlar yazılıyor, rengârenk elbiseler dikiliyor, konuşmacılar belirleniyor, polis saldırısına karşı bir köşede bira şişelerine benzin dolduruluyor, lazım olabilir diye gizlice tabancalar yağlanıyor, atılacak sloganlar prova ediliyor, törenin hazırlıkları en ince detaylarına kadar gözden ge-çiriliyordu.</p>
<p class="calibre1">Melsa, arada bir doğrulup bana bakıyor, bir tehdit mesafesini aşmadığımı, haddimi bildiğimi görünce, binanın yanı başında umarsızca küçük adımlar atıyor, sonra yeniden, hep aynı noktada takılı kalmış gibi, boynunu yere, taş döşemeli sokağa uzatıyordu.</p>
<p class="calibre1">Günün birinde, sokağın ucunda, sivil polislerin siyah filmli otomobilinin yanı başında öylece duran ayaklarım birdenbire harekete geçti ama tir tir titriyordum yine de. Reddedeceğinden korkuyordum.</p>
<p class="calibre1">Beni sokağın ucunda görür görmez zehir sarısı gözlerindeki gözbebekleri birdenbire büyüdü ve aniden doğrularak ön bacaklarını ileriye uzattı. Birbirinin gücünü hesaplayamamış her köpek gibi temkinli, önlenemez bir merakla ne yapacağımızı ölçüyorduk.</p>
<p class="calibre1">Muhterem Nur’um havlamadı. ileriye atılmadı. Sadece gerilerek benim ona yaklaşmamı bekledi. Arada bir ağzını sonuna kadar açıp kapıyor, gözlerinden biri pat pat yürüyen bacaklarıma kayıyordu. Parti binasından başını sarkıtan pos bıyıklı adamlar, ellerindeki fotoğraf makinesini bir anlığına bırakan arabanın içindeki sivil polisler, damlarda oradan oraya zıplayan kediler, gökyüzünden tüy gibi süzülen kuşlar bile işlerini güçlerini bırakmış kavga edeceğimizi düşünerek bizim karşılaşmamızı izliyordu.</p>
<p class="calibre1">O vakit, tüm saatlerin durduğunu söylediler sonradan bana. Sokaktan geçen bir minibüste Müslüm Gürses çalıyordu. Yüreğim ağzıma geldi. Heves Amca gibi bir son yaşamaktan korkuyordum.</p>
<p class="calibre1">Melsa’ya doğru attığım her adımın bir belanın habercisi olacağını nereden bilecektim. Onca yıl geride kaldı. Zaman hepimizin tüylerinden ılık bir su damlası gibi geçiverdi. Iki-miz de yaşlanıp zamanın ağır kollarına yuvarladık gövdelerimizi. Ama o gün burnumun direğini sızlatan, beni oracıkta mahveden karamel kokusunu hiç unutmadım.</p>
<p class="calibre1">Emin değilim, belki de kızışma zamanı olduğu için başımı döndürmüştü kokusu. Belki Muhterem Nur’un filmleri yüzünden böyle olmuştum, belki de başka şeyler. Ama içimden bir ses yürümemi söylüyordu bana. Havlamadığı, dişlerini göstermediği sürece bir adım daha atmamı. Kuyruğumu sağa sola sallamamı, isteğimi belli etmemi söylüyordu. Öyle yaptım. Dünyanın en uzun yolunu yürüyüp yanma vardım.</p>
<p class="calibre1">Uzaklarda bir yerlerde, bir tepenin yamacında söylenmiş, bir tek koyu kahverengi toprağın duyduğu, rüzgârın sağa sola yetiştirdiği, ağaçların yaprak yaprak büyüttüğü ulu sözlerim olmadı hiç. Yamuk ağızlı çenebazlar gibi konuşamam ben. Bu yüzden ağzımı açıp tek bir kelime bile söyleyeme-dim ona.</p>
<p class="calibre1">Bal ve zehir sarısı gözlerimiz birbirine kenetlendi. Bilmediğimiz kelimelerle konuşmaya başladık. Aramızdan bir kelimenin tozlu havaya karıştığını kimse duymadı ama biz, o birkaç dakikada dünyanın tüm kelimelerini halden hale sokmuş gibi uzun uzun bakışıp durduk. Arkasını koklamaya bile utandım. Birbirinin kolunu dürten sivil polislerin, parti binasından bize dik dik bakan pos bıyıklıların inadına dokunmadık birbirimize. Bir olmadık. Caddenin iki ayrı yanma uzanıp birbirimize baktık sadece.</p>
<p class="calibre1">Akşam oldu. Parti binası ışıklarını kapatıp sessizliğe gömüldü. İçeride partililerin kavgaları, çayları, sigaraları, eylem planları ve dağa gidecek gençlerin adları kaldı. Sivil polisler evlerine, polisevindeki okey masalarına, hah saha maçlarına döndü. İnsanlar telaşla kapadı kapılarım. Melsa, parti binasının merdivenlerine çıkıp kapının hemen önüne serdi yorgun gövdesini; postuna gömüldü.</p>
<p class="calibre1">İlk kez o gece çöp dağına dönmedim. Melsa’nın arada bir açılıp kapanan keder eskisi gözlerine girmek için can atan kalbim güp güp atarak olduğu yere çöktü. Gözlerinden belliydi. Sevmişti beni. Öyle olmasaydı dar ederdi bana sokağı. Bir adım atmama bile müsaade etmezdi. Ama öte yandan herhangi bir işaret de yollamıyordu bana. Bir tek söz, yanma çağıran bir ima ya da bir hareket belirmemişti aramızda. Kayıtsızdı. Ne istediği belli değildi. Gitmemi istemiyordu besbelli ama yanma da çağırmıyordu. Ne yapacağımı bilemiyordum.</p>
<p class="calibre1">Gün ışırken doğrulup çöp dağına doğru yürümeye başladım. Gökten nur yağıyordu adeta. Yolları çiğneyen ayaklarım arada bir duruyor, başımı geriye çevirip Melsa’ya bakmamı öğütlüyordu. Durup arkama bakıyordum. Ansızın yakalanan Melsa, beni izleyen gözlerini o anda başka yöne çeviriyor, gidişim umurunda değilmiş gibi dimdik ileriye bakıyordu.</p>
<p class="calibre1">Dar sokaklardan çıkıp, güya soğuktan korunmak için yüzlerini örten, bellerinde satırlarla dolaşan dar paçalı kot pantolon giyen gençlerin yanı başından süzülüp çöp dağına yürüdüm.</p>
<p class="calibre1">O gün yerimden bir dakika bile kalkmadım. Çöp dağının tepesinde, gecenin ayazma inat pırıl pırıl parlayan güneşin altında bütün gün uzanarak Melsa’yı düşündüm. Halimi ilk fark eden, başıma bir iş geldiğini ilk anlayan Barut oldu. Lafı uzatmadı. Yekten mevzuya girdi:</p>
<p class="calibre1">“Yengeyi tanıyor muyuz?”</p>
<p class="calibre1">Anlattım her şeyi. Onu tüm ayrıntılarıyla tarif ettim Ba-rut’a. Daha devam edecektim ama Barut susturdu beni.</p>
<p class="calibre1">“Gerek yok,” dedi, “tanımayan yok Melsa’yı. Partinin köpeği.”</p>
<p class="calibre1">“Partinin köpeği mi?”</p>
<p class="calibre1">“Evet, partinin,” dedi Barut, “hepimiz şansımızı denedik ama koklatmadı bile.”</p>
<p class="calibre1">Başımı önüme eğdim.</p>
<p class="calibre1">“Aşık mısın?” diye sordu Barut.</p>
<p class="calibre1">“Evet!” dedim utanarak.</p>
<p class="calibre1">“Geç gelen aşk güzeldir!” dedi babacan bir edayla. Sonra da Melsa’nın hikâyesini anlatmaya başladı.</p>
<p class="calibre1">Çok eskiden kendi halinde, kimsenin dikkatini çekmeden bütün gün parti binasının önünde pineklermiş Melsa. Henüz sadakatle bağlı değilmiş partiye. Orda burda gezer, vakit buldukça kasabanın diğer köpeklerine katılır, canı sıkılınca da geleni gideni çok diye Güneylilerin parti binasının önünde zaman öldürürmüş. Binaya girip çıkan sert adamların umurunda bile değilmiş Melsa. Zaman zaman pencereden silkelenen sofra artıkları, çöpe atılan ekmek parçalarını midesine indirir, sonra binanın önünde durup geleni geçeni süzermiş.</p>
<p class="calibre1">Sonraları partinin pos bıyıklı başkanı ekoloji, hayvan hakları diye bir şeylerden dem vurunca partidekiler de kendilerine verilen direktifi hayata geçirmek için ilk iş olarak Melsa’nın gönlünü kazanmaya çabalamışlar. Sevmişler onu. Melsa’nın da bu dünyanın bir parçası olduğunu, onsuz eksik kalacaklarını söylemişler toplantılarında. Yiyeceğini eksik etmemişler. Melsa için özel bir kap bile koymuşlar kapının önüne. Gelip geçen ona selam vermeden parti binasına girmemiş. Hal böyle olunca Melsa bir daha ayrılmamış basık tavanlı parti binasından. Öyle ki zaman zaman binanın içine bile girip katları dolaşmış, toplantılarda anlatılanlara büyük bir ciddiyetle kulak vermiş. Ama yine de onu asıl ünlendiren konu bunların hiçbiri değilmiş.</p>
<p class="calibre1">Günün birinde, parti ilçe başkanını yakalamak için binaya büyük bir operasyon yapmış polisler. Caddenin her iki tarafını panzerlerle tutup gelen geçene izin vermemişler. Kar maskeli, çelik yelekli özel timler tek sıra halinde parti binasına yaklaşmış. Her şey bir anda olmuş. Parti ilçe başkanı hiçbir yere kaçamazmış. Pencerelere yığılan partililer kaygıyla ne yapacak-lanna karar vermeye çalışmışlar. Önce taş ve sopa fırlatmışlar sokağa. Kapıyı kapatıp arkasına masa ve sandalye yığmışlar. Çare olmamış. Polisler adım adım binaya yaklaşıyormuş.</p>
<p class="calibre1">Parti binasının önüne var gücüyle dikilip polislere izin vermemiş Melsa. Tereddüt etmiş polisler. insan olsa kolaymış, kolaylıkla alt ederlermiş. Ama onlara deli gibi havlayan Mel-sa’ya karşı ne yapacaklannı bilememişler. En sonunda, baldı-nnın ısınlmasını göze alan bir polis Melsa’nın yüzüne bir tekme savurmuş. Onun birkaç dişini kırmış sarkık bıyıklı polis. Yine de polisin baldırlanna geçirdiği çenesini açmamış Melsa. Gövdesi, polisin bacağıyla birlikte havada birkaç tur atıp sağa sola sallanmış. Binayı basmaya hazırlanan diğer polisler işlerini güçlerini bırakıp arkadaşlannı kurtarmaya çabalamış haliyle. Tekmeler, küfürler, kendisine doğrultulan silahlar; hiçbiri kâr etmemiş. Binanın önündeki kanşıklıktan istifade eden ilçe başkanı, korkuluklan kınlan arka pencereden atlayıp kayıplara kanşmış. Bir daha da gören olmamış adamı.</p>
<p class="calibre1">Melsa, en sonunda dişlerini aralayıp var gücüyle koşmaya başlamış. Yüzü gözü kan içindeymiş. Koşarken, kanlı ağzından kırık dişler dökülmüş yere. Daracık caddenin ucunu tutan panzerin altından süzülerek tıpkı ilçe başkanı gibi izini kaybettirmiş.</p>
<p class="calibre1">Günler sonra ortaya çıktığında bir ulusun kaderine yön veren bir kahraman gibi karşılanmış Melsa. Onun için dillere destan bir tören tertip edilmiş. Kayıplara kanşan parti ilçe başkanının Melsa sayesinde dışanda olduğu, yoksullar, ezilenler ve dünyanın cümle mağdurlarının Melsa’ya bir teşekkür borcu olduğu söylenmiş bağıra çağıra. Tıpkı bir geline takılan altın zincir gibi ışıl ışıl panldayan üç renkli tasma da o gün boynuna asılmış.</p>
<p class="calibre1">Barut’un anlattıkları sona erdiğinde Melsa’nın hayali daha da büyüdü gözlerimde. Daha o dakika tabanları yağlayıp kasabaya atıldım. Orada, parti binasının önünde dikkatle bekleyen Melsa’nm yanına koştum. Beni görür görmez gülümsedi mi, yoksa bana mı öyle geldi bilmiyorum ama yanma uzanmama, gecenin ayazında ürperen tüylerimin onun tüylerine değmesine ses çıkarmadı. Boynumu çevirip arkasını koklamama da bozulmadı. Ikimiz birden parti binasının hemen karşısındaki tek katlı evin ışıklarına gözlerimizi dikip sustuk sadece. Ne bir şey söyledik birbirimize ne de buna gerek duyduk.</p>
<p class="calibre1">Evlerin içinde odadan odaya geçen ev sahiplerini izledik. Evlerden yükselen fısıltı ve ayak seslerini dinledik. Daha gerilerde yükselen ay ikimize birden ışık düşürürken kasaba sokaklarında kapıları kırılan evlerin korkusunu, sokaklardan hızla geçen arabaların homurtusunu, kimselere görünmeden bildiri dağıtan ve Melsa’nın hepsini tanıdığı gençlerin ürpertisini, imamını öldürüp ele geçirdikleri camide yatıp kalkan çember sakallı gençlerin kendilerinden emin yürüyüşlerini duyup izledik. Kedi kovaladık. Eve dönen sarhoşları korkuttuk. Sonra yeniden yere uzandık.</p>
<p class="calibre1">Sonraki günler hep yan yanaydık Melsa’yla. Bir şey konuştuğumuz, birbirimize dokunmuşluğumuz yoktu ama beraberdik yine de. Bilirdi ona âşık olduğumu ama hiç konuşmazdı Melsa. Boynunu kederle uzaklara doğrultur sessizliği dinlerdi. Tüylerinin arasından geçen rüzgârın sesini dinler, soğuk havaya karışan soluğu aklımı başımdan alır ama dönüp tek kelime etmezdi bana. Üç kelime çıksa ağzımızdan dördüncüsünde birbirine dolanacaktı dillerimiz. Ama o ilk kelimeye muhtaçtık.</p>
<p class="calibre1">Kene gibi yapışmıştım ona. Nereye giderse gitsin peşinden ayrılmazdım. Arkadaşlarımı da boşlamıştım. Mikrop, beni gördüğü yerde bir sırtlan gibi ağzını yavşak yavşak yayarak, “Enişteee!” diye bağırırdı. Dinlemezdim onu. Ayaklarım Melsa’ya koşardı. Zaman zaman yanına gidip sırna-şırdım ona. Kuyruğumu kuyruğuna sürter, etrafında küçük küçük daireler çizer, her daim ilgisini çekmeye çalışırdım. İşte o zaman başını çevirip gülümserdi bana. Cevap vermezdi yine de. Bense sabırla kavuşacağımız o büyük çiftleşme zamanını beklerdim.</p>
<p class="calibre1">Bazen zehir sarısı gözlerini gözlerime dikip uzun uzun bakar, bana güvenip güvenmeyeceğini, çiftleşmeye layık olup olmadığımı, dünyaya getireceği çocuklara babalık edip etmeyeceğimi, ona karşı hissettiklerimin aşk mı yoksa şehvet mi olduğunu anlamak ister gibi durup düşünürdü. Kuyruğunun hemen arkasından yayılan baygın koku aklımı başımı döndürürdü ama ondan işaret almadan harekete geçersem bu büyünün sonsuza dek bozulacağından, onu kaybedeceğimden korkardım.</p>
<p class="calibre1">Galiba en sonunda acıdı halime, belki o da sevdi beni, bilmiyorum ama artık daha fazla dayanamadı, “Bekle,” dedi bana, “Güneylilerin bayramında seninim.”</p>
<p class="calibre1">O günden sonra, parti binasının güvenlikte olduğundan emin kendisini tamamen bana bıraktı Melsa. Kasaba sokaklarında, Makam Dağı’nın eteklerinde, dere boylarında, uzayıp giden yol kenarlarında dolaşıp dünyayı beraber keşfe çıktık. Oyunlar oynadık çimenlerin üzerinde. Ben onunkini kokladım, o benimkini. Bacaklarımızı dirseklerinden kırıp yerlerde yuvarlandık neşeyle. Sırtüstü sürünüp başlarımızı birbirimize çevirdik. Birbirine değen nefeslerimiz bizi kudurtsa da Melsa’nın işaret ettiği güne kadar birleşmedik.</p>
<p class="calibre1">Uzun hikâyemi anlattım ona. Annemin beni el kadarken kovmasını, kasaba mezarlığındaki günlerimi, çöp dağındaki savaşımızı, Heves Amca ve Muhterem Nur’u, mezarlığa gece yarısı gizlice defnedilen gençleri anlattım. Başımı çevirdim, dimdik ileriye bakan Melsa’nın yüzü darmadağındı. Bana bakmıyordu bile. Gözlerini bir noktaya dikmiş öylece duruyordu. Ayağa kalkıp etrafında dolandığımda fark ettim tek gözüyle ağladığını. Bunu nasıl yaptığını hiçbir zaman anlayamadım ama bir gözü kupkuruyken, sol gözünden gözyaşı akıyordu. Dayanamadım ağlamasına, uzanıp yaladım tuzlu gözyaşlarını.</p>
<p class="calibre1">“Kime ağlıyorsun?” dedim, “bana mı?”</p>
<p class="calibre1">“Hepimize!” dedi ve cümlenin devamını getirmedi. Kederle boynunu boynuma doladı.</p>
<p class="calibre1">Birbirimizi tanımaya, dünyanın envaiçeşit tadını dillerimizin üzerinde hissetmeye çalıştık o günlerde. Çöp dağının tepesine çıkıp uzaklara baktık. Şiirler okudu bana o gün. içli sesiyle dağ türküleri söyledi. içinde, “özgürleşme”, “süreç” ve “kişilik” gibi nice kelimenin geçtiği, anlamadığım ama yine de baygın baygın dinlediğim uzun cümleler kurdu.</p>
<p class="calibre1">Çöp dağında bize gıptayla bakan arkadaşlarımla tanıştırdım onu. Mikrop, yavşak yavşak güldü yine. Lafo Dede, şehir faresi ile tarla faresi hikayesini bir kez de Melsa için anlattı. Barut, hizmette kusur göstermedi. Bolero, çöplüğün en nadide parçaları olan etli konserveleri Melsa’yla paylaştı. Fakat çöp dağındaki atıklara ağzını sürmedi Melsa. Onun için ayırdığım konservelere dönüp bakmadı bile. Gözünü gözüme dikti, öyle sevgiyle bana baktı sadece. Akşam kızıllığının çökmesiyle birlikte kuyruklarımızı birbirine dolayarak parti binasının önüne geldik.</p>
<p class="calibre1">Onu orada tek başına bırakmaya razı olmadım.</p>
<p class="calibre1">“Istersen gitmem,” dedim, “hep yanında kalırım.”</p>
<p class="calibre1">“Git sen,” dedi “ben ilelebet bu aşkın başını beklerim.” içime bir şey oturdu böyle söyleyince. Taş kadar ağır bir şey. Oturdum yanına, boynumu boynuna doladım, o günden sonra Melsa’yla birlikte parti binasının önünde nöbet tuttum. Onun zehir sarısı gözlerine bakıp onunla hemhal</p>
<p class="calibre1">olacağım o büyük günü düşündüm. Tıpkı insanların yaptığı gibi, bir gelin arabasının arkasında oklu yüreğin içine yan yana yazılan iki M harfinin hayalini kurdum. Aynı harfle başlayan adlarımızın birbirine redif düşmesine yandım. Birleşir birleşmez, altmış üç gün sonra doğacak yavrularımızı düşündüm.</p>
<p class="calibre1">O büyük günün sabahında dükkânlar açılmadı. Hemen hemen her sokakta polis ve askerler çarptı gözüme. En güzel elbiselerini giymiş Güneyliler bayram kutlaması için kasabanın miting alanına gitmeye çalışıyordu. Ama polisler buna izin vermiyor, sokaklarda yakılan lastikleri bir çırpıda söndürüyor, hal böyle olunca da taşlar ve molotof kokteylleri havada uçuşuyordu. Arabalar taşlanıyor, camlar kırılıyor, sokak başlarına barikatlar kuruluyor, polisin giremeyeceği yerlerde kol kola girip halaya duruyordu insanlar.</p>
<p class="calibre1">Melsa, telaşla oraya buraya koşturuyor, zaman zaman sokağın ortasında yakılan ateşin etrafında bir tur atıp tekrar yanıma geliyordu. Etrafta olup bitenler benim umurumda bile değildi açıkçası. Parti bayrakları, Melsa’nın boynundaki tasmayla aynı rengi taşıyan flamalar, Güneyli başkanın resimleri, atılan sloganlar benim için hiçbir şey ifade etmiyordu. Gözüm Melsa’nm hareketlerinde, o büyük anın ne zaman başlayacağını merak ediyordum heyecanla.</p>
<p class="calibre1">Akşama kadar sürdü olaylar. Ateşler söndü. Taş atan, duvarlara yazı yazan gençler evlerine döndü. Polislerin yakaladığı gençler çoktan işkenceye alındı. Olaylar sırasında ölenlerin de olduğu söyleniyordu sağda solda. Adeta infilak edecekmiş gibi bütün gün kabarıp duran kasaba her zamanki akşamlarından birine hazırlanıyordu.</p>
<p class="calibre1">Melsa’yla birbirimize baktık. Zehir sarısı gözleri zehrini akıtmış, yerini balla doldurmuş gibi boynunu boynuma doladı. Mart sonunda hâlâ dondurucu bir soğuk vardı dışarıda. Buğulanan nefeslerimiz aşkla gökyüzüne yükseldi. Mel-sa, dizlerini kınp kuyruğunu havaya kaldırdı.</p>
<p class="calibre1">İşareti almıştım.</p>
<p class="calibre1">Vakit gelmişti artık.</p>
<p class="calibre1">Büyük bir neşeyle Melsa’nın arkasına henüz geçmiştim ki, sokağın ucunda sivil bir polis arabası belirdi. Umursamadan ön bacaklarımı Melsa’nın sırtına uzattım.</p>
<p class="calibre1">Araba gittikçe yaklaşıyordu bize. Olacakları anlamış gibi huysuzlandı Melsa. Bir türlü hedefi tutturamıyordum. Kas-mıştı kendini. Belki de haklıydı kasılmakta. Çünkü polis olduğunu sandığım ama Melsa’nın istihbaratçı askerler diye ısrar ettiği adamlar arabalarından inip hızla bize yaklaştılar. Son bir hamleyle ona abanmaya çalıştım ama Melsa ıslak sabun gibi kayıp gitti altımdan. Öylece kalakaldım.</p>
<p class="calibre1">Melsa bir anda altımdan kurtulup sokağın öbür ucuna seğirtirken, kendimi birdenbire sonradan adının Turkuvaz olduğunu öğrendiğim ceberut bir adamın elinde buldum. Tutkala yapışmış, can veremese de hâlâ çırpınıp duran haşerat gibiydim. Ne yana dönersem döneyim elinden kurtulamadım.</p>
<p class="calibre1">Basiretim mi bağlandı, ilaç mı enjekte ettiler bana, yoksa başka bir şey mi bilmiyorum, beni alıkoydular. Şahlanan ve yavaş yavaş sönen organımı birbirlerine gösterip eğlendiler benimle. Direnemedim bile.</p>
<p class="calibre1">Çok geçmeden de birkaç sokak ötede Melsa’yı yakaladılar. Başka bir arabaya bindirilen Melsa’yla son kez göz göze geldim. İki polis ağzına metal bir şey geçirmiş boğazını sıkıyordu onu en son gördüğümde.</p>
<p class="calibre1">Bir hayal gibi, kaybedilmiş ama durduk yere bulunmuş kıymetli bir armağan gibi, onca yıl aç kaldıktan sonra mükellef bir sofranın başına oturmuş gibi, Heves Amca’nın Muhterem Nur’u gibi, kursağımda kaldı, kaybolup gitti Mel-sa. Bense o kapkara adamların elinde rehin kaldım.</p>
<p class="calibre1">BEŞİNCÎ BÖLÜM</p>
<p class="calibre1"><a id="bookmark1"></a>MALİYET</p>
<p class="calibre1"><span class="calibre2">“Neden jandannalar geçerken başını yana çeviriyor köpeklerimiz?” Yannis Ritsos, Kastania</span></p>
<p class="calibre1">Diğer gecelerin aksine barınaktan tek bir havlama sesinin gelmediğini fark eden yaşlı bekçi, arada sırada başını san binanın pencerelerinden uzatıp köpeklerdeki tuhaflığın nedenini anlamaya çalışmış o gece. Bir sorun olmadığını, köpeklerin kulaklarını havaya dikerek uzandıklarını görünce sıcacık yatağına çekilip uyumuş keyifle. Oysa dışarıda, barınağın kuytu köşelerinde bir hikâyenin son anları cümle cümle göğe karışıyormuş.</p>
<p class="calibre1">Dedem, uzun uzun esneyip ağzını kapadığında sadece Adıgüzel’in değil, barınaktaki tüm köpeklerin suspus olup kendisine kulak verdiğini fark etmiş. Hikâyesini olduğu gibi, hiçbir ayrıntısını saklamaya gerek duymadan, kendisine saklaması gereken en mahrem yanlarını bile anlatmış olmanın utancıyla gözlerini kapayıp derin bir uykuya dalmaya niyetlenmiş.</p>
<p class="calibre1">Tam o anda ana yoldan beyaz bir otomobilin geçtiğini fark etmiş ürpertiyle. Arka koltukta oturanları görememiş ama ön koltukta Turkuvaz’ı görmüş sanki. Boynunda Melsa’nın sevdiği adamların taktığı bir fular, kirli sakalıyla camdan dışarı bakıyormuş Turkuvaz.</p>
<p class="calibre1">Yine de emin değilmiş dedem. Belki de bütün gece yeniden uğradığı, her ayrıntısını tekrar tekrar anımsadığı, her biri için bir daha yutkunduğu anılar yüzünden böyle bir görüntüyle karşılaşmış. Gördüklerinin gerçek mi yoksa düş mü olduğunu anlamak için gözlerini açıp kapamış korkuyla. Patileriyle yüzünü ovmuş. Gözlerini yeniden açtığında herhangi bir araba görünmüyormuş yolda.</p>
<p class="calibre1">Ağzında tüm sırrını bir anda anlatan herkesin hissettiği türden bir pas tadı varmış. Gözlerini açmadan diliyle ağzını ve bıyıklarını temizlemesine rağmen bu pas tadının yerli yerinde durduğunu hissetmiş.</p>
<p class="calibre1">Birdenbire arka bacaklarında bir karıncalanma olmuş. Dişlerini bacağına geçirmeye niyetlenmiş ama karşısına iki bacağını olduğu gibi kavrayan tekerlekler çıkmış yeniden. Sabırsız bir bit arka bacaklarında patır patır yürürken elinden hiçbir şey gelmemiş olmanın utancıyla başını ön bacaklarının arasına sokmuş dedem.</p>
<p class="calibre1">Bütün hikâye boyunca sakat olduğunu, iki tekerleğe muhtaç yaşadığını bir kere bile anımsamamış. Sakatlar rüya görürken, yüzerken, bir de hikâye anlatırken unuturmuş sakat olduklarını. Dedem de her tarafı darmadağın bir hikâyenin tam ortasına atınca sapasağlam hissetmiş kendisini bir an için. Tıpkı eski günlerdeki gibi oradan oraya koşmuş, hatıralar denizinde kulaç atmış, kulağını zamanın tüm tozlarına siper edip o eski, güzel ve mesut yıllara dönmüş.</p>
<p class="calibre1">Diğer köpekler kulaklarında kendi hikâyelerinden daha acı olmayan ama öte yandan dinledikçe hayıflandıkları dedemin hikâyesinin ayrıntılarıyla boğuşup gözlerini sessizce kapamışlar. Hikâyeye kimi zaman inilti, kimi zaman imrenme, kimi zaman da gözyaşlarıyla eşlik eden barınak sakinleri hikâyenin sonunda tıpkı dedem gibi uykuya yenik düşmüş. Hepsinin tüylerini ürperten rüzgâr yana yıkıla barınağın içinde dolaşırken bacaklarını karınlarına çekip tostoparlak olmuşlar soğuktan.</p>
<p class="calibre1">Tüm heybetiyle beliren dağların arkasından doğması beklenen güneşe inat yağmur başlamış o sabah. Üzerine teneke parçalarının yamandığı tenteler trampet tıkırtısına benzer sesler çıkarmış. Köpekler birer ikişer açmış gözlerini. Yoldan gelip geçen ve arkalarında yağmurdan bir toz bulutu bırakan kamyonlara, san binanın tepesindeki hoparlörlerden yayılan radyodaki seslere, uzakta dağların etrafını saran kara bulutlara, dağların eteğinde san ve cılız ışıklan seçilen köylere, çakıl taşlarıyla örülü barınak yollarına kulak kesilmişler. Bölmelerdeki koyu kahverengi toprağın yağmurla buluşarak altlarından süzüldüğünü gördüklerinde yaşlı, yorgun ve ümitsiz yüzleriyle birer ikişer kulübelerine çekilmişler.</p>
<p class="calibre1">Paslı margarin tenekeleriyle yamanmış bölmesine çekilip yağmurdan korunacağına, dedem yerinden kıpırdama-yıp yağmurun altında kalmaya devam etmiş. Sanki gövdesine düşen her yağmur damlasıyla arınmak, gündüz barınağa gelen Onbaşı Beta’nın hatırlattığı günahlarından kurtulmak, nedamet getirip feraha ermek için yağmura ihtiyaç du-yuyormuş. Adıgüzel, var gücüyle havlayıp dedemi uyandırmaya çalışmış:</p>
<p class="calibre1">“Uyan,” demiş incecik sesiyle, “yağmur yağıyor. Hastalanacaksın!”</p>
<p class="calibre1">Yaralı sırtından güç alarak, bir günah çıkartma hücresine girer gibi mahcup, kendisini geri itmiş dedem. Ona yol gösteren tekerleklerin yardımıyla zorlukla kulübesine çekilmiş.</p>
<p class="calibre1">Ahşap kulübenin yarıklarından tek tük yağmur damlaları sızıyormuş içeriye. Havadaki ıslaklığın kokusu ile yağmurun dövdüğü tenekelerin sesi dedemi geçmiş günlerine götürmüş yeniden. Tayin edildiği karakolda arada sırada işittiği bir makinelinin şerit halinde kustuğu kurşunların tıkırtısını hatırlamış. Karakolun alarma geçtiği, herkesin yatağından fırlayıp cephaneye koştuğu, tüm ışıkların söndürülüp gözlerin bir radar gibi dağların doruklarını taradığı bazı geceler gelmiş aklına. Kimi zaman gerillaların, kimi zaman karaborsacılara mal yetiştirmeye çalışan kaçakçıların, kimi zaman da bir yaban domuzu veya kurdun karaltısının sebep olduğu, nöbetçi askerin heyecana gelip tetiğe bastığı o karmaşa dolu anlar geçmiş gözlerinin önünden.</p>
<p class="calibre1">Göğsü sıkışmış. Uzun dilini dışarı çıkarıp hızlı hızlı nefes alıp vermiş. Arada bir durup yutkunmuş ve yeniden nefes alıp gözlerini açtığında karşısında yaşlı adamdan nöbeti devralan Köpek Cengiz’i görmüş.</p>
<p class="calibre1">“Bu sabah nasılsın Bobi?” diye sormuş genç adam.</p>
<p class="calibre1">Dedem, bütün devrelerini kapatmış gibi gözlerini kapayıp Köpek Cengiz’in sorusunu duymazdan gelmiş. Yağmura rağmen bölmesinin kapısını açıp içeriye girmiş bekçi. Dedemin bölmesinden barınağın nasıl göründüğünü anlamak ister gibi yanma yöresine bakmış merakla. Sonra da dedemin dışkı ve idrar kokan kulübesinin önünde diz çöküp dikkatle incelemiş onu. Sanki o talihsiz olayı yeni baştan yaşamış gibi yorgun ve ümitsiz bir yüzle gövdesine gömülmüş, dışarıdan gelen her sese kulağını kapatmış dedem.</p>
<p class="calibre1">Böyle zamanlarda onu eski haline getirecek, yeniden keyiflendirecek tek bir şey varmış: Filtreli bir sigara. Oysa Köpek Cengiz, işe gelirken ucuz diye asker sigarası satın almış, dedeme bu sigaradan bol bol ikram edeceğini düşünmüş. İnce bıyıklı veterinerin henüz gelmemiş olmasından da faydalanarak asker sigarasını yakıp dedeme uzatmış. Hırlamaya başlamış dedem. Çaresiz, Köpek Cengiz sigara tutan parmaklarını geri çekerek sigarayı yağmur sularının içine atmış.</p>
<p class="calibre1">Barınağın değişmez bir düzeni varmış. Saat dokuz on beşte yük treni geçermiş. Tren her düdüğünü öttürdüğünde</p>
<p class="calibre1">Çatalburunlardan uyuşuk olanı, Tabansız salyasını akıtırmış. Bir süre sonra da veteriner gelirmiş barınağa. Yorgun kamyonlar, ağır yüklerini oflaya puflaya taşıyan urlar, arabalarıyla bir yere yetişmeye çalışan insanlar telaşla yoldan geçermiş. Öğleden sonra yemek artıklarının döküldüğü varilleri taşıyan askerî kamyon görünür, yemek saatinden sonra da Incebıyık bölmeleri dolaşıp köpeklerin durumunu kontrol edermiş. Bazen yemek dağıtılırken, bazı köpekler firar edip bahçeye çıkarmış. Bekçiler, firari köpekleri tekrar bölmelerine sokmak için kan ter içinde kalırmış. Bölmeden firar eden köpekler kaçmazmış. Bahçedeki ağaçların altında bir süre sere serpe uzanır, gelen geçene bakar, diğer bölmedeki köpeklerle bir iki lafladıktan sonra tekrar bölmelerine dönerlermiş uslu uslu. Ne bir sürpriz ne de telaş. Her şey olanca dakikliği içinde işler, her şey olacağına varırmış barınakta.</p>
<p class="calibre1">“lyi misin?” diye tekrar sormuş Köpek Cengiz.</p>
<p class="calibre1">Cevap vermemiş dedem. Dokuz on beş treni barınağın yanından geçerken hızını düşürürmüş nedense. Hatta neredeyse hareketsiz durur, köpekleri korkutmak için aniden trenin düdüğünü öttürürmüş. Son zamanlarda hep böyle yapıyormuş. Barınağın yanında bir süre durup uzun uzun köpeklere bakıyor, artık can sıkıntısından mı, yoksa hınzırlıktan mıdır bilinmez, var gücüyle düdüğe asılıyormuş. Bekçiler birkaç kere uyarmış, “Köpekler rahatsız oluyor,” demiş ama tınmamış makinist.</p>
<p class="calibre1">Bir anda duydukları o uğursuz sesle afallayan tüm köpekler var güçleriyle trene havlarken Tabansız salyasını akıtmış yine. Barınak bir anda köpek korosunun kızgın sesleriyle yankılanırken, Köpek Cengiz’in nikotinli parmaklarını boğazında hissetmiş dedem. Kendini daha da geriye çekmeye çalışmış ama gıcırdayan tekerlekler kulübesinde rahatça dönmesine engel olmuş. Bekçiye hiçbir tepki vermeden başını karnına gömmüş. Her şeye kayıtsız kalan dedem İncebı-yık’ın kendilerine yaklaştığını hissetmiş. Sağa sola dönerek Cengiz’i uyarmaya çalışmış.</p>
<p class="calibre1">“Ne yapıyorsun?” diye sormuş birdenbire bekçinin arkasında bitiveren veteriner.</p>
<p class="calibre1">“Bobi’ye bakıyordum,” demiş Köpek Cengiz telaşla toparlanarak.</p>
<p class="calibre1">“Nasıl durumu?”</p>
<p class="calibre1">“lyileşiyor,” demiş, “ama hâlâ karavanadan kaçıyor.”</p>
<p class="calibre1">“Normal,” demiş veteriner, “ben olsam ben de yemem!”</p>
<p class="calibre1">Incebıyık espri mi yapmış, yoksa bir bildiği mi varmış anlayamamış Köpek Cengiz. Konuşmayı pek sevmiyormuş ince bıyıklı veteriner. İnsana yandan yandan bakıyor, arada iri dudaklarını örten bıyıklan oynuyor, ancak o zaman konuştuğu, bir şeyler söylediği anlaşılıyormuş.</p>
<p class="calibre1">“lyileşince ne yapacağız Bobi’yi?” diye sormuş Köpek Cengiz.</p>
<p class="calibre1">“Bilmem,” demiş veteriner, “ya burada kalır...”</p>
<p class="calibre1">“Ya da?”</p>
<p class="calibre1">“Sana verelim köpeği istersen?” demiş, gevrek gevrek gülerek.</p>
<p class="calibre1">Cevap vermemiş Köpek Cengiz. Havacı montunun önünü kapatıp başını sessizce öne eğmiş. Boynundaki kesikler utançtan birer ikişer kızarmaya başlamış. Veterinerin elindeki çantayı alıp büyük bir kabahat işlemiş gibi onu takip etmiş.</p>
<p class="calibre1">Kulübesinde sessizce bekleyen dedemi çıkarıp yaralarına bakmış veteriner. Önce sırtındaki birkaç derin yaranın pansumanlarını yenilemiş, sonra da tekerleklerin ucuna yerleştirdiği kesik ayaklarını incelemiş. Yürümeye çalışırken acı veriyormuş tekerlekler. Ama eğer bu fikir aklına gelmese, ölümü daha çabuk olacakmış. Gece yansı tatlı uykusundan uyandmlmasa, daha önce de gördüğü dedemin kopan bacaklarına bir çırpıda müdahale etmese çoktan öbür dünyayı boylayacakmış.</p>
<p class="calibre1">Aslında dedemin ilk anda iki bacağı değil, sadece biri kopmuş. Fakat yara alan sağ bacağı havada öylesine sallandığı için, çaresiz, sağ bacağını da kesmiş veteriner. Önce dedemin kesik bacaklarından akan kanı durdurmuş, sonra da kesilen yerlere birtakım ilaçlar sürmüş. Sonunda da dedemin kesik bacaklarını bandajlayıp bir iki gün geçmesini beklemiş. Dedem rüyalar âleminde oradan buraya koşarken, veteriner bir bebek arabasından söküp aldığı iki tekerleğin hareket ettirdiği yürüteçle uğraşmış günlerce. Dedemin kesik bacaklarını havaya kaldırıp ölçüler almış. En sonunda da 1993 model yürüteçten geçirmiş eksik bacaklarına.</p>
<p class="calibre1">Dedem, bir kapı gibi gıcırdayan bu tekerlekler sayesinde daha çabuk toparlanacak, dahası altüst olan psikolojisi bir nebze olsun düzelecekmiş belki de. Kıllı elleriyle dedemin çenesinden tutup yüzüne bakarak:</p>
<p class="calibre1">“İyileşiyor,” demiş.</p>
<p class="calibre1">Incebıyık ile Köpek Cengiz dedemin bölmesinden çıkıp diğer bölmelere yönelmiş. İkisini gören diğer köpekler korku ya da meraktan tel örgülere yaklaşıp havlamaya başlamış bir ağızdan. Biraz daha edepli olan cins köpekler geriye çekilip dişlerini gösterirken, çoğu sokak köpeği olan barınak sakinleri olanca güçleriyle havlayıp veteriner ile Köpek Cen-giz’in yaklaştığını haber vermiş diğer bölmelere.</p>
<p class="calibre1">Dedem, bölmesinden çıkan Incebıyık ile Köpek Cengiz’in bacaklarına bakarken, kulaklarını kaldırıp sarı binanın hoparlörlerinden yankılanan haberleri dinlemeye başlamış merakla.</p>
<p class="calibre1">Onca yıl birbirine karşı savaşan Kuzeyliler ile Güneyliler o yılın başlarında savaşı durdurmaya karar vermişler. Bir süre güllük gülistanlıkmış ortalık. Ancak çok geçmeden öldürülen bir sürü silahsız asker yüzünden savaş yeniden başlamış.</p>
<p class="calibre1">Birkaç ay karakollarında işsiz güçsüz oturan tören mangaları çok geçmeden yeniden bayrağa sarılı tabutlar kaldırmaya başlamış o yıl. Dağlarda ölen Güneylilerin ise haddi hesabı yokmuş. Cenabet, bir sürü tuhaf olayın arka arkaya yaşandığı kıyamet bir yıl yaşıyormuş memleket.</p>
<p class="calibre1">İki adam, dillerinde o günlerin oynak bir şarkısı, yağan yağmurun altında ellerinde şırınga ve pansuman aletleri, hasta köpeklerin bölmesine girip çıkıyor, annelerinin telaşlı bakışları altında kulakları yeni küpelenmiş yavru köpeklerin bakımlarıyla ilgileniyormuş. Yağmur, hızını artırdığı için ellerini çabuk tutuyor, bir an önce sarı binaya dönmeye çalışıyorlarmış. Barınağın çakıl taşlı yollarında hızla ilerlerken, birkaç adım gerisinde onu izleyen Köpek Cengiz’e dönüp, “Kimseye veremeyiz bu köpeği,” demiş Incebıyık, “boşuna ümitlenme. Devletin zimmetli köpeği bu! Bir gün gelip geri alacaklar.”</p>
<p class="calibre1">Dedemle Adıgüzel de duymuş veterinerin bu söylediklerini. Gözleri koca koca açılmış ikisinin de. Her şeyin bittiğini düşünürken, yazgısında hâlâ çekmesi gereken ezaların olduğunu anlayarak iç çekmiş dedem. Eksik bacaklarına bakmış. Bu bacaklarla devletin kendisini ne yapacağını düşünmüş kara kara.</p>
<p class="calibre1">Devlet ve milletin bir işine yaramazmış artık. Melsa’nın bir işine yaramazmış. Geçmiş ve geleceğin bir işine yaramazmış. Hayallerin, bu hayallere imkân vermeyen zamanın, ümitsizce kapısında beklediği yaşamın hiçbir işine yaramazmış. Ama devlet kararlıymış. Gelip geri alacakmış emanetini.</p>
<p class="calibre1">Devletmiş bu. Kendisinden başka kimsenin bir şeyi ziyan etmesine asla izin vermezmiş. Her şeyin kaydını tutar, herkesin nefesini dinler, hiçbir zaman birbirini tutmayan hesaplar yapar, depolar arşiv kayıtlarıyla dolar, griye boyanmış metal dolaplar ağzına kadar hurdayla tıkıştırılır, bu hurdalar zaman zaman kusacakmış gibi çalkalanır durur ama yine de atmazmış bunları devlet.</p>
<p class="calibre1">Dedem, bunca iş güç arasında kendisini çoktan unutacaklarını düşünmüş önceleri. Kimsenin kendisini arayıp sormayacağını, hiçbir şeyin kendisinden bilinmeyeceğini, zaten olanların üzerine çoktan kalın bir sünger çekildiğini düşünmüş ama veterinerin bu sözünden sonra iyiden iyiye huzursuzlanmaya başlamış. Hâlâ kan lekeleriyle kaplı olan boğazından kimsenin duyamayacağı kadar incecik bir inilti yükselmiş. Çaresizmiş. Gözlerini iri iri açıp Adı-güzel’e bakmış.</p>
<p class="calibre1">“Ne yaptın?” der gibi bakıyormuş Adıgüzel’in ürkmüş gözleri. “Ne günah işledin? Neye sebep oldun buraya gelmeden önce?”</p>
<p class="calibre1">Dedem, iri gözlerini yummuş hemen. Çenesi zangır zangır titrerken, birbirine sürttüğü dişleri adeta un ufak olmak üzereymiş. Öylesine çok kasmış ki kendini dedem, sırtındaki bir avuç tüy lop diye yere dökülmüş. Hırlamasını kesip gözlerini yeniden açtığında ümitsizce uzaklara bakmış.</p>
<p class="calibre1">Sorusuna bir cevap alamayan Adıgüzel, ortalıkta dönüp duran yavruların baldırlarından küçük ısırıklar almasına aldırmadan, bölmenin uzak köşesine yürümüş. Sırtını tel örgülere dayadıktan sonra var gücüyle dedemin bölmesine koşmaya başlamış. Öyle hızlı koşmuş ki, tellerin üzerinden fırlayıp dedemin bölmesine geçecek gibiymiş. Ama bölme çok küçük olduğundan yeterince hızlanamıyor ve mecburen tel örgülere çarpıp geri düşüyormuş. Yılmıyor, doğrulup yeniden geri gidiyor ve sonra yine aynı hızla dedemin bölmesine doğru koşuyormuş. Adıgüzel, bir süre sonra koşmaktan vazgeçip kan ter içinde tel örgülere yaklaşmış ve kulağını dedemin bölmesine dayamış.</p>
<p class="calibre1">Dedem, bir an için başını çevirerek birkaç dakika önce diğer köpeklerin şaşkın bakışları altında hızla koşturan Adıgü-zel’e bakıp ıslak burnunu yere uzatmış. Toprağın altında bir şey arıyormuş gibi sağa sola oynatmış burnunu.</p>
<p class="calibre1">Toprağın altında kemik- değil, çok uzun zaman önce aceleyle saklanmış bir ekmek parçası değil, yıllar önce toprağa karışmış bir canlının çürümüş bedeni de değil, her tarafından dökülen, adeta kırk yamayla birbirine dikilen bir hikâye yatıyormuş.</p>
<p class="calibre1">ALTINCI BÖLÜM</p>
<p class="calibre1"><a id="bookmark2"></a>İT GİBİ GİDİP KURT GİBİ DÖNECEĞİM</p>
<p class="calibre1"><span class="calibre2">“Allah rızası için dövüyorlardı. Mezhebin lanetlediği, yedi canlı, pis bir köpeğe eziyet etmek doğal geliyordu onlara.” Sadık Hidayet, Aylak Köpek</span></p>
<p class="calibre1">Gözümü açtığımda kasabadaki taburdaydım. Bahçesinde tankların yan yana dizildiği, askerlerin eskilerine ilave olarak yeni siperler kazdığı, namluların dağlara döndüğü, yanı başındaki çöp dağında arkadaşlarımın özgürce koştuğu taburun uzak bir köşesindeki eski bir çam ağacına üstünkörü bir iple bağlanmış, başıma gelecekleri bekliyordum.</p>
<p class="calibre1">Ağacın altında korku ve endişeyle bir o yana bir bu yana dönüp duruyordum. Ha bire toprağı kazıyor, dışarı çıkmaya çalışıyor ama etrafta koşturup duran, bir yerlere yetişmeye çalışan, emir alıp emir veren, operasyona çıkmaya hazırlanan, spor yapan, dinlenen, üstlerinden dayak yiyen, telefon sırası bekleyen, siperlere uzanan, nöbet kulübesinde şafak defterlerine bakan askerleri gördükçe bunun imkânsız olduğunu düşünüyor, daha beter huysuzlanıyor, arada bir ağzımı açıp var gücümle havlıyordum dışarıda kalan zamana.</p>
<p class="calibre1">Mikrop, “Hüloğğğğğğğ,” diye çığlık atıyordu uzaktan. Barut, “Korkma!” diye sesleniyordu. Bolero, “Aldırma, sayılı gündür gelir geçer,” diyordu. Lafo Dede, “Karıncalan düşün Mikasa, karıncalan unutma!” diye bağırıyordu. Daha uzaktan başka sesler çalınıyordu kulağıma. Gazoz kapağı toplayan çocukların sesi, sokak arasında top oynayan gençlerin sesi, yeşillenmeye başlayan tarlalara gübre atan köylülerin sesi, taburun önündeki siperlerde nöbet tutan köy korucularının sesi, sık sık anons yapan belediye hoparlörlerinin sesi geliyor ama Melsa’nın sesi gelmiyordu. Yorgunluk ve susuzluktan bir çam ağacının dibine uzanıp bana ne yapacaklarım anlamaya çalışıyordum.</p>
<p class="calibre1">Güneş en tepedeydi ve susuzluktan ölmek üzereydim. Kendimi bir an Heves Amca’nın bize izlettiği kovboy filmlerindeki esir Kızılderililer gibi hissettim. Kulaklarımı dikip benimle ilgili bir şey konuşuyorlar mı, benimle ilgili bir planları var mı diye taburu dinliyordum korkuyla. Adım geçmiyordu. Sadece, asker gazinosundaki televizyondan Müslüm Gürses’in sesi yayılıyordu etrafa. Kederli sesiyle, Heves Amca’nm da aşık olduğu Muhterem Nur’a şarkılar söylüyordu. Benim Nur’umsa kim bilir neredeydi!</p>
<p class="calibre1">Bela kokan Turkuvaz arada bir gelip başımda durdu. Üzerinde sivil bir kıyafet vardı ama etrafındaki herkes “komutan” diye söz ediyordu ondan. Zayıf, böyle damar damar bir adamdı. Dişlerini sıkarak dolaşıyordu ortalıkta ve biriyle konuşurken her an karşısındakine tükürecekmiş gibi bakıyordu. Her daim sakallıydı ve arkasında Güneylilere benzeyen kara kavruk adamlar dolanıyordu ha bire. O da Güneyliydi sanırım. Çünkü arada bir dilinde Güneylilerin çok sevdiği bir şarkıyla taburun ortasında durup kızgın kızgın dağlara bakıyordu. Dillerini bildiği, kendisinden olan bu insanlarla alıp veremediği neydi, kendi halkına karşı neden böyle ce-lallenmişti bilmiyorum.</p>
<p class="calibre1">Burnumu uzattım. Sadece bela değil, kan, esrar, meni, kokain, barut, öfke ve zalimlik de kokuyordu Turkuvaz. Dükkân sahibi oymuş gibi, o kadar pırpır takmış, omuzlarına koyacak yıldız bırakmamış komutanların yanında dahi elleri cebinde geziyordu sürekli. Meşgul denemezdi. Nerede ne yapacağını çok önceden hesaplamış, her türlü kaza belaya karşı önlemini almış, bu rahatlık ve güvenle gerinen dudakları vardı. Karşımdaki ağacın altına bir masa kurmuştu. Sık sık sigara içiyordu ve sigarasını Muhterem Nur’un filmlerinde gördüğüm pavyona giden adamlar gibi nefretle söndürüyordu kül tablasında.</p>
<p class="calibre1">Önce ahşap sandalyenin gıcırtısını duydum, sonra da onu. Baş ve işaret parmağıyla pantolonun önünü düzelterek bana yaklaşmaya başladı. Bir dağ başında, kimselerin uğramadığı uzak bir kuytulukta, gecenin ayazı veya sabah aydınlığında ölmek kolaydı ama Turkuvaz zordu. Bunu anlayalı çok zaman olmamıştı.</p>
<p class="calibre1">Gelip başımda durdu. Yere uzanmış, korkudan ayağa kal-kamıyordum. Yerimden kalksam diyordum, baldırlarından birine tıpkı Melsa gibi dişlerimi geçirsem, baldır sağa sola sallanırken kenetlesem dişlerimi, bir parçasını mideme indirmeden açmasam ağzımı diye şahane fikirler geçiyordu aklımdan. Safi damar bir adam vardı karşımda ve götüm yemiyordu.</p>
<p class="calibre1">Hal hareketlerime baktı. Dudaklarından sarkan kırlaşmış bıyıklarını sıvazladı. Beni ne yapacağını düşündü. Canı her sıkıldığında etrafımda gezinip uzun uzun inceledi gövdemi. “Bunun adı,” dedi “neydi? Mikasa mı!”</p>
<p class="calibre1">“Evet komtanım,” dedi yanındaki Binbaşı, “Mikasa. Bizim askerler koymuş bu ismi!”</p>
<p class="calibre1">“Aferin çocuklara. Güzel ad. Mikasa ha!”</p>
<p class="calibre1">Böyle kah kah gülmeye başladı. Sanki kendi omuzlarında bol yıldızlı bir çelenk işareti varmış gibi binbaşının omzuna bir yumruk indirdi neşeyle. Başını, sahnedeki kadın şarkıcıya eşlik eder gibi iki yana salladı.</p>
<p class="calibre1">Alıp veremediğim bir şey yoktu Turkuvaz’la. Suçum Mel-sa’yı sevmekse onu herkes seviyordu zaten. Etrafta yakalanması gereken onca Güneyli varken Turkuvaz benden ne istiyordu bir türlü anlayamıyordum. Bir gün bile devlete karşı gelmemiştim. Sokaktan geçen polis arabalarına, hanl hanl kasaba yollarında yol alan tanklara, orda burda devriye gezen akreplere bir kere bile işememiştim. Hatta Melsa’yı benden alana kadar da minnettardım devletime. Onun sayesinde karnımızı doyurmuştuk onca zaman. Ama şimdi her şey birdenbire darmadağın olmuştu. Devlet düpedüz bana göz koymuştu ve Turkuvaz’ın benimle ne derdi var bir türlü bulamıyordum.</p>
<p class="calibre1">Günün birinde, ağzıma metal bir kafes geçirip sivil bir cipe bindirdi beni Turkuvaz. Cipin bagajına yüzlerce insanın kan kokusu sinmişti ve sağda solda ne işe yaradığını bilmediğim garip bir elektrikli alet, sopalar, gözbağlan ve kalın urganlar vardı. Aracımız sivil olmasına rağmen kontrol noktalarından rahatça geçiyorduk. Turkuvaz’ın ağzında elle sarılmış büyükçe bir sigara, kontrol noktalarındaki askerlerin selamını alıp yola devam ediyorduk. Parmağıyla şoföre uzakta bir yerleri işaret ediyor, sonra yeniden sararmış dişlerini birbirine sürtüyordu.</p>
<p class="calibre1">Bazen, başını geriye çevirip bizi birbirimizden ayıran bölmenin yanklanndan bana bakıyordu sırıtarak. Havlamaya çalışıyordum ama yüzümü kaplayan ağızlık yüzünden sadece hırlayabiliyordum ona. Rehindim ve kaçmam imkânsızdı. Bütün arabayı kaplayan kan kokusu yüzünden başım dönüyordu. Bu kadan benim için bile fazlaydı. Cip, her tarafı ağır askerî araçlar ve urlar yüzünden çukurlaşan yolda sağa sola yalpalarken, başımı yere koyup uyumaya çalıştım.</p>
<p class="calibre1">Çok sonra gözümü açtığımda büyükşehre geldiğimizi fark ettim. Her tarafta evler ve insanlar vardı. Kuzeylilerin sevmediği siyah beyaz gazete, halka tatlı ve ilaç kutularına doldurdukları dondurmalardan satan, köpeklerin boyunlarına ip geçirip sokak sokak gezdiren, dükkân önlerindeki boş yemek tepsilerinden karınlarını doyuran, askerî araçlara parmaklarıyla nişan alıp ateş eden, üzerlerinde yırtık pırtık elbiseler olan çocuklar gördüm. Arabalar ve hepsi bize nefretle bakan yüzler gördüm. Sonunda duvarlarında üzeri karalanmış sloganlar olan yoksul semtlerden geçerek savaş uçaklarının inip kalktığı bir yere geldik.</p>
<p class="calibre1">Şaşkın şaşkın etrafıma bakıyordum ve başıma ne geleceğini hâlâ anlayabilmiş değildim. Kafesimi kucaklayıp yürümeye başladılar. Ben hâlâ o koca aletlerin nasıl havalandığını anlamaya çalışırken, birtakım askerlere bir şeyler söyleyip beni işaret etti Turkuvaz. Sonra da havaalanında askerî bir kargo uçağına bindirip bana hınzırca el sallayarak gözden kayboldu.</p>
<p class="calibre1">Hayretle gökyüzünden aşağıya bakarken başıma geleceklerin farkında değildim. Aklımda Melsa, bön bön etrafıma bakıp nereye gittiğimi anlamaya çalışıyordum. Kargo uçağının içinde yaralı askerler, bayrağa sarılmış tabutlar, tamire yollanan silahlar ve izne giden rütbeliler vardı. Onca kıymetli insan ile alet edevat içinde benim ne işim var diye herkes dönüp önce hayretle bana, sonra da aşağıda yavaş yavaş uzaklaştıkları, bir süre öncesine kadar kuytuluklarında operasyonlara çıktıkları hâlâ karları erimemiş dağlara bakıyordu.</p>
<p class="calibre1">Cam kenarında metal bir kafeste tutuluyordum. Bir ara başımı camdan çevirip aşağıya baktım. Yeni yeni yeşillenmeye başlayan Arkanya’nın üzerinden geçiyorduk. Zirvesine hiç çıkmadığım Makam Dağı, tüm haşmetiyle göğe yükseliyordu. Güneş görmeyen yamaçlarda kar birikintileri vardı hâlâ. Yollar kıvrıla kıvrıla başka köylere, kasabalara, hiç görmediğim şehirlere açılıyordu. Patilerimden birini ağzıma götürüp öpücüğümü aşağıda bir yerlerde tutulan Melsa’ya yolladım ve en az bir kilo tüy döktüm ağlarken.</p>
<p class="calibre1">“It gibi gidip kurt gibi döneceğim inşallah,” dedim.</p>
<p class="calibre1">Uçaktan indirilip kapısında “Jandarma Köpek Eğitim Merkezi” yazan ve duvarlarında uyarılar bulunan eski bir askerî karakoldan bozma yapıdan içeri girdiğimde neler yaşayacağımı az buçuk tahmin edebiliyordum ama benden ne istediklerini bilmiyordum. Beni tel örgülerle çevrili eski bir bölmeye kapatıp gittiler. Günlerce ne arayan oldu ne de soran. Askerin biri yemek kabıma tadı hiç de güzel olmayan mamalardan koyup gözden kayboldu her gün. Yemeğimi yiyip sağa sola baktım merakla.</p>
<p class="calibre1">Komşularım bölmeden çıkarılıp bir yerlere götürülüyor, akşama yorgun argın geri dönüyorlardı. Bense pinekliyordum eğitim merkezinde. Sırtüstü yere uzanıyor, gökyüzü ve zamana tersten bakıp bütün bu badirelerin tez elden sona ermesini bekliyordum. Sıkıntıdan patlamak üzereydim ve dışarı çıkmak için dualar okuyordum.</p>
<p class="calibre1">Günün birinde dualarım kabul oldu ve bölmemin önünde dikilen bir askerle göz göze geldim. Neşeyle kuyruğumu sağa sola salladım. Sık sık tükürdüğü için diğer askerlerin Lama diye seslendiği genç bir asker, zincirimden tutup ha bire oraya buraya yürüttü. Eğitim merkezinin dört bir yanını gösterdi. Bütün gün zır zır konuşan Lama’yı saymazsam, acemiliğimi yürüyerek tamamladım.</p>
<p class="calibre1">Çok yorulduğumuzda çam ağaçlarının gölgesine sığınıp dinlendik Lama’yla. Ortalıkta gezinip duran diğer köpeklere baktık. Sürekli karbonhidratlı şeyler yemekten içim gazla doluyordu ve ister istemez sık sık osuruyordum. Lama, ben osururken kahkahalarla güler ve o da osururdu. Sonra adına layık bir şekilde tüm gücünü boğazında toplayarak şak diye suratıma tükürürdü.</p>
<p class="calibre1">Bazen, eğitim merkezinin kuytu bir köşesinde durup dinlenirken, cebinden gazete sayfaları çıkarıp memleketimize</p>
<p class="calibre1">misafir gelmiş turistlerin resimlerine bakıp iç çekerdi Lama. Bazen de elini cebine sokup ha bire apış arasını kaşırdı. Kaşıması biter, rahatlayarak ıslak önünü temizlerdi.</p>
<p class="calibre1">Ardından, garip tabiatlı Zafer Asteğmen’in eline tutuşturduğu notlara bakıp heceleye heceleye hangi çalışmaları yapması gerektiğini okurdu Lama. On altı ay boyunca yaptığı tek iş buydu aslen avukat olan Zafer Asteğmen’in. Eğitim emirlerini komutandan alır, Lama’ya verir, bizimle katiyen alakadar olmazdı. Şu kadar saat yürünecek, şu kadar saat dinlenilecek, eğitim saati şu, komutlar şu... Boş tavsiyelerdi bunlar. Lama, benden bir bok olmayacağını daha ilk günden anlamıştı. Üzerinde “eğitim odası” yazan birtakım odalara sokup bana garip kimyasalların koktuğu birtakım nesneler göstermesi gerekirken, eğitimin bir parçasıymış gibi beni alıp gazinoya giderdi. Memleketi kan götürüyordu ama bir sürü asker oturmuş maç izliyordu gazinoda.</p>
<p class="calibre1">Gün boyu eğitim merkezindeki rütbelilerin özel davalarıyla ilgili dilekçeler yazan Zafer Asteğmen, gazinonun bir köşesinde durur, ben içeri girdim diye mendiliyle burnunu kapatıp tiksinerek kendini dışarı atardı. Derdi neydi anlamazdım. Şiir falan yazdığını söylerdi askerler ama inanmazdım. Daha hissiyatlı bir adam olması gerekirken ifrit olurdu bizlerden.</p>
<p class="calibre1">Zafer Asteğmen çekip gidince, Lama’yla saatlerce televizyon karşısında maç izlerdik gazinoda. Hemen hemen her hafta sonunu televizyon karşısında böyle geçirirdik. Öyle ki, bir süre sonra futbolcuları birer ikişer tanımaya başladım. Dahası ne zaman eğitim merkezinin bahçesinde top oynayan askerler görsem anında yanlarına koştururdum. Böylece beni daha çok seveceklerini, eğitimden muaf tutacaklarını, acemiliğimin gül gibi geçeceğini düşünürdüm. Çektikleri şutlara Fenerbahçeli Engin gibi fırlardım hemen. Ceza sahasını görür görmez penaltı yaptırmak için Galatasaraylı Arif gibi çamura yatardım sık sık. Beşiktaşlı Rıza gibi bacaklarımı yay gibi açıp benimle aynı adı taşıyan topla şiddetli şutlar çekerdim. Haliyle namım aldı yürüdü eğitim merkezinde.</p>
<p class="calibre1">“Olum,” dedi bir gün Lama, “Spor Toto tahminlerini bu ite yaptırsak ya!”</p>
<p class="calibre1">“Nasıl yani?”dedi askerin biri.</p>
<p class="calibre1">“Denemediğimiz bok kalmadı!”</p>
<p class="calibre1">“Eee?”</p>
<p class="calibre1">“Sorarız maçları, kaç kere havlarsa onu yazarız!”</p>
<p class="calibre1">“Yapar mı ki?”</p>
<p class="calibre1">“Yapıyor tertip,” dedi Lama, “ne sorsam cevap veriyor ibne! içgüdüleri çok sağlam ayrıca.”</p>
<p class="calibre1">“Hade len,” dedi biri, “hiç olur mu öyle şey!”</p>
<p class="calibre1">“Denemekte ne zarar var ki,” dedi biri, “hepi topu bir kolon kaybederiz.”</p>
<p class="calibre1">“Tamam lan,” dedi başka bir asker, “sırf gırgırına yapalım bir kolon!”</p>
<p class="calibre1">“Yalnız,” dedi Lama, “alırım yetiştirme paramı, ona göre.” Kabul ettiler Lama’nın avantasını. Çıkarıp üç beş kuruş verdiler ona. Böylece onlar sordu ben söyledim: “Sarıyer-Altay?”</p>
<p class="calibre1">Bir hav.</p>
<p class="calibre1">“Bakırköy-Trabzonspor?” iki hav.</p>
<p class="calibre1">“Fenerbahçe-Kayserispor? ”</p>
<p class="calibre1">Bir hav.</p>
<p class="calibre1">“Galatasaray-Beşiktaş”</p>
<p class="calibre1">Ses yok.</p>
<p class="calibre1">Benden cevap gelmeyince birbirilerinin yüzüne bakıp ellerindeki Spor Toto kolonlarıyla bekleyen askerlere, “Sıfır yazın olum,” dedi Lama. “Biliyor bu köpek, ben kefilim!”</p>
<p class="calibre1">Spor Toto kolonunu benim havlama sayıma göre doldurup arkasına imza attılar. Zafer Asteğmen’e verdikleri kolonu şehre gönderdiler ve merakla televizyon karşısına geçip bütün maçları izlediler. Maçlar sonuçlanınca hayretle dönüp bana baktılar.</p>
<p class="calibre1">O hafta 13+1 tutturdular sayemde. O zamana kadar skor tutturmak için ellerinde sallayıp durdukları totomatiği çöpe attılar. Artık ona gerek kalmamıştı. Deli danalar gibi eğlendiler gazinoda. Totoyu tutturdular diye terhis olunca gerçekleştirecekleri gül gibi hayaller kurdular. Kimi altına jilet gibi bir araba çekti hayallerinde, kimi de ev bark hayali kurdu. 13+l’i bilen çok oldu diye toto o hafta çok para vermedi ama yine de iyi para geçti ellerine. Tek kolonda onlarca askerin hakkı vardı. Böylece giderek azaldı kazandıkları ikramiye. Paranın büyük kısmını çarşı izinlerinde karı kızla yediler. Hepsi aylardır aynı şeyleri yemekten bıkmıştı. Otellere kapanıp yemeklerini odalarına çağırdılar, aylar sonra ilk kez küvetlerde yıkanıp soğuk biralar yuvarladılar, aralarından bazıları havyar bile yedi sayemde. Geriye kalan paranın üzerine kendi ceplerinden para koyup bereket ve karınca duaları eşliğinde bana yeni bir kolon yaptırdılar.</p>
<p class="calibre1">Melsa aklımdan çıkmıyordu o sıralar. Gece gündüz burnumda tütüyordu. Durup durup kederleniyordum boyuna. Etrafımda gezinip duran ve yüzüme bile bakmayan bir sürü dişi köpek vardı eğitim merkezinde. Belki bundan belki de başka şeyden, gidip Melsa’nın hatırasına sığınıyordum sıklıkla. Aşıktım, gözden ıraktım ve en kötüsü beni askere almışlardı. Lig biterken ben de bitiyordum adeta. Herkes daha şimdiden şampiyonluk kutlamalarına başlarken ben neredeyse küme düşüyordum. Üstelik bir alt lige de değil, doğrudan amatör kümeye yuvarlanıyordum. Onlar soruyordu, ben susuyordum. Onlar soruyor, ben boş gözlerle etrafıma bakıyordum. Ben böyle susunca Spor Toto’nun bütün kolonlarına sıfırı basıyorlardı.</p>
<p class="calibre1">“Nasıl lan!” diyordu askerin biri, “Kocaeli-Karşıyaka maçına da sıfır yazılır mı? Kocaeli lig dördüncüsü, Karşıyaka küme düştü düşecek!”</p>
<p class="calibre1">“Yazılır,” diyordu Lama, “Mikasa susuyor çünkü.”</p>
<p class="calibre1">“Ya yanlış tahminde bulunur da hepimizi yakarsa!”</p>
<p class="calibre1">“O zaman mokoko!” diye gülüyordu Lama.</p>
<p class="calibre1">Ha bire soruyorlardı. Benden bir cevap gelmeyince beraberlik sütununa hızla çarpı atıyorlardı. Ankaragücü-Galata-saray maçına geldiğimizde, artık içim dışıma çıkmıştı. Bunalmıştım bu oyundan. Götümden çıkacak boncuklardan bile kolon dolduruyorlardı neredeyse. “Yeter artık,” dercesi-ne sekiz kere arka arkaya havladım.</p>
<p class="calibre1">“Yok daha neler,” dedi askerin biri.</p>
<p class="calibre1">“Yazın olum,” dedi Lama, “Cim Bom sekiz gol atacak. Görürsünüz bak. Tutturamazsa ben sırayla vereceğim size.” Lama’nın götünü kurtarırcasına bir tek o maçı tutturdum. Galatasaray, o son haftada Ankaragücü’ne sekiz gol atıp Beşiktaş’ın önünde averajla şampiyon oldu. Bizimkiler bir sürü para bastıkları kolonlarını yırtıp bir ağızdan küfür etiler bana. Götüme tekmeyi basıp beni çoktandır uzak kaldığım bölmeme gönderdiler yeniden. Bizim askerlerin bütün ikramiyelerini bir günde tuzla buz etmiştim, kolay mı? Yine de onlara bir hafta süren bir hayaller yumağı ve hiçbir zaman unutamayacakları bir çarşı izni bahşettiğim için mesuttum.</p>
<p class="calibre1">Askerlere verdiğim zayiat eğitim merkezinde çabucak duyuldu. Zafer Asteğmen, her zaman olduğu gibi bize çok fazla yaklaşmadan o günkü eğitim listesini Lama’ya uzatırken, “Söylemiştim size,” dedi, “uzak durun bu itlerden.”</p>
<p class="calibre1">Lama, burnundan soluyordu ama çaresizdi:</p>
<p class="calibre1">“Olan oldu komtanım,” dedi Asteğmen’e.</p>
<p class="calibre1">Sustular. Gözleri nefretle bana döndü.</p>
<p class="calibre1">“Komtanım?” dedi Lama bir şey hatırlamış gibi, “hadi bizim derdimiz belli,” dedi, “sizin derdiniz ne bunlarla? Bir kere bile bu köpeklere dokunduğunuzu görmedim. Bölmelerine bile yaklaşmıyorsunuz. Şafii misiniz?”</p>
<p class="calibre1">Zafer Asteğmen derin bir of çekti. Bana baktı ama sanki her an kusacak gibiydi. Derin derin nefes alıp haki mendilini çıkardı üst cebinden.</p>
<p class="calibre1">“Sana söyleyeceklerimi kimseye anlatmak yok, tamam mı?” diye sordu.</p>
<p class="calibre1">“Tamam,” dedi Lama.</p>
<p class="calibre1">Zafer Asteğmen, eline bir dal parçası aldı ve dalgınlıkla yere büyükçe bir kalp çizdi. Asker mektuplarındaki o güzelim işarete benzemiyordu çizdiği. Yamuk yamuktu.</p>
<p class="calibre1">Tekrar derin bir nefes alarak, “Askere gelmeden önce üniversite son sınıftaydım,” dedi Zafer Asteğmen, “üç yıl nasıl geçti anlamadım bile. Solcuydum. Orda burda gezdim, olaylara karıştım, yürüyüşlere katıldım, gerektiğinde polisle çarpıştım. Vizeler, finaller derken, bir de baktım okul bitmek üzere. Hayat ince ince yokluyordu beni. Mezun olmak, bir işe girip para kazanmak, baş göz olup çoluk çocuğa karışmak gibi hayaller kurmaya başladım. Ama diğer yandan memleketin hali içime dokunuyordu.</p>
<p class="calibre1">O yıl okula Orta Asya’dan bir sürü öğrenci geldi. Kırgızlar, Tatarlar, Azeriler, Moğollar ne ararsan vardı. Kısacık boyluydu hepsi ve çekik gözlerinin yerleştiği yüzlerinde sakal namına bir iki kıl vardı sadece. Sürekli beraber geziyorlardı. Bize yaklaşmıyorlardı bile. Sanki bunun için okula getirilmiş gibi doğrudan faşistlerin safına geçtiler.</p>
<p class="calibre1">Aralarında Moğol bir kız vardı. Böyle çekik gözler, ipek gibi dümdüz saçlar, kısa bir boy ama felaket güzel bir kızdı. Yakışıklıydım o zaman. Henüz bu kadar çökmemiştim. Ne yaptım ettim, kanma girdim kızın. Okulun son ayında bir baktım böyle sarmaş dolaş bizim öğrenci evindeyiz. Şarkılar, türküler, yana yakıla okunan şiirler, su gibi akan biralarla geceyi beraber geçirdik. Gülünce çekik gözleri tamamen yok olur, böyle upuzun iki çizgi kalırdı geriye. Bak hislendim şimdi yine.”</p>
<p class="calibre1">Hikâyenin devamını merak eden Lama, biten sigarasını söndürmeden yenisini yaktı, “Eeee komtanım,” dedi, “sonra?”</p>
<p class="calibre1">Yere çizdiği kalbe iki harf ekleyerek, “Lakin bu durum diğer öğrencilerin hoşuna gitmedi,” dedi Zafer Asteğmen. “Önce Moğol öğrenciler, sonra Tatarlar, en sonunda da bütün Orta Asyalılar birlik olup yolumu kesti günün birinde. Çok geçmeden faşistler de katıldı aralarına. Sırtımda kınlan sopaların sayısını söyleyemem bile. Eşek sudan gelinceye kadar. Beni kan revan içinde ara bir sokağa fırlatırken, ‘Bacımızın peşini bırak,’ dediler.</p>
<p class="calibre1">Moğol sevgilim kaç kere, ‘Ayrılalım,’ diye tutturdu, ‘bu gidişle öldürecekler seni,’ dedi. Acil servislerde böyle kan revan içinde birbirimize sarıldık ağlayarak. Kalbimde bir sızı vardı ve Orta Asya’da bir çöle akıyordu sanki. ‘Bırakmam seni,’ dedim, ‘ölürüm de bırakmam.’</p>
<p class="calibre1">Bırakmadım da nitekim. Her türlü zorluğa, Moğollar ile Tatarların envaiçeşit dayaklarına karşı durdum ama sevgilimden vazgeçmedim.”</p>
<p class="calibre1">Lama, arada bir yere tükürerek birazdan arkadaşlarına yetiştireceği hikâyeyi dinliyordu. Ben de meraklıydım. Zafer Asteğmen’in bizimle ne alıp veremediği var diye, yana yatmış bir soru işareti gibi duran kuyruğumu, “Eee sonra?” deyip sağa sola sallıyor, konuşulanlara kulak kabartıyordum.</p>
<p class="calibre1">“İkimizin birlikteliği okulda yeni kavgaların doğmasına yol açtı. Zaten kinliydiler birbirlerine. Olur olmaz şeyler yüzünden birbirlerine giriyorlardı. Bu sefer, aşk gibi mukaddes bir gerekçeleri vardı ve benim solcu arkadaşlarımla faşist öğrenciler okul kantininde sabah akşam kavga ediyorlardı. Gazeteler, bu kavganın kız yüzünden patlak verdiğini yazıyordu ama durum başkaydı. Moğol sevgilimle ben, sadece yakmaları için bir fitil vermiştik onlara.</p>
<p class="calibre1">Her yerde bizi arıyorlardı. Durmadan kaçıyor, her gece başka bir öğrenci evinde kalıyorduk sevgilimle. Kulağımıza okuldaki kavgalar, arkadaşlarımızın birer ikişer gözaltına alındığı haberleri geliyor, daha beter üzülüyor, daha beter sevişiyorduk.</p>
<p class="calibre1">Bir sabah, böyle yatağın içinde çırılçıplak birbirimize sarılırken, karnımızın acıktığını fark ettik. Öğrenci evi tamtakırdı. İşin içine polis de girdiğinden dışarıya çıkamaz olmuştuk. Fakirin hayallerine sığınmaktan başka ne sermayesi olur ki. Gözlerimi usulca kapattığımda memleketteki annem geldi aklıma.</p>
<p class="calibre1">‘Şimdi,’ dedim Moğol sevgilime, ‘memlekette olsak, annem bazlamalarla uyandırmıştı ikimizi.’ Sonra annemin hazırladığı sabah kahvaltısını saymaya başladım: ‘Kaymaklar, yayla balları, köy yumurtaları, tulum peynirleri, otlu bazlamalar, tahin pekmezler.. .’</p>
<p class="calibre1">Moğol sevgilimin içi geçmişti. Leş gibi kokan yer yatağında doğruldu. İncecik saçları ellerimin arasından böyle su gibi akıp sırtına döküldü. Nevresimle göğüslerini kapatarak, ‘Ben de bizim oraları özledim,’ dedi.</p>
<p class="calibre1">Doğrulup öptüm bembeyaz sırtından. Sırtından aşağıya böyle incecik bir nehir akıyordu sanki. Ağlamak üzereydi memleket hasretinden. Ense kökündeki tüyler dimdikti kederden. Kollarımla sardım narin bedenini. Moğol sevgilim, iç çekerek, ‘Huşur’unu, kurutulmuş peynirini, kımızını, <span class="calibre2">bayntan</span> ve mantı çorbasını, en çok da soba üzerinde kızarttığımız köpek etleriyle yaptığımız yemekleri özledim,’ dedi.</p>
<p class="calibre1">Donakalmıştım. Boş midemde önce bir yanma, sonra da bunaltı hissettim. Moğol sevgilim, dudaklarını bana doğru uzatıp, ‘Bir gün bizim oralara da gideriz, değil mi aşkım?’ diye sordu.</p>
<p class="calibre1">iki etli dudak bana doğru uzanmıştı. Öpemedim onu. Sobanın üzerinde kızaran köpek etleri geldi aklıma. Midem hareketlenmeye başlamıştı. Tuvalete yetişemedim. Böyle ha-arr, diye kustum yatağa.</p>
<p class="calibre1">Onun yüzünden bütün Orta Asya’yı karşıma aldığım, en yakın arkadaşlarımı hapse yolladığım, tonlarca dayak yediğim Moğol sevgilimi o günden sonra bir daha görmemek için okula hemen hemen hiç gitmedim. Uyuyamıyordum geceleri. Arkadaşlarım, onların başına iş açmamak için ondan ayrıldığımı sanıyordu ama kimseye bu ayrılığa bir köpeğin sebep olduğunu söyleyemiyordum. Arkadaşlarımdan da kaçtım. Vizeler, finaller derken mezun oldum. Biraz kafa dinler, bu yaşadıklarımı unuturum diye askere gelmeye karar verdim. Ama bu sefer de, hikâyeme nazire yaparcasına, buraya verdiler beni.”</p>
<p class="calibre1">Sustular. Başlarını çevirip pis pis bana baktılar. Zafer Asteğmen, cebinden mendilini çıkarıp burnunu kapattı sıkı sıkı. Sonra da yere çizdiği kalbi sildi.</p>
<p class="calibre1">Lama, Zafer Asteğmen’e “komutanım,” diyordu eskiden. Ama birbirlerine sırlarını açtıkları için, aralarındaki hiyerarşi kendiliğinden yok oldu. Zafer Asteğmen’in omzundaki çizgi kendiliğinden yere düştü.</p>
<p class="calibre1">“Ne yani abi,” dedi Lama beni işaret ederek, “şimdi yiyorlar mı bunu oralarda?”</p>
<p class="calibre1">“Hem de en ufak bir parçasını bile bırakmadan,” dedi burnuna kapadığı mendilini aralayan Zafer Asteğmen.</p>
<p class="calibre1">Çenemi bölmemdeki toprağa koyup etrafıma baktım korku dolu gözlerle. Adeta beni yiyecekmiş gibi fena fena bakıyordu bana ikisi de. Yemediler. Ama birileri onlara benim etimden zorla yedirmiş gibi, böyle yerlere tüküre tükü-re uzaklaştılar yanımdan.</p>
<p class="calibre1">Devrelerim, “Hayırdır?” manasında boyunlarını uzattılar bana. “Uzun hikâye,” dedim onlara ve yeniden yere uzandım. Bana ne olacağını, neden burada olduğumu anlamaya çalışıyordum hâlâ.</p>
<p class="calibre1">Bana benzemeyen bir sürü köpek vardı eğitim merkezinde. Benim gibi değildi onlar. Akıllı usluydular. Kendilerine ne söylenirse söylensin anında yerine getiriyorlardı. Hepsinin afili bir adı vardı ve adlarına layıklardı. Osurukları bile incecikti. Bense patır patır sesler çıkarıyor ve şaşkın bir ördek gibi, onların içinde ne aradığımı merak ediyordum boyuna.</p>
<p class="calibre1">Haftalar sonra, veteriner bir asteğmen gelip kontrol etti beni. Patilerime, dişlerime baktı. Gözlerimden birini açıp garip bir alet yardımıyla ışık tuttu. Burun deliklerime bir şey sokup çıkardı. Eliyle malafatımı yokladı. Bir tabanca yardımıyla kulağımı küpeledi. Sonra cebinden ucu sivri bir şey çıkarıp hızla götüme batırdı. Acıyla kıvrandım ama yine de ses etmedim. Sonuçta adamdan yardım kokusu yayılıyordu. Veteriner asteğmen, hemen arkasında bekleyen ve postalının ucunu sabırsızca tellere vurup duran rütbeli subaya, “elverişli,” deyip gitti.</p>
<p class="calibre1">Neye elverişliydim, bilmiyordum. “Amma koyduğumun nohudu, pazara gittin leblebi mi oldun?” diye soruyordum kendi kendime. Sokak köpeğiydim işte. Bütün işim gücüm gezip tozmak ve pineklemekten ibaretti. Anlamıyorlardı. Gri bir binada, adımın olduğu sapsarı bir kâğıda “Elverişli” damgasını basıyorlardı ha bire. Artık eğitim merkezindeki köpeklerden biriydim ve düpedüz orduya yazılmıştım.</p>
<p class="calibre1">Boynumu yere uzatıp komşularıma baktım. Neşeyle dönüp duruyorlardı bölmelerinde. Hepsinin oyuncak kemikleri vardı ve eğer bir asker onları alıp arka tarafta olduğunu düşündüğüm eğitim alanına götürmemişse, bütün gün o oyuncak kemikle oynuyorlardı. Bazen, burunlarını benim bölmeme dayayıp beni koklamaya çalışıyorlardı. Tel örgülerinin arasından uzattıkları burunlarını üzerimde gezdiriyor, sonra artık benden hangi kokuyu almışlarsa iğrenmeyle karışık bir duyguyla geri çekiyorlardı yüzlerini.</p>
<p class="calibre1">Aşk kokuyordum. Ayrılık ve hasret. Zaman ve tükenmişlik. Yani Melsa. Dahası tıpkı Güneyliler gibi kokuyordum ve galiba komşularıma onlardan nefret etmeleri gerektiği öğretilmişti. Burunlarını hızla bölmemin tellerinden çekip oyuncak kemiklerine, orasını burasını parçaladıkları kumaş parçalarına, altlarına serilen gazete parçalarına geri dönüyorlardı.</p>
<p class="calibre1">Gazetelerde kahvehanede oturan beş polisin şehit edildiği yazıyordu. Gazetelerde cumhurbaşkanının kalp ameliyatı geçirdiği yazıyordu. Gazetelerde, havaların ısınmasıyla denize giren yarı beline kadar soyunuk Alman Mar-tina’nın ülkemizde tatilini geçirdiği için mutlu olduğu yazıyordu. Gazetelerde on iki Güneyli gerillanın öldürüldüğü yazıyordu. Gazetelerde süper valinin futbol şov yaptığı yazıyordu.</p>
<p class="calibre1">Komşularım gazetedeki resimlerin üzerine kakalarını yapıp yatıyorlardı boylu boyunca. Bense aradan geçen onca zamandan sonra bana ne yapacaklarını anlamaya çalışıyordum hâlâ. Aklımda Melsa, aklımda bir sürü delilik ve hasret, geçen zamana bakıyordum. Yediğim önümde, yemediğim ar-kamdaydı. Üzerinde “tavuk katkılı” yazan mamalardan veriyorlardı bize. Yemek saatinde, mama yerine bulamaca saldırıyordum boyuna. Oysa nereden bilirdim, üzüm yiyen iti pekmez sıçana kadar koşturacaklarını!</p>
<p class="calibre1">Sonunda bir gün sıra bana da geldi. Adını hiçbir zaman öğrenemediğim eğitmenim beni bölmemden alıp barınağın arka tarafındaki eğitim alanına sürükledi. Güllük gülistanlık zannettiğim ordu hayatıma adım atmak üzereydim ve sokaklara alışmış ayaklarım geri geri gidiyordu. Ben geri durdukça zincirime daha da kuvvetli asılıyordu eğitmenim. Acemilik dönemim bitmiş, ustalık dönemim başlıyordu artık.</p>
<p class="calibre1">Başkentteki eğitimim herkesten uzun sürdü. Sabahın köründe kafeslerimizden çıkarılıp eğitim alanına götürülüyorduk. Diğer kardeşlerim kanlarına karışan asillikle kısa sürede kendilerine verilen görevi şıp diye yerine getirirken eğitmenimin benim için sevinmesi zaman aldı. Ben bir sokak köpeğiydim, diğerleri Alman kurdu. Havlamamız bile bir değildi. Anlaşamıyorduk yani. Onlar kendilerine koklatılan nesneleri hemen bulurken, benim aynı nesneyi bulmam Melsa’yı bulmaktan daha zor olurdu genellikle. Onlar kendilerine verilen her komutu layıkıyla yerine getirip karşılığında ödüllendirilirken ben en basit bir, “Dur!” komutunu duyana kadar epey mesafe katetmiş olurdum.</p>
<p class="calibre1">Küçük bir top, metal bir nesne veya yiyecek bir şeyi gizlendiği yerden bulup çıkarmak ya da götlerini yere koyup beklemek onlar için çocuk oyuncağıydı. Bense kan ter içinde kalırdım aradığım şeyi bulana kadar. Orda burda burnumu gezdirir, kuyruğumu oynatarak sağa sola koşturur, saklanan nesneyi bulamayınca iki elimi çaresizce açıp, “Bulamadım,” diye havlardım eğitmenime.</p>
<p class="calibre1">Yere oturmayı da beceremezdim. Boylu boyunca toprağa uzanırdım. Kural kaide kokan eğitmenim sık sık, “Bundan bir bok olmaz, milli duyguları zayıf,” derdi komutanına, “salalım gitsin!”</p>
<p class="calibre1">Salmazlardı beni. İnatla eğitime devam ederlerdi. Akşamları kan ter içinde bölmeme dönerdim. Bana oyuncak kemik yerine, Güneylilerin giydiğine benzer bir şalvar parçası vermişlerdi. Gün boyu o kumaş parçasının orasını burasını çekiştirip duruyordum. Önleyemediğim bir içgüdüyle ha bire toprağı kazıyor, açtığım küçük çukura uzanıp bana kıs kıs gülen devrelerime bakıyordum.</p>
<p class="calibre1">“Nereden geldin devrem?” diye soruyordu komşularım, “çok aradılar mı seni?”</p>
<p class="calibre1">Sonra yine gülüyorlardı.</p>
<p class="calibre1">Devrelerim memleketin dağlarında sabah akşam mayın bulurdu. Devrelerim hudut kapılarında kamyon kasalarına gizlenmiş uyuşturucu maddelerin üzerine patilerini koyup gazetecilere poz verirdi. Devrelerim arama kurtarma köpeği olarak Kıtmir Hazretleri’nin gittiği cenneti hak edecek görevler ifa ederdi. Alt devrelerim bile üzerlerine giydikleri afili kamuflajlarla önemli devlet büyüklerinin konuşma yapacağı alanları tarardı. Bense bir türlü mezun olamıyordum.</p>
<p class="calibre1">Sıradan bir oyuncak ördeği saklandığı yerden çıkarmak bile benim için tam bir işkenceydi. Aptal olduğumu düşünüyordu kural kaide kokan eğitmenim. Haliyle aramızda bir sinir harbi başladı. Beni adam etmek, yola koymak onun için bir <span class="calibre2">izzetinefis</span> meselesine dönüştü. Belki de haklıydı, bilemem. Aptalın teki de olabilirdim. Ama onlara dişlediğimde zip zip diye öten oyuncak ördek yerine aslında hep Mel-sa’yı aradığımı söyleyemiyordum. Muhterem Nur’umun beni beklediğini anlatamıyordum kimseye. Asker olmak istemediğimi, âşık olmak istediğimi söyleyemiyordum. Onlar aşktan bir bok anlamıyordu. Varsa yoksa onu bunu bul Mikasa, oraya buraya koş Mikasa! Koşunca ne bok oluyorsa artık!</p>
<p class="calibre1">“Hadi yaparsın Mikasa. Aslansın oğlum! Bu kez olacak Mikasa. Ha gayret oğlum!” derdi sabah aydınlığında eğitmenim. Her sabah yeni bir ümitle uyanırdı. İşinin ehliydi ve adam etmediği köpeğin olmadığı söyleniyordu onun için. Sesi hep gür çıkardı gün ışırken.</p>
<p class="calibre1">“Bu kez sırf onun hatırına başaracağım,” derdim kendi kendime. Adam benim yüzümden helak oluyordu çünkü.</p>
<p class="calibre1">Akşam çöküp eğitim alanından ağır ve başarısız adımlarla dönerken başka sözler duyardım bu kez: “Mikasa yine yapamadı; bulamıyor nesneleri. Aptalın tekisin Mikasa! Şerefsizin önde gidenisin! Amma koyayım Mikasa!”</p>
<p class="calibre1">Beynimin ta içine kadar işleyen sesler kulağımdan bir türlü dışarı akmıyordu. İçimde duvardan duvara çarpıyordu o beddua kokan kelimeler. Her gece rüyamda Melsa ve sesler.</p>
<p class="calibre1">Arkadaşlarıma karşı da mahcuptum. Ben, istenilenleri bir türlü yapamayınca onlar da azar işitiyordu. Eğitmenim, komutanına diğer köpeklerin eğitimini de etkilediğimi söylüyordu ha bire. Hal böyle olunca devrelerimin bana olan kızgınlığı daha da artıyordu. Doyl diye bir köpek vardı. Sahibi, uyuşturucu satmaktan hapse girince, açıkta kalmıştı. Sonra biri almış taa Amerika’dan buraya yollamış ve birkaç sıkı küfür öğrenecek kadar çabucak uyum sağlamıştı ülkemize. “Hadi be devrem!” diyordu. “Senin yüzünden ebemiz sikiliyor akşama kadar, yap artık şunları!”</p>
<p class="calibre1">Yapamıyordum.</p>
<p class="calibre1">Baktılar olmuyor, baktılar yola geleceğim yok, baktılar bana harcanan zamana yazık, bu sefer metot değiştirdiler. Böy-lece hiçbir zaman unutamayacağım dayak faslına başladılar. Kuzey usulüne geçtiler yani. Öyle kitaplardaki gibi olmuyordu her zaman. Kural kaide kokan eğitmenim, bir yıl sonra durup dururken dayak kokmaya başladı. Spor Toto meselesinden bana garezi olan Lama’yla birlik olup üzerime çullandılar bir sabah.</p>
<p class="calibre1">Tenimde sınanan coplar, orama burama savrulan postallar, her yanlış yaptığımda yüzümü nişan alan okkalı tükürükler, postumun her yerini hedef alan taşlar, günlerce boş bırakılan midemin ağırlığıyla yola geldim. Canıma tak etmişti. Kayıtlara eğitim zayiatı diye geçmemek için gayret ettim. Melsa’nın hayaliyle büyülenmiş zihnim mecburen bulmak zorunda kaldı oraya buraya saklanan nesneleri.</p>
<p class="calibre1">“Dur,” dediler, durdum. “Yürü,” dediler, yürüdüm. “Bul,” dediler, buldum. Aksini yaptığımda olmadık işkenceler gördüm. Tekmelendim. Aç bırakıldım. Güneşin altında susuz bekletildim. Lama’nın balgamlı tükürüklerine maruz kaldım. En sonunda başımı eğip Melsa’dan başka şeyler düşünmeye çalıştım. Aç susuz kalma, dayak yeme korkusundan özgürlüğün nasıl bir şey olduğunu unuttum.</p>
<p class="calibre1">Haftalar, aylar sonra onlar haklı çıktı. En sonunda yoruldum. En sonunda har har etmekten vazgeçtim. Dere tepe koşan bir sokak köpeği değil de annemden bir mayın arama köpeği olarak doğduğuma kanaat getirdim. Etrafa bakışlarım bile değişti. Böyle kuşkulu kuşkulu göz gezdirip burnumu bir şey arıyormuş gibi sağa sola oynattım. Kulübemin önünde dimdik ayakta durup emir bekledim zamanla. Türlü numaralar göstermek için can atan köpek sırasının en arkasında, onca şeyi nasıl yapacağımı kara kara düşünerek sıramı bekledim.</p>
<p class="calibre1">Zor olmadı. Melsa’yı düşünmemeye çalışarak yaptım bana söylenenleri. Onca zaman sonra, kan ter içinde kalarak parkurun sonuna güç bela ulaştığımda eğitmenimin keyifle bana sırıttığını gördüm.</p>
<p class="calibre1">Olmuştum.</p>
<p class="calibre1">Başarmıştım.</p>
<p class="calibre1">Onlar galip gelmişti.</p>
<p class="calibre1">“Bitti,” dedim. “Kurtuldum, artık gidiyorum, terhis oldum,” diye düşündüm. Her şey daha yeni başlıyormuş meğer.</p>
<p class="calibre1">Günün birinde bütün devrelerim gibi benim boynuma da bir tasma taktılar. Daha doğrusu üzerinde numara olan bir tasma: SK: 107. Artık bu numarayla ordunun demirbaşına kayıtlıydım. Herkes beni bu numarayla çağırıyordu:</p>
<p class="calibre1">“SK:l07.”</p>
<p class="calibre1">“Değilim,” diyordum, “ben SK: 107 değilim. Benim adım Mikasa. Melsa’nın âşığı.”</p>
<p class="calibre1">Konuştuklarımı hiç duymamış gibi, kulaklarını iki elleriyle kapatıp dillerini şaklatarak, “laba laba laba,” diye bağırıyorlardı.</p>
<p class="calibre1">Üzerime afili bir elbise geçirildi. Yere oturup dimdik ileri bakan diğer köpekler bile güldü bu halime. Boynumdaki tasmadan çekiştire çekiştire beni bölmemden çıkarıp eğitim alanına götürdüler. Hepimizin başında bir asker, cayır cayır güneşin altında sıramızı bekledik. Lama’nm cebinden gazete hışırtıları geliyordu ve arada bir bana dönüp, “Mezuniyet töreninde bir yanlış yap, o Alman Martina’yı değil, seni sikeceğim bu sefer,” diyordu kulağıma eğilerek.</p>
<p class="calibre1">Omuzlarına alacağı bir çizik için onca yıl çırpındıktan sonra, tam da zamanı gelmişken heyecana gelip her şeyi berbat etmemden korkan eğitmenim kaygılı gözlerle bana bakıyordu. Arada bir beni gösteriden çıkarmayı düşünüyor, son zamanlardaki başarılı performansımı hatırladığından olacak vazgeçiyordu bundan. Bense bu kez başarmaya, Melsa’yı bir kez bile aklıma getirmemeye, yüzümün akıyla terhis olmaya kararlıydım.</p>
<p class="calibre1">Çok geçmeden neşeyle sağa solda gezinen gazeteci ve televizyoncuların önüne çıkarıldık. Eğitim alanının çevresine kat kat yükselen sıralar yerleştirilmişti. Çoğu takım elbiseli izleyiciler o ahşap sıralarda oturup bize bakıyor, arkadaşlarımın yaptığı numaralara alkış tutuyorlardı. Zafer Asteğmen, sıraların en arkasında, kanıyormuş gibi mendilini bumuna dayamış, törenin bir an evvel bitmesini bekliyordu. Rütbeli bir asker, eline aldığı mikrofonla tü<sup class="calibre5">r</sup>lü komutlar veriyor, verilen komutları başarıyla yerine getiren arkadaşlarımın adını haykırıyordu izleyicilere. Herkes fırtına gibiydi ve alkış alırken daha da havaya giriyorlardı.</p>
<p class="calibre1">Alt devrelerim patlayan flaşlar altında türlü numaralar sergilerken nihayet sıra bana geldi.</p>
<p class="calibre1">“Şimdi,”dedi mikrofondaki rütbeli, “sıra Güney’den gelen Mikasa’da.”</p>
<p class="calibre1">Aklıma bir an için bu görüntüleri Melsa’nın de izleyebileceği geldi. Heyecanlandım. Tamam, askerleri sevmezdi ama bu görüntüleri izleyince belki de benimle gurur duyardı. Bolero, patisini uzatıp, “işte benim adamım,” derdi. Barut, çeteye yeni katılan tıfıllara benim hikâyemi anlatırdı. Mikrop, ne yapar eder lafı Melsa’yla bana getirirdi. Lafo Dede, çevresinde toplanan sabilere içinde benim de yer aldığım bir hikâye anlatırdı. Daha el kadarken beni evlatlıktan reddeden annem, gözyaşlarını tutamaz ve baharda doğan yeni kardeşlerime sıkı sıkıya sarılırdı belki de. Bunları düşününce daha da heyecanlandım ister istemez ve tüm gücümle eğitim alanına atıldım.</p>
<p class="calibre1">Dilim boynuma değdi adeta. Güç bela da olsa bana söylenenleri kahkahalar arasında yerine getirdim. Engel aştım, Italyan çukurlarına girip çıktım, birkaç saniyelik gecikmelerle tüm komutlara harfiyen uydum, götümü yere koyup havladım; biraz heyecanlanmış gibi gözükerek toprağa veya taşların arasına saklı oyuncak ördeği bulup dişlerimin arasına aldım. Devrelerim gibi hafif yana dönerek çin çin yaptım flaşlara.</p>
<p class="calibre1">Olmuştu.</p>
<p class="calibre1">Nihayet başarmıştım.</p>
<p class="calibre1">Doyl, sözlük gibi bir köpekti. Bana ekşi ekşi bakıp, “Aferin,” dedikten sonra kulağıma eğildi. ilk ve son nasihatini verdi o gün bana:</p>
<p class="calibre1">“Askerde mal olacaksın. Mal adamı bir kere sikerler, iki kere sikerler, sonra bu mal diye sikmezler. Akıllı adamı ise hep sikerler hep sikerler. Unutma bunu,” dedi.</p>
<p class="calibre1">Unutmadım.</p>
<p class="calibre1">Sonunda bitmişti.</p>
<p class="calibre1">Sonunda mezun olmuştum.</p>
<p class="calibre1">Yine de, insanların sık sık dediği gibi, it de yaza çıkardı ama yediği ayazı Allah bilirdi. Cefa çekmiş, hayatın sillesini yemiş, kaderi kötü yazılmış ama günün birinde talihini terse çevirmiş herkes gibi muzaffer bir edayla etrafıma baktım.</p>
<p class="calibre1">Benden çok sonra eğitim merkezine gelip benimle aynı anda mezun olan devrelerim çok önemli görevlere atanırken, beni savaşın biraz uzağında kalan Arkanya’daki bir dağbaşı karakoluna mayın arama köpeği olarak gönderdiler.</p>
<p class="calibre1">YEDİNCİ BÖLÜM</p>
<p class="calibre1"><a id="bookmark3"></a>KARGAŞA</p>
<p class="calibre1"><span class="calibre2">“Çok büyük bir uzaklık, çok fazla olanaksızlık vardı sizinle aramızda; aynı oyunu oynamıştık ancak siz hâlâ canlıydınız. ” Julio Cortazar, Ayakizlerinde Adımlar</span></p>
<p class="calibre1">Öğleden sonra gelmesi beklenen askerî kamyon bir türlü görünmemiş o gün. Barınaktaki tüm köpekler huzursuz bir şekilde bölmelerinde gezinirken vakit çoktan geçmesine rağmen kendilerine neden yemek dağıtılmadığını merak ediyormuş. Gerçi barınakta kaldıkları süre boyunca depoladıkları yağlar onlara günlerce yetermiş ama yine de gündelik rutinde açılan bu küçük gedik bir şeylerin yolunda gitmediğinin apaçık işaretiymiş. Yağmur hızını biraz olsun durdurmuş. Fakat yoldan geçen arabaların sayısı gözle görülür bir şekilde azalmış ve onların arasında olması gereken askerî araç hâlâ ortalarda görünmüyormuş.</p>
<p class="calibre1">Köpek Cengiz, elinde dedeme özel yemeklerle belirince tüm köpekler burunlarını paslı tellere uzatarak yemekten bir parçanın kendilerine de verilmesini ummuşlar. Ama Köpek Cengiz’in yürüyüşüne bakılırsa o gün dedemden başkasına yemek dağıtılmayacakmış. Dedemin hikâyesiyle bir parça yumuşayan kalpleri yeniden nefret tohumlarıyla dolmuş. Birer ikişer patlayan, çiçeklenen tohumlar birer nefret yalımı gibi gelip gözlerine yerleşmiş herkesin.</p>
<p class="calibre1">Bölmesinin içinde öfkeyle sağa sola dönen Akbaş bembeyaz tüylerini dikleştirerek, “Böyle olmaz,” demiş, “haksızlık bu!”</p>
<p class="calibre1">Diğer köpekler de onunla aynı fikirdeymiş. Gözleri dedemin önüne konan kabın içindeki yemekte, burunlarını kaptan yayılan kokunun peşinde gezdirerek bölmelerinde sağa sola dönmüşler. Yavru köpekler annelerinden akan son süt damlalarını emerken, dedem mahcup bir şekilde yemek kabına yanaşıp içindekilere bakmış.</p>
<p class="calibre1">İçinde bol miktarda kemikli et parçaları bulunan yemeğe diliyle saldırdığında gözleri istemeden de olsa onu izleyen komşularına çevrilmiş. Diliyle höpürdettiği birkaç lokma boğazından geçip yaralı karnına doğru yol alırken devamını getirememiş. Başını kaldırıp sağa sola bakmış. Ona çevrilmiş nefret dolu gözleri görmüş. Birkaç dakika kararsızlık yaşadıktan sonra, arka bacaklarındaki tekerleklerden güç alarak önündeki yemek kabını burnuyla ileriye sürmüş.</p>
<p class="calibre1">Herkes dedemin yemek kabını kulübesine taşıyacağını beklerken, o tam tersini yapmış. Pürüzlü toprağın üzerinde sürdüğü kabı sağ tarafındaki dişi köpeklerin bölmesine yaklaştırmış. Dikenli tellerin yanına kadar sürdüğü yemek kabını patisiyle devirip yemeklerin yan bölmeye akmasını sağlamış. Yeni anne Tenzilat ile Defo telaşla yemeğe doğru se-ğirtirmiş. Dedem kendi tarafına dökülen yemekleri diliyle yan bölmeye itip ıslanan patilerini diliyle kurulayarak olduğu yere çökmüş. Herkes hayretler içinde dedemin yaptığını seyrederken tel örgülere yanaşan dişi köpekler yerdeki yemekleri silip süpürmüş bile.</p>
<p class="calibre1">“Tam bir centilmen,” demiş Adıgüzel.</p>
<p class="calibre1">Kimse cevap vermemiş Adıgüzel’in söylediklerine. Üzerinde Adıgüzel’in hayran bakışları, zorlukla bölmesine çekilmiş dedem. Ön bacaklarını ileri uzatıp birkaç defa arka arkaya esnedikten sonra uyumak için başını yere, bacaklarının arasına koymuş.</p>
<p class="calibre1">Tam gözlerini kapamış ki, barınaktan yolculadıkları Ça-talburun’un sesini duymuş dedem. Tel örgülerin arkasında durup acı acı uluyormuş. Çatalburun’un geri döndüğünü gören diğer köpekler bir ağızdan havlayıp arkadaşlarının geri dönüşünü kutlarken, Çatalburun, dedeme seslenmiş.</p>
<p class="calibre1">“Hikâye bitti mi?” diye sormuş, “sonunu kaçırmadım ya!”</p>
<p class="calibre1">“Bunun için mi geri döndün?” demiş Akbaş.</p>
<p class="calibre1">“Hayır,” demiş Çatalburun, “dışarıda işler fena, onu söylemeye geldim.”</p>
<p class="calibre1">“Nasıl fena?” demiş kardeşinin geri dönmesine sevinen Tabansız.</p>
<p class="calibre1">“Olacakları görürsünüz birazdan,” demiş Çatalburun ve başını çevirip geriye, ufukta kaybolan ana yola bakmış.</p>
<p class="calibre1">Kimse neler olduğunu anlamamış başlarda. Yol ıssızmış. Yol kenarındaki seyrek ağaçlar tatlı tatlı sallanıyormuş. Arada bir incecik bir rüzgârın önüne kattığı çalı dikenleri yolun bir tarafından diğer tarafına göçüyormuş. Ağaçların kırık dallarına tüneyen kuşlar merakla etrafa bakıyorlarmış. Sonra hepsi bir anda havalanıp gökyüzüne karıştıklarında uzaktan beliren araç konvoyunu görmüş barınak sakinleri.</p>
<p class="calibre1">Bir şeylerden kaçmaya çalışır gibi hızla ilerleyen birkaç arabanın ardından yoldan bir konvoy geçmeye başlamış. En önde boş bir cenaze arabası, onun arkasından da yüzlerce araba belirmiş birdenbire. Barınaktaki tüm köpekler başlarını merakla çevirip bu kadar arabanın nereye gittiğini anlamaya çalışmış onca gürültü arasında.</p>
<p class="calibre1">İnsanlar camlardan sarkmış var güçleriyle bağırıyor, sloganlar atıyormuş. Onların attığı sloganlara, köpekler de nedenini bilemeseler de havlamayla cevap veriyormuş. Uzadıkça uzuyormuş araba kuyruğu. Bir sonu görünmüyormuş.</p>
<p class="calibre1">Yas ve kinle solmuş yüzler, tedirginlikle dışarı bakıyor, bir yerlere varmaya çalışıyorlarmış. Melsa’nın sevdiği adamların olur olmaz yerde dalgalandırdıkları üç renkli bayrakları rüzgârda uçuşuyor, dalgalanan bu bayrakların arasından fırlayan parmaklar bir grup kuşun toplu uçuşunu andıran işaretler çiziyormuş gökyüzüne.</p>
<p class="calibre1">“Bunca araba nereye gidiyor?” diye sormuş Tabansız.</p>
<p class="calibre1">Kimsenin bir fikri yokmuş. Tenzilat, araba gürültüsü yüzünden huzursuzlaşan yavrularını yatıştırmak için bölmesinde koşturup duruyor, korkan yavruları birer ikişer tüylerinin altında saklamaya çalışıyormuş. Geceden beri boğazından tek bir lokma geçmeyen Akbaş, Tabansız ve Kurtoğlu burunlarını tel örgülere dayamış durmadan havlıyorlarmış. Bütün arabalarda neredeyse aynı görüntü varmış. Yüzlerini siyah bir bezle örtmüş adamlar, ellerindeki üç renkli bayrağı sallayan kadınlar, kamyon kasalarına doluşmuş öfkeli gençler, ellerde belli belirsiz seçilen pos bıyıklı bir adamın sertçe bakan resmiyle Kuzey’e doğru gidiyorlarmış.</p>
<p class="calibre1">Adıgüzel, olan biteni anlamanın en kolay yolu olarak dedeme bakmış. Başını merakla yola uzatmayan, hâlâ akın akın gelmeye devam eden konvoya bakma gereği duymayan, yaşanan hengâmeyi kayıtsızlıkla izleyen tek köpek oymuş çünkü. Her şeyin sırrına vâkıf biri gibi boylu boyunca yerde yatıyormuş dedem. Arada bir gözlerinden birini açıp korkuyla ana yola bakıyor, sonra yeniden, her seferinde daha da sıkı kapattığı gözlerinin karanlığına gömülüyormuş.</p>
<p class="calibre1">“Senin bir fikrin yok mu Mikasa?” diye sormuş Adıgüzel.</p>
<p class="calibre1">Cevap vermemiş dedem. Kulaklarını kapatarak dövülmüş bir köpek gibi acı acı sesler çıkarmış.</p>
<p class="calibre1">“Bence sen her şeyi biliyorsun Mika,” demiş Adıgüzel, “umarım senin bir ilgin yoktur bu olanlarla.”</p>
<p class="calibre1">Dedemin yüzünde barınağa getirildiği gece olduğu gibi tek bir hayat belirtisi okunmamış. Yürürken kendisine acı veren tekerlekleri geri geri iterek kulübesine çekilmiş. Yeniden taş kesilmiş. Hiçbir şeyden haberi yokmuş gibi, kulaklarını kulübenin yarıklarından sızan korna sesleri, slogan ve bağrışmalara tıkayarak adeta kaybolur gibi en gerisine saklanmış kulübenin.</p>
<p class="calibre1">Dışarıdan Adıgüzel’in sesi geliyormuş hâlâ.</p>
<p class="calibre1">“Çık dışarı Mika,” diyormuş Adıgüzel, “böyle kaçamazsın her şeyden. ”</p>
<p class="calibre1">Ama kaçmış dedem. Başlarda yüzlerce olan, sonralan sayısı binleri bulan otomobil, pikap ve hatta kamyonlar müthiş bir intizamla yoldan geçmeye devam ediyormuş. Köpeklere bile slogan atacak kadar kızgın, bir yere gidiyormuş insanlar. Dedem, belki de her şeyi bilmenin, değilse bile tahmin etmenin acısıyla kulübesinden çıkmıyormuş bir türlü.</p>
<p class="calibre1">Barınak sessizliğe gömülmüş yeniden. Ne yemek dağıtılıyormuş köpeklere ne de bakımlarıyla ilgilenen bekçiye rastlanıyormuş. Incebıyık da yokmuş ortalıkta. Şehirdeki herkes arabalara yüklenmiş, Arkanya’ya doğru, dağların arasından sızan yola akıyormuş.</p>
<p class="calibre1">Havlamaktan yorulmuş . köpekler. Dahası bir zaman sonra havlamanın, dişlerini yoldan geçenlere sivriltmenin, kuyruklarını çember yapıp dimdik beklemenin bir anlamı kalmamış. Oldukları yere çökmüşler. Arabaların sonu bir türlü görünmüyormuş çünkü.</p>
<p class="calibre1">Öğleden sonra konvoyun sonundaki araçlar hâlâ ağır ağır ilerlerken, konvoyun başı yolun Kuzey tarafında görülmüş. Yüzlerini bir fularla kapatan iki motosikletli adamın refakat ettiği cenaze arabası hiddetle kararmış ellerin salladığı bayrakların arasında barınağın önünden hızla geçip şehre doğru yol almış. Cenaze arabasındaki tabutun üzerine üç renkli bayrak geçirilmiş dönüşte, etrafı çiçeklerle bezenmiş tabutun başında ipil ipil ağlayan bir kadın varmış.</p>
<p class="calibre1">Barınaktaki tüm köpekler paslı tel örgülere yanaşıp hâlâ Güney’e akan araçları seyrediyormuş merakla. Çekildiği kulübenin yarıklarından ana yola bakan dedem, daha önce kayıtsız kaldığı bayrakları görünce heyecanlanmış bu kez. Belki Melsa’yı görürüm diye hızla kulübeden çıkıp tel örgülere yanaşmış. Tekerlekleri çakıl taşlarının üzerinde rahatça ilerleyemiyormuş. Zorlamış kendini. Çakıl taşlarından kurtulurum sanmış. Ama başaramamış. Sırtüstü yere yuvarlanmış. Dünya tersine dönmüş. Melsa’nın kokusunu almak için burnunu bir an için dünyadaki tüm kokulara kapatıp sadece çok gerilerde kalmış o baygın kokuyu aramış çaresizce. Yokmuş Melsa. Havlaması, onları çağırması bir işe yaramamış. Her birinde kızgın adamların seçildiği eski püskü arabalar büyük şehre doğru yol almaya devam ediyormuş.</p>
<p class="calibre1">Ortalıktan kaybolan Çatalburun akşama doğru barınağa geri döndüğünde nefes nefeseymiş. Gündüz barınağın yanından geçen araç konvoyunun kana bulandığını, parti ilçe başkanının cesedinin zar zor gömüldüğünü, şehirde onlarca kişinin öldürüldüğünü, törende öldürülenler için yeni mezarların kazıldığını haber vermiş onu dinleyenlere.</p>
<p class="calibre1">“Öyleyse bu akşam bize yemek falan yok,” demiş Akbaş.</p>
<p class="calibre1">“Bence hiç beklemeyin,” demiş Çatalburun, “Askerlerin çok daha önemli işleri var bugün. Sizin yemeğinizle uğraşamazlar. ”</p>
<p class="calibre1">Akşamdan beri kursaklarından tek bir lokma dahi geçmeyen barınak sakinleri açlığın verdiği yorgunlukla kulübelerine çekilmiş. Açken, midelerinden gurultular yükselirken uykusu gelmezmiş kimsenin. Ama yine de uyumaya çalışıp sabahla beraber bu kötü günün bitmesini, barınağın eski düzenine dönmesini ummuşlar. Barınaktaki bölmelerde zaman zaman duyulan yutkunma ve homurdanmalar hariç bir tek ses dahi işitilmiyormuş. Herkes gözlerini kapayıp uyumaya çalışmış.</p>
<p class="calibre1">Dedem de tıpkı diğer köpekler gibi gözlerini kapatmış ama uyuyamamış. Geçmişe gidip geliyor, orada Melsa’yı, arkadaşlarını, çöp dağını görüyor, hemen peşinden de işaret parmağını boğazından bir kılıç gibi geçirip, “Bittin sen!” diyen Onbaşı Beta’nın kızgın yüzü geçiyormuş gözlerinin önünden. Dişlerini sımsıkı birbirine kenetlemiş, tir tir tit-riyormuş. Onun bu haline tekerlekleri de eşlik ediyor, sanki aceleyle bir yere yetişmeleri gerekiyormuş da nereye yetişeceğini bilemiyormuş gibi kararsızlıkla sağa sola sallanı-yormuş.</p>
<p class="calibre1">Adıgüzel, yavaşça tel örgülere yanaşıp dedeme baktığında, dedemin yanaklarından gözyaşlarının döküldüğünü görmüş, “Ne oldu Mika?” diye seslenmiş dedeme, “neden ağlıyorsun yine?”</p>
<p class="calibre1">Gözyaşları yanaklarından süzülüp postunun derinliklerinde kaybolurken rüzgârın tel örgülerini titrettiği dedemin bölmesinden bir cevap duyulmamış. Dedem kurumuş ağzını açıp yanağına süzülen gözyaşlarını diliyle yalayıp yutuver-miş. Birikmiş hatıralardan kopup dışarıya fokurdayan gözyaşları geldiği yere geri dönmüş. Köpek barınağının yanı başında önemli bir haberi iletircesine havaya dikilen telgraf direklerinin telleri ip atlar gibi aşağı yukarı sallanmış.</p>
<p class="calibre1">Ana yoldan askerî araçlar dahil bir tek araç bile geçmiyor-muş. Uzaktaki şehir sessizliğe gömülmüş yaralarını sarıyor-muş besbelli. Kasabanın eteğindeki taburda ikide bir alarm veriliyor, devriyeler belirli aralıklarla düdük çalıyor, kuvvetli projektörler dağlan tarıyor, gecenin karanlığına fırlatılan aydınlatma fişekleri gökyüzünden kayan bir yıldız gibi usulca aşağı iniyor, bazen izli mermiler dağdaki kimi hedeflere rastgele ateş ediyor, bu mermilere bir cevap verilmeyince silahlar yeniden siperlere konuyormuş.</p>
<p class="calibre1">Bir gün önce ayrıldığı bölmenin dışında sere serpe yatan ve dedemin hikâyesinin devamını dinlemek için geri dönen Çatalburun, başını kaldırıp bölmesinde gizli gizli ağlayan dedeme bakmış kederle.</p>
<p class="calibre1">Adıgüzel hariç diğer köpekler yorgun bir biçimde kulübelerinde dinlenirken arada bir kulaklarını dikleştirip dedemin bölmesinden yükselecek bir sesi bekliyormuş.</p>
<p class="calibre1">Dedem, gözlerini aralayıp ona bakan Adıgüzel ve Çatalbu-run’la göz göze gelmiş. Ön bacaklarının biriyle gözyaşlarını silmiş. Dilini burnuyla yanaklarında gezdirerek yüzündeki tuzu yalamış. Arkanya’da zaman zaman sesini işittiği Yasçı Kadın’ın yaptığı gibi, sanki tüm acısını alan bir ağıda baş-lamışçasına gövdesini ileri geri sallamış kederle. Ona destek olan tekerleklerin paslı gıcırtısı dudaklarından yükselen homurtuya aynı şekilde karşılık vermiş. Kelimeler içinde boğum boğum olmuş, dışarı çıkmak için bir yol arıyormuş. Gözlerinden yaşlar boşanmış yine.</p>
<p class="calibre1">“Ağlıyor musun Mika?” diye sormuş Adıgüzel.</p>
<p class="calibre1">Dedem, gözlerinden birini Adıgüzel’e çevirmiş. Gözlerinin içinde dönüp duran son gözyaşı damlası akacak bir yer ararken, nedendir bilinmez ilk kez konuşmuş bu meraklı komşusuyla.</p>
<p class="calibre1">“Ağlamıyorum,” demiş burnunu çekerek.</p>
<p class="calibre1">“O gözyaşları ne peki?” diye sormuş Adıgüzel.</p>
<p class="calibre1">“Hatıralarım,” demiş dedem, “onlar benim hatıralarım. Çünkü ağlarken, gözyaşı değil, aslında hatıra döker herkes!”</p>
</body>
</html>
