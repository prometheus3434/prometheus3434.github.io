<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre8">sekizinci bölüm </span>KADERİMİ TEMİZE ÇEKEN MELEKLER</p>
<p class="calibre1"><span class="calibre2">“Bir askerin en büyük utancını taşırlardı, yüz kızanklığını. Öldürür ve ölürlerdi.</span></p>
<p class="calibre1"><span class="calibre2">Çünkü bunu yapmasalar utanırlardı. Savaşta bu yüzden varlardı zaten."</span></p>
<p class="calibre1"><span class="calibre2">Tim O’Brien, Taşıdıklan Şeyler</span></p>
<p class="calibre1">Fotokopiyle çoğaltılmış, karalar karası bir kaderim vardı.</p>
<p class="calibre1">Bağlıydım.</p>
<p class="calibre1">Demirbaşa kayıtlıydım.</p>
<p class="calibre1">Zimmetliydim.</p>
<p class="calibre1">Bir yere gidemezdim.</p>
<p class="calibre1">Ortada bir savaş vardı ve benim görevim Güneyli gerillaların toprağa maharetle gömdüğü Allah’ın belası mayınları bulmaktı. Esasında bu adamlar teknolojiden bir bok anlamazdı ama dağa çıkmadan önce taş atmak, dağa çıktıktan sonra da adam öldürmekte ustalaşmışlardı. Artık kimden öğrenmişlerse mayın döşemekte de usta kesilmişlerdi.</p>
<p class="calibre1">Bu yüzden her zaman çok dikkatli olmalıydım. Çıt diye bir ses duyarsam her şeyin sonuna geleceğim öğretilmişti bana. Yerin altında plastik bir ördek değil, herkesi toz duman edecek patlayıcılar vardı ve bu patlayıcı hepi topu bir tık sesine bakıyordu. Önemli olan o sesi duymadan haber vermekti. Bunu yapabilirsem hayattaydım. Yapamazsam, kendimi bir anda baruttan mütevellit bir duman bulutu içinde havaya uçarken bulabilirdim. Köpek mezarlığında bir kemiğim bile olmayabilir, en kötüsü de Melsa’yı sonsuza kadar kaybedebilirdim.</p>
<p class="calibre1">Kimse için değilse de Melsa için dikkatli olmaya çalıştığım, onun için hayatta kalmaya gayret ettiğim zamanlardı.</p>
<p class="calibre1">Ölmedim.</p>
<p class="calibre1">Hayatta kaldım.</p>
<p class="calibre1">Ama sonunda bir garip bulamaç oldum.</p>
<p class="calibre1">Benden sorumlu asker Mami’nin tasmama bağladığı zincir beni nereye sürüklerse oraya yürürdüm. Tasmam tozlu yolların hayaliyle boynumda derin izler bırakırdı. Karakolun bahçesindeki kulübemde bir zincire bağlanıp her an adımın çağrılacağını sanarak dimdik görev beklerdim. Böyle dimdik ileriye bakar, kulaklarımı sağa sola oynatır, kuyruğumu hareketsiz bir şekilde ileriye uzatırdım. Numaradandı hepsi. Aslında görev falan beklediğim yoktu. Benim istediğim bir an evvel, hızla dışarı çıkmaktı.</p>
<p class="calibre1">Dağlarda dolaşmak, derelerden su içmek, uzayıp giden buğday tarlalarının arasına karışmak, ağaçların altında mola verip dinlenmek, gelen geçen köylülerin peşine takılan çoban köpekleriyle çene çalmak, dilimi dışarı çıkararak rüzgâra karşı hiç durmadan koşmak, kasabadaki kardeşlerimle sokak sokak gezmek, kedi kovalamak, yabancıları korkutmak, Melsa’nın artık çok gerilerde kalan şahane karamel kokusuna gömülüp hayaller kurmaktı bütün derdim.</p>
<p class="calibre1">Zincirim el verdiği kadar dolanırdım kulübemin etrafında. Yemek kabına dökülen yemeklere ağzımı sürmeden koyu kırmızı toprağı eşelerdim. Su kabımı yere dökerdim. Huysuzlanır, gelen geçene hırlardım. Ama bütün bunlar pek bir işe yaramazdı. Ne kadar havlasam da faydasız, ya kimse sesimi duymaz ya da usturuplu bir küfür patlatırlardı kulaklarıma. Boynumu gökyüzüne doğru kaldırıp belki sesimi duyar diye Melsa’ya seslenirdim böyle zamanlarda.</p>
<p class="calibre1">Ben avaz avaz ulurken yakındaki kasaba ve köylerden sesler gelirdi kulağıma. Köpek kardeşlerim çağrıma cevap verirdi. Kurumuş otların hışırtısı cevap verirdi. Çağıl çağıl akan dereler cevap verirdi. Kuzey yıldızı yerinde sağa sola sallanarak cevap verirdi. Papaz Gölü’ndeki su sesi cevap verirdi. Makam Dağı’nın tepesindeki türbede yatan ulu zat cevap verirdi. Uzak ışıklar cevap verirdi. Kıtmir Hazretleri cevap verirdi. Muhterem Nur cevap verirdi. Rin Tin Tin salağı cevap verirdi. Geceler ve biz sessiz kullarının bir gün dile geleceğini söyleyen Allah bile cevap verirdi. Ama Melsa bir cevap vermezdi bana. Heves Amca’nın Muhterem Nur’un resimlerine baktığında yüzünde beliren kara bulutlar gibi asılı kalırdım havada.</p>
<p class="calibre1">Herkes uykuya çekildiğinde bir ben, bir de nöbetçiler kalırdı ortalıkta. Ayaz hepimizin tüylerini ürpertirken nöbet değiştiren uykusuz askerleri izlerdim. Gözleri güç bela açılırdı hepsinin. Çapraza giderken yürümekte bile zorlanırlar-dı. Çoğunun botlarındaki bağcıklar bile bağlanmamış olurdu. Gecenin üçünde onları zor bela sarsarak yataklarından kaldıran kısa dönem çavuşun eşliğinde, doldur boşalt istasyonuna götürdükleri silahlarını bir çırpıda omuzlarına asıp uygun adım yürümeye çalışırlardı. Kasaturaları silahlarına değerken sesler çıkarırdı ve her sesle beraber gözleri biraz daha açılırdı. Dümdüz ama yüksek bir tepenin üzerine kurulan karakolun büyükçe arazisinde dakikalar boyunca yol teper, bazen dağlara bakan Güney Kule’ye, bazen de sisler içindeki Cehennem Vadisi’ne doğru yol alırlardı. Yine yalnız başıma kalır ve çoktandır yâd edilmeyi bekleyen hayallerime dönerdim.</p>
<p class="calibre1">Kulaklarımı dikleştirip uzakları dinlerdim böyle zamanlarda. Koyun sesleri gelirdi yakındaki köyden. Şehrin ışıkları, deniz feneri gibi yanıp sönerdi uzaklarda. Kasaba sessizliğe gömülmüş olurdu hepten. Bağlı olduğumuz kasabadaki taburdan devriyelerin düdük sesleri gelirdi. Daha tuhafı, dağ başında deniz kokusu gelirdi burnuma. Etrafta bu emareyi haklı çıkaracak en ufak bir görüntü yoktu ama denize yakın olduğumuzu hissederdim yine de. Uzaktaki büyük şehirden bir fısıltı gibi sesler yükselirdi. ilerideki yol kavşağında her daim bir panzer dururdu. Gelen geçen arabalar panzeri görür görmez yavaşlardı korkuyla. Bir özel tim, panzerin kapağını açıp arada bir başını dışarı çıkarırdı. Meşe ağaçlarının tüy gibi hafif hışırtısı duyulurdu çok geçmeden. Kardeşlerimin havlama sesi ulaşırdı kulağıma. Cevap veremezdim. Ağzımı açtığım anda bağırırlardı bana.</p>
<p class="calibre1">Sık sık silahlarını, fişeklerini, mataralarını, miğfer ve kasaturalarını hazır edip emir beklerlerdi. Kurma kolları arka arkaya şak diye inip kalkardı. Lada ve Akrepler hazırlanırken, her daim ter kokan göbekli Uzman Çavuş Papa var gücüyle askerlere bağırırdı. Sıraya girip eksik biri var mı diye defalarca birbirlerini sayarlardı. Sayıma beni de ekleyip tekmil verirlerdi.</p>
<p class="calibre1">Sonra gözlerini tam karşıdaki dağa dikip birazdan her kıvrımını kontrol edecekleri, her menfezini yoklayacakları, sağda solda yükselen her tümseğe dikkat kesilecekleri, buldukları irili ufaklı her kablo parçasını uzun uzun inceleyecekleri tozlu yola çıkmayı beklerlerdi.</p>
<p class="calibre1">Tanı da sabaha karşı yeni uykuya dalmışken zincirimden tutup beni yollara sürerlerdi. Yola çıktığımızda zincirimi çıkarır benden bir işaret beklerlerdi. Bir yerlerden haber almış gibi çok telaşlıydılar her zaman. Yürekleri ağızlarına gelirdi her yola çıktığımızda. Bütün bu olup bitenlerin, olmuş ve olacakların bal gibi farkmdaydım. Her defasında bütün ayrıntılarım ezbere bildiğim sahneler tekrarlanırdı çünkü.</p>
<p class="calibre1">Sırtı Cehennem Vadisi’ne bakan Karakeçi Karakolu’nun tek bir görevi vardı. Yoldan geçecek askerî konvoylardan önce yola çıkmak ve mayın kontrolü yapmak. Benim ve karakoldaki bütün askerlerin görevi buydu. Hepsi gencecikti daha. Benim kulübeme bile şafak yazacak kadar son günleri yaklaşanlar da vardı aralarında, karakola yeni gelenler de: yetmiş üçe birler, yetmiş ikiye dörtler, yetmiş üçe ikiler. Üst tertipler mayın kontrolü için yola çıkmaya hazırlanırken, alt tertipler karakolda kalır, karakolun rutin işleriyle uğraşırdı. Hiç ses çıkarmadan hep alkol kokan Astsubay Kıdemli Çavuş Kabba’yı beklerlerdi. Kalpleri heyecanla inip kalkardı. Aldıkları nefesi bile hissederdim. Ben de hazır ola geçerdim ister istemez. Astsubay Kıdemli Çavuş Kabba hepimizin komutanıydı nihayetinde.</p>
<p class="calibre1">Börtü böceğin komutanı da oydu, sabahın da. Karakoldaki kırk dört askerin, günde dört öğün verilen tekmillerin, üç kez tekrarlanan yemek duasının, beş yüz kırk dokuz günün, şafak defterlerinin, kamuflajların, çarşı izinlerinin; Akrep’in, Lada’nın, barakaların, nöbetçi kulübelerinin, doldur boşalt istasyonunun, Güney Kule’nin, Cehennem Vadisi’nin, karakol kapısının, gazinonun, hamamın, kantinin, yatakhanenin, voleybol sahasının, kulübemin, cephane deposunun; G3’lerin, kalaşnikofların M-16’ların, havan toplarının, roketatarların, doçkaların, biksilerin, makineli tüfeklerin, bombaların, palaskaların, kasaturaların, termal kameraların, aydınlatma fişeklerinin; terlik istirahatlarının, hava değişiminin, küfürlerin, nasihatlerin; Arkanya’daki köylerin, yolların, ağaçların komutanı da oydu. Ama gecenin, mağaraların, Cehennem Vadisi’nin, koyak ve kayalıkların komutanı o değildi. Başkalarıydı.</p>
<p class="calibre1">Mayın arama dedektörü bozulurdu sıklıkla. Toprağın altında bir şey bulduğunda viyk viyk, diye öten Allah’ın belası alet bozuk olmasa yolun bir tarafını o tarardı, diğer tarafını da ben. İşimiz kolaylaşır, daha çabuk dönerdik böylece karakola. Tartışmasız, o benden daha iyiydi ama dedektör kul yapımı olduğu için sıklıkla bozulur ve çoğu zaman bütün yük benim omuzlanma binerdi.</p>
<p class="calibre1">“Araç bin!” komutuyla Lada’ya binip çıkardık karakoldan. Dağ başındaki karakoldan yavaşça süzülerek ana yola inerdik. Askerlerin bir kısmı Bobi diyordu bana. Her duyduklarım yanlış telaffuz eden tüm Güneyliler gibi, bana Bube diye seslenen Güneyli köy korucuları ana yolda bizi beklerdi. Üzerlerindeki kamuflajlara rağmen bu kara kavruk yaşlı adamlar hiçbir şekilde askere benzemezdi. Birkaç arkadaşları Güneyli gerillalar tarafından öldürülüp cesetleri ağızları para dolu halde benim işemeye bayıldığım elektrik direklerine asılmıştı ama yine de bu işten vazgeçmiyorlardı. Devlete bağlıydılar. Büyük bir saygıyla Astsubay Kıdemli Çavuş Kabba’mn verdiği emirleri harfiyen yerine getirirlerdi. Kimler yolun hangi tarafında yürüyecek, araç ne kadar hızla seyredecek hepsi tek tek belirlenerek iki koldan yürüyüşe geçilirdi. Çoğu zaman kavurucu sıcağın altında saatlerce yol teperdik. En önde korucular olurdu hep. Onların arkasında da ben. Burnumu yerlerde sürüyerek engel olamadığım bir içgüdüyle yol kenarına döşenmiş mayınları, bubi tuzaklarını arardım.</p>
<p class="calibre1">Görevim basitti aslında. Bir şeyin kokusunu alır almaz toprağı kazmak yerine, olduğum yere çömelip havlamak yeterliydi. Gerisi onlara kalırdı. Gerisi onların bileceğiydi. Ben yere çömelir çömelmez hepsi pürdikkat çevreyi kolaçan ederdi. Astsubay Kıdemli Çavuş Kabba, dişlerinin arasına yerleştirdiği komando bıçağıyla yere uzanıp toprağı hafifçe yana iterdi. Sonra saatlerce uğraşıp yavaşça kazardı toprağı. Alnından dökülen terler bile tehlikeliydi. Terini silip sabırla yeri kazmaya devam ederdi. Bir şey çıkmazdı. Hep yanlış sinyal verirdim. Bana küfür edip yollarına devam ederlerdi.</p>
<p class="calibre1">Bütün askerlik hayatımda yalnızca bir kez doğru tahmin ettim yolun kenarında patlayıcı olduğunu. Toprak yeni kazılmıştı. Teller apaçık ortadaydı. Ben gururla patlayıcının yanına çömelip patimle işaret etmesem bile bizimkiler yine de görecekti onu. Ama bu olayın muzaffer edası benim sicilime yazıldı. Bulduğum o basit tuzak yüzünden adım Bubi oldu o şanlı günden sonra. Kızlar beni Bubi diye çağırmaya başladı. Oysa o zamana kadar yalnızca komutanların bildiği gerçek adım bir bela gibi yavaş yavaş yaklaşıyordu bana, nereden bilirdim.</p>
<p class="calibre1">Zaman zaman mola verip sağı solu gözetlerdi askerler. Nefesler kesilir, gözler bir radar gibi sağı solu gözler, ağızlar kapanır, el kol hareketleriyle talimatlar verilir ve parmaklar tetiklere uzanırdı. Tekin olmayan bir sessizlik kaplardı dağlar arasında uzayan asfalt yolu. Asıl sorun asfaltta değil, topraktaydı oysa. Yolun ortasına oturarak gözlerini gezdirip korkuyla toprağı tarayan askerlere bakardım böyle zamanlarda.</p>
<p class="calibre1">Ölümü beklerlerdi. Korkularım dinlerlerdi. Geride kalan sevdiklerini düşünür, öbür dünyayı boylamaktansa en kötü ihtimal sakat kalmayı umar ya da düşmanlarından birkaçını öldürüp rahatlamayı isterlerdi böyle pürdikkat beklerken. Onlar elleri tetikte sağı solu kolaçan ederken işaret parmaklarım titreyen dudaklarına götürür benim susmamı emrederlerdi. İşte o vakit, yolun ortasına sere serpe uzanıp bütün yüküyle arkama yaslanan zamana bakardım.</p>
<p class="calibre1">Adamın biri beni elledi diye sütünden mahrum eden, dahası evlatlıktan reddeden annem geride kalmıştı. Kardeşlerim geride kalmıştı. Muhterem Nur’u kendisinden daha kederli birine kaptırdığı için iki kat kahırlanan Heves Amca geride kalmıştı. Uçurumdan yuvarlanırken, “Uçuyorum, uçuyorum, tıpkı inekler gibi!” diye bağıran Rin Tin Tin salağı geride kalmıştı. Aslanlı Yol geride kalmıştı. Lafo Dede geride kalmıştı. Alevli Kalpler geride kalmıştı. Sabah akşam arşınladığım sokaklar geride kalmıştı. Başıma uzanan, boynumu kaşıyan, çenemi sıkıp beni çağıran eller geride kalmıştı. Mel-sa çok gerilerde kalmıştı. Gövdemden yükselen nur her gün biraz daha azalıyordu. Kasabada aylak aylak dolaşırken şahane bir kırma olduğuma kanaat getirip beni başkente gönderen, talihimi ters yüz eden, beni bir eğitim merkezine teslim eden, bu hallere düşmeme sebep olan Turkuvaz geride kalmıştı. Bir sokak köpeğinden mayın arama köpeği yaratan eğitmenim kim bilir neredeydi. Tükürüğü bir türlü kurumayan Lama ibnesi bile çoktan terhis olmuştu. Zafer Asteğmen, azılı bir köpek düşmanı olup yeniden adliyedeki görevine dönmüştü muhtemelen. Bir ben kalmıştım geçip giden zamana yutkunarak bakan.</p>
<p class="calibre1">Sonra Astsubay Kıdemli Çavuş Kabba’nın eli havaya kalkar ve yürüyüş koluna yoluna devam etmesi emrini verirdi. Uzman Çavuş Papa ile askerlerin pek sevmediği Uzman Çavuş Nene, emrindeki askerleri sağa sola gönderirdi. Köprü altlarına, menfezlere, yol kenarındaki çukurluklara, ağaç diplerine baktırırdı. Verilecek ödülün hevesiyle (çoğu zaman bir kemik parçasıydı bu) burnumu yol kenarlarında gezdirip Güneyli gerillaların döşediği mayınları bulmaya çalışırdım heyecanla.</p>
<p class="calibre1">Zaman zaman başka köpeklerin yol kenarına gizlediği kemiklerin kokusu yanıltırdı beni. Büyük bir heyecanla toprağı kazardım. Yürüyüş kolu mevzilenip benim ne aradığımı anlamaya çalışırdı. Elleri her zaman tetikteydi. Korkudan büyümüş gözbebekleri dağın tepesindeki her hareketliliği dikkatle tarardı. Sibel Can, Ahu Tuğba veya Müjde Ar resimli şafak defterleri terledikçe yürekleri ağızlarına gelirdi çoğunun. Kazardım toprağı, hem de deh gibi. Onların beklediği mayının aksine toprağın altından bir kemik parçasını çıkarıp dişlerimin arasına aldığımda çok ağır küfür ederlerdi bana. En çok da Uzman Çavuş Papa, küfrün en ağırı ondan gelirdi, “Amma çakayım!” diye bağırırdı bana.</p>
<p class="calibre1">Kızar, yürür, terler, susar ve endişelenirlerdi. Ama hiçbiri benim kadar üzülmezdi bu duruma. Karşıma çıkan elektrik ve pek çoğu anız yakarken tutuşmuş telefon direklerine, kaya diplerine, kupkuru çalılıklara, dağları çepeçevre saran meşe ağaçlarına sidiğimi yapıp mahcup bir şekilde yürümeye devam ederdim. Arkamdan yürüyen askerler hayvani bir içgüdüyle sağa sola işediğimi düşünürdü ama ben Melsa için yapardım bunu. Belki kokumu tanır, yakınlarda bir yerde olduğumu f<sup class="calibre5">a</sup>rk eder, gelip beni bulur diye umutlanırdım.</p>
<p class="calibre1">Ama gelmezdi Melsa. Seslenmezdi bana. Dikenli Amerikan tellerinin arkasından patisini göğsüne doğru çekip, “Gel,” demezdi bana. Ben oralarda değilken Güneyliler böyle kim bilir kaç bayram daha kutlardı!</p>
<p class="calibre1">Kenar kulübeye yaklaşıp işaret parmaklarıyla bir çember çizerek, “Beni değiştirin,” diye işaret eden sakat futbolcular gibi, “Beni değiştirin,” derdim uluyarak. Değiştirmezlerdi. “Üç oyuncu değiştirme hakkımızı kullandık. Mecburen oynayacaksın,” derlerdi bana. Yalnızca, arkamdan yürüyen askerlerin kaygılarını, içlerinden kurdukları cümleleri duyardım sonra. Kimse buraya gelmeden önce böyle günler yaşayacağını hesap etmemişti çünkü.</p>
<p class="calibre1">“Meraklanma,” demişti bir arkadaşı Onbaşı Beta’ya, “bizim bir arkadaşın dayısı Albay. Aldırırız seni mutfağa, en kötü ihtimal kantin, açarsın bangır bangır Burhan Çaçan çalan teybini, gül gibi geçer askerliğin.” Kendini bir dağ başı karakolunda en fazla patates soyarken hayal etmişti Onbaşı Beta. En kötüsü, askerlere kantinde Eti Cin satmanın hülyasını kurmuştu. Oysa sonraları her an saldırıya uğrama tehlikesiyle mayın arardı Onbaşı.</p>
<p class="calibre1">Herkesin Çingen diye dalga geçtiği ve yol kokan Cey Cey hiç ses etmeden makineliyi yüklenirdi hep. Cey Cey’in bağlı olduğu obanın çeribaşı, “Yüzümüzü kara çıkarma,” demişti ona. Zaten kara olan yüzünü daha da karartmamak için yoldaydı Cey Cey.</p>
<p class="calibre1">Makine yağı kokan Kaportacı Reca, en fazla tamirhanede kalır, askerî araçları tamir ederim, diye düşünürken yoldaydı. ilaç kokan Behçet hastası İbra, alamadığı çürük raporu yüzünden yoldaydı. Her zaman ezme salata kokan lahmacun ustası Rıdo yoldaydı.</p>
<p class="calibre1">Bir tek Allah’ın cezası Mami diğerleri gibi değildi. Askere gelmeden önce ailesi bakmış bundan kurtuluş yok, her gece esrar, her gece kumar, her gece işret, düzelmeyecek böyle deyip şeyhe götürmüşler. Şeyhin odasında süt dökmüş kedi gibi bir köşeye ilişmiş. Şeyhle onun nefes alışverişinden başka bir ses yokmuş odada. Uzun uzun susup kendisini ve zamanı tartmış. Sonra yün minderlerin üzerinde masum bir çocuk gibi uykuya dalmış. Rüyasında, şeyhe esrar ikram ettiğini görmüş. Uyanınca da rüyasını gerçeğe çevirmiş. Onca nasihat, onca zebani, onca cehennem ateşi, onca dil kâr etmemiş. Şeyh, son çare, “Adını değiştirin,” demiş ailesine: “Adı ona ağır geliyor. Tek kurtuluş adının değişmesinde.”</p>
<p class="calibre1">Taşkın olan adını Mami’yle değiştirmiş ailesi. Sadece şeyh değil, mahkeme kararıyla da değiştirmişler. Bir süre yeni adıyla dünyaya yeniden gelmiş gibi sağda solda fink atmış Mami. Güya bambaşka bir şahsiyet olup çıkmış. Sakal uzatmış, hacı yağı sürmüş, sigara yerine misvak sokup çıkarmış ağzına, otuz üçlük yerine doksan dokuzluk tespih taşımaya başlamış. Taşkınlığı yatışmış, kendisini cami ve cuma arasında bir yola vakfetmiş. Hidayet halıları önünde serildikçe yüzü gözü düzelmiş Mami’nin. Cümle cemaatin takdirini toplamış.</p>
<p class="calibre1">Günün birinde cuma namazına giderken, bir meyhanenin önünden geçmiş. Meyhanenin camlarında kendi yüzünü görmüş. Mami değil de Taşkın varmış camlarda. Parmağıyla onu işaret edip içeriye çağırmış Taşkın. İçine bir sıkıntı düşmüş. Allah (c.c.) ile Yeni Rakı’nın CC’si arasında kalmış. Mengeneye hapsolmuş gibi kıvranıp durmuş. Sonunda tercihini ikinci CC’den yana yapmış. Elindeki doksan dokuz-luk tespihten altmış altı tespih tanesi çıkarmış. Adını değiştirse de bir zaman sonra Mami’nin eski tabiatı gelip yeni adına yapışmış tekrar. Islah olacağına öncekinden beter olmuş. Son çare, belki bir parça düzelir, düzen intizam öğrenir, yola gelir diye askere yollamış ailesi. Mami de sevinmiş bu duruma. Savaş filmlerine bayılırmış çünkü.</p>
<p class="calibre1">Millet, Güney’e gelmemek için türlü tanıdıklar arar ya da kolunu bacağını kırıp çürüğe çıkmayı denerken, Mami, kendisi istemiş Güney’e gelmeyi. Acemi birliğindeyken, genellikle kafası güzel olduğunda, bandanasını kafasına bağlayıp kasaturasını ağzına alarak gerillaların sığınaklarına nasıl sızacağını göstermiş etraftakilere. Keyfi yerindeyse bir kasatura dansı bile çekmiş devrelerine. Oysa hiçbir şey umduğu gibi olmamıştı. Elinde zincir beni gezdiriyordu dağ yollarında ve sabah akşam bilfiil amma koyduğu günler bir türlü geçmek bilmiyordu.</p>
<p class="calibre1">Uzman Çavuş Papa, arkadan bağırıyordu:</p>
<p class="calibre1">“Anı paparaları, şafak saymayı bırakın da etrafı kolaçan edin.”</p>
<p class="calibre1">Etrafta kimse yoktu. Dağların doruğunda kimse yoktu. Dereler incecik akardı. Köprüler tenhaydı. Peynir, yoğurt ve tütün kokan köy dolmuşları yanımızdan yavaşça ilerlerdi. Tepeyi aşınca küçük bir köy çıkardı karşımıza. Ağaçsız, hayvan pisliklerinin kümelendiği, askerlerin yürüyüşünü taklit eden yırtık bağırlı yüzlerce çocuğun ortalıkta fink attığı, kadınların tülbentleriyle yüzlerini örttüğü, esmer güzeli genç kızların bizimkilere görünmemek için hızla içeriye kaçıştığı, erkeklerin tıpkı benim gibi duvar dibine çömeldiği, diğer köpeklerin durmadan bana havladığı kendi halinde köylerden biriydi bu köy.</p>
<p class="calibre1">Astsubay Kıdemli Çavuş Kabba en önde yürürdü hep. Uzman Çavuş Nene, otu boku bahane eder, karakolda kalırdı genellikle. Bu yüzden Uzman Çavuş Papa, Astsubay’ın birkaç adım gerisinde yol teperdi. Mami, zincirimi kendine doğru çekerek aylardır ilk kez karı kız görmenin heyecanıyla Onbaşı Beta’ya kaş göz ederdi. Güneyli köy korucuları yol gösterirdi bizimkilere. Askerlerin, güneşin altında daha da ağırlaşan teçhizatlarına tozlu terleri damlardı. Sümüklerini silen sarı saçlı esmer çocuklar peşimizden koşup asker selamı çakarlardı gülerek. Durur onlara selam verirdi kızlar. Akıllarına çocukları, yeğen veya kardeşleri gelirdi. Ceplerindeki çikolataları paylaşırlardı çocuklarla. Sonra yürümeye devam ederlerdi. Çok sonra başlarını çevirip geriye baktıklarında, çocukların çikolata jelatinlerini yalayarak onlara zafer işareti yaptıklarını görürlerdi ürpererek.</p>
<p class="calibre1">Köyün epey uzağındaki okulda asılı bayrağa bakardım yürürken. Astsubay Kıdemli Çavuş Kabba, sabah içtimasında, “Her şey bu bayrak için,” diye yüreklendirmeye çalışırdı askerlerini. Kaportacı Reca, arada bir bayrağı indirip yenisiyle değiştirirdi. Onbaşı Beta, bayrağın birbirine dolanan ipini düzeltirdi. Mami, kimseler yoksa bayrak direğine sırtını yaslardı bazen. Karakol girişinde nöbet tutan Behçet hastası İbra sık sık başını kaldırıp orada mı diye bayrağı kontrol ederdi.</p>
<p class="calibre1">Rüzgâr çıktığında, pancar motoru gibi pat pat sesler çıkarırdı bayrak. Hava güzelse başını öne eğer uyurdu. Güneşin altında iyice turuncuya çalan ve öylesine çaresizce bekleyen bayrak keder verirdi bana. Kimin bayrağı olursa olsun, gördüğüm her bayrak bende ağlama isteği uyandırırdı çünkü.</p>
<p class="calibre1">Okulun yanında durup arkamda tek sıra halinde yürüyen askerlere bakardım. Bana havlayan köpekler arada bir durup halime acır gibi susarlardı. İçim geçerdi onlar gibi olmak için. Dere tepe dolaşmak, yağmurda ıslanmak, gökyüzünün altında uyuyup zamana göz kırpmak için can atardım. Ama hiçbir yere gidemezdim. Ordunun demirbaşında benim için ayrı bir seri numarası vardı çünkü. “SK: 107.” Islak burnumu ne kadar çekersem çekeyim kaderimi değiştiremezdim. SK: 107’ydim ben. Dedektör bozuktu ve ben sakatlansam dahi bu oyuna devam etmek zorundaydım.</p>
<p class="calibre1">Ben böyle kara kara düşünürken, Mami zincirimi sertçe kendine çekerek aklımı başıma getirirdi genellikle. Diğer köpekleri deli edeceğimi bile bile, kızların köye kaçak elektrik sağladığını söyledikleri direğe işeyip yoluma devam ederdim. Mami, eğer yürüyüş kolundan uzaklaşmışsak, komutanların duyamayacağı bir ses tonuyla küfrederdi, “Anıı-na koyayım,” derdi bana, “bulacaksan bul şu mayınları da rahat edelim, bir ödül falan alalım,” diye kükrerdi sık sık.</p>
<p class="calibre1">Sevmezdi beni Mami, bilirdim. Arkadaşlarına yazdığı ve bir türlü cevap alamadığı mektuplarda çatışmadan çatışmaya koşturduğunu yazardı ama beni gezdirdiğini söyleyemezdi kimseye. Telefonlarına ara sıra cevap veren sevgilisine de söyleyemezdi askerde ne iş yaptığını. Kız, böyle mıy mıy dinlerdi onu ve sonra çat diye kapardı telefonu. Öyle sik gibi kalakalırdı telefon kulübesinde Mami. Elinde iyi ayarla-yamadığı için makineye kaptırdığı delikli jetonun ipi, sanki sevgilisi her şeyi biliyormuş gibi bana ve Allah’a küfrederdi.</p>
<p class="calibre1">Mami’nin tüm hayallerini yıktığım için üzülürdüm ama Astsubay Kıdemli Çavuş Kabba’ya göre birinin bana göz kulak olması lazımdı. Yemeğimi, suyumu kontrol etmesi, arada sırada eğitime çıkarması, karakolun bahçesinde dolaştırması gerekiyordu. Herkes birbiriyle badi olurken, Mami’ye de beni zimmetlemişlerdi. Bula bula karakolun keşini bulmuştu Astsubay. Arada bir götüme bir tekme indirip hırsını benden çıkarırdı Mami. Birbirimizi pek sevmesek de, bana esaslı bir iyiliği dokunuyordu arada bir.</p>
<p class="calibre1">Bazı geceler beni gezdirme bahanesiyle karakolun en uzak köşesine, Güney Kule’ye kadar gidip izimizi kaybederdik. Bazen de telefon kulübesinde ısrarla bir yerleri arardı Mami. Karşıdan aranabilirdi telefon. Kantinde jeton kalmadığı zamanlar sevgilisinin ev telefonunu iki kez çaldırıp kapatırdı Mami. Aramazdı onu sevgilisi. Yatakhaneye gider, milletin dolaplarını patlatır, eline geçirdiği üç beş jetonla tekrar kulübeye dönerdi. Zamanında terk ettiği kızları arardı bu kez. Onlar da cevap vermezdi. Ona geri dönenler genellikle erkeklerdi. Kadınlar umursamazdı Mami’nin çağrılarını. Başını çevirip bana kötü kötü bakardı o zaman. Bana bir şey yapacak diye yüreğim ağzıma gelirdi. Belki aklından geçirir ama yine de yapmazdı Mami.</p>
<p class="calibre1">Sonra cebinden bir sigara çıkarırdı Güney Kule’nin yakınlarında. Sigarayı avucuna gizleyerek derin nefesler alırdı. Bambaşka bir kokusu vardı bu sigaranın. Kantinde satılan o ucuz asker sigaralarına benzemezdi. Tek bir yudumunu bile ziyan etmediği sigaranın dumanını arada bir yüzüme üf-lerdi. Dumanı genzime çekip ciğerlerime indirirdim. Başım döndü, kusacak gibi oldum ilk başlarda. Ama sonralan kokusu hoşuma gitti sigaranın. Mami’nin dışarıya savurduğu tüm dumanı hüp, diye burnuma çektim.</p>
<p class="calibre1">Kendimi bir kemik dağına doğru Melsa’yla koşarken görürdüm sigara dumanını içime çekerken. Birbirimizin boynunu ısırır, yerlere yuvarlanır, çimenliklerin üzerinde küçük oyunlar oynar, sırtüstü yere uzanıp ayak bileklerini müstehzi bir şekilde kıran Melsa’nın kamını, bacak arasını yalar, çocukça kurlar yapardık birbirimize. Melsa, her zaman olduğu gibi bumunu silerek gözlerimin içine bakardı hisli hisli. Bir şeyler olacağını anlamış gibi, “Çok korkuyorum Mikasa,” derdi.</p>
<p class="calibre1">Devamını getiremezdi Melsa.</p>
<p class="calibre1">Devamını her zaman Mami getirirdi çünkü. “Adam gibi yürüsene ibne,” diye bağırırdı bana, “seninle mi uğraşacağım!”</p>
<p class="calibre1">Bir sonraki karakolun hududuna gelinceye kadar nefes nefese yürürdük. Yaz sıcağında asfalt yola yapışan postal sesleri tekmili birden hareket ederdi. Güneş pek etkilemezdi beni. Ama kızlar şakır şakır terlerdi. Savaş henüz gelmemişti bulunduğumuz yere ama şüphelendiğimiz her yere bakardık.</p>
<p class="calibre1">Savaş uzaktaydı. Savaş televizyonda gösterilen paramparça olmuş ceset sayısındaydı. Savaş, asker delisi yabancı turist kadınların resminin yanı başındaki küçük puntolu gazete haberlerindeydi. Savaş, tören mangasına öğretilen tabut kaldırma tekniklerindeydi. Savaş Rıdo’nun cep radyosunday-dı. Savaş kulaktan kulağa yayılan mayın patlamalarındaydı. Astsubay Kıdemli Çavuş Kabba’nın küfürlerindeydi savaş.</p>
<p class="calibre1">“Lan ibneler,” diye bağırırdı unvanının tam ve eksiksiz söylenmesi konusunda hassasiyeti olan Astsubay Kıdemli Çavuş Kabba, “adam gibi öğrenin her şeyi. Şunun şurasında kaç ay oldu buraya geleli. Burası ana kucağı değil anı salataları!”</p>
<p class="calibre1">Aynı güzergâhı takip edip geri dönerdik karakola. Dönerken, bu sefer yolun diğer tarafını kontrol ederdik. Her yere bakardık. Yolda gördüğümüz bir kablo parçası bile huylan-dırırdı bizi. Mami, bütün köprü altlarına defalarca sokup çı-kanrdı beni, “Hadi oğlum, bul şu mayını!” derdi.</p>
<p class="calibre1">Onun sevgisini kazanmak için heyecanla burnumu yerlerde gezdirirdim. Ama hiçbir şey yoktu. Yol temizdi. Savaş uzaktaydı.</p>
<p class="calibre1">Uzman Çavuş Papa, “lyi baktırdın değil mi lan Mami?” diye sorardı.</p>
<p class="calibre1">“Yol temiz komtanım,” derdi Mami, “bu ibneden hiçbir şey kaçmaz.”</p>
<p class="calibre1">Henüz hiç kimse bir şeyin farkında değildi. Gençliğin verdiği hafiflikle gülüp geçerlerdi anlatılan her şeye. Bir an önce karakola geri dönmek isterlerdi. Başlarını kaldırıp gazinodaki televizyonda hem şarkı söyleyen, hem de dans eden yan çıplak kadınlan seyretmeye bayılırdı çünkü hepsi. Televizyondaki klibin altından geçen yazılarda Kral Devreler olarak televizyonun bir sürü jeton yiyen telefon numarasına yazdırdıkları mesajın yayımlanmasını beklerlerdi. iki buçuk litre kolayı bir dikişte içip içememe konusunda bahse tutuşurlardı. Günde birkaç paket asker sigarası bitirirlerdi. Gazino önündeki boş banklarda oturup uzaktaki yoldan bir karınca gibi geçen arabalarda kendilerinin olduğunu hayal ederlerdi.</p>
<p class="calibre1">Geçmeyen günlere küfrederlerdi. Karakola her gün buz gibi ekmek getiren sivil araca küfrederlerdi. Kendilerine bir sigara koklatmayan, borç para vermeyen badilerine küfre-derlerdi. Hep aynı yemeklerin çıktığı yemekhaneye küfre-derlerdi. Satacak jetonu ve Eti Cin’i kalmayan kantine küfre-derlerdi. Karakola sokulması yasak olan malzemeleri onlara iki katı paraya tedarik eden ekmek aracının şoförüne tekrar küfrederlerdi. Suyu hep çok geç ısınan hamama küfreder-lerdi. Yeni transfer yapmayan kulüp başkanına küfrederler-di. Tatile çıkanlara küfrederlerdi. Sevişme hikâyelerine bayılırlardı ama onlar burada vatan hizmeti görürken deli danalar gibi nefes nefese sevişenlere küfrederlerdi. Öpüşme sahnelerini kesen devlet televizyonuna küfrederlerdi. Yerde sere serpe yatan Güneyli gerillalara küfrederlerdi. Türlü nedenlerle çarşı izinlerini kilitleyen Astsubay Kıdemli Çavuş Kabba’ya küfredelerdi. Olur olmaz yere hiddetlenen, sık sık kendilerini döven Uzman Çavuş Papa’ya küfrederlerdi. Çarşı izinlerinde yüzlerine bakmayan kızlara küfrederlerdi. Ürkek Uzman Çavuş Nene’ye bile küfrederlerdi. En çok da ba-dilerine küfrederlerdi. Sabahtan akşama kadar birbirlerine “mokoko” deyip dururlardı. Ama bu son küfür daha çok şakayla karışık, doğal, kendiliğinden bir küfür olarak belleklerine kaydedilir ve ehemmiyet taşımazdı genellikle.</p>
<p class="calibre1">Hafta sonları gazinonun yolunu tutup maç izlerlerdi heyecanla. Maçın skoruna göre sesler azalıp çoğalırdı yatakhanede. Gördükleri her boşluğa harfler dizip bulmaca çözerler-di. Bulabildikleri her yere şafaklarını yazarlardı. Durmadan çekirdek çitlerlerdi. Palaskalarını gevşetmek, mümkünse çıkarmak için can atarlardı. Sık sık saatlerine bakıp zamanı takip ederlerdi hep birlikte. Zaman şarjörlü çıkılan nöbetler, yol kontrolü, karavana, gazino ve mıntıka temizliği, sona ermeyen koşular; uzaktaki kız kardeşler, anne babalar, bir türlü cevap yazmayan sevgilileri beklemekle geçerdi.</p>
<p class="calibre1">Cey Cey kimseyle konuşmazdı pek. Bembeyaz dişleri vardı ama sanki dişlerinin tamamı çürükmüş gibi, gülmezdi hiç. Askere gelmeden önce sokaklarda kâğıt toplarmış. Gazeteler, büro atıkları, kartonlar, eski kitaplar, koliler, bahtına ne çıkarsa yüklenir yok paraya satarmış. Her tarafı delik deşik ve yaz kış rüzgâr alan barakada yatıp kalkarken, ilk defa askerde rahat bir yatakta yattığını söylerdi arkadaşlarına. Teni kapkaraydı ve bu rengi sadece atalarından değil, altında gün boyu yol teptiği güneşten aldığını yinelerdi sık sık. İçlerinde gıkını çıkarmayan, her söyleneni anında yerine getiren, herkesin çöpe döktüğü yemekleri silip süpüren, kantinden hiç alışveriş yapmayan, aldığı komik asker maaşını bile ailesine göndermek için biriktiren, bütün emirlere harfiyen uyan, en zor işlere koşturan oydu ama yine de kimseye yaranamazdı. Vaktiyle bu Güneylilerin bir mitingine elinde sopayla dalıp birkaçının kafasını kırmıştı ama devlete de yaranamamıştı. Burada kimse onunla aynı yatakta bile uyumak istemezdi. Onun su içtiği bardak bile ayrıydı.</p>
<p class="calibre1">Behçet hastası İbra, Rus bir kadından kaptığı hastalık yüzünden şifalı bitkiler kitabını karıştırırdı durmadan. Tır şoförüydü. Gelin gibi süslediği tınyla memleket memleket gezmişti. Bu yüzden de, yaşı ancak kemale erince gelmişti askere. Kızlar, dayı diye sesleniyordu ona. Biri ne zaman, “Hangi ülkeleri gördün?” diye sorsa gördüğü ülkeler yerine o ülkelerde gittiği genelevlerin adını sıralardı. Şoför mahallinin arkasındaki yatakta çeşitli milletlerden kadınlarla geçirdiği geceleri anlatırdı ha bire. Canlan sıkılan kızlar, bayılırdı bu hikâyelere. “Ben yaptım, siz yapmayın,” derdi anlattıkları bittiğinde. Çünkü sonunda şifayı kapmış ve devlet onu çürüğe çıkarmayınca kadınlardan yana perhize girmişti İbra. Sürekli kitap okurdu. Derdine derman olacak bir şeyler arardı kitaplarda. Ona lazım olacak malzemeleri tedarik etmesi için çerçi dedikleri ekmek aracının sahibine tonla para harcardı.</p>
<p class="calibre1">Rıdo, Güneyliydi ama askerden kaçmamış, Güneyli gerillalara karşı savaşmak için birliğe teslim olmuştu. Sivilde küçük çaplı bir lokantasının olduğunu söylerdi arada bir ve terhiste kızlan lokantasında ağırlayacağına dair yeminler verirdi. Kapkara bir çocuktu. Kıvırcık saçlarıyla başı beladaydı. Sabah akşam saçlarını taramasına rağmen bir türlü istediği şekli veremez, mecburen kısacık kestirirdi saçlarını. Hep uykuluydu ve zaman zaman nöbette bile uyuyakalırdı. Durmadan Dilek diye bir kızın adını sayıklardı uykusunda Rıdo. Herkesin gözüne girmek için türlü maskaralıklar yapar, Kuzeyli bitirimler gibi konuşurdu. Küçük bir el radyosu vardı ve radyoda durmadan bir yerleri arardı. Bazı geceler radyosuyla uyuyakalırdı yatağında. Parası bittiğinde evi arayamaz, uykusunda hasret giderirdi evdekilerle. Ama o zaman da, kızların deyişiyle ikinci kanala geçer, Güneyce konuşurdu. Gözünü açtığında vatana millete bağlılığını yinelerdi ama yine de gözüne giremezdi kimsenin. Kafasının üzerinde bir şüphe bulutuyla dolaşırdı.</p>
<p class="calibre1">Kaportacı Reca, çarpık bacaklıydı. Ördek gibi paytak paytak yürürdü. Bir keresinde üç beş yaşındayken bir kaportacının yanma çırak olarak verildiğini söyledi ve bir daha da kendisiyle ilgili bir şey anlatmadı. Arabalar haricinde hiçbir soruya cevap veremezdi zaten. Kendisine ait bir arabası hiç olmamıştı ama yol kontrolü sırasında yoldan geçen bir arabanın bütün özelliklerini ezbere sayardı. Dahası, sanki bir doktor gibi hızla geçen arabanın ne derdi var, neresi tekliyor, ne zaman iflas edip yolda kalacak, tek tek sıralardı. Onun da ağzı fazla bozuktu. Bütün küfürleri arabaların iç tesisatıyla ilgiliydi. Küfrederken borulardan, kaportadan, vites kolundan istifade ederdi. Cebinde küçük ingiliz anahtarları ve yağ içinde bir üstüpüyle dolaşırdı. Sadece ağzını temizlemek için değil, tuvaletten çıkarken bile ellerini o üstüpüyle kurulardı.</p>
<p class="calibre1">Onbaşı Beta, askere gelmeden önce bir pavyonda fedai olarak çalıştığını söylerdi sık sık. Kollarında bir sürü jilet izi ile sırtında bir akrep dövmesi vardı. Çok terlediğinde atletini çıkarıp akrebini güneşe tutardı. Burhan Çaçan hayranıydı. Sabah akşam onun şarkılarını söylerdi. Çalınmasın diye boynuna astığı para cüzdanında anne babasının yerine Burhan Çaçan’ın beyaz elbiseli, pos bıyıklı bir resmini taşırdı. Neden Burhan Çaçan sevdiğini kimse anlayamazdı. Bu konuda kimseyle tartışmazdı. Baba olmadığını bile bile “Burhan Baba” derdi Burhan Çaçan’a. Arada bir de üstat derdi onun için. Laf söyletmezdi ona. Bu konuda Onbaşı Beta’ya yapılacak her şakanın dayakla sona erme ihtimali vardı.</p>
<p class="calibre1">Benden sorumlu olan Mami, zayıf, uzun boyluydu. Künyesini tespih niyetine kullanırdı. Eli sürekli palaskasındaydı ve bu yüzden sık sık dayak yerdi. Boynu yana eğik dolaşırdı hep. Yakışıklı çocuktu ama bitirimin tekiydi. Sık sık kötü gözlerle bana bakıp, “Sikeceğim bunu,” derdi kızlara. Bir şey yapacağından değil ama yine korkardım Mami’den. Kadın-sızlığın bir erkeğe neler yaptırdığını iyi bildiğimden bir ihtimal bana tenezzül edeceğini de bilirdim. Mümkünse onunla baş başa kalmamaya çalışırdım. Ama yine de beni alıştırdığı sigaradan bir türlü vazgeçemezdim.</p>
<p class="calibre1">Askerî sevkiyat yapılacağı zamanlar dışında bütün günüm kırık dökük kulübemde geçerdi sıkıntıyla. Ellerimi ileriye doğru uzatır, öylece beklerdim. Dalgın dalgın uzaklara bakan, hiçbir zaman bana içini açmayan, derdini dökmeyen, arada bir kederli gözlerle başını bana çeviren Melsa gelirdi aklıma.</p>
<p class="calibre1">Uzandığım yerden başımı kaldırmadan gözlerimi aralardım. Karakolun bahçesine dökülen çakıl taşları, renkli kireçle boyanmış yürüyüş yolu, gelip geçen asker postalları, karakol binasının merdivenleri, askerî araçların tekerlekleri, beyaza boyanmış bayrak direğinin üstünkörü bağlanmış ipi, Ulu Önder’in büstünün yer aldığı kaide, gövdesi kireçle boyanmış ağaçlar, bu ağaçlardan yerlere düşen çam kozalakları, askerlerin yerlere tükürdüğü çekirdek kabuklarını taşıyan karıncalar, sağda solda Onbaşı Beta’nın sırtından kurtulmuş akrepler görürdüm.</p>
<p class="calibre1">Bir tek nöbetçiler vardı karakol kapısının önündeki kulübemde. Nöbetçi kulübesinin duvarlarında Güneyli gerillaların resimleri olurdu. Fena halde bizim kızlara benzerdi suratları. Nöbetçi askerin görevi onlara benzeyen birile-rini hızla içeriye haber vermek veya oracıkta tetiğe basmaktı. Ölen gerillaların resimlerine bir çarpı işareti atılır ve gün geçmeden yeni birinin resmi asılırdı nöbetçi kulübesine. Aynı resimler Astsubay Kıdemli Çavuş Kabba’nın odasında da asılıydı ve zaman zaman Astsubay burnunu bu resimlere yaklaştırır, nefretle dişlerini sıkardı.</p>
<p class="calibre1">Odasından çıkan Astsubay Kıdemli Çavuş Kabba, bazen yanıma gelip başımı kaşır, sonra da dalgın dalgın dağlara bakardı. Sinirli adamdı Astsubay. Bazı geceler telefonda biriyle, muhtemelen bir kadınla kavga ettiğini duyardım. “Affet, geleceğim, tamam dinliyorum, neden, öldürürüm, bak öldürürüm, aşkım, uyuyamıyorum, kapatma, bu son, öldüreceğim,” gibi sayısız kelime uçardı odasının penceresinden. Sonra masasının üzerine bir Wat 69 koyar; bir yandan içer,</p>
<p class="calibre1">bir yandan da tabancasıyla karşıdaki duvarda asılı olan resimlere hayali atışlar yapardı. Ardından da koltuğuna oturup ayaklarını masanın üzerine atardı. Bayılırdım astsubayın bu hareketine. İmkânım olduğunda ayaklarımı tıpkı onun gibi bir masaya sere serpe uzatmak için can atardım. Bir eliyle palaskasına asılır, diğer eliyle de tabancasını kavrardı.</p>
<p class="calibre1">Oturduğu yerde sızıp kalırdı Astsubay Kıdemli Çavuş Kab-ba. Gecenin başladığını işte o zaman anlardım. Her tarafı pislik içindeki kulübeme geçip adeta bir voleybol topu gibi tostoparlak olurdum. Başımı karnıma gömüp bütün gövdemde pat pat yürüyen bitlerimle derin bir uykuya dalardım.</p>
<p class="calibre1">Bunlar önemsiz ayrıntılardı. Karakolun ön tarafında olanların bir ehemmiyeti yoktu. Bütün olay karakolun arkasında biterdi çünkü. Kimse Astsubay Kıdemli Çavuş Kabba’nın korkusundan karakolun ön tarafına gelmeye cesaret edemezdi. Karakolun arka bahçesinde gülüp eğlenen, yaklaş-. makta olan savaştan habersiz bir dolu asker vardı. Eğer bir işleri yoksa, arka bahçede zamanı sayar, gazinoya girip çıkar, aylak aylak çekirdek çitler, voleybol oynardı askerler. Topu karşılamaya hazırlanan Mami, “Neyine oynuyoruz komtanım?” diye bağırırdı.</p>
<p class="calibre1">Smaçı daha şiddetli olsun diye avuç içini tıpkı benim gibi yalayan Uzman Çavuş Papa, topu havaya fırlatarak var gücüyle seslenirdi Mami’ye, “Ölümüne oynuyoruz anıcık ağızlı. Var mı ötesi!” deyip havadaki topa vururdu. Top dışarı çıkardı. Herkes gülerdi. Uzman Çavuş Papa, Mami’ye dönerdi kızgınlıkla, “Götlek, senin yüzünden kaçtı sayı! Bir daha atacağım!” derdi mızıkçı bir çocuk edasıyla.</p>
<p class="calibre1">Kimse bir şey diyemezdi ona. Atamadığı smaçların bir benzerini askerler üzerinde denemek gibi huyları vardı ve bunu yapmak ona çok doğal geliyordu. Ayrıca her halükârda topun sahibi de oydu.</p>
<p class="calibre1">İyiydik yine de, güzeldik, dışarının hasreti dışında bir müşkülümüz yoktu. Günleri bazen ikişer ikişer sayıyor, kasten hesap hatası yaparak kendimizi zamanın geçtiğine inandırmaya çalışıyor, sağ salim kaldığımıza şükrediyorduk.</p>
<p class="calibre1">Kendimi işime gücüme vermiş, dahası bundan zevk almanın türlü yollarını aramaya başlamıştım. Mayın arama işini abartıyor, bir kere baktığım yere onlarca kez daha bakıyor, böylece yorgun gövdeme daha itibarlı bir resim çiziyordum. Melsa’dan umudumu kesmiştim. Bu yüzden, işler umduğum gibi gider de bir mayına basmadan hayatta kalırsam bir ihtimal emekli bir komutanın bahçesini korur, gül gibi yaşarım diye heves ediyordum. Belki günün birinde kader denen tekerlek döne döne benim önümde şak diye durur ve bana Melsa’yı getirir diye imkânsız hayaller de kuruyordum bazen.</p>
<p class="calibre1">Ama öyle olmadı. Hayatım birkaç dakika içinde tepetaklak oldu. Sanki beni bir tekerleğin içine koyup nereye varacağımı hesap etmeden bayırdan aşağı yuvarladılar.</p>
<p class="calibre1">Kulübemdeydim. Dinleniyordum. Birden karakol bahçesinde bir hareketlenme oldu. Askerler silahlarını kuşanıp hızla sıraya geçti. Uzman Çavuş Papa, sağa sola emirler yağdırıyordu ha bire. Herkeste garip bir telaş vardı. Zırhlı aracın sesini duyar duymaz kulübemden dışarı çıkıp gelenin kim olduğunu anlamaya çalıştım.</p>
<p class="calibre1">Astsubay Kıdemli Çavuş Kabba, merdivenlerde durmuş üstünü başını düzeltiyordu telaşla. Uzman Çavuş Papa, kepi yana kayan, palaskası doğru hizada durmayan, ayakkabı boyası solmuş askerleri uyarıyordu hiddetle. Önemli biri bekleniyordu galiba. Herkes dimdik ileriye bakarken Astsubay Kıdemli Çavuş Kabba’nın gözlerinde bir korku belirtisi gördüm. Garip ama gördüm işte. Bir şeyler olacağını anlamış gibi kaygıyla, yaklaşmakta olan zırhlı aracı izliyordu.</p>
<p class="calibre1">Kaderin ağlarını örmekte hiç boş durmadığını o gün daha iyi anladım. Hayatımın içine eden, Melsa’yla aramıza giren, kavuşmamıza mani olan, mahvıma sebep Turkuvaz’ı zırhlı araçtan inerken gördüm. Elinde çomak gibi bir tahta parçası vardı, çevirip duruyordu onu. Rap rap yürüyüp karakolun basamaklarına çıktı. Peşinden bir sürü hırpani giyimli adam indi araçtan. İtinayla Turkuvaz’ın arkasında sıralandılar. Birini televizyondan hatırlıyordum bu adamların. <span class="calibre2">Ülkemizden Görünüm</span> programına çıkmıştı. Böyle pos bıyıklı, kara gözlüklü bir adamdı. Zamanında Güneyli gerillaların safında çarpışırken, nedamet getirip devlete çalışmaya başlamıştı. Gözlüklerini çıkarıp dağlara ve Turkuvaz’a baktı sertçe.</p>
<p class="calibre1">Donakaldım.</p>
<p class="calibre1">Kin, bir alev gibi gözlerimi yokladı.</p>
<p class="calibre1">Burnumun ucunun öfkeden renk değiştirdiğini gördüm. Kuyruğum, tıpkı ava çıkmış bir köpeğinki gibi dimdik olmuş ileriyi gösteriyordu.</p>
<p class="calibre1">İçmişti galiba Turkuvaz. Yürürken yalpalıyordu çünkü. Üzerinde salaş elbiseler vardı. Sarkık bıyığı ve uzamış sakallarıyla, sallana sallana yürüyüp doğruca Astsubay Kıdemli Çavuş Kabba’nın yanma vardı. İkisi, neler olacağını anlamış gibi el sıkıştılar uzun uzun.</p>
<p class="calibre1">İnsanlar bazen bizim gibi yapıyorlardı. Hiçbir şey konuşmadan anlaşıyorlardı. İkisinin arasındaki o sessizlikten bela ve nefret gibi kelimeler geçti. Kan ve barut kokusu. Sonra esaslı bir komutan gibi tören kıtasına selam verdi Turkuvaz. Duyduğu sesten hoşnut kalmamış ki bir daha hal hatır sordu askerlerden. Kızlar boğazlarını yırtarcasına bağırdılar yeniden. Aldığı esaslı cevapla keyfi yerine gelen Turkuvaz, dalgın dalgın etrafına baktı. Güney Kule’ye, Cehennem Vadisi’ne, vadinin gerisindeki sarp dağlara çevirdi gözlerini. Ayaklarını pat pat yere vurdu. Astsubay Kıdemli Çavuş Kabba, boşboğazın tekiydi. Hiç gerek yokken durdu durdu sözü bana getirdi. “Mayın arama köpeğimiz de var komtanım," dedi.</p>
<p class="calibre1">Boku yemiştim. Hızla kulübeme girmeme, patilerimle yüzümü kapamama rağmen kaçış yoktu. Kulübemin üzerinden bir uçak gibi hızla geçen gözleri bir anda benim üzerimde kilitlendi. Göz göze geldik. Elinde çevirip durduğu çomağı bana fırlatıp, “Vaaay,” dedi Turkuvaz alaycı bir biçimde, “Mikasa ibnesi de buradaymış! N’aber lan enişteee?"</p>
<p class="calibre1">Ne olduysa o günden sonra oldu.</p>
<p class="calibre1">Başımdan geçecekleri süslü püslü el yazılarıyla kapka-lın bir deftere geçiren melekler, o zamana kadar yazılanlardan hoşnut kalmayıp» hepsini bir çırpıda çöpe atmış, dirseklerini bulutlardan yapılma bir masanın üzerine koyup bana yepyeni bir kader çizmek için harıl harıl çalışmaya başlamıştı sanki.</p>
<p class="calibre1">DOKUZUNCU BÖLÜM</p>
<p class="calibre1"><a id="bookmark1"></a>SUİKAST</p>
<p class="calibre1"><span class="calibre2">“Belki de</span> bu <span class="calibre2">gece Tann yerine, Ennişin kendisi gelmiştir cennetten. Mezann üstünde köpeği görünce, benim zavallı köpeğim demiştir. Sonra inmiş, köpeğe artık üzülmemesini, yeterince ağladığını, gidip bir biftek aramasını söylemiştir. ” Dino Buzzati, Tannyı Gören Köpek</span></p>
<p class="calibre1">Bütün gün boğazından tek bir lokma geçmeyen Akbaş, karnından yükselen gurultuları bastırmaya çalışırken, dedemin anlattıklarını olanca dikkatiyle dinleyen Adıgüzel’e bakıp, “Aslında bunun sorunu ne biliyor musun?” diye sormuş.</p>
<p class="calibre1">u M</p>
<p class="calibre1">“Güzel anlatıyor ama fazla uzatıyor ibne.”</p>
<p class="calibre1">Gece yağan yağmura rağmen pırıl pırıl bir güııeş varmış dışarıda. Güneş, karlar yağmadan, dağlardan dondurucu soğuklar esmeden önce son bir kez yüzünü göstermek istercesine tepede altın bir tepsi gibi parlıyor, barınaktaki tüm köpeklerin yağmurda ıslanmış tüylerini ağır ağır kurutuyor-muş. Güneş ışınlarının giremediği yüzeydeki çakıl taşların altındaki ıslaklık yüzünden sidik ve dışkıdan dayanılmaz bir koku yükseliyormuş havaya. Herkes ancak kendi kokusuna güç bela katlanırken, diğer köpeklerin kokusuyla dayanılmaz bir hâl alıyormuş her taraf.</p>
<p class="calibre1">Akbaş’a bir cevap vermemiş Adıgüzel. Gözleri dedemin pembemsi dudaklarına kilitlenmiş, sanki o dudaklardan her an büyülü bir kelime daha dökülecekmiş de o kelimeleri dinlemese ziyan olacaklarmış gibi hayran hayran dedeme bakıyormuş. Yaralı kulaklarına, kamına geçirilen tekerleklere, kabuk tutmuş yaralarına, kan lekeleri içindeki postuna, dalgın dalgın ana yola bakmasına dikkat kesiliyor, ona karşı hissettiği duygunun merhamet mi yoksa aşk mı olduğuna bir türlü karar veremiyormuş. Yavrularıyla meşgul olan bölmedeki diğer dişiler bazen durup aralarında kıkırdıyor, Adı-güzel’in dedeme abayı çoktan yaktığını fısıldıyorlarmış birbirlerine. Kelimeleri ve hatıralarından başka mülkü olmayan dedemin bir anda tüm barınağın gündelik koşuşturmasını ele geçirmesine hayret ediyor, sonra da kaçınılmaz bir biçimde kulaklarını dedemin anlattığı hikayeye çeviriyorlar-mış. Dili damağı kurumuş, hatıralarına sıkı sıkı sarınmış dedem, bütün olan bitenle bağlarını koparmışçasına büzülüp uykuya dalmış onlar böyle düşünürken.</p>
<p class="calibre1">Dedemin anlattığı hikaye ile kendi başlarından geçenleri mukayese eden barınak sakinleri onca zaman kıyısında yaşadıkları savaşın sadece insanlara değil, doğadaki tüm canlılara yapıp ettiklerini düşünüyorlarmış.</p>
<p class="calibre1">Dedem ağır yaralar almıştı bu savaşın içinde ama onlara hiçbir şey olmamıştı. Sağda solda gönüllerince gezmiş, iyi kötü günler geçirmiş, eksik gedik hikayeler yaşayıp kendilerini bir barınakta bulmuşlardı. Kulakları küpelenmiş, yaraları iyileştirilmiş, birkaç gün acı çekmelerine neden olsa da hastalıklara karşı aşılanmış ve en önemlisi kışın başlarını sokacakları bir yer bulmuşlardı. Savaş, onlara dokunmadığı sürece ehemmiyetsiz bir şeymiş, hatta hiç yaşanmamış bile sayılabilirmiş. Bu yüzden dedemin anlattıkları doğru da olabilirmiş yalan dolan da. Bir savaşın ortasında kimse hakikatin ne olduğuna bakmazmış zaten.</p>
<p class="calibre1">Aç kaldıkları için savaşın sonuçlarına dikkat çeken köpekler, şehirde yaşanan karışıklık yüzünden kendilerine yemek verileceğinden şüpheliymiş o gün. Ağızlarını şapırdatarak uzaklara bakıyor, askerî kamyonun yolunu gözlüyorlar-mış. Gelen giden yokmuş. Ne bir ziyaretçi, ne Incebıyık, ne bekçiler görünüyormuş ortalıkta.</p>
<p class="calibre1">Akbaş, arada bir kulaklarını dikip diğer köpeklerin ne yaptığıyla ilgileniyor, Kurtoğlu bir köşede mır mır şarkı söylüyor, Tenzilat yavrularının eğitimiyle uğraşıyor, Defo kuruyan memelerine bakıp iç çekiyormuş. Adıgüzel, bölmenin değişik köşelerine koşturup duruyor, kulübesinin üzerine çıkıp tellerin üzerinden atlayacakmış gibi kendisini havaya fırlatıyormuş ve ona bunu neden yaptığını soranlara, “Dinç kalmak için,” diyormuş.</p>
<p class="calibre1">Barınaktan yollanmasına rağmen dışarıda tutunamayıp geri dönen Çatalburun, erkek köpeklerin bölmesinin yanı başında durup dedemin hikâyesine kulak kesilmeye devam ediyormuş. Arada bir barınağın etrafında fır dönüp içeriye girmek için bir aralık arıyor, sonra kulaklarındaki küpeye bakıp dışarıya değil de içeriye, barınağa ait olduğunu fısıldı-yormuş kendi kendine. Ama yeni yapılan barınak henüz tam olarak yıpranmadığı için hiçbir tarafından bir gedik vermi-yormuş Çatalburun’a.</p>
<p class="calibre1">Bütün gece durmadan anlattığı hikâyenin yorgunluğuyla bölmesinde öylece uyuyormuş dedem. Yüzündeki kabuk tutmuş yaralara konan ve nereden peydahlandığını bilemediği sinekler ona rahat vermiyor, derisini ikide bir gererek sinekleri başından kovmaya çalışıyormuş. Köpek Cengiz’in kendisine getirdiği yemeği yeni doğum yapmış köpeklerle paylaştığı için onun da midesi bomboşmuş. Tepede parlayan güneş yüzünden geçen her dakikayla susuzluğu da artıyor, ağzındaki pis tadı gidermek, su ihtiyacını karşılamak için diliyle kurumuş dudaklarını ıslatıp yeniden uykusuna dönüyormuş.</p>
<p class="calibre1">Barınağın hemen girişindeki bölmeden hasta köpeklerin ciğerlerini yırtarcasına çıkardıkları öksürük sesleri yükseli-yormuş. Bütün gece soğukta uyumanın tüm köpeklere bahşettiği zatürree belası tüm barınağı yokluyor, veterinerin verdiği ilaçlar bir süre ağrılarını dindirse de her köpek ağır ağır bu illete yakalanıyor ve kuyruğu titretmiş halde bulunuyormuş bir sabah.</p>
<p class="calibre1">Ciğerlerindeki balgamı bir türlü sökemeyen, öksürmeye bile takati kalmamış köpeklerin iniltisiyle gözlerini aralamış dedem. En fazla bir saat uyumuş o gece. Ön bacaklarından destek alarak tel örgülere kadar sürünmüş zorlukla. Göğsünü ileri doğru çıkararak uzun uzun işemiş. Onun bu hareketine imalı imalı gülümseyen Akbaş, arka bacaklarından birini kaldırıp bir güç gösterisine girmiş gibi bölmenin dört bir yanma sidiğini yapmış.</p>
<p class="calibre1">Utancından başını hafifçe öne eğmiş dedem. Gözlerinin önünden eski, mesut ve mutlu günler geçmiş. Yerde, çakıl taşlarının arasında ekmek kırıntıları seçiliyormuş. Burnunun ucuyla çakıl taşlarını eşeleyip bulduğu kırıntıları midesine indirmiş.</p>
<p class="calibre1">Tabansız’ın salyası henüz akmadığına göre dokuz on beş treni rötar yapmış. O sabah tersi istikametten, Kuzey tarafından başka bir tren belirmiş. Sanki başka bir ülkeye savaşa gidiyormuş gibi, üzerlerine branda çekilmiş tanklar, vagonlara sabitlenmiş panzerler, pançolarla korunmaya çalışan tam donanımlı askerler geçmiş yanı başlarından. Barınak sakinleri, ne olup bittiğini en iyi o bilir diye boyunlarını dedeme çevirmiş. Gözleri dolmuş, hareketleri yavaşlamış, sanki bir şey söyleyecekmiş de korkudan ağzını açamıyormuş gibi öylece güneşin gevşettiği raylara bakmış dedem.</p>
<p class="calibre1">Yan bölmede koşturup duran Adıgüzel, nefes nefese, “Aldırma Mika,” demiş, “geçip gitti işte.”</p>
<p class="calibre1">Hikâyesini anlatırken düşen çenesi böyle zamanlarda olduğu gibi bir kere bile açılmamış dedemin. Dolu gözlerinden taşan bir damla gözyaşı çenesinden süzülürken geldiği günden beri kendisine merhamet gösteren tek köpek olan Adıgüzel’in gözlerine bakmış. Eskiden olsa Melsa’ya ihanet edeceğim diye hiçbir dişi köpeğin gözlerine bakmazmış. Arada bir döndüğü, her ayrıntısını hatırlamaya çalıştığı, yapraklarını aralamaktan usanmadığı anılar artık canını yakıyor; orada keder ve ıstıraptan başka bir şey bulamamış olmanın yorgunluğuyla gözlerini etrafta gezdiriyormuş.</p>
<p class="calibre1">Adı gibi güzelmiş Adıgüzel, narin ve alımlıymış. Diğer köpekler gibi kısa sürede yağ bağlamaktansa, her gün talim yapıp dinç kalmaya çalışıyormuş. Ama dedem, arka bacaklarına bakıp bu saatten sonra kimseye bir faydası dokunmayacağını düşünüyor, konuşmak yerine susmak, bakışmak yerine uzak yollara dalmak istiyormuş. Kimseye verecek bir ümidi kalmadığını düşünüyormuş. Üstelik herkesin sandığının aksine sütten çıkmış ak kaşık olmadığını biliyor, bu yüzden de giderek artan suçluluk duygularını bastırmak için tevekkülle kaçırıyormuş bakışlarını dişilerden.</p>
<p class="calibre1">Onca zaman sonra ilk kez Adıgüzel’e bir şey söyleyecekmiş ki, Incebıyık’ın sürdüğü eski püskü aracın ana yoldan ayrılarak barınağa yaklaştığını görmüş. Konuşmak yerine açlıktan mideleri kazman köpeklerin havlamalarına dedem de katılmış ister istemez.</p>
<p class="calibre1">Birkaç saat gecikmeyle barınağa gelen yaşlı bekçi ile In-cebıyık’ın haline bakılırsa şehirde işler iyi gitmiyormuş. Yüzlerinden düşen bin parçaymış. Hızla bölmelere girip çıkıyor, köpeklere karşı tehditkâr davranıyorlarmış. Kapıları sertçe açıyor, köpeklerin yarasını kontrol ederken kaba davranıyor, sakinleştiremedikleri köpeklerle uğraşmakta ısrar etmiyorlarmış. Sanki birilerine çok fena kızmış ama onlarla hesaplarını kapayamayınca kızgınlıklarının bedelini köpeklerden tahsil etmeye çalışıyorlarmış. Askerî kamyonu bekleyen diğer köpeklerin aksine, dedemin gözü Köpek Cengiz’i arıyormuş boş yere. Yutkunarak bacaklarındaki tekerlekleri geri vitese takmış ve sessizce kulübesine dönmüş.</p>
<p class="calibre1">Tüm köpeklere it muamelesi çeken Incebıyık, bekçinin kulağına bir şeyler fısıldayıp san binaya gönderdikten sonra dedemin bölmesini aralayıp sessizce içeri girmiş. Korkmuş dedem. Incebıyık’ın elleri onu almak için kulübeye daldığında birkaç kere arka arkaya öfkeli bir biçimde havlamış. Veteriner, bacağındaki tekerlekler izin vermediğinden kulübesinin içinde daha fazla geriye çekilemeyen dedemi yatıştırmak için güzel sözler söylemiş ona, “Kimse bilmiyor ama bizim gözümüzde bir kahramansın sen!” demiş.</p>
<p class="calibre1">Havlamaktan vazgeçmiş dedem. Incebıyık’ın kendisine söylediği sözün doğru olup olmadığını anlamak ister gibi şaşkın şaşkın yana eğmiş boynunu. Hep yandan yandan konuşan adamın, kendi hikâyesinin ne kadarına vâkıf olduğunu bilmediği için yana eğdiği boynunu havaya doğrultup birkaç kez arka arkaya havlamış.</p>
<p class="calibre1">Başarılı bir operasyon gerçekleştirip hastayı hayata döndüren tüm hekimlerin dudak kenarlarına yerleşen bir gülümsemeyle, “İyileşiyorsun,” demiş Incebıyık.</p>
<p class="calibre1">Dedemin gözü san binaya gönderilen yaşlı bekçideymiş. Ama bir türlü kucağında etli kemiklerle belirmiyormuş bekçi. Dedem, arada bir gözleriyle boş yemek kabını işaret etse de, veteriner durumu ya anlamıyor ya da çaresizlikle vaziyeti kurtarmaya çalışıyormuş.</p>
<p class="calibre1">Birileri için kahramansa başkaları için düşman olduğunu hisseden dedem, askerî kamyonun her gün geldiği ana yola bakarak tüm köpeklerin kendisi yüzünden aç bırakıldığını düşünüp kahroluyormuş. Sebep her ne ise askerî kamyon iki gündür yokmuş ortalıkta. Şehirdeki karışıklık yüzünden başka yerlerden de yemek bulunamıyor, hâl böyley-ken tüm köpeklere zor zamanlar için depoladıkları yağlan ağır ağır yakmak düşüyormuş. Üstünü başını silkeleyen veteriner, dedemin kafasını son kez okşayıp dalgın dalgın san binaya dönmüş.</p>
<p class="calibre1">iki gün hiçbir şey yememiş olmanın huzursuzluğuyla bölmelerinde fır dönen köpekler güneşin altında iyice azan bitlerini temizliyor, arka bacaklarıyla boyunlarını kaşıyor; zamanın, açlığın ve hapisliğin zorluklarıyla baş etmeye çalışıyorlarmış. Dışarıda olsalarmış bu tür durumlarla kolayca baş edebilirlermiş. Tabiat denen ana kucağı onlara muhakkak bir nimet sunar, açlıktan ölüp gitmelerine izin vermezmiş. Sağda solda çürümeye yüz tutmuş bir kemik parçası, uçsuz bucaksız ovalarda ölüp buğday tarlaları arasında sere serpe yatan bir hayvan leşi, günah diye yerden duayla alınmış, üç kere öpülüp alna götürüldükten sonra taş üstüne konulmuş kuru bir ekmek parçası, bir kedinin önünden kapıverdikleri bir balık kılçığı veyahut çöplerin ağır kokusunda eriyip giden meyve parçalarını midelerine indirip ayakta kalmayı başarırlarmış muhakkak. Ama kendilerini koruyup kolladıklarına inandıkları barınak iki günden beri onlara hiçbir nimet sunmuyor, dahası burada sonsuza kadar hapis olduklarını hatırlatıyormuş.</p>
<p class="calibre1">“Gelmeyecek mi bu amma koyduğum kamyon!” demiş Akbaş.</p>
<p class="calibre1">Kurtoğlu, kamyonun gelmemesiyle ilgili uzun bir hikâye anlatacakmış ki Akbaş’ın tehditkâr bakışlarım üzerinde hissedip susmuş.</p>
<p class="calibre1">“O iğrenç pırasa çorbasını bile özledim,” demiş Tabansız.</p>
<p class="calibre1">“Ben de,” diye teyit etmiş Tenzilat.</p>
<p class="calibre1">“Bizi de cezalandırıyorlar,” demiş Akbaş.</p>
<p class="calibre1">Adıgüzel, konunun nereye bağlanacağını, suçun kime yükleneceğini biliyormuş. Kaşlarım dikleştirip ön bacaklarını saldırıya hazırlanıyormuş gibi ileri atıp arka bacaklarım geri çekmiş.</p>
<p class="calibre1">“Sebep?” diye sormuş.</p>
<p class="calibre1">“Bu kopuk yüzünden,” demiş Akbaş. “Hikâyenin sonu belli. Asker tanıdı onu. Artık zırnık bile vermezler bize.”</p>
<p class="calibre1">Diğer köpekler bir anlığına Akbaş’ın söylediklerini tarttıktan sonra, ona hak verip dişlerini dedeme göstermişler kızgınlıkla. Uzandığı yerden bir anlığına başını kaldıran dedem, aynı anda çakmak çakmak parlayan nice göz ile diş etlerine kadar gerilip kendisine hırlayan nice ağzın, bölmelerinden çıkıp kendisini parçalamak için can attıklarını görmüş. Dahası, Akbaş’a yaranmaya çalışan komşu sokak köpekleri üstü açık olan tel örgülerin üzerinden atlamak, kendi bölmesine girmek için tellere tırmanıyormuş.</p>
<p class="calibre1">“Bundan sonra Mikasa’yla konuşan sonunu hazırlasın! Ona göre,” demiş Akbaş, “Tek kelime bile yok!”</p>
<p class="calibre1">Önceki gün dedemin yaptığı iyiliği bir anda unutan anne köpekler bile bölmenin uzak tarafına çekilmiş mahcubiyetle. Arada bir merakla dedemin bölmesine boyunlarını uzatan yavrularını dişleriyle çekiştirip postlarının altına gömmüşler. Adıgüzel, çaresiz bir biçimde öylece duruyor, üzüntü ve dışlanmışlık yüzünden zangır zangır titreyen, ağlamasına ramak kalan dedeme bakıyormuş kederle. Patilerinden birini tel örgülere atıp dedeme bir şey söyleyecekmiş ki Ak-baş’m kendisine doğru kalkan işaret parmağıyla karşılaşmış Adıgüzel.</p>
<p class="calibre1">“Özellikle sen,” demiş Akbaş, “tek bir kelime!”</p>
<p class="calibre1">Dedem için bu kadarı yeterliymiş. Kendisini geri itip kulübesine dönmeye niyetlenmiş ama karnındaki tekerlekler çakıl taşlarının arasına gömüldüğü için hareket edemiyor-muş yine. Kendisini defalarca kasıp geri itmeye çalışmışsa da başarılı olamamış. Ön bacaklarından birini ileri atıp sağa kırmış yorgun gövdesini. Büyük bir pişmanlıkla kuyruğunu bacaklarının arasına kıstırıp kulübesine girmiş. Kulübenin içinde, defalarca tokatlanmış bir voleybol topu gibi yusyuvarlak olup başım kamına gömmüş. Kimsenin duyamayacağı bir şekilde dişlerini karnındaki kasnağa geçirip hüngür hüngür ağlamaya başlamış.</p>
<p class="calibre1">Hava değişiminden dönen Onbaşı Beta, hızla karakola dönüp yeni komutana olanları çoktan anlatmış olmalıydı. Yemek artıklarını barınağa getiren kamyonun iki gündür görünmemesinin başka açıklaması yokmuş çünkü.</p>
<p class="calibre1">Açlık bir yana, hayatında üçüncü kez yalnız kalmış dedem. Ilkin annesi onu reddettiğinde, ikincisinde Melsa’dan ayrılınca. Kendini sevdirmeye başladığı, etraftaki köpeklerin alakasını kazandığı bir anda üçüncüsü başlamış bu sefer. Bunun için diğer köpeklere, en çok da Akbaş’a kızmasına gerek yokmuş aslında. Bütün olanlar için kendini suçluyor, Akbaş’ın söylediklerine hak verip usul usul gözyaşı dö-küyormuş.</p>
<p class="calibre1">Hıçkırıkları duyulmasın diye kasnağa dişlerini daha sıkı geçiren dedem, gözlerinden boşalan yaşların hangi hatıraya ait olduğunu bilemeden ağlıyor, ön bacaklarıyla akan burnunu siliyormuş diğer yandan.</p>
<p class="calibre1">Akbaş’tan korkmuyormuş Adıgüzel. Tel örgüler olmasay-mış yenileceğini bile bile onunla amansız bir kavgaya girişmekten geri kalmazmış. Tel örgülere dayadığı ayaklarını indirip bölmenin diğer tarafına çekilmiş mahcup bir şekilde. Akbaş bu kez haklıymış çünkü. Dedem gelmeden önce barınakta gül gibi yaşıyorlarmış. Ama o geldikten sonra açlık başlamış. Savaş hikâyeleri ve yağmurlar başlamış. O zamana kadar hiçbir ayrım yapmayan görevlilerin ona hususi hizmetleri başlamış. Kıskançlık ve her canlının başına bela olan aşk başlamış. Artık Adıgüzel bile savunamazmış dedemi.</p>
<p class="calibre1">Çok sonra, sonbahar güneşi usul usul dağların arkasına çekilirken uzun kulaklarını heyecanla havaya kaldırıp indiren Çatalburun, ana yoldan çıkarak hızla köpek barınağının arka tarafındaki arkadaşlarına koşmuş bağırarak:</p>
<p class="calibre1">“Geliyor!”</p>
<p class="calibre1">“Kim geliyor?” diye sormuş Tabansız.</p>
<p class="calibre1">“Askerî kamyon. Varilleri yüklenmiş geliyor.”</p>
<p class="calibre1">Ana yoldan geçen Urların, rampayı aştıktan sonra vitesi yükselten kamyonların, “Yırtıcı hayvan çıkabilir!” tabelasını görüp hızını düşüren otomobillerin arasında, aşina oldukları o sesin gerçekten yaklaşıp yaklaşmadığını anlamak istercesine boyunlarını ileri uzatıp motor sesini ezberledikleri askerî kamyonun hırıltısını duymaya çalışmış tüm köpekler. Tıpkı Çatalburun’un iddia ettiği gibi uzaklardan yavaş yavaş kendilerine yaklaşan kamyonun sesi ile kasasında iki günlük yemek artıklarını taşıyan varillerin kokusunu alır almaz birer koro üyesi gibi önce ayrı ayrı, sonra hep birlikte bol salyalı bir havlama tutturmuş barınak sakinleri.</p>
<p class="calibre1">Kulübesinde hüngür hüngür ağlayan dedem, bir an için durup burnunu sağa sola oynattığında o berbat yemek kokusunun yaklaşmakta olduğunu anlasa da içindeki kırgınlığın hiç geçmeyeceğini düşünmüş.</p>
<p class="calibre1">Dışarıdan Adıgüzel’in incecik sesi duyulmuş:</p>
<p class="calibre1">“Akbaaaaş, bir özür borcun var Mikasa’ya!”</p>
<p class="calibre1">“Evet,” demiş Tenzilat, “haksız yere suçladın onu.”</p>
<p class="calibre1">Akbaş oralı olmamış. Barınaktan içeri giren araca havlayıp gözü kamyon kasasındaki varilleri indirmeye çalışan askerlerde, açlığın verdiği bir tür sarhoşlukla yemek vaktinin gelmesini beklemiş.</p>
<p class="calibre1">Yaşlı bekçi, varillerdeki bol etli kuru fasulye ve makarna artıklarını el arabasına döküp bölmelerdeki kaplara kürekle boca ederken, diğer köpekler kaygılıymış. Yemek artıklarının kendilerine kalmayacağından korkuyor, bölmelerinde dönüp duruyorlarmış. Üstelik kendilerine yaklaşmakta olan askerin elindeki mis gibi biftek kokusu yüzünden iyice guruldayan midelerindeki ağrıyı da bastırmaları gerekiyormuş.</p>
<p class="calibre1">Belanın kokusunu alan dedemin kalbi kaygıyla atmaya başlamış. Onbaşı Beta, ellerini arkasında bağlayıp dudaklarım kemirerek dedemin kaldığı bölmenin önünde dikilmiş. Önce birkaç garip ses çıkarmış Beta. Ardından da daha başka seslerle dedemi çağırmış:</p>
<p class="calibre1">“Hadi oğlum, Mikasa, çık dışarı!”</p>
<p class="calibre1">Kulübesinde henüz kurulanmamış gözyaşlarıyla tostoparlak bir hâlde büzüşen dedem, dışarıdan duyduğu Onbaşı Beta’nın sesiyle, engellenemez bir biçimde tüm tüylerinin ürperdiğini hissetmiş. Kamının alt kısmını çepeçevre saran siyah kasnağın arasından bir an için fırlayan kuyruğu, bacak arasında gireceği bir boşluk aramış kaygıyla. Onbaşı Beta, bir gözü bölmelere kuru fasulye ve makama dağıtan yaşlı bekçide, diğer gözü dedemin kulübesinde, ısrarla ıslık çalmaya devam ediyormuş:</p>
<p class="calibre1">“Biliyorum, senin kusurun yoktu oğlum. Korkma. Çık dışarı!”</p>
<p class="calibre1">Diğer köpekler Onbaşı Beta’mn arkasında sakladığı bifteğin kokusunu burunlarına çekerken, dedem duyduğu sözlerin doğru olup olmadığını tartmak istercesine boynunu kaldırıp kulübenin yarıklarından seçebildiği Beta’nın yardımsever ve mahcup yüzüne bakmış. Dudağının kıyısında bir gülümsemeyle baş ve işaret parmağını para sayar gibi hâlâ birbirine sürtüyormuş Onbaşı.</p>
<p class="calibre1">Karasızmış dedem. Döktüğü gözyaşları arasında Onbaşı Beta’ya ait bir damlanın olup olmadığını araştırır gibi başını tekrar sağlam bacaklarının üzerine koymuş ve önündeki küçük gözyaşı birikintisine bakmış merakla.</p>
<p class="calibre1">Döktüğü gözyaşlarının biri Heves Amca’ya aitmiş. Iki damla gözyaşının sahibi Lama’ymış. Üç damla gözyaşı erkenden ayrıldığı annesi içinmiş. Dört damla kanlı gözyaşı Alevli Kalpler Çetesi mensuplarının hatırasınaymış. Yedi damla gözyaşı Jandarma Köpek Eğitim Merkezi’ndeki acı günleri için birikmiş önünde. Dokuz damla gözyaşı eksik bacaklarının hatırası için tuz olup yanaklarından aşağı süzülmüş. Toprağı ıslatan, adeta küçük bir göl yaratan diğer bütün gözyaşları Melsa içinmiş. Ama Beta için döktüğü bir damla gözyaşı dahi yokmuş birikintide.</p>
<p class="calibre1">“Boş yere kendini suçlama oğlum,” demiş Onbaşı Beta, “her savaşta olur böyle şeyler.”</p>
<p class="calibre1">Askerin söylediklerini can kulağıyla dinleyen Adıgüzel, bir yandan heyecanla yaşlı bekçinin dağıttığı mönüde ne olduğunu tahmin etmeye çalışıyor, diğer yandan da dedemin ne tepki vereceğini bekliyormuş. Burnunu kulübesinden dışarı uzatıp sağa sola oynatan dedem, duyduğu sözleri teraziye vurunca ikna olmuş. Ama yine de terazinin diğer kefesinde dönüp duran küçük kuşku bulutları varmış hâlâ. Arada bir ön bacaklarını ileri atacakmış gibi hareket ettiriyor, birkaç küçük kıpırdanmadan sonra vazgeçip olduğu yere sabitleniyormuş.</p>
<p class="calibre1">“Herkes çok özledi seni biliyor musun?” demiş Onbaşı Beta kederli bir ses tonuyla. “Ölenler öldü ama kalanlar özledi seni. Yeni komutan izin verirse topluca seni görmeye geleceğiz bir gün. Duyuyor musun Mikasa? Görmeye gelecek seni kızlar! ”</p>
<p class="calibre1">Hiçbir şey hatırlamıyormuş dedem. Onbaşı Beta’nın neden söz ettiğini bilemiyormuş. Hatırlamayanlardanmış çünkü. Unutanlardanmış. Unutmak zorunda olanlardanmış. Ancak anlattıkça hatırlayanlardanmış. Başını çevirip karnındaki tekerleklere bakmış dedem. Dışarıdan Onbaşı Beta’nın şefkatli sesini duymuş yeniden.</p>
<p class="calibre1">“Mikasa, oğlum, hadi dışarı çık!”</p>
<p class="calibre1">“O günden beri bir gidip bir geliyor aklım. Önceki gün söylediklerim için kusura bakma. Ne diyordu Kabba, fevri, hah işte ondan davrandım. Çık dışarı da barışalım artık.”</p>
<p class="calibre1">Yaşlı bekçi, Akbaş ve diğer köpeklerin bölmesine girip mis gibi tüten ve aralarına Kemalpaşa tatlıları da karışan bulamacı yemek kaplarına boca ettiğinde genç onbaşının dedemi ikna çabaları hâlâ devam ediyormuş.</p>
<p class="calibre1">Iki gün boyunca bir tek lokma geçmeyen boğazlarını bir an önce ıslatmak isteyen erkek köpekler birbirleriyle itişerek yemek kabının etrafında kümelenmişler. Arada bir yemeğin çabucak biteceği korkusuyla birbirlerine saldırıyor-larmış. Öncelik Akbaş’ınmış. Onun izin verdiği ölçüde yemek kabına kafalarını gömmelerine izin varmış. Akbaş, ağzı doluyken diğer köpeklere ilişmiyor ama ne zaman ki ağzın-dakiler midesine iniyor, o zaman dişlerini gösterip diğer köpekleri kabın başından uzaklaştırıyormuş.</p>
<p class="calibre1">Dedemin bulamaçtan yemediğini bilmeyen yaşlı bekçi, genç askere selam vererek bölmenin kapısındaki kilidi açıp içeriye girmiş. Kirden kararmış yemek kabına bulamaçtan dökerken genç askere dönüp, “Bu yemekler bizim evde bile çıkmıyor,” demiş gülerek.</p>
<p class="calibre1">Beta, bölmenin içinde dikilip yaşlı bekçinin işini bitirmesini bekliyormuş sabırsızlıkla. Hareketlerine bir sevecenlik katıp dedeme ıslık çalıyor, ona yaklaşıp yaklaşmamakta kararsız, parmaklarını birbirine sürterek öpücük sesi çıka-rıyormuş. Dedem, kararsızmış hâlâ. Kaşının birini kaldırıp Onbaşı’ya bakıyor, sonra yeniden başını yana çeviriyormuş.</p>
<p class="calibre1">“Dün neden gelmediniz?” diye sormuş bekçi.</p>
<p class="calibre1">“Şehre götürdüler bizi dayı,” demiş dedemin kulübesine başını uzatan Onbaşı Beta; “çok olay vardı şehirde. Polisler tek başına yetişemedi her yere.”</p>
<p class="calibre1">Yaşlı bekçi, “anladım,” der gibi başını sallarken, Onbaşı Beta boştaki elini korkuyla uzatıp dedemin kafasını okşamaya çalışmış. Hâlâ tereddüt ediyormuş dedem. Bu yüzden kendisine dokunulmasını istemeyen her canlı gibi aniden geriye itmiş başını.</p>
<p class="calibre1">“Bu köpeğe de yazık valla. Sikselerdi daha iyiydi,” demiş yaşlı bekçi.</p>
<p class="calibre1">“Yaşıyor ya sen ona bak dayı,” demiş Beta, “maşallah, iyileşmiş sanki.”</p>
<p class="calibre1">“lyileşmiş dene olmuş,” demiş bekçi, “bu saatten sonra siki bir tek merteğe kalkar onun.”</p>
<p class="calibre1">Dedem, kulübesinin önünde diz çöken Onbaşı Beta’nın gözlerinin içine bakıp söylediği sözlerde samimi olup olmadığını anlamak istercesine yana çevirmiş boynunu. Birkaç hafta değil de aradan yıllar geçmiş gibiymiş. Uzak bir dost gelip hatıralar perdesini aralayarak ona bakıyormuş sanki.</p>
<p class="calibre1">“Bizim doktor ona tekerlekten ayak yapmasa hepten ölmüştü,” demiş işini bitirip eliyle kapıya asılan bekçi. “Şu kancıkların yemeğini de verdim mi, bugünlük işim paydos.”</p>
<p class="calibre1">Onbaşı Beta, dışarı çıkması gerektiğini anlamış. Bölmenin sürgüsünü şak diye kapatan yaşlı bekçinin arkasından dışarı çıkmış ve tekrar kapanan kapıya bakmış yutkunarak. Barınağın önünde bekleyen kamyondan bir korna sesi yükselmiş. Epey zaman harcamışlar barınakta ve geciktikleri için azar işiteceklermiş.</p>
<p class="calibre1">Beş parmağını, “Geliyorum,” manasında havaya kaldırmış Onbaşı Beta. Ardından da, sol taraftaki anne köpeklerin bölmesine giren yaşlı bekçinin hareketlerini dikkatle izleyip diğer elinde gizlediği koca bifteği hızla dedemin kulübesine doğru fırlatmış.</p>
<p class="calibre1">“Naçizane bir hediye,” demiş ellerini göğsünde birleştiren Onbaşı Beta, “bizi bağışlaman için.”</p>
<p class="calibre1">Ardından da kaşlarını yere indirip mahzun mahzun yol almış. Yürümüyor da, botları pişmanlıkla yerde sürünüyormuş adeta. Başı çökkün, ağır ağır kamyona doğru ilerliyormuş.</p>
<p class="calibre1">Çakıl taşlarının üzerinde sere serpe uzanmış olacakları bekliyormuş yağlı biftek. Dedemin her iki yanındaki komşuları başlarını yemek kaplarından kaldırıp bir yağlı bifteğe, bir ona bakmış. Pişmiş bifteğin orasına burasına açılmış deliklerde envaiçeşit baharat varmış. Hal böyle olunca biftekten yayılan koku tüm barınağı bir çırpıda dolaşıp tüm köpeklerin burunlarını sağa sola oynatmasına yol açmış.</p>
<p class="calibre1">Dedem, ıslak gözleriyle eski arkadaşlarının kendisine gönderdiği bifteğe doğru küçük adımlar atarken Akbaş’ın utana sıkıla çıkan sesini duymuş:</p>
<p class="calibre1">“Bana da versene biraz,” demiş Akbaş.</p>
<p class="calibre1">Ardından da gözlerini dedemden kaçırarak yere bakmış ve beş mahcup kelime dökülmüş salyalı ağzından:</p>
<p class="calibre1">“Hiç biftek yemedim bugüne kadar.”</p>
<p class="calibre1">ONUNCU BÖLÜM</p>
<p class="calibre1"><a id="bookmark2"></a>ŞEHRİMİZE HOŞ GELDİNİZ!</p>
<p class="calibre1"><span class="calibre2">“Bir gece bir büyükle eve geldim. Hepsini içtim. Zurnayım tabii. Bir ara gözümü açıp baktım: Karlı dağlar geçiyor. Bir daha açtım, başımda bir çocuk, ‘Kalk abi, Diyarbakır’a geldik,' diyor. Baktım, sahiden Diyarbakır'dayım.” Zeki Demirkubuz, Masumiyet</span></p>
<p class="calibre1">Uyuyordum. Rüyamda deli taylar gibi dağ bayır koşuyor, dilim kulaklarıma değiyordu adeta. Mami'nin böğrüme inen tekmesiyle uyandım. Ayağındaki topuğu aşınmış botla karnıma fena bir tekme indirdi. Zincire bağlıydım. Ne olduğunu anlayamadım. Yine kafayı çekmişti anlaşılan. Telefonlarına bir cevap alamamış, bu yüzden hiddetlenmişti belki de. Bir köşede yediğim tekmenin acısıyla öksürürken, beni karakolun arka tarafına götürecek, bu kez işimi bitirecek diye korkuyordum.</p>
<p class="calibre1">Zincirimden tutup beni arka tarafa doğru çekiştirirken ne kadar hırlasam da, tırnaklarımı yere geçirip kaçmaya niyet-lensem de fayda etmedi. Öfkeyle zincirime asılmış beni çekiştiriyordu ha bire. Çakıl taşlarında tren rayı gibi derin iki iz bırakarak ilerliyordum. Gün ışımak üzereydi. Üç beş nöbetinin sona ermesine fazla kalmamıştı. Ortalıkta kimseler görünmüyordu.</p>
<p class="calibre1">Gözleri kan çanağına dönmüştü Mami’nin. Sanki biri askerlik hatırası niyetine bir fotoğrafım çekmiş, ama ışığı iyi ayar-layamadığı için gözleri kıpkırmızı çıkmıştı fotoğrafta. Elinde tespih niyetine kullandığı künyesini havada sallayıp hiddetle bana bakıyordu. Çok geçmeden bir tekme daha indirdi kaburgalarıma. Ahdim vardı. Üçüncü tekmeden sonra her ne pahasına olursa olsun dişlerimi baldırlarına geçirecektim.</p>
<p class="calibre1">Ama tekmelerin devamı gelmedi. Beni karakolun arkasındaki bahçede bir çam ağacına bağlayıp yanıma çömeldi. Elleri böyle dizlerinden aşağı sarkıyordu. Arada bir ellerini açıp kapıyor, boynunu, “Ben bu işten bir şey anlamadım,” der gibi iki yana sallıyordu. Bir şey olmuştu besbelli ama bana anlatmıyordu. Elini çorabının arasına sokup bir şey çıkardı. Sabırla sardı sigarasını. Iç cebinden yeşil bir ot çıkarıp tütüne kattı. Avucunun içine gizleyip yaktı sigarayı. Dumanını yüzüme üfledi. Başım döndü. Arka arkaya derin nefesler alıyordu ha bire. Dünya etrafımda fır dönerken Mami’nin ağzından bayatlamış bir sürü kelime döküldü yere.</p>
<p class="calibre1">“Hayat,” dedi Mami, “uyan oğlum,” dedi, “kadınlar,” dedi, “amma koyayım,” dedi, “şafak, deniz, jeton, rakı, Afgan, Galatasaray, kupa, çengel bulmaca, Burhan Çaçan, Kabba, Turkuvaz, kız güzeli, yanak, makas, Güney, savaş, günler,” dedi ve tekrar “amma koyayım.”</p>
<p class="calibre1">Söylediklerinden hiçbir şey anlaşılmıyordu. Birbiriyle hiçbir ilgisi olmayan nice kelime öyle arka arkaya dökülüyordu ağzından. Bulanık zihnim bu kelimeleri biraraya getirmek için çabaladıkça daha da beter dağılıyorlardı.</p>
<p class="calibre1">Göz göze geldik. Bütün gece uyumamıştı anlaşılan. Uzun boynundaki şişliklerden aşağı inen bir yutkunmanın kederiyle kapadı ağzını. Yüzümü avuçlayıp sigaradan derin bir nefes daha aldı ve dumanını yüzüme üfledi yeniden. Öksürdüm, başım döndü, kusacak gibi oldum. Melsa’nın hayali patlayan flaşlar gibi bir belirip bir kayboluyordu gözlerimin önünde. Çok fena dağıldım o gece. Mami’nin sigarasının tüm dumanını lüp diye indirdim ciğerlerime. Sonunda ondan beter oldum.</p>
<p class="calibre1">Kendime geldiğimde Mami’nin beni tel örgülere doğru sürüklediğini gördüm. Botuyla tel örgülerin altında küçük bir çukur kazıp zincirimi çözdü. Ne yapmak istediğini, ne yapmam gerektiğini bilmiyordum. Tasmamdan tutup beni tel örgülerin altındaki çukura sürükledi. Diretince götüme bir tekme koyup çukurdan dışarı attı beni.</p>
<p class="calibre1">Arkamdan koca koca taşlar savururken, “Şafak doğan güneş!” diye bağırdı, “kaç git, bari sen kurtar kendini.”</p>
<p class="calibre1">Nereye doğru ne kadar yürüdüm iyi hatırlamıyorum. Ma-mi’nin ciğerlerime doldurduğu duman yüzünden sarhoş gibiydim. İki dağın arasındaki karakoldan süzülüp ana yola indim. Karakola her gün ekmek getiren araç birazdan yolda olurdu. Ona görünürsem, gidip söylerdi karakoldakilere. Her gün mayın kontrolü yaptığım yolda karşıdan gelen arabaların sinyallerine aldırmadan önce yavaş yavaş, sonra deli gibi, Mami’nin kaburgalarıma indirdiği tekmenin acısıyla koşmaya başladım. Karakolu, savaşı, belki de henüz acısını yeterince tatmadığım Turkuvaz ve Mami’yi arkamda bıraktım.</p>
<p class="calibre1">Bir arabanın ön koltuğunda camdan dışarıyı seyrediyormuşum gibi iki yanımdan dünya aktı. Boy atamamış meşe ağaçları, incecik akan dereler, biri başlayıp biri sona eren tepeler, yanmış yıkılmış köyler, kepenkleri kapalı okullar, solgun bayraklar, beyaz beyaz uzayan pamuk tarlaları, etrafında patlamış kamyon lastiklerinin seçildiği benzin istasyonları, hepsi yana devrilmiş veya kurşunlanmış trafik işaretleri, yol kenarında sere serpe yatan kardeşlerimin hazin leşleri, başıboş eşek sürüleri, hayvan çiftlikleri, Güneyli korucuların nöbet kulübeleri, solgun ışıklar geçtim. Saatlerce koştum. Ağzımda tek bir damla salya kalmayana, karakolun ışıklar görünmez oluncaya kadar hiç durmadım.</p>
<p class="calibre1">Gün ışıdığında yıllar önce geride bıraktığım kasabaya değil de büyük şehre doğru yaklaştığımı anladım. Ters yöne gitsem eğer hâlâ yaşıyorsa belki de Melsa’yı görecektim. Ama kasabada hemen bulurlardı beni. Her işte bir hayır vardı. Gizlenmek, geri dönmemek, bir daha o esir günleri yaşamamak için büyük şehir daha uygundu benim için. Şehir nüfusunu gösteren ve nedense kurşunlanmış tabelanın önünde durup şehre baktım. Gün ışırken yer yer dumanlar yükseliyordu uzaklardan. Savaş uçaklarından biri kalkıyor, biri iniyordu. Çok önce ayrıldığı şehre geri dönen bir şehzade gibi başım önümde çapraz adım yürümeye başladım.</p>
<p class="calibre1">Kurtuluş yoktu. Şehrin hemen girişinde büyük bir kışla çarptı gözüme. Yorgun nöbetçiler kapıda durmuş gelen geçeni süzüyordu korkuyla. İçeride sıra sıra tanklar, pistte sıra bekleyen helikopterler, namlularını bir tehdit gibi şehre çevirmiş haki renkli panzerler gördüm. Kışlanın hemen karşısında tren raylarının ikiye böldüğü upuzun bir tarla gördüm. Sabahın köründe rayların yanında yaktıkları ateşin başında tıpkı Mami gibi dumanlanan gençler, bali koklayan çocuklar gördüm. Sokaklardan telaşla geçen polis arabaları, Turkuvaz’ın bindiğine benzer beyaz renkli otomobiller gördüm. Lisenin önünde arka arkaya sigara içip penceredeki kızları dikizleyen okul önü gençlerini gördüm.</p>
<p class="calibre1">Acıkmıştım. Kursağımdan bir şey geçmeyeli epey zaman olmuştu. Tıpkı eski günlerdeki gibi burnumu lisenin yanındaki çöp konteynerine sokup birkaç saat önce toplanan çöplerden geriye kalan kokuşmuş yiyecekleri hızla mideme indirdim.</p>
<p class="calibre1">Uzun ve dar bir cadde boyunca yan yana sıkışan; önlerinde yoğurt kapları, zeytin ve katı yağ tenekeleri, bulgur ve şeker torbaları, ucuz bayram şekerleri, kaçak çay kutuları dizilen toptancılar gördüm. Cama astıkları koyun ve dana etlerinin yanı başındaki çengellere geçirilmiş işkembeler, bağırsaklar, yerde yan yana dizilmiş kelleler gördüm. Kapı önüne konulmuş dev hoparlörlerden ilahilerin yayıldığı, önünde kara gözlüklü gençlerin oturduğu dükkanlar gördüm. Onun hemen ilerisinde parmaklarını daldırdığı raftan aldığı bir teyp kasetini inceleyen gür bıyıklı gençler gördüm. Sokaklarda renksiz gazeteler satan küçücük ama bir general gibi rap rap yürüyen çocuklar gördüm.</p>
<p class="calibre1">Tablaların üzerinde kol saati, tarak, ayna, kaçak sigara, çakmak, yedek kupon, tespih, esans, numaralı gözlük, saat pili satan yaşlı adamlar gördüm. Dükkan kepenklerine asılmış rengarenk elbiseleri beğenmeye çalışan dövmeli kadınlar gördüm. Birbirinin üzerine devrilecekmiş gibi yan yatan, üçüncü katlarındaki pencereleri dahi korkulukla kaplı evlerden başını uzatan genç kızlar gördüm. Sıvası dökülmüş, tavanları kabarmış balkonlarda sağa sola sallanan ıslak çamaşırlar, kederle oynaşan çamaşır ipleri gördüm. Tablaya dizdikleri göl balıklarım satmaya çalışan balıkçılar, bir el arabasının üzerindeki tepsiye sıralanan kuru kafaların etrafında bekleyen kelle paçacılar, sokağa yayılan kuyruk yağı kokusunu benim gibi burunlarına çeken çelimsiz kediler gördüm.</p>
<p class="calibre1">Ortalıkta bir tek köpek bile görünmüyordu. Sanki koca bir şehri tek başıma, rahat rahat dolaşayım diye hepsi inlerine çekilmişti. Yine de fazla lütufkar değildi şehir. Kimse beni düşünüp bir tek kırıntı bile atmadı bana. Burnumda yalanıp yutulmamış bir kuyruk yağının kokusuyla, yutkuna yut-kuna yol aldım.</p>
<p class="calibre1">Bir dört yol ağzında sokağı tutmuş gelen geçeni arayan elleri silahlı sivil polisler gördüm. Firar etmiştim düpedüz. Her yerde beni aradıklarını adım gibi biliyordum. Korkuyla duvar diplerinden geçtim. Kalaşnikovun kabzasıyla bir gencin kafasına darbeler indiren polisin yanından usulca süzülerek dar sokak boyunca gidecek bir yer, gece başımı sokacak bir kuytu aradım.</p>
<p class="calibre1">Fazla kalabalıktı sokaklar. Sokaklarda, mayın kontrolü yaptığımız köylerdeki çocuklara benzeyen yüzlerce kısa pi-jamalı çocuk vardı. Gördükleri yerde ellerine taşlar alıp bana fırlatıyor, ellerinde ip parçalan beni yakalayıp arkalarından çekiştirmek için can atıyorlardı. Kimi de parmaklarını birbirine sürtüp hınzır bir ıslıkla yanma çağırıyordu.</p>
<p class="calibre1">Yürümek hiçbir şeye yaramıyordu şehirde. Bir sokaktan çıkınca başka bir sokak beliriyordu. Dağlar, ovalar, kederle örülü yollar çok uzaktaydı. Upuzun sokaktan çıkıp ana caddeye yöneldim.</p>
<p class="calibre1">Ayaklarından bağlanıp yan yana dizilen tavuklar, gövdesi bir adamın elinde eve doğru yol alırken yerde başı kanlar içinde debelenen horozlar, pazar artıklarının arasında dişe dokunur bir şeyler arayan yoksullar, boynundan tuttukları bir koyunu veterinere yetiştirmeye çalışan köylüler; kürek ve kazma saplan, su hortumu, naylon branda ve dikenli tel rulolarının yan yana istiflendiği hırdavatçılar, güneşin altında solmuş sebzeleri sıra sıra dizen seyyar satıcılar, ileri geri sallanan köy dolmuşları, sağda solda biri belirip biri kaybolan halka tatlı satıcıları, içeriden kaçak tütün ve ıslak dem kokusunun yükseldiği kahvehaneler, tezgahında bulgur pilavının üzerine sıralanmış kaburgaların seçildiği lokantalar gördüm.</p>
<p class="calibre1">Lokantalar gördüm. Ama onlar beni görmediler. Arka bacaklarımı yere koyup saatlerce bekledim lokantanın karşısında. Kovalayan biri varmış gibi tıka basa yemek yiyen, birbirinin hesabını ödemek için kasada didişen, ağzındaki kürdanı dilinin üzerine yerleştirip sokağa tüküren, karnını sıvazlayan adamlar gördüm. Kimse zırnık bile koklatmadı bana. Lokantanın çöpünü nereye döktüklerini anlamak için bir sokaktan girip diğerinden çıktım ama bulamadım. Üstelik çok susamaya başlamıştım. Eski bir çeşmenin önünde durup suyun akmasını bekledim ama kurumuştu. Ağzım ve nefsimde koca bir gedikle insan kaynayan tozlu sokaklarda yürümeye devam ettim.</p>
<p class="calibre1">Karşıdan karşıya geçmek benim için bir eziyetti. Trafik kurallarını bilmiyordum. Birden ana yola atılınca arkamdan fren sesleri; kornalar, küfürler uçuşuyordu. Benim gibi telaşlıydı insanlar. Hızlı hızlı yürüyor, hep bir yerlere yetişmeye çalışıyorlardı. Kimse yalnız yürümemeye çalışıyordu adeta. Grup halinde bir yerlerden çıkıp grup halinde yol alıyorlardı. Ama hepsinden daha başka bir hâl vardı üzerlerinde. Yürürken ikide bir durup arkalarına bakmak gibi tuhaf huylar edinmişlerdi. Üç beş adım attıktan sonra durup arkalarına bakıyor, parmaklarıyla ter içindeki enselerini yoklayıp birdenbire istikamet değiştiriyorlardı. Bir köpeğin her şeyi anlamasını kimse bekleyemez elbette. Aldırmayıp yoluma devam ettim.</p>
<p class="calibre1">Daracık sokaklardan geçip bir dört yol ağzına çıktım. Taze koyun ciğeri yelleyen bir adamın önünde durup uzun uzun ağzımı şapırdattım ama bir işe yaramadı beklemem. Kuyruk yağlarını bile yiyiyordu insanlar. Bekledim. Bana küçük bir et parçası atacakları âna kadar bekledim. Ama sonunda talihime alnımı nişan alan bir taş parçası düştü. Ansızın yerimden doğrulup içimi delen açlık, bütün gün yürümüş olmanın yorgunluğu, nereye gideceğimi bilmemenin çaresizliğiyle başka bir sokağa daldım.</p>
<p class="calibre1">Camları kurşunlanmış, sıvaları dökülmüş, kapısı taşlanmış bir binaya girip çıkan insanlar gördüm. Bir zamanlar Melsa’yla derin hayallere daldığımız parti binasının bir benzerini gördüm. Nemlendi gözlerim. O güzel, mesut günler geldi aklıma. Melsa bir anlığına da olsa binadan çıkıp merdivenlere serilecek, beni görünce boynunu kaldırıp kuyruğunu heyecanla sağa sola sallayacak, yeniden, “Güneylilerin bayramında seninim,” diyecek sandım. Ama ne Melsa vardı ortalıkta ne de bana merhamet gösterecek başka biri. Başımı son kez geriye çevirdiğimde Melsa’nın tasmasındaki o türlü türlü renklerin işlendiği bir bez parçasının rüzgârda bir bayrak gibi dalgalandığını gördüm. Heves Amca’dan bana yadigâr kalan bir huyla, esas duruşa geçip selam verdim bayrağa.</p>
<p class="calibre1">Hissediyordum. Yakınlarda bir yerlerde tren istasyonu vardı. Asfalt sanki ufak ufak kabarıyor, küçük titreşimlerle nasıl hareket ettiğini anlayamadığım o koca nesnenin yaklaşmakta olduğunu haber veriyordu. Türlü türlü güvercin, dövüş horozu ve keklik satılan dükkânları geçip ilerledim. Sidik kokan kapkaranlık bir tünel boyunca yol aldım. Kullanılmış ders kitabı, resimli hikâyeler, açık saçık dergiler, gazoz kapağı, bilye, oyun kâğıdı, hareket ettirince zil çalan tekerlekli oyuncak, klik klak, nohut tozu ve delikli şeker satan çocuklar gördüm. Başka bir köşede, “Yedek kupon, süper kupon, mega kupon!” diye bağıran adamlar gördüm. Tünelin karanlık merdivenlerinde oturup Mami’nin içtiği sigaranın bir benzerini içen gençler gördüm. Karakolu hatırlatan o kokudan hızla kaçıp kendimi tren raylarının o baygın kokusuna attım heyecanla.</p>
<p class="calibre1">Peronda oturup kaçak tütün içen, tren istasyonunun büyük saatine bakıp trenin ne zaman kalkacağını hesap eden, ellerindeki bir tomar biletle gar binasının önünde keder eskisi bir yüzle bekleşen, yanlarına alabildikleri eşyalar ile geride bıraktıkları mal mülklerine bakıp iç geçiren, hiçbir şeyin farkında olmayan çocuklarına göz kulak olmaya çalışan, geçmiş ve gelecekleri bir tren istasyonunda yön tayin etmek için vakit sayan, dokunsan ağlayacak kadınlarına hep çaresizlikle bakan; kederli, yenilmiş, taşınmaya, göç etmeye hazırlanan köylüler gördüm.</p>
<p class="calibre1">Eskiden olsa beni yanlarına almak için can atarlardı. Gider tarlalarını, kümeslerini, sürülerini korurdum. Toprak damlı evlerinde yemek yerken artıklarını bana atarlardı. Bir köy tavuğunun lezzetli kemiklerini zevkle kırıp mideme indirirdim. Sonra bir ağacın gölgesine uzanıp keyifle uyurdum belki de. Ama şimdi benden bile sefil haldeydi köylüler. Yine de bütün gün bana yiyecek veren tek insan evladı onların arasından çıktı. Yüzünde dövmeler olan yaşlı bir kadın, bir türlü yiyemediği, boğazından geçmeyen, ıslak gözlerle uzaklara dalarken bütün susamlarını tırnaklarıyla yere döktüğü çıtır bir simidi bana verdi. O gün ölmediysem, hayatta kal-dıysam o simit yüzündendi belki de. Onlar ağzına kadar dolu, ha bire buhar kusan kapkara trene binerken arkalarından bakıp teşekkür ettim yaşlı kadına.</p>
<p class="calibre1">Güneş hâlâ en tepedeydi ama gün kararır kararmaz gündüze inat tekinsiz bir soğuk kaplayacaktı her yeri. Akşam olmadan başımı sokacak bir yer, yurt bileceğim bir kuytu, karnımı adam akıllı doyurabilecek bir hayır sahibi bulmalıydım. Ama zaman geçtikçe takatim azalıyor, bu büyük şehirde ne yana gideceğimi kestiremiyordum. Yıllarca karakol bahçeleri ve tozlu yollar haricinde bir yer görmemiştim. Yemeğim her daim önüme konulmuş, bunun için en ufak bir çaba göstermem bile gerekmemişti. Ama artık yapayalnızdım ve hiçbir elden ekmek gelmiyordu.</p>
<p class="calibre1">Eğer bir yeriniz acıyorsa, onu dindirmenin yegâne yolu o acıyı başka bir acıyla değiştirmekti belki de. Açlıktan değil de bütün gün yürümekten bitap düştüğüme kendimi inandırıp midemdeki boşluğu ancak yürüyerek giderebileceğimi düşündüm.</p>
<p class="calibre1">Yeni kazılmış onlarca mezardan yayılan ıslak toprak kokusunu geride bırakıp taş bir köprüden geçerek yolun karşısına attım kendimi. Kamyonlar dolusu hayvanın huzursuz bir şekilde sıra beklediği mezbahanın, yaz günü avcı yeleğiyle dolaşan çember sakallıların, beyaz Toros’larm içinde kral gibi kaykılan kara gözlüklü sivil askerlerin, cami avlusunda güneşlenen yaşlıların, dükkân önüne attıkları taburede sırtlarını duvara yaslayıp uyuklayan esnafların, bir sokak arasında bağıra çağıra top oynayan çocukların, defterlerini göğüslerine bastırıp okuldan eve dönen genç kızların, o kızları büyük bir dikkatle takip eden aşıkların, sokak sokak gezip meyve sebze satan seyyar satıcıların, büyük bir hızla caddeye çıkan bıçkın dolmuşçuların, ölülerin büyük bir intizam içinde yan yana gömüldüğü şehitliğin, az ileride kapısında kaygılı bir polisin nöbet tuttuğu karakolun yanından geçip başka bir sokağa daldım.</p>
<p class="calibre1">Çok susamış, çok sıkışmıştım. Bana ait olmadığını düşündüğüm bu şehrin hiçbir yerine işemek istemiyordum. Adeta patlayacakmış gibi yürüyor, sidiğimi tutmak için gayret gösteriyordum. Yol kenarındaki çöplerde burnumu gezdirip dişe dokunur bir şeyler arıyor, burnumu bir poşetten diğerine sokuyor ama hiçbir şey bulamıyordum.</p>
<p class="calibre1">Bazalt taşlardan yapılma, burçlarında içki içen, esrar saran gençlerin gökyüzünü izlediği upuzun surlar boyunca yürüdüm. Yıkıktı surlar ama yine de haşmetliydiler. Bir an çıkıp gezsem surlarda diye düşündüm. Burçlarda oturan birkaç genç gördüm. Ellerinde jilet, bileklerine kesikler atıyorlardı. Vazgeçip surun gölgesinde patır patır yürümeye devam ettim. Gecekonduların arasında adeta saklanır gibi içine gömülen, tütsü kokan, kapısı taşlanmış kiliseler gördüm yürüdükçe. Onların hemen karşısında kapısı ve pencereleri peygamber yeşiline boyanan başka kapılar gördüm. Oto tamircileri, eski püskü bisikletleri çocuklara kiralayan genç adamlar, abdest alan yaşlılar, türbeler ve dilenciler gördüm. Surların hemen altında uzayan sebze bahçeleri, uzak ağaçlar ve köyler gördüm. Kahvehanelere çöreklenmiş kara kuru adamlar oturmuş domino oynuyorlardı.</p>
<p class="calibre1">Elleri ceplerinde, eve dönmeye hazırlanan çaresiz yoksullar gördüm. Bir yerlerden keskin bir peynir suyu kokusu geliyordu burnuma. Sağı solu kolaçan ettim, aradım taradım ama kokunun kaynağım bulamadım. Daracık sokaklara yöneldi yorgun bacaklarım. Karanlık çöküyordu. Akşam içti-ması yapılmak üzereydi karakolda. Mami, beni serbest bıraktığı için çoktan diskoyu boylamıştır diye düşünüyordum.</p>
<p class="calibre1">Dar bir sokağın köşesinde oturup hayatımı düşündüm uzun uzun. Güneş ortadan kaybolmuş, gecenin karanlığı bir yorgan gibi şehrin üzerini örtmeye hazırlanıyordu. Arka ayaklarımı yere koyup bir heykel gibi uzakları dinledim. İnsanlar birer ikişer dükkanlarını kapayıp sokaklardan el ayak çekiyorlardı telaşla. Sırtımı bir duvara dayayıp biraz olsun uyumaya çalışıyordum ki birden sokağın başından orta yaşlarda bir adam göründü. Elinde siyah bir naylon poşet vardı ve poşetten yayılan sıcak ekmek kokusu aklımı başımdan almaya yetiyordu.</p>
<p class="calibre1">Kuyruğumu neşeyle sağa sola oynattım ve adamın bana yaklaşmasını bekledim. Yerdeki bazalt asfalt taşlarına değen kaygılı ayakları bana hızla yaklaşırken sokağın iki ucunda iki genç çocuk belirdi. Adam olduğu yerde kalakaldı ama poşet hala sallanıyordu.</p>
<p class="calibre1">Kaçamadı adam. Kaçamazdı. “Allahu Ekber!” diye bağıran genç çocuk tek kurşunla yere serdi ekmek taşıyan adamı. Korktum. Daracık sokakta nereye kaçacağımı bilemedim. İki genç hiçbir şey olmamış gibi ana caddeye çıktı. Hareketlerinde ne bir korku ne de telaş; yürüyüp gözden kayboldular. Bütün gün beni takip ettiğini adım gibi bildiğim sarkık bıyıklı adamların kaykıldığı beyaz Toros’takiler bir an için sokağın başında durup yere serilen adama baktı ve sonra hızla gözden kayboldular.</p>
<p class="calibre1">Silah sesine kimse cevap vermedi. Kapılar açılmadı, perdeler aralanmadı; yalnızca ben gördüm olanları. Adam yerde kan gölü içinde yatıyordu. Elindeki ekmek torbası yere düşmüştü. Burnumu torbaya dayayıp tıka basa doyurdum karnımı. Adamda hiçbir hayat belirtisi yoktu. Kafasının arkasından aldığı tek kurşunla oracıkta ölmüştü. Evlerden çığlık sesleri yükselirken insan kanının nasıl bir şey olduğunu merak ettim. Adamdan sızan kana dilimi değdirip uzaklaştım oradan. Tatlı, ılık bir şeydi kan ve vaktim olsa belki daha da içebilirdim ondan.</p>
<p class="calibre1">Akşamın çökmesiyle beraber sokaklar tenhalaşmıştı. Bir tek pencerelerden sızan incecik ışıklar bir hayat belirtisi gibi kendini belli ediyordu. Kuyumcular, iç çamaşırcılar, ayakkabıcılar, televizyon tamircileri, çanak anten satıcıları, hamamlar, yıkık hanlar, camiler, bankalar boyunca yürüdüm. Karakolun önünde çelik yeleğiyle nöbet tutan bir polis kaygılı görünüyordu. Gözleriyle etrafı tarıyor, sağdan soldan gelebilecek bir kurşuna karşı tedbir almaya çalışıyordu.</p>
<p class="calibre1">Çok değil, birkaç dakika önce karnımı doyurmama yardım eden iki genç çocuğu gördüm yeniden. Telaşlı değillerdi. Korkmuş görünmüyorlardı. Ayaklarında spor ayakkabı vardı ve dar paça kot pantolon giymişlerdi. Üzerlerine geçirdikleri avcı yeleklerinin altındaki silahlarını ben dâhil herkes görebiliyordu. Büyük bir otel, panosunda pomo film afişlerinin olduğu eski bir sinema, yıkık dökük iş hanları, sıvası döküldüğü için tuğlaları ortaya çıkan eski evler geçtik çocuklarla. Büyük bir sur kapısının önüne geldik. Az önce ellerini kana bulayan çocuklar büyük surun kapısından içeriye girdiler. Ben de onlarla birlikte ilerledim. Bir kaleden bir iç kaleye geçtiler. Kocaman, korunaklı kapının arkasında bir askerin olduğunu görür görmez geri koşmaya başladım. İçerisinde kafası yere yatırılmış adamların seçildiği beyaz To-ros’lar akın akın kapıdan geçip karakola doğru yol alıyordu.</p>
<p class="calibre1">Yakalanacağım diye çok korktum. Öyle çok koştum ki bacaklarımın yere değip değmediğini bile hatırlamıyordum. Köpek âleminin kahramanı Rin Tin Tin’in dediği gibi tıpkı inekler gibi uçtum bilmediğim sokaklarda.</p>
<p class="calibre1">Koca bir meydana vardım en sonunda. Meydanın orta-smda bir heykel. Ulu Önder, atma binmiş savaşa gidiyordu. Parmağıyla Güney’in de güneyini gösteriyordu sanki. Daha ileride bir sinema vardı. Sinemanın etrafında dolaşırken, kapısında askerlerin nöbet tuttuğu koca bir bina gördüm. Fotoğraf ve kamerayla çekim yapmanın yasak olduğunu üç dilde tekrarlayan kırmızı bir levha. Oradaydılar. Her zaman tetikteydiler. Her yerdeydiler. Azalacaklarma daha da artıyorlardı. Tekrar koşmaya başladım.</p>
<p class="calibre1">Ama kaçış yoktu bu sefer. Askerler şehrin yansını ele geçirmişti anlaşılan. Hiç durmadan koştuğum o uzun cadde boyunca bitmek tükenmek bilmeyen askerî tesisler gördüm. İçeriden bağıran devrelerimin, oldukları yerde hareket eden tankların har har sesini duydum. Helikopterler inip kalkıyordu ha bire. Biliyordum, beni arıyorlardı her yerde. Kolay mıydı, o kadar emek, o kadar zaman, o kadar eğitim verilmişti. Gelip bulacaklardı tabii ki beni. Son bir umutla yeniden koşmaya başladım.</p>
<p class="calibre1">Dilim kurumuştu. Koşarken yanımdaki tel örgülere bakıyor, tel örgülerin gerisindeki o bildik çam ağaçlarının, muntazam yürüyüş yollarının, nöbet kulübelerinin karaltısını görüyor ve kaygılanıyordum ister istemez.</p>
<p class="calibre1">Sonunda, karakoldan geldiğim yola yakın bir dört yol ağzına vardım yeniden. Turuncuya çalan bir sokak lambasının altında yere oturup soluklandım. Uzakta çamurlu bir nehir akıyordu. Binalar üzerime üzerime geliyordu. Dilimle karnım aynı anda inip kalkmaya başladı.</p>
<p class="calibre1">Tenhaydı yol. Arada bir ana yoldan geçen beyaz Toros’lar ve panzerler haricinde tek bir araç bile göze çarpmıyordu. İleride, bir otobüs garajı vardı ve yan yana dizilmiş otobüsler şehirden ayrılmaya hazırlanıyordu. Yerimden doğrulup son bir umutla otobüs garajına yöneldim. Muavinler durmadan güzel Kuzey şehirlerinin adını anıyordu. Her tarafında yağ lekeleri olan otogarın içinde dolanmaya başladım. Bütün şehri ele geçiren küçücük çocuklar burada da karşıma çıktı. Ama bana ilişmediler bu sefer. İçinde nane şekeri ve su şişeleri olan karton kutuları boyunlarına asmış, bir otobüsten inip diğerine biniyorlardı. Otobüslerin altına girip çıktım, otogar lokantasının etrafında gezinip durdum ama sonuç aynıydı. Yiyecek bir şey bulmak imkânsızdı bu şehirde. Kuytu bir köşeye uzanıp sağıma soluma baktım.</p>
<p class="calibre1">On dört on beş yaşlarında kara kuru bir çocuk ağabeyini çok uzaklara uğurluyor ve ha bire ağlıyordu. Çocuğun elinde sıkıca tuttuğu Güneylilerin siyah beyaz gazetesinden vardı. Ağabeyi ağlamamak için kendini zor tutarken, çıkarıp ağabeyine bir çift çorap uzattı kara çocuk. Sarıldılar. İşte o zaman ağlamaya başladılar.</p>
<p class="calibre1">Çocuğun elindeki siyah beyaz gazeteyi görünce kederlen-miştim. Melsa geldi aklıma yeniden. Otobüsler birer ikişer otogardan ayrılırken hislendim. Tam ağlamak üzereydim ki, kollarında kırmızı bandajlar olan inzibatları fark ettim. Otogarda genellikle genç yolcuları çevirip kimliklerini kontrol ediyor, şüpheli buldukları kimlikleri sağa sola çevirip kuşkuyla süzüyorlardı karşılarında terleyen delikanlıları. İnzibatların beni bulması fazla zaman almazdı. Kuyruğumu bacaklarımın arasına sıkıştırıp kaçtım otogardan.</p>
<p class="calibre1">Az ileride sanayi sitesi vardı. Vızır vızır geçen arabalar tamircilere doğru yol alıyordu. Ben de tamire muhtaçtım. Ama gidecek bir yerim yoktu bu şehirde. Otogarın çıkışındaki dört yol ağzına uzandım. Başımı kaldırıp gökyüzüne baktım. Her oku ayrı bir şehri gösteren bir tabela asılıydı gökyüzüne. Ne yapacağımı bilemiyordum.</p>
<p class="calibre1">“Akılsız iti yol kocatır,” derdi insanlar. Yorulmuştum. Zincirlerimi özlemiştim. Acıkmıştım. Dışarısı benimgibi narin yetiştirilmiş, nazenin biri için katlanılır gibi değildi. Hangi yöne gitsem aynı felaketle karşılaşacaktım. Kaçış yoktu. Eğdim başımı, usul usul yürümeye başladım. Gündüz geçtiğim yollardan gece geçtim bu sefer. Yollar yürü yürü bitmiyordu. Akşam karanlığında beni yol kenarında aniden gören şoförler, kemiklerimle arabalarının kaportasını mahvederim diye yavaşlıyor, sonra yeniden hızlanıp Arkanya’ya, oradan da Kuzey şehirlerine yol alıyorlardı. Sağa sola bakmadan, sadece bir an evvel karakola geri dönmenin derdindeydim ama yol üzerindeki başka karakollara yakalanmamak için zaman kaybediyordum.</p>
<p class="calibre1">Otogardan çıkan otobüsler sıraya girmiş, askerler tarafından kontrol edilmeyi bekliyordu. Yolcular suç işlemiş ilkokul talebeleri gibi yan yana dizilmişti otobüsün yanında. Hepsinin yüzü asıktı ve yol kenarındaki askerî kulübeden gelecek haberi bekliyorlardı. Şüpheli görülen bagajlar birer ikişer açılıyor, valizler ortalıkyere dökülüyor, yolcuların kimlikleri sırayla arananlar listesiyle karşılaştırılıyordu. Çok sonra birkaç yolcusunu kontrol noktasındaki askerlere bırakan otobüsler yol alırken, yol kenarındaki tarlaların arasına dalarak kaçtım kontrol noktasından. Kaçakken yakalan-maktansa, firari olmak daha makul bir çareydi benim için.</p>
<p class="calibre1">Öyle çok yürüdüm ki, patilerim bir balon gibi şişti adeta. Sonunda yolun kendisi bitti ama hatırası kaldı geriye.</p>
<p class="calibre1">Projektörler bana döndü. Alarm düdükleri benim için çaldı o gece. Allah’tan Cey Cey çaprazdaydı da tanıdı beni. Başkası olsa o karanlıkta götümde bir delik daha açardı. Karakola yaklaşırken kalbim yerinden çıkacaktı neredeyse. Beni nasıl karşılayacaklarını bilemiyordum sonuçta. Kızabilirlerdi, olmadık işkenceler edebilirlerdi, vaktiyle annemin bana yaptığı gibi beni bir daha kabul etmeyip kovabilirlerdi, dahası tıpkı Mami gibi beni diskoya atıp günlerce tutabilirlerdi içeride.</p>
<p class="calibre1">Hiçbir şey olmadı. Karakolun aralık duran bahçe kapısından süzülüp gözlerimi süt dökmüş bir kedi gibi yere dikerek mahcup bir şekilde kulübemin önünde durdum. Sağ bacağımı kaldırıp uzun uzun işedim kulübemin köşesine. Cey Cey, tasmamdan sertçe tutup zincire bağladı beni.</p>
<p class="calibre1">“Bütün gün seni aramaktan helak olduk anıcık!” diye indirdi tekmeyi böğrüme.</p>
<p class="calibre1">Bir tekmeyle kurtardım paçamı. Cey Cey’in tekmesi acıttı ama içime oturmadı hiç. Aksine böylesine merak edildiğim için mutlu bile oldum denebilir. Kuyruğumu sallaya sallaya kulübeme yöneldim. Kapayıp gözlerimi mışıl mışıl uyudum bütün gece.</p>
<p class="calibre1"><span class="calibre8">on birinci bölüm </span>RÜYA</p>
<p class="calibre1"><span class="calibre2">“Tam hayallerim gibisin, Sevmem çok kolay olacak."</span></p>
<p class="calibre1"><span class="calibre2">Burhan Çaçan, Aşkımız Olay Olacak</span></p>
<p class="calibre1">Son şarkılarını söyleyen kuşlar, bir an için durup köpek barınağının üzerinde dolaşan kara bulutlara, uzaklardan gelip uzaklara giden kamyonlara, tren yolunun taşlı yoluna bakmış. Etraf nedensiz bir sessizlik içindeymiş. Dedem, günlerden beri ilk kez derin derin uyuyormuş. Çenesini gayet memnun bir şekilde yere koymuş, arada bir hareket eden gözkapaklarına bakılırsa bir rüyadan ötekine koşuyormuş. Bir yerlere ulaşması lazımmış gibi arka bacaklarındaki tekerlekleri ileri geri oynatıyor, sanki bir yerlerde eksik bir hayal bırakmış da, rüyalarda da olsa geri dönüp o hayali bir hatıraya tamamlaması gerekiyormuş gibi hızlı hızlı soluk alıp veriyormuş rüyasında.</p>
<p class="calibre1">Parti, Melsa ile ikisine şahane bir düğün tertip edilmesi için karar almış rüyasında. Genellikle Güneylilerin polislerle çatıştıkları meydanda yapılıyormuş düğünleri. “Ne güzel," demiş uykusunda neşeyle bir o yana bir bu yana dönen dedem, “bir kır düğünü, tam hayalimdeki gibi."</p>
<p class="calibre1">Meydanın dört bir köşesine dizilen üç renkli ampuller ışıl ışılmış. Çer çöp içindeki meydan süpürülüp havaya toz</p>
<p class="calibre1">kalkmasın diye suyla ıslatılmış gündüzden. Kazan kazan yemek kaynıyormuş yakınlarda. Kasabanın tüm köpekleri bu kutlu düğüne davetliymiş. Sık sık anonslar yapılıyormuş. Partinin kararı varmış. Kemikler ziyan edilmeyecek, parti görevlilerinin vereceği poşetlere konacak, damat tarafı kat’a gücendirilmeyecekmiş. Barut, Mikrop ve Bolero düğün alanının bir köşesinde yere uzanmış bu kır düğününün başlamasını bekliyormuş. Lafo Dede, “Nikâhta keramet vardır,” diyerek neşeli sıçanların hikâyesini anlatıyormuş etrafında öbeklenen tıfıllara.</p>
<p class="calibre1">Kara kuru Güneyliler halay çekiyormuş dört bir yanda. Zafer işareti yapan parmaklar sağa sola sallanıyor, dizler kırılıp başlar iki yana dönüyormuş ha bire. Halay çekenlerin tam ortasında dönüp duran davul ve klarnet çalan adamların üzerine kemik saçılıyor, daha çok bir ulumayı andıran zılgıtlar gökyüzüne karışıyor, Güneyli vilayetlerin dört bir yanından gönderilen çelenkler sıra sıra diziliyor ve gelinin kuaförden geleceği an bekleniyormuş sabırsızlıkla.</p>
<p class="calibre1">Dedem, oturduğu yerde meydanda huşu içinde oynayanlara bakıyormuş. Boynunda bir papyon varmış. Sonra gelenek bozulmasın diye Güneylilerin olur olmaz her yerde giydikleri damalı fular atılmış omuzlarına. Arada bir durup pa-tilerindeki kınaya bakıyor, sonra yeniden gözlerini kalabalığa çeviriyormuş merakla. Pos bıyıklı adamlar, üç renkli Güney bayrağını taşıyan gençler ve durmadan zılgıt çeken yaşlı kadınlar huşu içindeymiş.</p>
<p class="calibre1">Bir süre gökyüzünde sallandıktan sonra derhal ortalıktan kaybedilen bayraklar, düğünle hiçbir ilgisi olmayan sloganlar, Güneylilerin bayrağıyla aynı renkteki lambalar, kendisi ortalarda görünmediği halde adı sık sık zikredilen başkana gönderilen selamlar, meydanın biraz ötesinde bütün olan biteni fotoğraflayan Kuzeyli polisler, ellerindeki kola şişeleriyle ortalıkta koşturup duran çocuklar, arada bir ellerini ceplerine atıp takılarının yerinde olup olmadığını kontrol eden davetliler, sabırsızlıkla kuru pasta ve kola dağıtılmasını bekleyen yaşlılar, daha ötede partinin hışmına uğrama pahasına meyve sularına votka karıştıran gençlerin, <span class="calibre2">“Bijî</span> Mikasa!” diye attığı sloganlar ortaya kusursuz bir düğün fotoğrafının çıkmasını sağlıyormuş.</p>
<p class="calibre1">Dedem, iç güveyisi geldiği partiye daha ciddi görünmek için arka bacaklarını yere koymuş, ön bacaklarıyla dimdik ayakta durmaya çalışıyormuş. Arada bir artık heyecandan mı, yoksa bacaklarında yürüyen bitlerin telaşından mı olacak bilinmez, dişleriyle bacaklarına gömülüp tatlı tatlı ısırı-yormuş onları. Hızını alamayıp herkesin içinde ağzını ikide bir şahlanan erkekliğine götürüyor, erkekliğinin etrafını diliyle bir güzel yalayıp yeniden kalabalığa bakıyormuş. Sabırsızmış. Yerinde duramıyormuş. ikide bir Lafo Dede’ye bakıp gülümsüyormuş.</p>
<p class="calibre1">Sonra birden Melsa’yı görmüş. Kuaförden çıkan Melsa’nın tüyleri ışıl ışılmış. Heyecanlanmış. Melsa, başının üzerinde kızıl bir tülbent, belinde kırmızı bir kuşak, ağır adımlarla düğün alanına getirilmiş. Dedem, Melsa’nın başındaki tülbende rağmen gözlerini ta uzaklardan görüyor, hal böyle olunca sevinçten içi içine sığmıyormuş. Onca zaman sonra kavuşmuş herkes gibi sevinçliymiş. Yıllarca vuslat diye kısa bir kelimenin ağır yükünü taşıdıktan sonra kavuşmuş, bin parçaya bölündükten sonra yeniden parçalarını toplama imkânı bulmuş, sabırla beklemenin ödülünü almış herkes gibi yerinde duramıyormuş. Bu yüzden hemen yanı başında uzanan Melsa’nın tülbendini açmayı bile akıl edemiyor, durmadan uluyormuş dedem.</p>
<p class="calibre1">Damatla gelin yan yana gelince o zamana kadar ortalıkta görünmeyen Kurtoğlu çıkmış sahneye. Kasabanın medarı iftiharı Elektro Cemil, partinin tepkisini çekeceğini bile bile çay bardağından aldığı bir yudum rakıyı kafasına diktikten sonra Kurtoğlu’na acılı bir taksim yapmış. Taksimi bitince başıyla işaret edip Kurtoğlu’na bırakmış sözü:</p>
<p class="calibre1"><span class="calibre2">Gelin olmuş gidiyorsun</span></p>
<p class="calibre1"><span class="calibre2">Bana veda ediyorsun.</span></p>
<p class="calibre1"><span class="calibre2">Sakın ağlama diyorsun.</span></p>
<p class="calibre1"><span class="calibre2">Ağlamamak elde değil.</span></p>
<p class="calibre1">Bütün misafirler, gözyaşları içinde bu iki talihsiz âşığın vuslatını izlerken, bir istisna olarak cennete giden Kıtmir Hazretleri çıkmış ortaya. Her tarafından nurlar saçıyormuş. Yedi Uyurlar’ın selamını iletip aşık kemiklerinden yapılmış ışıl ışıl bir gerdanlığı Melsa’nın boynuna geçirmiş. Sonra da dedemle Melsa’nın elinden tutup sahneye almış ikisini. Yeryüzünün en hazin dansı başlamış böylece. Kıtmir Hazretleri yeniden göğe yükselirken eğilip usulca silmiş nemlenen gözlerini.</p>
<p class="calibre1">Dedemin Muhterem Nur’u ne kadar sevdiğini bilen Melsa, yanağına tıpkı Muhterem Nur’unki gibi bir ben yapmış kalemle. Dedem, tülbendin altından gördüğü o bene bakıp daha da keyiflenmiş. Yüzlerce kişinin arasında birbirlerini kucaklayıp hasret ve vuslattan ipil ipil ağlamışlar.</p>
<p class="calibre1">Elektro Cemil, ikisinin üzerine kemikler saçılırken yeni bir şarkıya başlamış. Kurtoğlu, masanın altındaki çay bardağını yere devirip rakıdan bir yudum almış. Sonrası kederli bir şarkıymış artık:</p>
<p class="calibre1"><span class="calibre2">Beyaz gelinlik giymiş üstüne</span></p>
<p class="calibre1"><span class="calibre2">Ne güzel yakışmış esmer tenine</span></p>
<p class="calibre1"><span class="calibre2">Siyah sürmeleri çekmiş gözüne</span></p>
<p class="calibre1"><span class="calibre2">Yârimi ellere gelin etmişler</span></p>
<p class="calibre1">Böyle olmazmış. Bir düğün bu kadar keder kaldırmazmış. Dedem, daha keyifli bir şeyler söylemesi için başını Kur-toğlu’ndan yana çevirmiş ki sahnede Kurtoğlu yerine Tur-kuvaz’ın olduğunu görmüş. Sakallı yüzünü avuçlayıp şarkı söylüyormuş Turkuvaz. Mikrofon tutan elini sağa sola sallıyor, başını iki yana sallayıp dedemle Melsa’ya göz kırpıyor-muş arada bir.</p>
<p class="calibre1">Dedem olduğu yerde kalakalmış. Kimse olan bitenin farkında değilmiş açıkçası. Melsa durmadan ağlıyormuş. Düğünü uzaktan uzağa izleyen sivil polisler kalabalığa karışmakta bir sakınca görmüyormuş artık.</p>
<p class="calibre1">Olacakları anlamış dedem ama buna mani olamamış. Mel-sa, sahnede şarkı söyleyen Turkuvaz’a doğru yürümeye başlamış.</p>
<p class="calibre1">“Gitme,” demiş dedem.</p>
<p class="calibre1">“Mecburum,” demiş Melsa, “ben onun...”</p>
<p class="calibre1">Kan ter içinde uyanmış dedem. Gözbebekleri iri iriymiş. Adıgüzel hayretle onu seyrediyormuş:</p>
<p class="calibre1">“iyi misin Mika?” diye sormuş dedeme.</p>
<p class="calibre1">Dedem, bir cevap vermemiş Adıgüzel’e. Başını çevirip rüyanın etkisiyle Kurtoğlu’na bakmış sadece. Barınağa getirildiği ilk günden beri ilk kez hırlamış. Dişlerini ileri doğru uzatıp sanki bir hatıradan alacağı varmış gibi uzun uzun havlamış Kurtoğlu’na.</p>
<p class="calibre1">Tabansız da şaşırmış bu duruma. O güne kadar halis muhlis bir köpek olarak bildikleri dedemin böyle birdenbire celallenmesine bir anlam verememiş. Akbaş, bölmesinde sere serpe uyuyormuş. İkisine müdahale edecek kimse bulunamayınca, haliyle dedemle Kurtoğlu sonu gelmez bir ağız dalaşına başlamış. Salyalar akmış, gözler kanlanmış, gırtlaklar yırtılmış, kuyruklar havaya kalkmış, pençeler ileri atılmış; burunlar havadaki bela kokusunu içine çekmiş. Dedemin öfkesi bitmek bilmiyormuş. Adıgüzel birkaç defa seslenmişse de onu yatıştırmak mümkün olmamış.</p>
<p class="calibre1">Kavganın neden çıktığını anlayamayan Kurtoğlu, iki bölmeyi ayıran tel örgülere yanaşmış ama dedem yerinden kı-pırdayamıyormuş. Sanki iki ayağının kopması yetmiyormuş gibi bu ayakların yerine takılan tekerlekler de kilitli gibiymiş. Kulübesinin ağzında dikilip Kurtoğlu’na havlıyormuş boyuna.</p>
<p class="calibre1">Sonu gelmeyen bu kavgaya bir son vermek isteyen Adıgü-zel, Tabansız’a seslenip Akbaş’ı uyandırmasını söylemiş. Ne de olsa barınağın lideriymiş. Kalkıp bu kavgaya bir son vereceğine mışıl mışıl uyuyormuş bölmesinde. Dedemle Kurtoğ-lu’nun havlamaları devam ederken Tabansız, Akbaş’a seslenmiş. Ama bir cevap alamamış. Başını karnına gömüp uyuyormuş Akbaş. İşkillenen Tabansız, uzun kulaklarını dikleştirip barınak liderinin nefes alıp almadığını kontrol etmiş. Ardından da, burnunu Akbaş’ın üzerinde gezdirip bir şeylerden emin olmak için birkaç sefer dönmüş etrafında. Nemlenmiş gözleri.</p>
<p class="calibre1">Adıgüzel’e dönüp, “Abim sizlere sizlere ömür!” demiş.</p>
<p class="calibre1">Akbaş’ın cesedi öğleye doğru bölmeden alınıp barınağın bitişiğindeki köpek mezarlığına defnedilirken köpekler korosu bir ağızdan selama durmuş. Kuzeyin bu cesur köpeği onca zaman sürülere bekçilik ettikten sonra barınağa teslim edilmiş. Gelir gelmez bölmesindeki tüm köpeklere racon koymuş ve bir anda sadece bölmenin değil, tüm barınağın lideri oluvermiş. El arabasına dili dişlerinin arasından kaymış bir halde bir çöp torbası gibi atılırken, dedem hırıltılı bir sesle Adıgüzel’e dönüp, “Benim yüzümden,” demiş, “hedef bendim.”</p>
<p class="calibre1">O günden sonra da kendisini bağışlamamış dedem. Yemeden içmeden kesilmiş yeniden. Köpek Cengiz’in getirdiği sigaraları derin derin tüttürürken, gözlerini yakan sigara dumanıyla uzaklara gidip gelmiş her seferinde. Artık telafi edemeyeceği zamanlara. Geride kalmış yıllara. Onarılmamış gediklere. Söylenmemiş sözlere. Heder edilmiş hayatlara gitmiş de bir türlü dönmemiş oralardan.</p>
<p class="calibre1">“Senin bir suçun yok Mika,” demiş Adıgüzel, “kendi istedi bifteği.”</p>
<p class="calibre1">Öyleymiş. Ama Onbaşı Beta’ya güvenmemesi gerektiğini hesap etmeliymiş. Kolay mıymış, adamlar öç almak için yır-tınıyorlarmış sonuçta. Arkada bir sürü ölü varmış çünkü. Yine de bir an için Onbaşı Beta’nın onu gerçekten de özlediğini düşünmüş dedem. Onun güzel sözlerine kanmış. Başını yere koyup kederle sağa sola oynatmış gözlerini o andan sonra. Kimseyle konuşmamış.</p>
<p class="calibre1">Akşama doğru askerî araçtan inen Onbaşı Beta, arkadaşları yemek dolu varilleri boşaltırken hızla bölmeye koşturmuş. Nefes nefeseymiş. Botlarından fırlayan çakıl taşları bir o yana bir bu yana savruluyormuş ve onun bu koşturmasına bir anlam veremeyen köpekler boyuna havlıyorlarmış.</p>
<p class="calibre1">Dedemin hâlâ hayatta olduğunu görünce, ete yeterince zehir basmadıkları için hayıflanmış Beta. Dedemin bölmesine iyice yaklaşıp başparmağını bir bıçak gibi boynuna geçirmiş yeniden.</p>
<p class="calibre1">“Yine görüşeceğiz,” demiş dedeme.</p>
<p class="calibre1">Kaşlarını kaldırıp Onbaşı Beta’ya bakmış dedem. Ürkekçe sağa sola dönen gözlerini burun hizasında sabitleyip Beta’nm boğazından ayrılıp havaya kalkan işaret parmağına dikmiş gözlerini. Her şey, vaktiyle Heves Amca’nm çöplüğünde eşe-lenirken buldukları film rulolarındaki gibi gözünün önünden geçmiş bir bir. Burun delikleri açılıp kapanmış öfkeyle. Yerinden doğrulup Onbaşı Beta’ya havlamış kızgınlıkla.</p>
<p class="calibre1">Akşama doğru, arka bacağını sıkan tekerlekleri hafifçe ilerleterek, “Biz köpeklerin en büyük hatası nedir, biliyor musun?” diye sormuş Adıgüzel’e dedem.</p>
<p class="calibre1">Barınağa geldiği günden beri birkaç önemsiz cümle sayılmazsa belki de ilk kez konuşuyormuş. Hırıltılı, boğuk boğuk sesinde, bir sorudan çok, onca deneyimden sonra öğrenilmiş bir sır gizliymiş adeta:</p>
<p class="calibre1">“Ortada bir bok yokken evcilleşmek.”</p>
<p class="calibre1">“Fena mı oldu!” demiş Adıgüzel.</p>
<p class="calibre1">“Fena oldu ya,” demiş dedem, “maymun ettik kendimizi.”</p>
<p class="calibre1">Akşam olmak üzereymiş. Köpek barınağının bütün kuytuluklarında dedemin başına bela olacak kara bir söylenti dolaşıyormuş. Onbaşı Beta’nın herkesi zehirleyeceği, ertesi gün gelecek varillerin içine zehir katılacağı, herkesin son duasını yapmasının iyi olacağı fısıldanıyormuş korkuyla ürpermiş kulaklara. Dedemle Adıgüzel de bu söylentileri işitiyor ama kulak asmıyorlarmış.</p>
<p class="calibre1">Yapamazmış Beta, bu kadarını göze alamazmış. Hem zaten, dedem varillerden beslenemiyormuş ve Onbaşı Beta, bunu adı gibi biliyormuş. Ama söylentilerin önü arkası bir türlü kesilmiyor, hal böyle olunca, barınaktaki söylentilere geçen zamanla birlikte yenileri ekleniyormuş.</p>
<p class="calibre1">Yavrularını henüz yaşanmamış bir tehlikeden sakınmak isteyen Tenzilat’la Defo, korku dolu gözlerle Adıgüzel’e böyle bir şeyin olup olmayacağını soruyormuş. Bilmiyormuş Adıgüzel. Bilmesi de imkânsızmış.</p>
<p class="calibre1">“Gerekirse önce ben yerim yemeklerden. Bir süre beklersiniz, bir şey olmazsa siz de yersiniz,” demiş Tenzilat’a.</p>
<p class="calibre1">“Ya bir şey olursa sana?” diye sormuş Tenzilat.</p>
<p class="calibre1">Adıgüzel, her gün yaptığı gibi yeniden kulübenin üzerine sıçramış. Sırtını ve arka bacaklarını yay gibi gerip kendisini hızla havaya doğru fırlatmış,</p>
<p class="calibre1">“Orası beni ilgilendirir,” demiş uçarken.</p>
<p class="calibre1">Kurtoğlu, Akbaş’tan boşalan kulübeye yavaşça uzanırken, dedem başını kaldırıp kararan, yağmur toplayan, delirmeye hazırlanan gökyüzüne bakmış kederle. Sonra uzaktaki kasaba ile şehre uzatmış bakışlarını. O gün şehre değil de, kasabaya koşsaymış belki de her şey başka olurmuş diye düşünmüş dedem. Belki Melsa’yı bulur, zamanın kopan parçalarını telafi eder, karakola bir daha dönmez, böylece o meşum olay da hiç yaşanmamış olurdu diye düşünmüş.</p>
<p class="calibre1">Ama biliyormuş dedem. Haberler doğruymuş. Bir daha Melsa’yı bulsa bile artık imkânsızmış onunla biraraya gelmesi. Yine de bile bile onu arıyormuş yıllardır. Ayaklarını onun yaşadığı Arkanya’ya sürmemiş hiç. Sağda solda gördüğü ortak tanıdıklara onunla ilgili bir soru bile sormamış. Ama onca yıl hemen hemen her gece rüyasında Mel-sa’yı görmüş, elinde bir tornavida orasından burasından gevşeyen anılarındaki vidaları birer ikişer sıkıştırmaya koyulmuş.</p>
<p class="calibre1">Köpek Cengiz, barınağın küçük kamyonetine atlayıp hızla şehre doğru yol alırken, kendi bölmesinde her zamanki egzersizlerini yapan Adıgüzel, son denemesinde dedemin bölmesindeki tel örgülere çarpıp yere yuvarlanmış. Gözleri yemekler yüzünden çıkan söylentilerin korkusuyla küçülmüş diğer köpekler, yere kapaklanan Adıgüzel’e güleme-mişler bile.</p>
<p class="calibre1">Ayağa kalkıp üstünü başını silkelemiş Adıgüzel. Tozlanan parlak tüylerini yalamış özenle. Sonra yere uzanıp, “Mel-sa’ya ne oldu?” diye sormuş Adıgüzel, “bir daha hiç haber alamadın mı ondan?</p>
<p class="calibre1">Cevap vermemiş dedem.</p>
<p class="calibre1">Verememiş.</p>
<p class="calibre1">“Turkuvaz mı?” diye sormuş Adıgüzel.</p>
<p class="calibre1">Başını, “Doğru,” dercesine aşağı yukarı sallamış dedem. Sonra da gözlerini sımsıkı yummuş. Öyle sıkı yummuş ki, adeta kirpikleri de gözlerinin içine gömülmüş birer birer.</p>
<p class="calibre1">Adıgüzel, dolu nefesini bir solukta boşaltmış,</p>
<p class="calibre1">“Ona kötü bir şey mi yaptı Turkuvaz?” diye sormuş.</p>
<p class="calibre1">“En kötüsünü,” demiş dedem, “Melsa’ya en kötüsünü yaptı.”</p>
<p class="calibre1">ON 1K1NC1 BÖLÜM</p>
</body>
</html>
