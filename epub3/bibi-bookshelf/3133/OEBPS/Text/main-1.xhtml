<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h4><a id="bookmark0"></a><span style="font-weight:bold;">A. Giriş</span></h4>

  <p>Tarihteki ilk Türk İmparatorluğu milâdî takvime göre henüz 6. yüzyılda kurulmuştur. Elbette daha önce de Türkler mevcuttu, muhtemelen bu tarihten çok daha önceleri, çünkü tarihi&nbsp;döneme ait yazılı belgeler büyük değişiklikler içermektedir. Ne&nbsp;var ki, bizler yalnızca M.Ö.ki dönemde değil, M.S. 5. yüzyıla&nbsp;kadarki dönemde bozkırlarda bir görünüp bir kaybolan göçebe&nbsp;devletlere ilişkin maalesef pek fazla bilgiye sahip değiliz. Çin&nbsp;kaynaklarında yer alan kısa bilgiler ve genellikle Çince çevriyazı olarak mevcut tek tük sözcükten, Türklerin türemiş olabilecekleri halkların etnik kimliği ve dilleri konusunda güvenilir bilgiler elde etmek mümkün değildir. Dolayısıyla bir söylen&nbsp;ya da dinsel olaydan hareketle, bir topuluğun Paleolitik-Türk-lere veya Proto-Türklere mensup olabileceğini düşünürken, çok&nbsp;dikkatli olmak lazım. 6. yüzyıldaki Türklerin M.Ö. 2. yüzyılda&nbsp;Çin sınırında büyük bir devlet kurmuş olan Hiung-nuların soyundan geldiğine inanan Çinliler ister haklı isterse haksız olsunlar, kesin olan bir şey vardır, o da Hiung-nuların, hükümdarlıkları altında Türkçe konuşan bazı boylan topladıkları ve&nbsp;mutlaka ardıllarının kültür ve düşünce yapısı üzerinde çok etkili olduklarıdır. Hiung-nulardan kalan ve bugüne kadar, şüphesiz kökü daha eskilere dayandığı düşünülen tek sözcük, gök&nbsp;tanrımn adı olan <span style="font-style:italic;">Tengri'</span>dir. Gerçi bu, söz konusu olan dinin çok&nbsp;eskilere dayandığına işaret eder, ancak Türklere mi yoksa Mo-ğollara mı ait olduğunu anlamak mümkün değildir. Çünkü bu&nbsp;sözcük her iki dilin ortak söz varlığına aittir. Buna rağmen, biz&nbsp;her ne kadar Hiung-nularda Türk öğesinin baskın olduğu yolundaki görüşe meyletsek de, Türkler yerine daha başka etnik&nbsp;gruplar söz konusu olduğunda, bu şüphemiz daha da artmaktadır: örneğin Altaylı ya da Hint-Avrupalı oldukları düşünülen&nbsp;Wusunlar ya da Tung-huların mirasçıları, belki de Moğolların&nbsp;ataları olan Wu-huanlar, Sien-piler. Büyük ihtimalle, milâdî takvime göre 260 yılı dolayında Baykal Gölü civarından Çin sınırına göç etmeye başlayan Tabgaçlar (Topa) Türk idiler. Kao-kiu Ting-linglerde de durum yine aynıdır; bu boyun bir kolundan daha sonra T'ien-leiler (Töles) ve ardından Uygurlar türemiştir.</p>

  <p>Rivayete göre T'u-küeler ya da Türkler, Hiung-nulara bağlı bir grubun ardılıydılar. Bunlar Altay Dağlarında kendi içlerine&nbsp;kapalı bir biçimde yaşıyor ve Avarları (Juan-juan) kendilerine&nbsp;vasal yapmışlardı.</p>

  <p>Her nasılsa, 6. yüzyılda Bumin Kağan önderliğinde ayaklanmışlardır. Ancak Bumin Kağan çok geçmeden, bu zaferlerin ardından ölmüştür (552). Ardılları Orhon Irmağının yukarı kısımlarına yerleşerek, Moğolistan'ın kuzeyine hükmetmişlerdir. Bumin Kağan'ın kardeşi İstemi Han'a (552-575) ise bugünkü&nbsp;Mançurya verilmişti. İstemi Han İranlılarla anlaşmış ve hemen&nbsp;ardından Maveraünnehiri ilhak ederek, burayı Türkleştirmeye&nbsp;başlamıştır. Böylece biri Doğu Türklerine<sup>1</sup>), diğeri Batı Türklerine<sup>2</sup>» ait olmak üzere iki Türk İmparatorluğu kurulmuştur. Bu&nbsp;iki İmparatorluğun tarihi bir dizi zafer ve yenilgiyle doludur,&nbsp;ancak asıl hizmetleri, Türk dünyasına aydınlık bir yol göstermiş&nbsp;olmalarıdır. Aralarında düşmanlık olan ya da egemenlikleri altında bulunan ve takip eden dönemlerde az çok önemli rollerde&nbsp;bulunacak olan diğer Türk halklarına ilişkin daha ayrıntılı bilgiler, ancak bu iki İmparatorluk dönemine aittir. Bu Türk halkları, Balkaş Gölünün güneyinde ve doğusunda yaşayan Tür-keşler ve Karluklar, onların biraz daha doğusunda yaşayan&nbsp;Tölesler, Uygurla:', Dokuz Oğuzlar ve Moğolistan'ın kuzeyinde&nbsp;yaşayan Basmıllardır. Yenisey Irmağının yukarı kısımları boyunca yerleşik bulunan Kırgızları, bizlere miras bıraktıkları belgelerden ötürü özellikle vurgulamak gerekir.</p>

  <p>Kapgan Kağan (691-716) ve kardeşi Kültigin ile başdanışmanı Tonyukuk tarafından desteklenen Bilge Kağan (716-734) dönemlerindeki şaşaalı saltanat, Doğu Türklerine ait İmparatorluğun çökmesini engelleyememiştir. 744 yılında Basmıllar, Karluklar ve Uygurlardan oluşan bir koalisyon, yönetime el koyar. Moğolistan'ın kuzeyinde yaşayan Uygurlar, yüz yıllık bir süre&nbsp;için İmparatorluktan kalan mirası devralırlar. Bu süre boyunca&nbsp;Dokuz Oğuzlar yavaş yavaş batıya doğru göç ederler. Daha&nbsp;sonra Oğuzlar adı altında tanınacak ve içinden Selçuklu ve Osmanlı hanedanlarının çıkacağı halk ya da boylar birliği muhtemelen bunlar olsa gerek.</p>

  <p>Batı Türkleri ise, yerleşik bulundukları Balkaş Gölü ve civarını kısmen terk etmişlerdi. Karluklar tarafından Siri Derya'nın aşağı kısımlarına göç etmeye zorlanan Bati Türkleri, Ural Dağları'nın güneyi ile Volga Irmağı arasında kalan bölgeye ulaşırlar, ancak yine buradan da 913 yılı dolayında Oğuzlar ve Hazarlar tarafından göçe zorlanırlar. Hazarlar, 7. yüzyılda Güney&nbsp;Rusya'ya yerleşen Hiung-nuların devamıdırlar. Onların, 11.&nbsp;yüzyılın sonlarında Bizanslılar ve Sibirya'daki Kimekler ile&nbsp;"kardeş çocukları" olan Kıpçaklar tarafından yenilgiye uğratılan Kumanlar ya da Peçenekler oldukları düşünülmektedir.&nbsp;Aynı dönemlerde, bir başka küçük Türk topluluğu, daha doğrusu henüz Slavlaştırılmamış Bulgarlar da Volga Irmağı yakınlarına yerleşir.</p>

  <p>840 yılında, Sibirya'da yerleşik bulunan Kırgızlar ortaya çıkıp, Orhon Irmağı kıyısındaki Uygur İmparatorluğu'na son verirler. Yenilgiye uğrayan Uygurlar geri çekilir ve büyük kitleler halinde Turfan, Beşbalık, Karaşar ve Kuça bölgelerine, kısmen&nbsp;de Gansu'nun batısına kaçarlar. Sinkiang'da kurdukları İmparatorluk, 14. yüzyıla kadar ayakta kalmıştır.</p>

  <p>Dinlere karşı duyduklan büyük ilgi sonucu, Türkler dünyadaki büyük dinlerden çoğunu peş peşe ya da aynı anda benimsemişlerdir. Hazarlar, en azından iktidar sınıfı Musevîliğe geçer. Sin-kiang'daki Uygurlar daha çok Budisttiler, ancak bir kısmı Mani-heist ve Nesturi idi. Nihayet bugünkü Güney Rusya ve Türkistan'daki küçük Türk topluluklan arasında İslam dini hızla yayılır.&nbsp;Bir Türk liderî olan Kaşgar İslam dinini benimseyerek, 960 yılında&nbsp;Karahanlılar adıyla bilinen ilk Türk-İslam devletini kurar.</p>

  <p>Elbette, Türklerin yabancı dinleri benimsemeleri sonucu eskiden kalma dinleri birden kaybolmamıştır. Eski dinleri yalnız büyük kültür merkezlerinin dışında yaşayanlarca muhafaza edilmemiş, hatta bu merkezlerde dahi bu eski gelenekler unutulup yitmemiştir. Zamanla gittikçe daha çok unutulup kaybolan bu eski gelenekler, günümüze kadar en azından birer ilke&nbsp;olarak hayatta kalmıştır. Buna rağmen, eski Türk halklarının&nbsp;dinleri konusunda önemli birer karakteristik özellik olduklarını&nbsp;söylemezden evvel, günümüze kadar ulaşan bu olguların titiz&nbsp;bir biçimde incelenmesi gerekmektedir. Ancak bu karakteristik&nbsp;özellikleri az çok makul bir biçimde belirleyebilmek için, bu olgulardan genellikle vazgeçilememektedir. Eğer sadece, -görünen o ki dünyadaki bütün büyük dinlerle yoğun bir biçimde&nbsp;ilişki kurmuş olan- eski Türklere ya da Orta Çağ'da yaşamış&nbsp;Türklere ilişkin olduğunu kesin olarak söyleyebileceğimiz verilerle sınırlı kalınacak olursa, bu durumda pek fazla tatmin&nbsp;edici bir tablo ortaya çıkmayacaktır.</p>

  <p>Eski Türk halklarının dinlerini ve mitolojilerini kesin ve güvenilir bir biçimde ana hatlarıyla betimlemek için vakit henüz çok erken. Dinleri, tek tanrı ya da en azından diğer tanrılardan&nbsp;daha üstün olan bir gök tanrı inancına dayanmaktadır. Fakat&nbsp;ayrıca insanüstü güçlere de inanmakta, hayvanlara ilgi duymakta ve şüphesiz totemizme meyletmekteydiler. Dinleri, dünyanın başlangıcı ve sonuna fazlaca eğilmezken, daha çok büyük&nbsp;şahsiyetlerin doğumunu ve boylann oluşumunu açıklamaya&nbsp;çalışmaktadır. Bu bağlamda, genellikle bir hayvanla bir insanın&nbsp;birleşmesi ya da bir ışığın müdahalesi sonucu gerçekleşen doğumlara ilişkin olağanüstü anlatılara yer verilmektedir. Dinleri,&nbsp;sınıflama konusunda karakteristik bir anlayışa ve zengin ritü-ellere sahiptir, ne var ki biz bunların ancak bir kısmını bilmekteyiz. Bu ritüellerde kurban konusuna asıl rol düşmektedir, ancak temizlik ve tabulaştirma konularına da geniş yer verilmektedir. Eski Türk halklarının bu dini, başka bir dünyada ebedî&nbsp;hayatı yaşamaya ya da bu dünyada kalmaya mahkûm edilen&nbsp;ölüleri ve ataları konu edinmektedir. Dinlerinde, kehanet ve büyü konuları yer almakta, ayrıca şamanist öğelere de sıkça rast-lanmaktadır. Gerçi bunlar dinin ilgi alanını tümüyle karşılamıyorsa da, temel unsurlarından birini oluşturmaktadır.</p>
</body>
</html>
