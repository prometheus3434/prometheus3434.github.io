<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Format.css" rel="stylesheet" type="text/css" />

  <title></title>
</head>

<body>
  <p><br /></p>

  <h2>Her Yerde Bir Komik Vardır!</h2>

  <p>O gazeteye girdiğimin daha ilk günü mahvolduğumu anlamıştım. Bolkeyif biri, top gibi odamıza girdi. (Altan Erbulak’la aynı odayı paylaşıyorduk.) Selamsız, sabahsız:</p>

  <p>“Adamın biri doktora gitmiş, sol bacağım ağrıyor diye şikayet etmiş. Doktor da yaşlılıktandır demiş!” diye bir fıkraya başladı. Hemen sözünü kesip;</p>

  <p>“Adam, ama doktor bey sağ bacağımda aynı yaşta, ama o niye ağrımıyor demiş… Değil mi?” dedim. Biraz bozulduysa da hiç renk vermedi. Hemen başka bir fıkraya geçti.</p>

  <p>“Adamın biri yolda bir fok balığı gezdiriyormuş. Onları gören bir polis, onu hemen hayvanat bahçesine götür demiş. Ertesi gün polis, aynı adamı yine fok balığıyla görünce kızmış. Bunu hâlâ hayvanat bahçesine götürmedin mi demiş.”</p>

  <p>Fıkrayı tamamlamasına fırsat vermeden atıldım.</p>

  <p>“Adam da, götürmez olur muyum polis bey!.. Hayvanat bahçesine bayıldı. Bugün de sinemaya götüreceğim demiş!”</p>

  <p>Fıkrayı, ilk kez duyuyormuş gibi bir kahkaha atıp oturdu.</p>

  <p>“Köylünün biri evine telefon alır almaz hemen telefon idaresini aramış. Telefon idaresi cevap verince köylü demiş ki…”</p>

  <p>“Şu telefon kordonunu sizin oradan biraz çeker misiniz?.. Bizim taraftaki kordonu çok uzun bırakmışlar!” diye fıkrayı tamamladım.</p>

  <p>“Kadının biri, cam silerken 4. kattan başaşağı bir çöp bidonunun içine düşmüş… Bacakları filan apaçık bidonun dışında kalmış…”</p>

  <p>Taktik değiştirip, şimdi de belden aşağı fıkralara geçmişti… Hem de çok güvendiği <b>“Laz taklidi”</b> yapacaktı. Devam etti:</p>

  <p>“O sırada, oradan geçmekte olan bir laz…”</p>

  <p>“Ulaa, bu İstanbul milletu çok müsrif olayı… Ha, bu karıyı niye çöpe atmışlar?.. Daha çook ..ikilurmuş daa!..” diye fıkrayı yıldırım gibi tamamladım. Üstelik Laz taklidiyle…</p>

  <p>Yeni girdiğim gazetenin komiği bir sigara yaktı… Sonra, derin bir nefes çekip bütün deliklerinden koyverdi.</p>

  <p>“Biz burada Altan’lan hep neşemizi buluruz… Şimdi, sen de gelince amma gırgır bir ekip olucaaz haa!.. Milleti donuna işeticeez!..” deyip cebinden kırmızı kaplı bir defter çıkardı. Sayfalarını uzun uzun karıştırdı ve tekrar başladı:</p>

  <p>“Köylünün biri İstanbul’a gidiyormuş. Arkadaşları, İstanbullu karılar çok yolludur. Hangi kapıyı çalsan bir karı bulursun demişler…”</p>

  <p>“Evet, köylü de kapıya kocasıyla çıkan ve ne istiyorsun diye soran kadına, heeç bi öpek de gidek dedik” demiş.</p>

  <p>“Adamın biri eczaneye gidip bir aspirinle bir prezervatif istemiş…”</p>

  <p>“Hani adam, başımda isttirici bir ağrı var eczacı bey demiş… O fıkrayı mı anlatıyordun?..”</p>

  <p>Gazetenin komiği, şenşakrak ifadesini bozmuyordu. Ama sayfaları sert sert çevirmesinden sinirlendiğini anlayıp keyifleniyordum.</p>

  <p>“Peki… Madem ki bütün fıkraları biliyorsun, bil bakalım bu sözleri kimler söylemiş?..”</p>

  <p>“Hangi sözleri?”</p>

  <p>“Okuyorum dinle…” Komik, bir zafer narası atma beklentisiyle heyecan içinde okumaya başladı:</p>

  <p>“Açık bırak pencereyi… Örtme perdeyi bu gece.”</p>

  <p>“Sivrisinek!”</p>

  <p>“Geçirdik!.. Geçirdik!..”</p>

  <p>“Gümrük memurları!”</p>

  <p>“Yapılar sizden, kapılar benden.”</p>

  <p>“Tavlacı Tahir!”</p>

  <p>“Damlaya damlaya göl olur.”</p>

  <p>“Nezle!”</p>

  <p>“Düşmez kalkmaz bir Allah.”</p>

  <p>“Voltaj!”</p>

  <p>“Beni de oynatırsanız, size topumu veririm.”</p>

  <p>“Toplu iğne!”</p>

  <p>“Afedersiniz, ayağınıza bastım galiba.”</p>

  <p>“Kingkong!”</p>

  <p>“Hastir bee!.. Ben de seni bir adam sanmıştım!” deyip kapıyı çarptı ve gitti. O ana kadar söze karışmamış olan Altan Erbulak: “Sen kötü bir adamsın!” dedi.</p>

  <p>“Kedinin bacağım ilk geceden ayıracaksın demiş atalarımız!” (Hani yeni evliler için anlatılan klasik bir anektod var ya…)</p>

  <h3>allah adamı komikten korusun!</h3>

  <p>Herkesin sinir olduğu bir şey vardır. Kimi damlayan musluk şıpşıpına illet olur. Kimi tabağa sürtünen çatal sesine çıldırır. Ben de komiklik yapmaya çalışanlara hasta olurum. Hani, çevresini hababam güldürmeyi kendine görev edinen tipler vardır.</p>

  <p>“Telefon çaldı…” deseler,</p>

  <p>“Hayır telefon masumdur… Asıl hırsız olan kapı zilidir, hahhahhaay!” gibisinden her söze bir espriyle cevap vermek için yırtınırlar. Dünyadaki en müstehcen iş, gerçek komik olmadığı halde komiklik yapmaya çalışmaktır. Televizyonlarda gülünçlük olsun niyetiyle çekilen parodi ve diziler var ya… O dizilerde “Madem ki bu bir komedi dizisi… Ben de komiklik yapayım bari!..” diyerek ağzını, burnunu yamuklaştırıp gözlerini börtleten oyunculara (!) baktıkça içimden Boğaz Köprüsü‘nden atlamak geliyor. Bunlar, ertesi günü yapacakları komiklikler için bir de ders çalışırlar… Fıkraları not ederler, ayna karşısında taklit antrenmanları bile yapan vardır. Belki kendilerini kısa boylu, belki çirkin buluyorlardır. Belki, kadın tavlamak istiyorlardır… Belki de yeterince sevilmediklerini sanıyorlardır. Sebebi ne olursa olsun, biri komiklik yapınca, benim kulaklarım yanmaya ve burnum kaşınmaya başlıyor… Belki de alerjik bir durum…</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Komiklik bir karakter yapısıdır. Örneğin Müjdat Gezen, sivilcesinin üç güne varmadan kansere nasıl dönüşüp onu öldüreceğini dehşet içinde anlatırken benim gülmekten gözümden yaş gelir… Levent Kırca’yı televizyonda Müslüm Gürses olarak görünce, güle güle ailecek yere düşmüştük. Yasemin Yalçın’ın ilk oyununu ben sahneye koymuştum. Gülmekten bir sürü provayı tatil ettiğimi hatırlıyorum. Bir gün, Altan’ı çalışma odamızın bitişiğindeki damda yakaladım… Benim baktığımın farkında bile değildi. <b>“Blübülüü!”</b> diye garip sesler çıkararak damdaki bir kediyi güldürmeye uğraşıyordu…</p>

  <h3>dümbüllü‘nün sevabı</h3>

  <p>Direklerarası çizgi filminin canlı çekimlerinde rahmetli İsmail Dümbüllü‘yü oynatmıştım. Bir gün film setinde yaşamının en acıklı olayının ne olduğunu sormuştum. O da hiç kıpırtısız yüz ifadesi ve daraz daraz sesiyle anlatmıştı:</p>

  <p>“Yıllar önce büyük bir kış olmuştu. Oturduğumuz Etyemez semtinde fırınlar kapalıydı. Benim hanım belalıdır. Beni ekmek almaya Beyazıt’a gönderdi. Ekmekleri alıp tam dönerken, Beyazıt Camii’nden çıkan bir cenaze gördüm. Şu tabutu üç adım taşıyayım da sevaba gireyim dedim. Bismillah deyip omuzuma alır almaz, tabut kolunu bana bırakan adam bir koşu koparıp kaçtı. Kaldı mı tabut sırtımda. Cemaat olarak sadece dört kişiyiz. Rahmetli bir de ağırmış ki sorma!.. Üstelik dört kişinin en kısası da benim. Bütün yük bana bindi. Kolumda ekmek dolu koca bir torba, o ayaz ve tipide başladık Beyazıt’tan Edirnekapı Mezarlığı‘na yürümeye. Mezarlığa varmadan öleceğim de ikimizi beraber gömecekler. Can havliyle etrafta bir ademoğlu aranıyorum. Bir görebilsem,</p>

  <p>“İmdat yetişin, burada adam ölüyor!” diye bağıracağım. Başladım önde yürüyen hoca efendiye yalvarmaya… Hocalar, cenaze taşırsa duaları kim okuyacakmış?.. Ben okurum deyip Kulhüvallahi’den başlayıp Elham’la bitiriyorum. Ama hocaya dua beğendiremiyorum.</p>

  <p>Sonunda ayaklarımız karlara bata çıka dondu. Adım atamaz olduk. Bir tabut, dört adam yolun ortasında dikildik kaldık…. Hoca:</p>

  <p>“Haydin Müslümanlar… Haydin aslanlar… Ha gayret mezarlığa az bir yol kaldı!” diye katır ittirir gibi bizi arkadan itiyor ama nafile…</p>

  <p>“Ben gideyim de adam bulayım” numarasıyla o da çekti gitti sonunda. Bizler de tabutu yere bırakıp evlerimize döndük.”</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Komiklik bir kişilik, bir huydur. Elde olmadan yapılır demiştim. Bir gün, muzırlığı ile ünlü bir mizahçı, bir insan azmanına pis bir şaka yaptı. Herif de onu fena dövdü. Mizahçıyı azmanın elinden zor aldık. Adam, tam dönüp giderken (çok afedersiniz) bizimki azmana parmak attı. Herif, dönüp bizimkini bir daha dövdü.</p>

  <p>“Yahu sen manyak mısın?.. Hazır canını kurtarmışken, herife niye parmak attın?”</p>

  <p>“Yumruk atacak halim mi kaldı be!..”</p>
</body>
</html>
