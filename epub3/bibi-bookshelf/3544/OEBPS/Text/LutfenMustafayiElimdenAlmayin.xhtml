<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>Lütfen,<br />
  Mustafa’yı<br />
  elimden almayın!</h2>

  <p>Erol Usta, bizim köyün cankurtaranıdır. Dam aktarmadan tesisatçılığa, duvarcılıktan elektrikçiliğe kadar elinden her iş gelir. Gerçek bir cankurtaran olduğu için de çağırıldıktan bir yıl sonra gelir. Bizim damı aktarmak için geçen yıl “Pazartesiye başlıyorum” diye verdiği sözü bu pazartesi yerine getirdi. Yani söz verdi mi, bir gün mutlaka yerine getirir.</p>

  <p>Tepemde başlayan gümbürtü ve ortaklıktaki toz duman arasında, günlük karikatürümü çizebilmemin pek mümkünü yoktu. Ama alçakgönüllülükle itiraf edeyim, yaşamım imkansızları başarmakla geçti. Evet, çok güzel bir espri bulup, aslan gibi bir karikatür çizebilirdim. Ama Erol Usta, oğlunu da beraberinde getirdi. Babası dama çıkıp çalışmaya başlayınca, Mustafa söze,</p>

  <p>“Ben katiyyen kaymaklı bisküvi sevmem!” diye girdi. Odada sinek uçsa, dikkatim dağılır çalışamam. Bu nedenle, sussun diye cevap vermedim. Ama o,</p>

  <p>“Ben povtakallı bisküvi sevevim!” diye devam etti.</p>

  <p>Mustafa, daha <b>R</b> harfleri söyleyemeyecek kadar küçük yaşta, zeytin gözlü, şirin bir oğlan çocuğu. Ben de bütün zararlarını bilmeme rağmen, sigara gibi çocuk sevmeyi de bırakamıyorum.</p>

  <p>“Sana kaymaklı bisküvi sevmeyiz dedik!” diye üsteleyince, yer de sesini keser diye, Bakkal Ali’den bir paket portakallı bisküvi alıp geldim. Ama Mustafa, hem yeyip hem konuşabilen bir çocuk…</p>

  <p>“Sen şimdi bu kavıtlavı niye kavalıyovsun?”</p>

  <p>“Karalamıyorum, karikatür çiziyorum. Daha doğrusu burnunu kağıdımın üstünden çekersen çizeceğim.”</p>

  <p>“O, kavikavi dediğin ne?”</p>

  <p>“Karikatür, resmin komikçesidir. Yani komik resim yapıyorum.”</p>

  <p>“İyi vesim yapamıyovsun da ondan mı komik vesim yapıyovsun?”</p>

  <p>“Haydi be! Asıl sen iyi resim yapamıyorsun!”</p>

  <p>“Ben çok güzel vesim yapavım!”</p>

  <p>Hahhaaay!.. Tuzağıma düşmüştü. Mustafa’dan kurtulmanın heyecanıyla hemen kalem, kağıt ve boyaları terastaki masanın üstüne yığdım.</p>

  <p>“Madem öyle, yap da görelim!”</p>

  <p>Mustafa, kağıt ve boyaları koltuğunun altına sıkıştırıp bir koşu gitti. Ama sevinmeme kalmadan da bir koşu geri geldi.</p>

  <p>“Vesimlevi evde akşama yapıcam. Yavın sana göstevivim. Hem ben kaymaklı Çokopivens sevmem” dedi.</p>

  <p>“Başlarım senin Çokoprens’ine!.. Sesini kes de şu karikatürü yetiştireyim.”</p>

  <p>“Sen, bunu neveye yetiştivicen?”</p>

  <p>“Gazeteye yetiştireceğim.”</p>

  <p>“Yetiştivince ne olacak?”</p>

  <p>“Para kazanacağım.”</p>

  <p>“Yani, vesim yapınca sana pava mı veviyovlav?”</p>

  <p>“Tabii, nasıl geçiniyorum sanıyorsun?”</p>

  <p>Mustafa, yine bir koşu kopardı. Kağıt ve kalemlerle masaya dönüp harıl harıl çizmeye başladı. İki dakikaya kalmadan da elindeki resimle karşıma dikildi.</p>

  <p>“Al bakalım!”</p>

  <p>“Bu ne resmi?”</p>

  <p>“Gövmüyov musun, bu avı vesmi!”</p>

  <p>“Avı da ne be?”</p>

  <p>“Sen, avıyı bilmiyov musun? Hani adamı sokav!”</p>

  <div style="text-align: center;"><img alt="mustafa_01" src="../Images/mustafa_01.jpg" /></div>

  <p>“O arı, inşallah senin dilini sokar!” deyip Mustafa’ya bir 25 bin lira verdim. Mustafa, tekrar masasına dönünce ben de fırsat bu fırsat deyip Erbakan’ımı çizmeye koyuldum. Tam göbeğine sıra gelmişti ki Mustafa, elindeki kağıtla odaya daldı.</p>

  <p>“Bu ne?”</p>

  <p>“Bu biv deniz vesmi.”</p>

  <p>“Pekiyi, balıklar nerede?”</p>

  <p>Mustafa acıyan bakışlarla bana baktı:</p>

  <p>“Denizde balık oluv mu be!.. Balıkçıda balık oluv.”</p>

  <p>“Balıkçı, balığı nereden buluyor?”</p>

  <p>“Fabvikasından alıyov. Televizyonda gövmüyov musun, kutulavın içindeki balıklavı?”</p>

  <div style="text-align: center;"><img alt="mustafa_02" src="../Images/mustafa_02.jpg" /></div>

  <p>Tartışmayla zaman kaybetmenin anlamı yoktu. Mustafa’ya bir 25’lik daha toka ettim.</p>

  <p>“Haydi, şimdi yaylan da karikatürümü bitireyim.”</p>

  <p>“Bu pava az!”</p>

  <p>“Niye az lan?”</p>

  <p>“Avı resmi yapınca da aynı pavayı verdin.”</p>

  <p>“Eee?..”</p>

  <p>“Deniz, avıdan büyüktüv. Onun için daha büyük pava vevicen!”</p>

  <p>“Bela mısın be!.. Çek git başımdan artık!..”</p>

  <p>“Pavamı vev gideyim!”</p>

  <p>“Haydi be, adam mı soyuyorsun?.. Bas git, yoksa bir şaplak çekeceğim haa!..” Mustafa, tabureyi alıp bahçe duvarına dayadı. Sonra duvara tırmandı. Sonra da etinden et koparıyorlarmış gibi dama doğru ciyak ciyak ağlamaya başadı.</p>

  <p>“Babaa!.. Bu adam hem pavamı aldı, hem de bana şaplak çektii!.. Ulan babaa nevdesin?.. Oğlunu buvda dayaktan gebevtiyovlav!..”</p>

  <p>Erol Usta’nın ne dediğini duymadım. Ama inanır minanır, damın aktarılması bitmeden adamı kızdırmayayım.</p>

  <p>“Gel lan aşağıya!.. Vereceğim paranı!..”</p>

  <p>“Kaç pava vevicen?”</p>

  <p>“İki tane para vereceğim.”</p>

  <p>“İki tane olmaz… Babaa!..”</p>

  <p>“Hay babanın şarap çanağına!..”</p>

  <p>“Babaa!.. Adam hem beni dövüyov!.. Hem de sana küfüv ediyov billaa!..”</p>

  <p>“Tamam lan piçkurusu!.. Üç tane vereceğim!”</p>

  <p>“Ben, zati fındıklı çukulata sevmem… Dişimi acıtıyov…”</p>

  <p>“Sen, ziftin pekini ye olur mu!.. Tamam fıstıklısını alırız…”</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Mustafa, çikolatasını zıkkımlanırken ben, kan ter içinde karikatürü yetiştirmeye çabalıyordum.</p>

  <p>“Bana büyüyünce ne olacaksın diye sovmayacak mısın?”</p>

  <p>“Büyüyünce senin ne mal olacağın belli!”</p>

  <p>“Bütün büyüklev, çocuklava büyüyünce ne olucan diye sovav.”</p>

  <p>“Pekiyi, ne olacaksın?”</p>

  <p>“Ben büyüyünce, Küçük İbo olucam! İstevsen sana güzel biv şavkı söyleyim.”</p>

  <p>“Aman, inandım söyleme!..”</p>

  <p>“Bedava be!.. Şavkıya pava istemem.”</p>

  <p>“Allahım, sen bana sabır ver. Ömrümün son yıllarını çocuk katili olarak hapislerde geçirmeyeyim!.. ”</p>

  <p>“Aaah!.. Keşkem keşkeem!..”</p>

  <p>“Tıkan be!.. Tıkan!..” Mustafa benim tepinmeme aldırmayıp Şu Fırat’ın suyu akar… türküsüne geçmişti bile…</p>

  <p>“İşte şimdi mahvoldun!.. Şimdi ayvayı yedin Mustafa!.. Bizim evdeki hortlak bu şarkıdan nefret eder… Şimdi aşağı inip önce kulaklarını yiyecek!.. Sonra da burnunuu!..”</p>

  <p>“Sizin evde hovtlak mı vav?” Mustafa sararıp şarkıyı kesmişti.</p>

  <p>“Var ya!.. Hem de çocuk etine bayılır!.. Kaç kere şu çocukları yeme artık diye yalvardım. Ama beni dinlemedi… Çıkıp yukarıya senin sesini duymuş mu diye bir bakayım.”</p>

  <p>Hemen yatak odasına fırladım. Yataktan çarşafı çekip, üstüme geçirdim. “Höögööö!.. Möögöö!.. Karnım acıktı!.. Nerede o zırlayan çocuuuk?” diye nağralar atarak aşağıya indim.</p>

  <p>Çarşafın altında önümü göremediğim için, bu iniş yuvarlanmak suretiyle oldu. Ama canımı Mustafa’dan da kurtardım. Oğlan, ciyaklayarak kaçıp gitti.</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Karikatürü yürek çarpıtılan içinde zor bela yetiştirdikten sonra, sigara almak için bakkala indim. Bakkal Ali:</p>

  <p>“Yahu abi, Mustafa’nın cebinden paralarını almışsın… Karate yapıp karnına tekmeler atmışsın… Çocuğun ağzı, burnu kan içinde kalmış. Halbuki sen çocukları severdin!..” dedi.</p>

  <p>“Onlar kan değil, çikolata!.. Nereye gitti o kopuk?..”</p>

  <p>“Bilmem… Son gördüğümde komşuları dolaşıp seni anlatıyordu. Güya, sen evde karılar gibi çarşaf giyip dolaşıyormuşsun!.. ”</p>

  <div style="text-align: center;"><img alt="karikatur_20" src="../Images/karikatur_20.jpg" /></div>
</body>
</html>
