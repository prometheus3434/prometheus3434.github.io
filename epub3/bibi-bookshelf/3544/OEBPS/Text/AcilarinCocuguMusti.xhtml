<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>Acıların Çocuğu Musti</h2>

  <p><b>Mustafa</b> bir gün <b>Bekir</b>‘in itlerinden yakalayabildiklerini tekmeledi. Yakalayamadıklarına taş attı. Küçük itler, daha tekmeyi bilmediklerinden oyun sanıp Mustafa’nın bacağını dişlediler. Oğlan büsbütün kudurdu. Cebinden eski püskü bir çakı çıkardı… Uzun uzun uğraştı, açamadı.</p>

  <p>Söğüt ağacından bir dal koparmaya kalktı beceremedi, sırt üstü yuvarlandı. Sonra ağacın, çakının, itlerin, otomobillerin, kısaca gözüne kim ve ne iliştiyse sülalerine uzun uzun döşendi. Sonra da Ressam Hasan Bey’in duvarına oturup kendi kendine bir on dakika daha küfür etmeyi sürdürdü. Tabii, Bakkal Ali ve adı Vesimci olan ben de bu arada payımızı aldık.</p>

  <p>“Yahu Ali ne oluyor bu herife?”</p>

  <p>“Sorma abi, durumlar çok acıklı. Bir haftadır hasret başına vurdu.”</p>

  <p>“Ne hasreti?”</p>

  <p>“Sevgilisinin hasreti!..”</p>

  <p>“Bu yıl, okula başlayacağı için babası bir hafta önce kızı alıp İstanbul’a götürdü, bu da iyice dellendi… Geçen gün teselli olsun diye Çokoprens verdim, kafama attı. Rakı istedi ben de kovaladım.”</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>“Yak bir sigara be Mustafa. Kadın milleti böyledir işte! Büyüyünce alışırsın” deyip bir sigara uzattım.</p>

  <p>“Sen küçücük çocuklavı sigavaya alıştıvmaya utanmıyov musun?” dedi ve sigarayı alıp gömlek cebine soktu.</p>

  <p>“Çok yüksek midiv?”</p>

  <p>“Neresi yüksek midir?”</p>

  <p>“Köpvü!.. Hani televizyonda hev gece üstünden bivi atlıyov…”</p>

  <p>“Haa, Boğaz Köprüsüü… Tabii çok yüksektir.”</p>

  <p>“Yani bu evin iki tanesi kadav mı yüksektiv?”</p>

  <p>“Ohooo!.. Bu evin yüz katından yüksektir.”</p>

  <p>“Yani düşünce adamın çok canı yanav mı?”</p>

  <p>“Parçası bile kalmaz. Niye sordun?”</p>

  <p>“Hiiiç!” dedi Mustafa dalgın dalgın.</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Dün geceyarısı Erol Usta geldi, içki bile içmemişti. Yani durum vahimdi.</p>

  <p>“Mustafa bu gece eve gelmedi… Bütün köyde aramadığımız yer kalmadı… Sen gördün mü?”</p>

  <p>“Yoo, dünden beri görmedim.”</p>

  <p>Erol Usta gidince şeytan dürttü. Aklıma itlerin merdiven altındaki yuvaları geldi, gidip baktım, gerçekten koyun koyuna oturuyorlardı.</p>

  <p>“Burada ne arıyorsun lan? Annen baban çılgına dönmüşler!”</p>

  <p>“Dönsünlev, şavap çanaklavına çıstığımın heviflevi! Ben artık eve dönmüücem.”</p>

  <p>“Hayrola Mustafa yine ne oldu?”</p>

  <p>“Bana Mustafa deme. Ben biv şavkıcı olduğum için Musti de… Sana biv tane çakı, dövt tane lego, azıcık ısıvılmış çokopivens vevsem beni köpvüye götüvüv müsün?”</p>

  <p>“Hayrola yine kız hikayesi mi?”</p>

  <p>“İttiv et kızı be!.. Annemle babam beni öldüvtmek istiyovlav!..”</p>

  <p>“Saçmalama oğlum…”</p>

  <p>“Vallaa konuşuvlavken duydum. Beni bu yıl okula göndeveceklevmiş.”</p>

  <p>“Eee, ne varmış bunda?”</p>

  <p>“Ne vav oluv mu be!.. Öğvetmenlen çocuklav, hev gün beni döveceklev.”</p>

  <p>“Ne ödlek herif oldun lan Mustafa!..”</p>

  <p>“Musti dedik!”</p>

  <p>“Pekâlâ Musti, seni niye dövsünler yahu?”</p>

  <p>“Çünkü onlava küfüv edicem.”</p>

  <p>“Oğlum, sen manyak mısın?., insanlara durup dururken niye küfür edeceksin?..”</p>

  <p>“Duvup duvuvken oluv mu be?.. Nasıl olsa biv gün beni döveceklevi için küfüv edicem!..”</p>

  <p>“Yahu insanı çıldırtma!.. Nasıl olsa bir gün seni niye dövsünler?”</p>

  <p>“Çünkü, onlara küfüv ediceem için nasıl olsa beni döveceklev.”</p>

  <p>“Beni iyice sapıtmadan çık lan o it yuvasından. Haydi doğru evine bakayım.”</p>

  <p>“Hastiv lan, vesimci zepevenk!”</p>

  <p>Dayanamayıp ensenine bir şaplak çektim.</p>

  <p>“Gövdün mü hıyav hevif” deyip gitti.</p>

  <p><img alt="mustafa_04" src="../Images/mustafa_04.jpg" /></p>
</body>
</html>
