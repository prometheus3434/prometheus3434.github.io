<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>Ezilen Cinsel Sınıf!.</h2>

  <p>Türkiye’deki eşcinseller, kendilerini <b>EZİLEN BİR CİNSEL SINIF</b> olarak gördükleri için, birlikten kuvvet doğar deyip örgütlenmişler. Artık, kendilerine ait dernekleri, kulüpleri, barları, dergileri, hatta radyolarda saatleri bile varmış. Grup ve dernekleri; Venüs’ün Kızları ve Lambada, Yüzde Yüz G-L adlıymış. (Bu G-L, Gay ve Lezbiyenin G ve L’si… Yani eski adıyla gulam, Türkçesi oğlan ve i…ne ve de sevici, ablacı…) Dergileri; Kaos-GL ve Radikal… İstanbul’daki barları, Culub 14, Prive, Barbahçe, 5. Kat, Han Cafe, 2019, Roxy, Kaktüs Cafe, Cafe Pia, Bambi, Aksaray’da Değirmen… Hatta, İstanbul’a gelen Birleşmiş Milletler Eşcinsel Hakları Komisyonu üyesi Nicky Mc Intyre,</p>

  <p>“Vay bee! Bu kadar eşcinsel barını hiçbir ülkede görmedim!” demiş. Bizimkiler, uluslararası eşcinsel örgütlerle de iletişim kurmuşlar. Örneğin, Türkiye’ye gelecek yabancı bir eşcinsel, hangi otele ineceğini, hangi bara gideceğini, kimlerle buluşacağını, daha bavulunu hazırlamadan, İnternet yoluyla biliyormuş.</p>

  <p>Ben bu konunun bir hayli cahili olduğumdan bu bilgileri size, Aktüel dergisinden edinip, aktarıyorum.</p>

  <p>Sakın ha, eşcinselleri kötülüyorum sanmayın. Çevresine zarar vermedikçe, her türlü fikre ve yaşam biçimine saygım vardır. Hatta, barışçı kişilikleri ve sanata olan yatkınlıklarıyla, eşcinselleri hep sevimli bulmuşumdur. (Kadın taklidi yapıp, fuhuşla para kazananların dışında…)</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Benim kafama takılan, şu <b>EZİLEN CİNSEL SINIF</b> tanımlaması… Bana göre, Türkiye’de ezilen bir tek cinsel sınıf vardır. Asıl derneğe, merneğe ihtiyacı olan onlardır. Hatta parti kursalar, ezici bir çoğunlukla hıp diye iktidara gelirler. Çünkü kadınlı, erkekli sayıları 10 milyonlarla ölçülür. Bu cinsel sınıf, <b>ABAZANLARDIR!..</b> Abazanların haklarını koruyacak ne bir örgüt, ne de bir kanun vardır…</p>

  <p>Zavallı azıcık yeşillense, kızın yine abazan olan abisinden dayak yer. Dayakla kurtulamayıp bıçaklanan abazanların sayısı yüz binleri bulur… Abazan bir kızcağız, komşu delikanlıya biraz göz süzüp kesik atsa, adı şıp diye orospuya çıkar. Hele bir tenhada, el ele tutuşmak gibi bir gaflete kapılırlarsa polis ya da takkeli abazan namus bekçileri adamı ne yaparlar, haberiniz var mı?</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Üstelik <b>“abazan pazarı”</b> en garantili ve bereketli pazardır. Dergileri, gazeteleri, filmleri, televizyonları ve 900’lü numaralarıyla binlerce ticarethane, abazancıkların sırtından, Türkiye bütçesine denk para kazanırlar. Türkiye üstüne sefere çıkan, 7 düvel küffarın Nataşa’sı da cabası!</p>

  <p>Umarsız abazan milleti, örgütsüz olduğu için bireysel çarelere başvurur. Geçenlerde gazetede okudum; bir eşek sahibinin çükünü harttadanak ısırıvermiş. Az kala hadım ede!.. (Yazının burasında, bir ara sataşması var; Hişşt… Serdar Verigut, bak çük dedim… Yazılarında penis sözcüğünü yazabildin diye boşuna babalanmaktasın… Penis, vajen, anüs diye Frenkçe sözcüklerin arkasına saklanıp herkes kahraman olur. Çünkü gavurcasını söyleyince, kibarca söylemiş oluyorsun. Zaten okurun yarısı da anlamıyor. Asıl benim gibi yazabilmek petka ister.</p>

  <p>Petka sözcüğü hiç olmazsa, Urumelice’dir.)</p>

  <p>Eveeet, nerede kalmıştık?.. Biçare abazanın tek kurtuluş yolu, hayırlı bir kısmet bulup evlenmesidir. Ama, bu tür evliliklerin çoğu, abazanlıktan gözü karardığı için birbirini tanıyamamış çiftler arasında olduğundan, sonu hüsranlı bir ayrılıktır.</p>

  <div style="text-align: center;"><img alt="ayrac" src="../Images/ayrac.jpg" /></div>

  <p>Geçenlerde, bizim gazetenin barında hafif eğri durarak bu parlak fikirlerimi arkadaşlara anlatıyordum. “Yeni Başbakan’ınızı şimdiden alkışlayabilirsiniz arkadaşlar. Çünkü bir abazan partisi kuracağım ve ilk seçimde iktidara geleceğim…” diye höt höt ötmekteydim. Hürriyet gazete ve dergilerinin Magazin Müdürü Orhan Olcay,</p>

  <p>“Partine bir tek üye bulamazsın abi!” dedi.</p>

  <p>“Niye be Orhan’cığım?.. Ülkenin yarısı doğuştan, öbür yarısı da sonradan olma abazan!.. Hepsi koşar gelir… Kurtar bizi babaaa diye iniler!”</p>

  <p>Yılların magazin gazetecisi ve çokun kurrası Orhan, “Gelmez… Kimseler gelmez… Kendisinin abazan olduğunu, kim kabul eder ki? Sen dünya görmüş adamsın… Türkiye kadar, zamparalık hikayesi anlatılan bir ülkeye rastladın mı abi?” dedi.</p>

  <p>Vallaa, Orhan haklı… Hem de çok haklı!.. Ben, sağcılar ve solculardan sonra, ülkemin abazanlarından da umudu kestim artık. Orhan’a dönüp, dedim ki:</p>

  <p>“Bak sana son maceramı anlatayım… Geçenlerde, daha otuzuna değmemiş, bir yavru düşürdüm… Yavruyu soydum… Okşamaya başladım… Saçlarını, omuzlarını okşadım… Okşadım… Okşadım… Okşadım… Okşadım… Yahu Orhan, biz başka bir şey daha yapıyorduk… Neydi o yahu?”</p>

  <div style="text-align: center;"><img alt="karikatur_05" src="../Images/karikatur_05.jpg" /></div>
</body>
</html>
