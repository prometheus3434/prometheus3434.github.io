<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Format.css" rel="stylesheet" type="text/css" />
</head>

<body>
  <h2>Nevil’in Kafası Fena Karıştı!</h2>

  <p>İngilizler’den hep biz gelin alacak değiliz ya… Gelin verdiğimiz de olur… Benim de Nevil Bacon adında, cin gibi bir İngiliz damat hısmım var. Yıllardır gide gele Türkiye’yi benden iyi öğrendi… Sezen Aksu’nun ve rakının tiryakisi oldu. Tabii Türkçe’yi de söktü… Ama, hâlâ Türkiye’de kafasının basmadığı konular kalmış ki; geçen akşamki rakı muhabbetinde aramızda şöyle bir konuşma geçti:</p>

  <p>- Sizin erkeklerde, niye bu kadar ihtiyar kadın merakı var?</p>

  <p>- Ne konuda?</p>

  <p>- Seks konusunda… Genç kızlar dururken, herkesin anasıyla seks yapmak istiyorsunuz. Sokakta duyuyorum… Herkes birbirine ananla seks yapayım diyor. Ayrıca, Türkiye’de açık havada toplu seks yapmak yasak değil mi?</p>

  <p>- Tabii yasak… Hatta bizde yolda giderken elele tutuşmak bile yürek ister.</p>

  <p>- Ama, geçen günkü maçta, bir tribün karşı tribüne toplu seks teklif etti. Karşı tribün teklifi kabul etseydi, sahaya inip toplu seks yapacaklardı probabli… Tabii, insan insana anlıyorum. Ama, eşyalarla anlamıyorum…</p>

  <p>- Ne eşyası? Kim eşyayla seks yapıyormuş?</p>

  <p>- Mesela sen…</p>

  <p>- Sen ne diyorsun yahu!</p>

  <p>- Demir kapıyı çarpınca, kapıya seks yapacağım söylemedin mi?</p>

  <p>- Ben onu canım yandığı için, kızgınlıkla söyledim.</p>

  <p>- Haa anladım! Siz kızınca seks yapıyor… Yani ceza olsun diye…</p>

  <p>- Oh yahu!.. Nihayet anlayabildin… Bir İngiliz’e dert anlatmak meğer ne zormuş!..</p>

  <p>- Eyvahh!.. Şimdi ne olacak?</p>

  <p>- Ne, ne olacak?</p>

  <p>- Ben ne olacağım? Bu yaştan sonra olmaz! Nevır! Nevır!</p>

  <p>- Dur canım, telaşlanma. Sana ne olmuş ki?</p>

  <p>- Geçen akşam, yanlış yere park ettim diye, polis ceza yazdıydı.</p>

  <p>- E, parasını ödemedin mi?</p>

  <p>- Ödedim. Ama öbür cezayı daha yapmadılar.</p>

  <p>- Korkma canım… Parayı verince öbür cezayı yapmazlar. Ayrıca, sen yabancısın. Şaapılmak sadece bizler içindir.</p>

  <p>- Ohh! Az kaldı, my hart stops… Peki… Bir sorum daha var.</p>

  <p>- Sor bakalım…</p>

  <p>- Kızınca seks yapıyorsanız, sevince ne yapıyorsunuz?</p>

  <p>- Haydaaa! Sevince sevişiyoruz tabii..</p>

  <p>- Sevişmek ne demek?</p>

  <p>- Seks yapmak demek.</p>

  <p>- Peki, siz seviyor mu, kızıyor mu sevgiliniz nasıl anlıyor?</p>

  <p>- Ee!… içtiğim rakı boğazımda kaldı… Allah’ını seversen, bırak şu ahiret sorularını da, keyifle iki yudum içelim. Haydi şerefe…</p>

  <p>- Çiirs!..</p>

  <p>Nevil, zalim zalim gülerek kadehini kaldırdı. Ama, biraz hızlı kaldırmış olmalı ki, rakı kravatına döküldü ve “Hay seks yaptığımın rakısı!” dedi. Ben de zalim zalim güldüm ve “Çok fena yakar Nevil!” dedim.</p>

  <div style="text-align: center;"><img alt="karikatur_12" src="../Images/karikatur_12.jpg" /></div>
</body>
</html>
