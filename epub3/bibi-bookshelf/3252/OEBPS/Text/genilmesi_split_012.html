<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_7"><span class="idebold">PARANOİD KİŞİLİK YAPISI</span></h1>

  <p class="ortayazi"><span class="ideitalik">"Havadaki buluttan nem kapmak"</span></p>

  <p class="normal">Paranoid kişilik yapısına sahip insanlar kolay kolay kimseye güvenmeyen, kuşkucu, alıngan, kuruntulu, kıskanç, önyargılı, her şeyde art niyet arayan, pireyi deve yapan, tartışmacı/ kavgacı, insanlarla ilişkilerinde mesafeli, ciddi ve soğuk, eleştiriye aşırı duyarlı, şaka kaldırmayan kişilerdir.</p>

  <p class="indentmetin"><span class="ideitalik">Mahallede herkes Ahmet beyi bilir. Bilir bilmesine ama kimse tanımaz onu. Daha doğrusu nasıl bir insandır, ne yapar, nerelere gider, nelerden hoşlanır kimse bilmez. Çok mağrur bir adamdır Ahmet bey; öyle herkesle her konuda muhatap olmaz. Ciddidir, öyle havadan sudan muhabbet ettiği pek görülmez. Çoğu zaman bir selam verir; geçer gider. Bakışı, duruşu ayrı bir hava verir ona; caddeden geçerken herkesten farklı olduğunu belli eder. Dikkatli ve her şeyi en iyi bilen tavrı ile sanki kolaçan etmektedir çevresini ve çevresindekileri. İşin garip tarafı Ahmet bey her zaman yalnız gelip gider evine; bir arkadaşıyla şakalaşarak eve geldiği görülmemiştir. Hiç dostu, arkadaşı olmadığı söylenir. Ahmet bey ne kahveye gider, ne de eş dost ziyaretine. Eşi de Ahmet beyin üç yıl önce emekli olduğundan beri çok az sayıda olan akrabaları dışında kimseyle görüşmediğini söylemekte ve zamanının büyük bir kısmını evinde geçirdiğinden yakınmaktadır. Daha önce gittiği kahvedeki arkadaşlarının çayları kendisine ısmarlatmak için oyun çevirdiklerini, bu nedenle kahveye gitmeyi tümüyle bıraktığını ve kahve arkadaşları ile o zamandan beri görüşmediğini belirtmektedir. İşin kötü tarafı eşinin kendisine de karıştığını ve komşulara bile gitmesine izin vermediğini, Ahmet beyin eskiden beri çok kıskanç bir kişi olduğunu, kendisine çok çektirdiğini, hatta kıskançlık nedeniyle en yakın arkadaşı ile ilişkisinin bozulduğunu söylemektedir. Eşi, yakın arkadaşlarına Ahmet beyin eskiden beri huysuz olduğunu, uzun süreli kimseyle geçinemediğini, buluttan nem kaptığını, haksızlığa uğradığını ya da kendisini aldatmaya çalıştığını düşünerek bir çok kişi ile kavga ettiğini sızlanarak anlatmaktadır.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Kimseye güvenmezler</span></p>

  <p class="normal">Paranoid kişilik yapısına sahip insanlar kolay kolay kimseye güvenemezler. En yakınındaki kişilerin kendisine zarar verebileceklerini düşünür ve eşlerinin sadakati konusunda da sık sık kuşkular yaşarlar. Paranoid kişilik yapısına sahip kişiler ihanete uğrayabilecekleri korkusuyla arkadaşlarını ve eşlerini yakından izlerler.</p>

  <p class="ortayazi"><span class="idebold">Sürekli ilişki içinde olduğu kişilerden<br class="chapter" />
  (yakınları ve iş arkadaşları) bile her an<br class="chapter" />
  kötülük gelebileceğini düşünürler.</span></p>

  <p class="normal">Kimseye güvenememeleri nedeniyle ve kendisine kötülük gelebileceğini düşünerek insanlardan uzak dururlar. Kimseye muhtaç olmak istemez ve her alanda kendi başına yeterli olmak isterler. Yetersiz ve muhtaç olarak yorumlanabileceklerini düşünerek başkalarından yardım isteyemezler. Kimseye güvenmediklerinden işbirliğine girmezler; ekip çalışmasına yatkın değildirler. Daha sonra kendisine karşı kullanılabileceğini düşünerek kişisel bilgilerini, yaşadıklarını, duygularını ve düşüncelerini kimseyle paylaşmazlar. Ketumdurlar.</p>

  <p class="normal"><span class="ideitalik">Kuşkucudurlar</span></p>

  <p class="normal">Görünürde her hangi bir kanıt olmasa bile karşılaştığı insanların kendisine zarar vereceğini, kötülük yapacağını ve kendisini kandıracağını düşünürler. Kendilerine iltifat edildiğinde, yakın ve sıcak davranıldığında bile bir art niyet ararlar.</p>

  <p class="ortayazi"><span class="idebold">Açıkça kanıtlar gösterilse bile çoğu zaman kuşkularının<br class="chapter" />
  abartılı, yersiz ve anlamsız olduğunu göremezler.</span></p>

  <p class="normal">Hiç bir şeyin rastlantısal olmadığını ve olup biten her şeyin bir şeylerle bağlantısı olduğunu düşünürler. Kişilik yapıları nedeniyle çoğu zaman çevrelerindeki insanların tepkilerini çeker ve çeşitli çatışmalar yaşanmasına neden olurlar; bu da kuşkularını pekiştirir.</p>

  <p class="normal"><span class="ideitalik">Kuruntuludurlar</span></p>

  <p class="normal">Hiçbir zaman tahmin edilemeyecek konularda, hiç bir zaman düşünülemeyecek şekilde anlam çıkarabilir ve olaylar arasında kurmaca bağlar kurabilirler.</p>

  <p class="normal"><span class="ideitalik">Alıngandırlar</span></p>

  <p class="normal">Çabuk alınırlar; başkalarının her türlü davranışını kolayca kendilerine yönelik art niyetli tutum ve davranış olarak değerlendirirler. Söylenenlerden ve bakışlardan kolayca kendisinin küçük düşürülmeye ve aşağılanmaya çalışıldığı şeklinde yorumlar çıkarırlar. Bu nedenle çoğu zaman savunucu bir tutum içindedirler ve sık sık ağız dalaşına girerler. Alınganlıkları nedeniyle basit olayları bile büyütmeye, tartışma ve kavga çıkarmaya yatkındırlar.</p>

  <p class="normal"><span class="ideitalik">Diğer insanlara karşı temkinli ve aşırı dikkatlidirler</span></p>

  <p class="normal">Çevresindeki insanlardan her an bir kötülük gelebileceğini düşündüklerinden dolayı insanlarla ilişkilerinde aşırı dikkatlidirler. Tüm ilişkilerinde insanlara ihtiyatlı yaklaşırlar.</p>

  <p class="normal"><span class="ideitalik">Haksızlığa katlanamazlar</span></p>

  <p class="normal">Haksızlığa katlanamazlar, haksızlık yapıldığını düşündüklerinde öfkelerini denetleyemezler. Sürekli hak arayışı içindedirler.</p>

  <p class="normal"><span class="ideitalik">Eleştirilmeye duyarlıdırlar</span></p>

  <p class="normal">Eleştirilmeye çok duyarlıdırlar; eleştirildiklerinde çok öfkelenirler. Kendileri ise sürekli başkalarını eleştirir ve yakınmacı bir tutum gösterirler. Kendi kusurları ya da sorumlulukları olsa bile olup bitenlerden sürekli başkalarını sorumlu tutarlar. Kendilerinin her zaman haklı olduklarını düşünür, hiçbir zaman özür dilemezler.</p>

  <p class="normal"><span class="ideitalik">Belirsizliğe katlanamazlar</span></p>

  <p class="normal">Belirsizlik onlar için önemli bir stres kaynağıdır. Belirsizliğin egemen olduğu ortamlarda kuşkuculukları ve güvensizlikleri artar.</p>

  <p class="normal"><span class="ideitalik">Kincidirler</span></p>

  <p class="normal">Haksızlığa uğradığında (ya da uğradığını düşündüğünde) bunu hiçbir zaman unutmaz, kendisine haksızlık yapana kin tutar ve hiçbir zaman affetmezler. Üzerinden yıllar geçse bile uğradıkları haksızlığı içlerinde (sanki yeni olmuş bir olay gibi) aynı canlılıkla taşırlar.</p>

  <p class="normal"><span class="ideitalik">Yakın ve sıcak ilişki kuramazlar</span></p>

  <p class="normal">Şakalaşmayı sevmezler, başkaları ile ilişkilerinde yakın ve sıcak davranamazlar. İnsan ilişkilerinde sürekli ciddi ve soğukturlar. İleride kendisi aleyhine kullanılabileceğini düşünerek dertlerini, sıkıntılarını ve düşüncelerini kimseyle paylaşmazlar. Onlar için kendilerine ait her şey neredeyse bir sırdır; söylediklerinin ileride kendi aleyhine kullanılabileceğini düşünerek <span class="ideitalik">sır</span>larını kimseye vermek istemezler.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Dünya onlar için her an bir kötülükle karşılaşabilecekleri bir yerdir. İnsanlar ise sürekli onlardan yararlanmaya çalışan, kötü niyetli, herkesi kandırmaya çalışan yaratıklardır. Bu bakış açısı nedeniyle paranoid kişilik yapısına sahip insanlar, böyle bir dünyada ve insanlar arasında sürekli dikkatli olunması, kimseye güvenilmemesi, her söylenende ve davranışta art niyet aranması gerektiğini düşünürler.</p>

  <p class="normal"><span class="idebold">Geçinilmesi Zor İnsan Olarak Paranoid Kişilik</span></p>

  <p class="normal">Kişiyi geçinilmesi zor bir insan haline getirmeyen ya da kişilik bozukluğu denilmeyecek düzeyde bulunan paranoid kişilik özellikleri, kişiye olası tehlikeleri ve karşılaşılabilecek olumsuzlukları önceden sezebilme şansı verebilmektedir. Bu tür insanlar (özellikle iş yerlerinde) olası tehlikeler konusunda önceden önlem almaya olanak sağlamaları nedeniyle ekip içinde olması gereken insanlardır. Fakat insan ilişkilerini bozacak ve kişiyi geçinilmesi zor bir insan haline getirecek paranoid kişilik özellikleri olan insanlar, her şey açık ve net olsa bile ilişkilerde hep haksızlığa uğradığını ya da uğrayacağını düşünen, olup bitenden hep başkasını sorumlu tutan, kolayca alınan ve zaman zaman öfke patlamaları gösteren insanlardır.</p>

  <p class="normal">Paranoid kişilik yapısına sahip kişilerin kuşkucu, kimseye güvenmeyen, sürekli haksızlığa uğradığını düşünen ve kavgacı tutumları bu kişilere geçinilmesi zor insan özelliği verir. Kendisinden yersiz yere kuşkulanan ve sözleriyle ya da beden dili ile kendisine güvenmediğini belli eden bir insan ile karşı karşıya olmak bir çok kişiyi öfkelendirir ve baş edilmesi zor duygular yaşamasına yol açar.</p>

  <p class="normal"><span class="idebold">Paranoid kişilik yapısına sahip birisine nasıl davranmalı</span></p>

  <p class="normal">• Paranaoid kişilik yapısına sahip bir kişinin tutum ve davranışları hemen her zaman karşısındaki insanı öfkelendirir. Paranoid kişilik yapısına sahip bir kişi ile iyi ilişkiler geliştirmek isteyen kişinin ilk baş etmesi gerektiği konu yaşadığı öfkedir. Bu öfkenin en önemli kaynağı "bana nasıl olur da inanmaz, güvenmez" sorusuyla birlikte ortaya çıkan değer verilmediği duygusudur.</p>

  <p class="normal">• Size güvenmediğinde ya da kuşkuyla yaklaştığında, onun yalnız size değil kimseye güvenmediğini ve herkese aynı kuşkuyla yaklaştığını unutmayın.</p>

  <p class="normal">• Kuşkusunu ve güvensizliğini arttıracak davranışlardan kaçının.</p>

  <p class="normal">• Belirsizlik onlar için çok rahatsız edici bir durum olduğundan, onunla ilişkinizde mümkün olduğunca her şeyi belirlemeye özen gösterin.</p>

  <p class="normal">• Ona karşı her zaman açık ve dürüst olun.</p>

  <p class="normal">• İlişkilerinizde onu ilgilendiren konular söz konusu olduğunda onu mümkün olduğunca ayrıntılı bir şekilde bilgilendirin.</p>

  <p class="normal">• Gerektiğinde ayrıntılı açıklamalar yapmaktan kaçınmayın.</p>

  <p class="normal">• Sizin nerede olduğunuzu, ne yaptığınızı sizi rahatsız edecek düzeyde merak ediyor ve sizi izliyorsa, hemen tepki göstermeyin. Bu tutumunu sakin bir şekilde karşılamaya çalışın. Tepkisel davranmanız onun kuşkularını arttırabilir.</p>

  <p class="normal">• Kuşkularının yersiz olduğunu kanıtlamaya çalışmanız çoğu zaman işe yaramayan bir girişimdir.</p>

  <p class="normal">• Sürekli çevresindekileri eleştirmeye ve çeşitli konularda yakınmaya yatkın olmaları nedeniyle sizi suçlamaya başladığında, aşırı savunmacı ve öfkeli bir tutum göstermekten kaçının.</p>

  <p class="normal">• Giderek uzayan tartışmalara girmeyi çok severler; bu nedenle anlaşmazlık çıktığında ya da tartışmalı bir konu olduğunda en yararlı yaklaşım tartışmayı tırmandırmamak ve mümkün olan en kısa zamanda tartışmayı kesmektir.</p>

  <p class="normal"><span class="idebold">Siz paranoid kişilik yapısına sahipseniz</span></p>

  <p class="normal">• Zaman zaman kendinizi gözleyin, duygularınızı ve düşüncelerinizi gözden geçirin. Sürekli ne kadar gergin ve tedirgin olduğunuzu göreceksiniz.</p>

  <p class="normal">• İnsanlarla sık sık yaşadığınız çatışmalardan yalnız sizin dışınızdaki insanları sorumlu tutmayın, sizden kaynaklanan nedenleri de görmeye çalışın.</p>

  <p class="normal">• Olup bitenden başkalarının sorumlu olduğunu düşünüyorsanız bile başkasını suçlamayı bırakmaya, olup bitende kendinize düşen sorumluluğu görmeye ve onu kabullenmeye çalışın.</p>

  <p class="normal">• Hep haklı çıkma isteğinde olduğunuzu görün; bunun mümkün olmadığını, bunun nasıl bir gereksinimden kaynaklandığını anlamaya çalışın.</p>

  <p class="normal">• Başkalarının size kasıtlı olarak düşmanca davrandığını düşündüğünüz zaman bunun (en azından bir kısmının) kimseye kolay kolay güvenemeyen, kuşkucu yapınızdan kaynaklanıyor olabileceğini düşünün.</p>

  <p class="normal">• En çok güvendiğiniz insanlarla ilişkilerinizi geliştirin.</p>

  <p class="normal">• Kuşkucu yapınızın her fırsatta kendini göstereceğini bilerek, diğer insanları her hangi bir konuda suçlamadan önce konuyu yeniden değerlendirin. Herkesin kabul edeceği açık gerekçeler söz konusu olmadan başkalarını suçlamamaya çalışın.</p>

  <p class="normal">• Bazı ortamlarda ayrıntıyı görebilen, kimsenin göremeyeceği tehditleri fark edebilen ve tehlikeleri sezebilen yapınızın yararlı olabileceğini düşünerek bu özelliklerinizden yararlanmaya çalışın.</p>

  <p class="normal">• Haklılığınız kanıtlamak için bitmez tükenmez bir çaba içine girmekten uzak durun.</p>

  <p class="normal">• İnsanları güvenilen ya da güvenilmez olarak iki kutupta değerlendirme huyunuzdan kurtulmaya çalışın.</p>

  <p class="normal">• Başkalarının sizi kavgacı, burnu büyük, ketum bir insan olarak gördüğünü bilin.</p>

  <p class="normal"><span class="idebold">Paranoid kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Havadaki buluttan nem kapmak",</span></p>

  <p class="normal">• <span class="ideitalik">"Pireyi deve yapmak"</span></p>

  <p class="normal">Paranoid kişilik yapısına sahip kişiler çoğu zaman her şeyden alınma ve küçük olayları büyütme eğilimindedirler. Bir çok kişi için hiçbir anlam ifade etmeyen söz, tutum, davranış ve bakış onlara çok anlamlı gelebilir.</p>

  <p class="normal">• <span class="ideitalik">"Dağ dağa küsmüş, dağın haberi olmamış"</span></p>

  <p class="normal">Bazen kimseye söylemedikleri nedenlerle en yakın arkadaşları ile ilişkiyi tümüyle kesebilirler. Düşündüklerini ve kuşkularını çoğu zaman kimseyle paylaşmadıkları için bazı tutum ve davranışlarına kimse anlam veremez.</p>
</body>
</html>
