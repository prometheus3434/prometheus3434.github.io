<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_16"><span class="idebold">OBSESİF-KOMPULSİF KİŞİLİK YAPISI</span></h1>

  <p class="normal">Mükemmeliyetçi, ayrıntıcı, kuralcı, inatçı, titiz, sorumluluk duyguları aşırı gelişmiş, iş düşkünü, duygusal ilişkiler kurmakta zorlanan, duygusal olmayı zayıflık olarak gören, mantığı önplanda tutan, düzen ve temizlik düşkünü, doğaçlama davranamayan, şaka yapmaktan ve kendisine şaka yapılmasından hoşlanmayan, kolay karar veremeyen ve para harcama konusunda tutumlu kişilerdir.</p>

  <p class="indentmetin"><span class="ideitalik">Çetin beyin adını anne ve babası onun çetin bir insan olacağını bildikleri için mi koymuşlardır, yoksa Çetin bey adı Çetin olduğu için mi çetin birisi olmuştur bilinmez; fakat Çetin bey çetin bir insandır. Bir dediğinden kolay kolay vazgeçmez, her şeyin kendi istediği gibi olmasını ister. Her işi planlı ve programlıdır, herkesin de bu planına uymasını bekler. Belki de onun başarılı bir yönetici olması bu özelliklerinden kaynaklanmaktadır. Ona göre iş her şeyden önce gelir. Sabahleyin mesaiye saatinde gelmek çok önemlidir onun için. "Uyuyakalmışım" mazeretini hiçbir zaman affetmez. İşlerin aksamaması için izin bile kullanmaz. İzne çıktığında bile her şeyin kendisine telefonla sorulmasını ister. Her sabah bütün işyerini hızlıca dolaşarak işlerin başlayıp başlamadığını kontrol eder. Her şeyin denetimi altında olduğunu hissetmeden rahat edemez o. Çetin bey yönetici olduktan berişirkette artık sabahları hoş sohbetlerin yapıldığı kahvaltılar yapılmaz oldu. Her şeye alıştık da bir tek hiçbir şeyi beğenmeyen huyuna alışamadık. Yazılarda metnin nasıl başlaması gerektiğinden, imzanın hangi renk kalemle atılması gerektiğine kadar her ayrıntıya karışır. Mükemmeliyetçi bir insandır Çetin bey, fakat onun mükemmeliyetçiliğine yetişmek mümkün değildir. Bugüne kadar her hangi bir işi beğendiğini söylediği, bir çalışanı takdir ettiği görülmemiştir. Her işten haberdar olmak istemesi ve her işte karar verenin kendisi olması onun için çok önemli olduğundan, o olmadığı zamanlarda işler aksar. İki tane yardımcısı olmasına karşın her işin onda bitmesi onun iş yükünü çok arttırır. Çetin bey çoğu zaman olayları hiç kimsenin kendisi gibi ayrıntılı düşünemediğinden, bu nedenle de her şeye karışmak zorunda olduğundan yakınır. Onun günlük, haftalık hatta aylık planları vardır. O planlarda hangi gün ne yapacak, saat kaçta kalkacak, ne giyecek, kimlerle görüşecek her şeyi belirlidir. Çeşitli nedenlerle planın aksaması onu çok sinirlendirir.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Mükemmeliyetçidirler</span></p>

  <p class="normal">Mükemmeliyetçilikleri sonu olmayan ve hiçbir zaman ulaşılamayan bir mükemmeliyetçiliktir. Hiçbir şeyi yeterli bulmaz, sürekli bir ötesini düşünürler. En ufak yanlışa, kusura ya da eksikliğe izin vermezler. Bu nedenle hiç bir önemi olmayan en ufak kusur bile, yapılan işin mükemmel olarak algılanmasını ve yapılan işin ya da elde edilen başarıdan övünç duyulmasını önler. Bu kişilerin bir yandan da kusur, eksiklik ya da yanışlık bulmada usta olmaları, her hangi bir işi yapılabilecek en iyi biçimde yapmış olmanın verdiği doyumu yaşamalarını engeller. Sonu olmayan mükemmeliyetçilik anlayışları, bazen basitçe yapılabilecek işlerin bir türlü bitirilememesine neden olur.</p>

  <p class="normal"><span class="ideitalik">Ayrıntıcıdırlar</span></p>

  <p class="normal">Üretken ve verimli bir ayrıntıcılık, her hangi bir işin mümkün olduğunca eksiksiz yapılması gibi bir yarar sağlar. Fakat bu kişilerin ayrıntıcılıkları yapılacak işin temel amacının dışına çıkan, bir çok kişi için gereksiz ve aşırı görünen ayrıntılarla uğraşmak şeklindedir. Yapılacak işe ya da etkinliğe bütün olarak bakmak yerine kurallar, hangi işin hangi sırayla yapılacağı, işi yapmak için kimlerle görüşüleceği ve yapılacak hazırlıklar ile uğraşırlar.</p>

  <p class="ortayazi"><span class="idebold">Titiz ve ayrıntıcı yanları, ağaçlarla uğraşmaktan<br class="chapter" />
  ormanı görmelerini engelleyebilir.</span></p>

  <p class="normal">Program yapmak, liste düzenlemek ve plan yapmak için uğraşırken ana amaç geri planda kalabilir. Hazırlıklar ve kuralları oluşturmaya ve uygulamaya çalışırken çoğu zaman işleri zamanında bitiremezler. Örneğin, basit bir günlük gezi için günlerce <span class="ideitalik">hesap-kitap</span> ve plan yaparlar. Bu ayrıntılarla uğraşmaktan yapılacak işin özünden uzaklaştıkları görülür. Ayrıntıcılıkları konuşmalarına da yansır. Her ayrıntıyı anlatmazlarsa konunun iyi anlaşılmayacağını düşündüklerinden, konuşmaları çok ayrıntılıdır. En ufak ayrıntıyı bile anlatmaya çalışırken bazen ana konudan uzaklaştıkları, karşısındakinin ne konuşulduğunu izleyemediği bile olur.</p>

  <p class="normal"><span class="ideitalik">Kuralcıdırlar</span></p>

  <p class="normal">Kendilerinin benimsediği kurallara herkesin tam olarak uymasını beklerler. Kuralların uygulanması ve kurallara uyulması konusunda hem kendilerine, hem başkalarına esneklik ve hoşgörü gösteremezler. Kuralları katı ve acımasızdır. Kendilerinin titizlikle uyduğu kurallara başkalarının da ödünsüz uymasını beklerler. Bu kuralların bir kısmı toplumda geçerli olan ahlak kuralları iken bir kısmı da kendileri tarafından oluşturulan kurallardır.</p>

  <p class="normal"><span class="ideitalik">Düzen düşkünüdürler</span></p>

  <p class="normal">Tüm eşyalarını belli bir düzen içinde yerleştirirler, her şeyin bir yeri vardır. Her türlü eşyayı (kitapları, giysileri vs) belli bir özelliğine göre sınıflandırırlar. Aynı tutumlarını evde ve işyerinde de sürdürürler; odalarındaki düzenlilik hemen fark edilir.</p>

  <p class="normal">Günlük yaşamlarını hatta tüm yaşamlarını belli bir düzen içinde götürürler. Listeler yaşamlarının önemli bir parçasıdır.</p>

  <p class="normal"><span class="ideitalik">İnatçıdırlar</span></p>

  <p class="normal">Oldukça inatçı kişilerdir. Kendi bildikleri doğrulardan kolay kolay ödün vermez, kendi görüş ve düşüncelerini kolay kolay değiştirmezler. Hiç bir esneklik tanımayan inatçılıkları nedeniyle kendi yanlışlarını görmede zorlanır, başkalarının gördükleri yanlışları göremezler.</p>

  <p class="normal"><span class="ideitalik">Kolay karar veremeyen kararsız ve ikircikli kişilerdir</span></p>

  <p class="normal">Karar vermeyi gerektiren durumlarda, ayrıntıcılıkları ve yanlış yapma endişeleri nedeniyle kolay kolay karar veremezler. Basit günlük konularda bile ince eleyip sık dokuma istekleri nedeniyle karar veremez ve konuyu karmaşıklaştırırlar. Olayların olumlu ve olumsuz yönlerini sürekli tartma, konunun bütün ayrıntılarını kaçırmak istememe, her türlü olasılığı gözden geçirme eğilimleri, yanlış yapabileceği kaygıları ve mükemmele ulaşılamadığı düşünceleri nedeniyle karar vermekte çok zorlanırlar. Karar verirken kazanacakları kadar kaybedeceklerinin üzerinde de durur ve kaybedeceklerinin en az olması için çaba harcarlar. Bu yaklaşım sonuç olarak alınması gereken kararların sürekli ertelenmesine yol açar.</p>

  <p class="normal"><span class="ideitalik">Doğruluktan ödün vermezler</span></p>

  <p class="normal">Sahip oldukları ahlaki değerler, doğruluk ve dürüstlük konusunda ödün vermezler. Aşırı gelişmiş vicdani duygulara sahiptirler, yanlış yaptıklarını düşündüklerinde kendilerini acımasız biçimde eleştirirler. Değerler konusunda son derece katı olmaları nedeniyle değişime yatkın değildirler. Adil olmayan bir dünyadan adalet bekler, hayatın herkese adil davranmasını isterler.</p>

  <p class="normal"><span class="ideitalik">Görev adamıdırlar ve sorumluluk duyguları aşırı gelişmiştir</span></p>

  <p class="normal">Görev ve sorumluluk duyguları aşırı gelişmiş olması nedeniyle, üstlendikleri her işi kusursuz bir biçimde yapmaya çalışırlar. <span class="ideitalik">İşkolik</span> denebilecek düzeyde iş düşkünü ve hayatlarını işe adamış insanlardır. Bütün hayatları üretken ve verimli olmak üzerine odaklanmıştır. Boşa geçen zamanın büyük bir kayıp olduğunu, her anın verimli bir şekilde değerlendirilmesi gerektiğini düşünürler. Birden fazla işi aynı anda yapmaya çalıştıkları da sık görülen bir durumdur. İş sorumlulukları ileri derecede gelişmiştir. İş, her şeyden önce gelir. Tatile çıkmayı ve eğlenceye zaman ayırmayı, boşa harcanan zaman olarak düşünürler. İş nedeniyle ailelerini, arkadaşlarını ve kendilerini ihmal ederler.</p>

  <p class="normal"><span class="ideitalik">Onlar için mantık her zaman duygudan önce gelir</span></p>

  <p class="normal">Onlar için insan ve iş ilişkilerinde mantık her zaman duygudan önce gelir. Mantıklı olmak ve mantıklı davranmak onlar için çok önemlidir. Duygusal olmayı ve duygulardan etkilenmeyi zayıflık olarak görürler. Bu yaklaşımları <span class="ideitalik">gönül</span> ilişkilerinde bile kendini gösterir; ilişkinin nasıl olması gerektiğini ve partnerinin ne tür özelliklere sahip olması gerektiğini ayrıntılı olarak düşünür ve ilişkiyi belirlenen ölçütlerde yaşamaya çalışırlar. İş yaşamında da diğer çalışanların ya da müşterilerin yaşadığı duyguları önemsemez, her şeye üretkenlik, verimlilik ve kurallara uyma olarak bakarlar. İnsanların verimliliklerinin yaşadıkları duygulardan etkilenmesini anlayamazlar. Duygu yaşama ve duygulanma yetileri kısıtlanmış gibidir; duygusal ilişki kurmakta zorlanırlar. Başkalarının yaşadığı duygulara karşı da çoğu zaman duyarsız oldukları gözlenir. Diğer yandan yaşadıkları duyguları ifade etmekte çok zorlanırlar. Başkasını övemezler; çevresindeki insanlara övgü dolu sözler söyledikleri pek görülmez.</p>

  <p class="normal"><span class="ideitalik">Ekip çalışmasına yatkın değildirler</span></p>

  <p class="normal">Ayrıntıcı, kuralcı, inatçı ve kendi belirlediği ölçüt ve kurallara uyulması beklentileri nedeniyle ekip çalışmasına yatkın değildirler. Başkalarının işi kendisi gibi iyi yapamayacağını düşündüklerinden işbölümü yapılmasından pek hoşlanmaz, bir çok işi kendileri yapmaya kalkışır ve diğerlerinin yaptıkları işlere de karışırlar. Ancak ekiptekilerin görevlerinin tam olarak tanımlandığı ve belirlenen kurallara herkesin uyduğu ekiplerde çalışmaları mümkündür.</p>

  <p class="normal"><span class="ideitalik">Diğer insanları ya da kitleleri sürükleyemezler</span></p>

  <p class="normal">Toplumu ya da bir topluluğu coşturacak diğer kişilik özellikleri yeterince gelişmediyse lider olmaya yatkın değildirler. Bunun başlıca nedenleri arasında başkalarının yaptıklarını kolay kolay beğenmemeleri, yapılan işlerde kusur ve eksiklik bulma konusunda usta olmaları, aşırı temkinli ve kararsız olmaları, risk almaktan kaçınmaları ve insanları coşturacak duygusal yaklaşımı gösterememeleri bulunmaktadır. Yöneticilik yaptıklarında başkalarının kendisi gibi iyi yapamayacağını düşündükleri için, yetki devri ya da görev paylaşımı yapmazlar.</p>

  <p class="normal"><span class="ideitalik">Başkalarının görüşlerine açık değildirler</span></p>

  <p class="normal">Başkalarının görüş ve düşüncelerine önem vermezler; farklı düşüncelere ve önerilere açık değildirler. Özellikle eleştirilmeye katlanamazlar. Başkalarının olaylara kendileri kadar ayrıntılı olarak bakamadıklarını düşünürler.</p>

  <p class="normal"><span class="ideitalik">Cimri denebilecek düzeyde tutumludurlar</span></p>

  <p class="normal">Para harcama konusunda cimri denebilecek düzeyde eli sıkı insanlardır; çok gerekmedikçe gerekliliğine inanmadıkça para harcamak istemezler. Hem kendileri için hem başkaları için kolay kolay para harcamazlar. Gelecekte ortaya çıkabilecek olumsuz durumlar için para biriktirilmesi gerektiğini düşünürler. Aynı düşünceyle, yani ileride işe yarayabileceği düşüncesiyle maddi ya da manevi bir değeri olmasa bile eskimiş eşyaları (kullanılamayacak durumda olsa bile) atamazlar. Her türlü kullanılmış eşyayı saklama eğilimindedirler.</p>

  <p class="normal"><span class="ideitalik">Yaşamlarını denetim altında tutmayı çok önemserler</span></p>

  <p class="normal">Tutum ve davranışlarına bütün olarak bakıldığında her şeyin denetimleri altında olmasını çok önemsedikleri ve çabalarının büyük bir bölümünün bununla ilgili olduğu görülür. Her türlü belirsizlik onlar için çok rahatsız edici bir durumdur. Bu nedenle her ayrıntıyı önceden planlar ve daha sonra yaşama geçirir, yaşamlarının her anını planlı ve programlı bir şekilde yaşarlar. Başkaları için çok karmaşık görünen ve izlenmesi güç görünen ayrıntılar, onlar için yaşamlarını denetim altında tutmaya yarayan bir bütünlük taşır. En büyük korkuları arasında istemsiz ya da kontrolsüz davranmak ve birilerine muhtaç olacakları korkusu bulunmaktadır. Başkaları ile yakın ve sıcak ilişki kuramamalarının bir nedeni de ilişkide denetimi yitirebileceği korkusu yaşamalarıdır.</p>

  <p class="normal">Yalnız kendi davranışlarını değil, çevrelerinde olup biteni de denetim altında tutmak isterler. Çevresinde olup bitenlerin kendi isteği doğrultusunda olması için çaba harcarlar. Çevresindeki insanları ve her şeyi yönlendirmesi gerektiğine inanır ve bu yönde çaba harcarlar.</p>

  <p class="normal">İçlerinden geldiği gibi ve doğaçlama davranamamalarının en önemli nedeni, bunun onlar için denetimi yitirmekle eşanlam taşımasıdır.</p>

  <p class="normal"><span class="ideitalik">Temizlik düşkünüdürler</span></p>

  <p class="normal">Her şeyin belli bir düzen içinde olması yanında derli toplu ve temiz olması için çaba harcarlar. Temizlik düşkünlüklerinin aşırı olduğunu genellikle kabul etmezler.</p>

  <p class="normal"><span class="ideitalik">Hayatın her alanına aşırı ciddiyetle yaklaşırlar</span></p>

  <p class="normal">Hayata dair her şeyi aşırı ciddiyet içinde algılar ve yaşarlar. Şakalaştıkları pek görülmez, şakaları bile belli bir ciddiyet taşır. Kendilerine de şaka yapılmasından hoşlanmazlar.</p>

  <p class="normal">Her konuda attıkları her adımda tedbirlidirler. Her şeyi en ince ayrıntısına kadar düşünerek hareket eder, söyleyecekleri her şeyi enine boyuna ölçer, biçer, tartar ve öyle söylerler.</p>

  <p class="normal">Obsesif kompulsifleri diğerlerinden ayıran en önemli farklardan birisi de eğlenceye bakış açılarıdır. Eğlenceyi boşa harcanan zaman olarak düşünürler ve eğlenmek yerine çalışmayı yeğlerler.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Obsesif kompulsif kişilerin en büyük korkuları <span class="ideitalik">ele geçirilme</span>dir. Başkalarının kendisini denetlemesinden, ne yapacağını belirlemesinden, ona hükmetmesinden nefret ederler. Hem kendi yaşamlarını, hem de içinde bulundukları yaşamı ve ilişki içinde olduğu insanları denetim altında tutmak isterler. Bağımsız ve kimseye muhtaç olmadan yaşamak onlar için çok önemlidir. Başkalarının da aynı kendisi gibi ayrıntıcı ve mükemmeliyetçi olmasını ister ve beklerler. Fakat bir yandan da diğer insanların işleri kendisi gibi mükemmel ve ayrıntılı yapamayacağını düşünürler.</p>

  <p class="normal"><span class="idebold">Geçinilmesi Zor İnsan Olarak Obsesif Kompulsif Kişilik</span></p>

  <p class="normal">Kişinin sahip olduğu obsesif kompulsif kişilik özellikleri, o kişiyi geçinilmesi zor bir insan haline getirmeyecek durumda ise bu kişilik yapısına sahip insanlar, sorumluluk sahibi ve güvenilir insanlar olmaları nedeniyle ortak iş yürütmek için ya da ekip içinde olması istenen insanlardır. Fakat mükemmeliyetçi, ayrıntıcı, kuralcı, inatçı, her şeye müdahale eden ve her şeyi denetim altında tutmak isteyen özellikleri aşırı olduğunda geçinilmesi zor insan niteliği taşıyabilirler. Bu kişilerin her şeye karışan, her şeyin kendi istediği şekilde olmasını isteyen müdahaleci ve denetleyici özellikleri diğer insanları boğar ve onların hareket alanlarını daraltır.</p>

  <p class="normal"><span class="idebold">Obsesif kompulsif kişilik yapısına sahip birisine nasıl davranmalı</span></p>

  <p class="normal">• Düzenli olma isteklerini anlayışla karşılayın.</p>

  <p class="normal">• Ayrıntıların önemli olduğu, düzenli olmayı gerektiren ve denetimle ilgili işlerde görevlendirin.</p>

  <p class="normal">• En iyisini yapma uğraşlarını eleştirirseniz, tepki gösterecek ve uzun uzun yaptıklarının neden gerekli olduğunu açıklamaya çalışacaktır. Bu nedenle mükemmele varma isteğini takdir ettiğinizi söyleyin.</p>

  <p class="normal">• Ayrıntıcı bir kişi olduğunu kanıtlamaya çalışmayın. Size ayrıntı gibi görünen bir konunun onun için farklı bir anlam taşıdığını unutmayın. Ayrıntıcılığı konuşulmaya çalışıldığında, yeni bir ayrıntıcılık örneği göstererek size ayrıntının neden gerekli olduğunu açıklamaya çalışacaktır.</p>

  <p class="normal">• Onun anlattığı ayrıntıları önemsediğiniz duygusu yarata-rak, soru ve yönlendirmeler ile ana konuya gelinmesi için çaba harcayın.</p>

  <p class="normal">• Onları bir iş için ikna etmek istiyorsanız, o işi mantığını kurarak ayrıntılı bir biçimde gündeme getirin. Mantıklı bulmadıkları bir şeyi kolay kolay kabul etmezler.</p>

  <p class="normal">• Özellikle zaman sıkışıklığının olduğu durumlarda gereksiz ayrıntılarla uğraşarak iş üretilmesini engelleyen kişiler, herkesi sinirlendirir; böyle durumlarda duygularınızın sizi yönlendirmesine izin vermeyin.</p>

  <p class="normal">• İnatlarını zorla kırmaya çalışmayın.</p>

  <p class="normal">• Duygularını ifade etmeleri için onları zorlamayın.</p>

  <p class="normal">• Övücü sözler söylerken aşırıya kaçmayın.</p>

  <p class="normal">• İş yerinde çeşitli gerekçelerle her işi kendileri yapmaya kalkışmaları nedeniyle sorumlulukları ve yükümlülük-leri çok aratabilir. Yönetici konumundaysınız buna izin vermeyin.</p>

  <p class="normal">• Yenilikler onlar için denetimlerini kaybedecekleri duygusu yarattığından yeniliklere ve değişime kolay uyum sağlayamazlar. Bu nedenle değişim ve yeniliklere tepkilerini anlayışla karşılayın.</p>

  <p class="normal">• Kararsız kalan kişiler çoğu zaman karşıdakini kızdırır. Bu tür durumlarda ilk başarılması gereken öfkeye kapıl-mamaktır. Öfkeye kapılıp bu kişileri karar vermeye zorlamak bir kısır döngü oluşturmaktan başka işe yaramaz. Zaman tanımak, anlayışlı ve sabırlı olmak daha yararlı sonuçlar verir.</p>

  <p class="normal">• Kararsız ve ikircikli kişiler karmaşık, çatışmalı ve gergin ortamlarda karar vermekte daha çok zorlanırlar. Bu nedenle mümkün olduğunca güvenli bir ortam yaratmaya çalışın.</p>

  <p class="normal">• Karar vermelerini kolaylaştırmak için çaba harcarken, denetimin onda olduğu duygusu yaratın.</p>

  <p class="normal">• Karar vermeyi zorlaştıran ögeleri ve seçenekleri birlikte gözden geçirin, olumlu ve olumsuz yönleri belirleyin. Fakat hemen karar vermesini beklemeyin, zaman tanıyın.</p>

  <p class="normal">• Karar almayı kolaylaştıracak bir sistematik oluşturun. Obsesif-kompulsif kişiler mantığını kurduklarında daha kolay karara varmaktadırlar.</p>

  <p class="normal">• Kolay karar vermeyen bir kişinin kararsız kalmasına yol açan duyguları (kaygı, endişe ve yanlış yapma korkusu gibi) ifade etmesini sağlayın ve bunları anlayışla karşıladığınızı gösterin.</p>

  <p class="normal">• Hızlı karar verilmesi gereken durumlarda karar vermeyi ona bırakmayın.</p>

  <p class="normal"><span class="idebold">Siz obsesif kompulsif kişilik yapısına sahipseniz</span></p>

  <p class="normal">• Yaşamınızın bir telaş içinde geçtiğini, sürekli iş üretmenin sizde yarattığı duygunun gerçek mutluluk olmadığını, aslında mutlu ve huzurlu bir yaşamı ne kadar özlediğinizi düşünün.</p>

  <p class="normal">• Başkalarının hayatı sizin gördüğünüz gibi görmediğini unutmayın.</p>

  <p class="normal">• Kuralcı, titiz, ayrıntıcı müdahaleci ve denetleyici özelliklerinizin diğer insanları nasıl etkilediğini düşünün.</p>

  <p class="normal">• Mükemmele ulaşmaya çalışmaktansa en az kusurluya ulaşmaya çalışın.</p>

  <p class="normal">• Kendinize hatalı davranma, yanlış yapma hakkı tanıyın.</p>

  <p class="normal">• Ağaçları görmeye çalıştığınız kadar, (hatta ondan daha fazla) ormanı da görmeye çalışın.</p>

  <p class="normal">• Hem kendinizin hem başkalarının duygularını ihmal ettiğinizi unutmayın.</p>

  <p class="normal">• Gereksiniminiz olduğunda başkasından yardım istemeyi ya da böyle durumlarda size gelen yardım tekliflerini ret etmemeyi öğrenin.</p>

  <p class="normal">• En kötü kararın kararsızlıktan daha iyi olduğunu unutmayın.</p>

  <p class="normal">• Size ne kadar mantıklı gelirse gelsin, belirlediğiniz kurallara uymanın başkaları için bir sıkıntı kaynağı olduğunu unutmayın.</p>

  <p class="normal">• Kararsız ve ikircikli tutumunuzun başkalarını çok öfkelendirdiğini unutmayın.</p>

  <p class="normal">• Hayatın düşündüğünüz kadar ciddiyete gelmediğini unutmayın.</p>

  <p class="normal">• Kuralların kural olsun diye değil yaşamı kolaylaştırmak üzere konulduğunu unutmayın.</p>

  <p class="normal">• Paranın biriktirmek için değil harcamak için kazanıldığını unutmayın.</p>

  <p class="normal">• Mükemmeli yapmaya çalışırken işi yetiştirememektense, kusurlu bir iş üretmenin daha yararlı olduğunu unutmayın.</p>

  <p class="normal">• Başkalarının da en az sizin kadar doğruları görebileceğini, işi doğru yapabileceğini unutmayın.</p>

  <p class="normal">• Başkalarının işi doğru yapamayacağından emin olsanız bile, her şeyi sizin yapmanızın mümkün olmadığını unutmayın.</p>

  <p class="normal">• Temizlik ile ilgili kurallarınızın başkalarının hayatını zehir ediyor olabileceğini unutmayın.</p>

  <p class="normal">• Hayatın tümüyle denetlenmesinin mümkün olmadığını unutmayın.</p>

  <p class="normal">• Doğaçlama yaşamanın, kendini duygulara bırakmanın kurallı ve denetimli yaşamaktan daha doyumlu olduğunu unutmayın.</p>

  <p class="normal">• Bir çok kişiye yaşamınızın renksiz ve sıkıcı göründüğünü unutmayın.</p>

  <p class="normal">• Başkaları ile ilgili olumlu duygu ve düşüncelerinizi ifade etmeye çalışın.</p>

  <p class="normal">• Duygulanmanın bir zayıflık olmadığını; duyguların hissedilmesinin, ne anlama geldiğinin anlaşılmasının ve uygun biçimde kullanılmasının insan ilişkilerinde en önemli güç olduğunu unutmayın.</p>

  <p class="normal">• İş düşkünlüğünüzün ailenizi ihmal etmeye yol açtığını görün.</p>

  <p class="normal">• Her insanın olduğu gibi sizin de hata yapabileceğinizi ve her insanın hata yapma hakkı olduğunu unutmayın.</p>

  <p class="normal">• Mizah yönünüzün geliştirilmeye gereksinimi olduğunu unutmayın ve bunun için çaba harcayın.</p>

  <p class="normal">• Ayrıntıları görebilmek ve her türlü olasılığı düşünebilmek (özellikle iş hayatında) çok yararlı olabilen bir beceridir; fakat ayrıntıcılığınızın iş üretmenizi engelleyip engellemediğini gözden geçirin.</p>

  <p class="normal">• Çevrenizdeki insanların kendi üzerlerine düşen işleri yapmalarına fırsat tanıyın, başkalarının iyi yapamayacağını düşünerek her işi üstünüze almayın.</p>

  <p class="normal">• En iyiyi yapmaya çalışarak işi bitirememektense iyi yapmanın daha istenen bir durum olduğunu bilin.</p>

  <p class="normal">• Ayrıntılarla uğraşırken bütünü, şekille uğraşırken özü kaçırabildiğinizi unutmayın.</p>

  <p class="normal">• Arasıra kendinize tembellik yapma, işi kaytarma ya da kafasına göre takılma hakkı verin.</p>

  <p class="normal">• Ne olursa olsun tatil hakkınızı kullanın. Tatilde mümkün olduğunca işle ilgili konuları işyerinde bırakın.</p>

  <p class="normal">• Size çok önemliymiş gibi gelen ayrıntılar başkaları için o kadar önem taşımayabilir. Zaman zaman ayrıntı ile uğraşmayı abartıp abartmadığınızı gözden geçirin.</p>

  <p class="normal">• Her hangi bir işi nasıl yapacağınıza kafa yorarken (şekille uğraşırken), işi yapma amacınızı aklınızda tutun.</p>

  <p class="normal">• İnsanlardan hatasız ve kusursuz iş beklerken onları kıpırdayamaz hale getirdiğinizi unutmayın.</p>

  <p class="normal">• Çevrenizdeki insanlara ilgi gösterin; doğum günü gibi özel günlerini unutmayın, hal hatır sorun, çocukları hakkında bilgi alın, sağlıkla ilgili sorun yaşadıklarında durumlarını izleyin.</p>

  <p class="normal">• Eleştirilerinizin başkaları tarafından çoğu zaman yersiz ve aşırı bulunduğunu bilin.</p>

  <p class="normal">• Zaman zaman kendinize alışageldiğiniz yol ve yöntemlerin dışında seçeneklerin daha iyi olabileceğini hatırlatın.</p>

  <p class="normal">• Yeni ya da farklı düşüncelere, yeniliklere ve değişimlere hemen karşı çıkmamayı öğrenin. Bunların doğru ya da yanlış olup olmadığına zaman içinde karar vermek mümkündür.</p>

  <p class="normal">• Her anın verimli bir şekilde geçmesi gerektiği saplantısını bırakın. Zaman zaman verimliliği, üretkenliği hiç düşünmeden içinde bulunduğunuz ortamın ve anın tadını çıkarmaya çalışın.</p>

  <p class="normal">• Her şeyin tam istediğiniz gibi olması için harcadığınız çabanın başkalarını boğduğunu ve sizi sürekli buyruklar veren bir kişi konumuna düşürdüğünü unutmayın.</p>

  <p class="normal">• Düzenli olarak mizah dergileri okuyun.</p>

  <p class="normal"><span class="idebold">Obsesif kompulsif kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"İnce eleyip sık dokuma",</span></p>

  <p class="normal">• <span class="ideitalik">"Kılı kırk yarma"</span></p>

  <p class="normal">Her şeyi en ince ayrıntısına kadar düşünüp, ona göre hareket ederler. Duyanların şaşırdığı ayrıntıları düşünür ve her ayrıntıyı gerçekleştirmek için çaba harcarlar.</p>

  <p class="normal">• <span class="ideitalik">"Ak akçe kara gün içindir",</span></p>

  <p class="normal">• <span class="ideitalik">"Damlaya damlaya göl olur",</span></p>

  <p class="normal">• <span class="ideitalik">"Sakla samanı gelir zamanı"</span></p>

  <p class="normal">Bu atasözlerini abartılı bir biçimde yorumlayarak cimri denecek düzeyde az harcama yaparlar. Harcamalarında en küçük ayrıntıyı hesaplar, birikime önem verirler.</p>

  <p class="normal">• <span class="ideitalik">"Ağaç ne kadar uzasa göğe ermez"</span></p>

  <p class="normal">Obsesif kompulsif kişilerin mükemmeli yapma çabaları "göğe ermeyi" hedeflemeye benzediğinden sonu olmayan uğraşlardır.</p>

  <p class="normal">• <span class="ideitalik">"Üzümün çöpü armudun sapı"</span></p>

  <p class="normal">Her şeyde bir kusur bulma konusunda ustadırlar, kolay kolay hiçbir şeyi beğenmezler.</p>

  <p class="normal">• <span class="ideitalik">"Ağzıyla kuş tutsa"</span></p>

  <p class="normal">Hiçbir şeyi kolay kolay beğenmeyen huyu nedeniyle çevresindeki insanlar ağızlarıyla kuş tutsa bile söyleyecek ve eleştirecek bir şeyler bulurlar.</p>

  <p class="normal">• "<span class="ideitalik">Eğri ağaçsız orman olmaz"</span></p>

  <p class="normal">Her şeyin kusursuz olması beklentisi ve çabası içindedirler. Bu beklentilerinin gerçekleşmesinin mümkün olmadığını düşünemezler.</p>

  <p class="normal">• <span class="ideitalik">"Her yiğidin bir yoğurt yiyişi vardır"</span></p>

  <p class="normal">Obsesif-kompulsif kişiler herkesi yoğurdu kendisinin yediği gibi yemeye zorlarlar. Fakat ne yazık ki obsesif-kompulsif kişiler bu tutumlarının çoğu zaman farkında değildirler. Aynı işi yapmanın ya da sonucu elde etmenin birçok yolu oladuğunu göremezler.</p>
</body>
</html>
