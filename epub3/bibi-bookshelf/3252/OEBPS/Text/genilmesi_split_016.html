<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_11"><span class="idebold">SINIRDA (BORDERLİNE) KİŞİLİK YAPISI</span></h1>

  <p class="normal">Kendisi ve çevresindeki insanlarla ilgili algıları ve değerlendirmeleri dönem dönem değişen, tutarsız, çelişkili ve istikrarsız davranışlar gösteren, fırtınalı bir yaşamı olan, bağlandığı kişiye yapışan ve ondan ne olursa olsun kopamayan, terk edilmeye ve ayrılmaya katlanamayan, öfkesini denetleyemeyen insanlardır.</p>

  <p class="indentmetin"><span class="ideitalik">Tanıyanlar bilir. Yasemin ile geçinmek, daha doğrusu ona dayanmak ve katlanmak çok zordur. Bir bakarsınız dünyalar tatlısı, bir bakarsınız baş belasıdır. Uçuk bir kızdır o. Ne zaman ne yapacağını, size nasıl davranacağını kestiremezsiniz. Bir bakarsınız can ciğer kuzu sarması, bir bakarsınız nefret ettiği bir düşman. Sabırlı olursanız; ona, onun zaman zaman yaptığı gibi düşmanca ve tepkisel davranmazsanız görürsünüz döner dolaşır gelir size. En yakın arkadaşı, can yoldaşı, sırdaşı oluverirsiniz yeniden. Düşmanca davrandığı dönemde söylediklerini o değil de başkası söylemiş ve hiç bir şey olmamış, sanki o anlar hiç yaşanmamış gibi davranır. Havasının sık sık değişmesine alıştım da erkek arkadaşı için kendini öldürmeye kalkışmasına alışamadım. İki kere hastaneye yatmak zorunda kaldı bu nedenle. Evde bulduğu bütün ilaçları içerek intihara kalkışmış. Sonradan kendisi de pişman oluyor ama, iş işten geçmiş oluyor. Neyse ki ikisini de kazasız belasız atlattık. Yasemin erkeklerle ilişkisini bir türlü ayarlayamıyor. Şıpsevdi olması yetmiyor gibi, yeterince tanımadan üçüncü günde yatağa atıyor kendini. Bazen gebe kalacak diye korkuyorum. Fakat işin zor tarafı, karşı taraf kendisini aldatsa, bırakmak istese bile o bir türlü bırakamıyor ilişkisini. Haftalarca "aşk" acısı yaşıyor. O günlerde katlanılmaz oluyor Yasemin. Bir de gecenin bir vaktinde "canım sıkılıyor, her şey anlamsız geliyor, ne yapsam geçmiyor" diye telefon etmesine alışamadım. Ne yapacağımı, ne diyeceğimi bilemediğim o anlarda intihar edecek diye ödüm kopar, bütün gece uyuyamam.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">İnsanları "iyiler" ve "kötüler" olarak kategorilere ayırırlar</span></p>

  <p class="normal">İnsanları "oldukları gibi" göremezler. İç dünyalarındaki dönüşümlere bağlı olarak insanları ve onların davranışlarını algılamaları değişir. Algılamalarına ve yorumlarına bağlı olarak duygu ve düşünceleri iki uçta gidip gelir.</p>

  <p class="ortayazi"><span class="idebold">"İyi" olarak gördükleri insanlara hiçbir kötü yönü<br class="chapter" />
  olmayan bir insan gibi (sanki bir melekmiş gibi),<br class="chapter" />
  "kötü" olarak gördüğü insana hiçbir iyi yönü<br class="chapter" />
  olmayan bir insanmış gibi (sanki bir şeytanmış,<br class="chapter" />
  canavarmış gibi) davranırlar.</span></p>

  <p class="normal">"İyi" olarak gördükleri insanlara hiç bir kötü yönü olmayan (sanki bir melekmiş gibi) bir insan gibi, "kötü" olarak gördüğü insana hiçbir iyi yönü olmayan (sanki bir şeytanmış, canavarmış gibi) bir insan gibi bakması ve davranması nedeniyle sanki iki farklı insan söz konusu gibidir. Bu nedenle aynı kişiyi farklı insanlar birbirinden çok farklı hatta taban tabana zıt insan olarak tanımlayabilirler.</p>

  <p class="normal">İnsanların hem iyi yanlarının hem kötü yanlarının olabileceğini düşünemezler. Hiçbir zaman insanları bütün olarak göremezler. "İyi" olarak gördükleri dönemde insanların "kötü" yönlerine, "kötü" olarak gördükleri dönemde "iyi" yönlerine kördürler.</p>

  <p class="normal"><span class="ideitalik">Duyguları çok yoğun yaşarlar</span></p>

  <p class="normal">İster rahatsız edici, ister keyif verici duygular olsun yaşadıkları duyguları çok yoğun olarak yaşarlar. Karşısındaki insanlara şaşkınlık veren bu durum onun anlaşılması güç bir insan olarak nitelenmesine neden olur. Sınırda kişilik yapısı olan kişiler ile onların olumlu duygular yaşadığı dönemde kurulan ilişkiler çok doyumlu ve aranan ilişkiler olabilir. Fakat karşısındakine denetimsiz biçimde acımasızca tepki gösterdiği olumsuz duygular yaşadığı dönemler ise tam tersine yıpratıcı ve yıkıcıdır</p>

  <p class="normal"><span class="ideitalik">Tutarsız, çelişkili ve istikrarsız davranışlar gösterirler</span></p>

  <p class="normal">Tümüyle iyi ya da tümüyle kötü görme tarzındaki yaklaşımları aynı insan için de değişik zamanlarda farklılıklar gösterebilir. Kendisi ve çevresindeki insanlarla ilgili algıları ve değerlendirmeleri dönem dönem değişir. Bir dönem iyi, değerli, mükemmel ve sevilmeye layık olarak gördüğü bir kişiyi, başka bir dönem kötü, canavar ruhlu ve aşağılık bir insan gibi görebilirler. Bir dönem "yere göğe sığdıramadığı" ve "göklere çıkardığı" bir kişiyi başka bir dönem "yerin dibine sokabilir".</p>

  <p class="ortayazi"><span class="idebold">Diğer insanlarla ilişkilerinde, kendileri ile ilgili<br class="chapter" />
  algılarında, başkaları ile ilgili algılarında istikrarsız<br class="chapter" />
  olmaları en önemli özelliklerinden birisidir.</span></p>

  <p class="normal">Hem kendileri hem başkaları ile ilgili yaşadıkları duygularda, düşüncelerde, tutum ve davranışlarda tutarsız ve çelişkili oldukları gözlenir. İnsanlarla ilişkileri büyük bir karmaşa içindedir. Bir gün "dünyanın en iyi insanı" şeklinde tanımladığı bir kişiyi başka bir zaman "dünyanın en adi insanı" olarak nitelendirebilir. Öfkesini denetleyemeden saldırganlaştığı bir kişiyle, başka bir zaman sanki böyle bir şey hiç olmamış gibi ilişki kurabilir.</p>

  <p class="normal">Çok sevdiği bir insandan hiç beklenmedik anda nefret ederken, bir başka anda yine çok sevebilirler. Bu tutarsız ve çelişkili davranışları nedeniyle insanlarla ilişkilerinde süreklilik sağlayamazlar.</p>

  <p class="normal"><span class="ideitalik">Yaşadıkları olumsuz duygulara katlanamazlar</span></p>

  <p class="normal">Yaşadıkları olumsuz duygulara katlanamazlar. Can sıkıntısı ve çaresizlik duyguları ile baş edemedikleri için intihar girişiminde bulunabilirler.</p>

  <p class="normal"><span class="ideitalik">Terk edilmeye ya da ayrılmaya çok duyarlıdırlar; yalnızlığa katlanamazlar</span></p>

  <p class="normal">Yakınlarının kendisini bıraktığını ya da terk ettiğini düşündüklerinde çok yoğun boşluk, anlamsızlık, can sıkıntısı yaşar ve öfkelenirler. Onlar için yalnız kalmak dayanılması çok zor bir durumdur. Bu tür durumlarda yoğun çökkünlük ve sıkıntı yaşayabilir, karşıdakini acımasızca eleştirebilir ve şiddete başvurabilirler. Yalnız ya da kimsesiz kalmamak için sürekli yakın ilişki kuracakları insan arayışı içindedirler.</p>

  <p class="normal">Diğer yandan sınırda kişilik yapısına sahip kişiler çoğu zaman var olan bir ilişkiyi bitirmede çok zorlanırlar. Büyük çalkantılara karşın ve dıştan bakıldığında ilişkinin sürmesinin hiçbir anlamı yokmuş gibi görünse de sınırda kişilik yapısına sahip bir kişinin var olan bir ilişkinin sürmesi için zor kullanmak dahil her türlü yolu denedikleri görülür.</p>

  <p class="normal"><span class="ideitalik">Kendilerine zarar verici davranışlar gösterirler</span></p>

  <p class="normal">İnsanlarla ilişkilerinde kolayca hayal kırıklığına uğrar ve çok sık olarak boşluk, can sıkıntısı, yalnızlık, anlamsızlık duyguları yaşarlar. Bu duygular ile başa çıkabilmek için alkol ve keyif veren maddeler kullanabilirler Diğer yandan bu tür durumlarda yaşadıkları çaresizlik ve anlamsızlık duyguları nedeniyle aşırı dozda ilaç içerek, kendisini jiletle yaralayarak ya da çeşitli biçimlerde kendilerine zarar verici davranışlar gösterirler.</p>

  <p class="normal"><span class="ideitalik">Fırtınalı bir yaşam biçimleri vardır</span></p>

  <p class="normal">İnsanları ya tümüyle iyi ya da tümüyle kötü olarak görmeleri, bu kişilerin duygu, düşünce, tutum ve davranışlarını etkilemektedir. Bu durum, kendilerini ve başkalarını değerlendirmede iki uca gidip gelen değerlendirme farklılıklarına, duyguların yoğun (çılgınca) ve değişken bir şekilde yaşanmasına ve insanlarla ilişkilerinde tutarsızlıkların ortaya çıkmasına neden olmaktadır. Bir zaman delicesine sevdiği, hayran olduğu ve harika olarak nitelendirdiği bir insandan başka bir zaman nefret edebilir, iğrenebilir ve <span class="ideitalik">aşağılık</span> olarak görebilirler. Duygu ve düşüncelerindeki aşırılıkları, yaşadığı olumsuz duygular ile baş edebilmek için alkol ya da keyif verici madde kullanmaları, anlamsızlık ve yalnızlık duyguları içinde iken intihar girişimlerinde bulunabilmeleri nedeniyle fırtınalı bir yaşam biçimleri vardır.</p>

  <p class="ortayazi"><span class="idebold">Sevgi ilişkilerinde yapışırcasına bağımlılıkları<br class="chapter" />
  vardır, en ufak bırakılma tehdidi algıladıklarında<br class="chapter" />
  aşırı öfkelenirler.</span></p>

  <p class="normal">Fırtınalı yaşam şekilleri nedeniyle bu kişilerde işten atılma ya da iş değiştirme, evlilik sorunları yaşama, boşanma ve yeniden evlenme, okul yaşamlarının kesintiye uğrama çok sık görülür.</p>

  <p class="normal"><span class="ideitalik">Dürtü denetiminde güçlükler yaşarlar</span></p>

  <p class="normal">Çeşitli alanlarda içten gelen isteklerine ve dürtülerine gem vuramazlar. Bu nedenle özellikle cinsellik ve öfke ile ilgili olarak çok sık sorunlar yaşarlar.</p>

  <p class="normal">Bu kişilerin en önemli özelliklerinden birisi de öfkelerini denetleyememeleridir. İnsan ilişkilerinde sık sık bağırıp çağırdıkları ve kavga çıkardıkları gözlenir. Öfke patlamaları olduğunda hem kendilerine, hem başkalarına, hem çevredeki eşyalara zarar verebilirler.</p>

  <p class="normal">Karmaşık bir cinsel yaşamları vardır. Yeterince tanımadıkları insanlarla rasgele cinsel ilişkilere girebilirler. Cinsel eşlerini sık sık değiştirirler. Kontrolsüz cinsel ilişkiler yanında zaman zaman cinsel sapkınlıklar ya da cinsel kimlikte sapmalar da görülebilir.</p>

  <p class="normal">Tehlikelerine aldırmadan aşırı riskli ve dikkatsiz araba kullanabilirler. Sonunun nereye varacağını hesaba katmadan aşırı para harcayabilirler. Sıkıntılarını, anlamsızlık ve boşluk duygusunu aşmak için alkol ve madde kullanabilirler. Bazen oburluk ve yeme atakları biçiminde tıkınırcasına bir şeyler yeme davranışı sergileyebilirler.</p>

  <p class="normal"><span class="ideitalik">Yineleyici intihar girişimleri olabilir</span></p>

  <p class="normal">Özellikle terk edildiğini düşündüğü dönemlerde, ayrılık tehdidi ile karşılaştıklarında, anlamsızlık, çaresizlik, yalnızlık ve boşluk duyguları içinde intihar girişiminde bulunabilirler. Bu intihar girişimi bazen bir yardım çağrısı, bazen öfke çıkarma şeklinde iken bazen de karşıdakini yönlendirme amacı güdebilir. İntihar girişimleri aşırı dozda ilaç alma, jilet ve bıçak gibi kesici cisimlerle kendilerini kesme şeklinde olmaktadır. Bazen de intihar tehdidinde bulunarak çevresindeki insanları yönlendirmeye çalışabilirler.</p>

  <p class="normal"><span class="ideitalik">İnsanlarla ilişkileri sürekli çatışmalıdır</span></p>

  <p class="normal">Tutarsız ve istikrarsız olmaları, değişik zamanlarda taban tabana zıt tutum, düşünce, duygu ve davranışlar göstermeleri insanlarla ilişkilerinde ciddi çatışmalar yaşanmasına neden olur. Bir gününün diğer gününe uymaması onu anlaşılmaz, ne yapacağı belli olmayan bir kişi konumuna getirir. Bu durum diğer insanlarla ilişkilerinin süreklilik kazanmasını engeller.</p>

  <p class="normal">Sık sık arkadaş ve ilişki biçimi değiştirirler. Çok değişik sosyal gruplara girip çıkabilirler.</p>

  <p class="normal"><span class="ideitalik">Fırtınalı bir evlilikleri vardır</span></p>

  <p class="normal">Evlikleri ayrılma ve tekrar birleşme dönemleri ile doludur. Eşiyle sık sık tartışmasına ve onunla kavga etmesine karşın zaman zaman da kendilerini <span class="ideitalik">delicesine aşık</span> hissedebilirler. Eşi ayrılma talep ettiğinde <span class="ideitalik">deli olurlar</span>: öfkelenir, hiddetlenir, saldırganlaşır, kendisine ve çevresine zarar verebilir, intihar girişiminde ya da intihar edeceği tehdidinde bulunabilirler.</p>

  <p class="normal"><span class="ideitalik">Kimlik sorunları yaşarlar</span></p>

  <p class="normal">İç dünyalarındaki tutarsızlık, kararsızlık ve değişkenlikler nedeniyle çok sık kimlik sorunları yaşarlar. Kimlik sorunları nedeniyle cinsel kimlik, mesleki kimlik, toplumsal roller, değerler, idealler, gelecekle ilgili beklentiler konusunda tutarlılık göstermezler. Cinsel yönelimlerinde zaman zaman sapmalar görülebilir. Kendileri ile ilgili algıları ve arkadaş seçimleri sık sık değişir ve birbiriyle ilgisiz uçlarda olabilir. Amaçları, değerleri ve mesleki beklentileri de sürekli değişir.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Kendilerini güçsüz, korunmasız ve savunmasız olarak algılayan sınırda kişilik yapısına sahip kişiler için dünya tehlikelerle dolu, güvensiz bir yerdir. İnsanları ya kötü yanı olmayan bütünüyle iyi ya da iyi yanı olmayan bütünüyle kötü olarak algılama ve değerlendirme eğilimleri vardır.</p>

  <p class="normal"><span class="idebold">Geçinilmesi Zor İnsan Olarak Sınırda Kişilik</span></p>

  <p class="normal">Kişinin sahip olduğu borderline kişilik özellikleri, o kişiyi geçinilmesi zor insan haline getirmeyecek düzeyde ise bu kişilik yapısına sahip insanlar ile yoğun duygu alışverişinin bulunduğu bir ilişki yaşanır. Sınırda kişilik yapısındaki kişinin duygularındaki gelgitlerin ve öfke patlamalarının bu ilişkinin her an bozulmasına yol açabileceği de unutulmamalıdır.</p>

  <p class="normal">Geçinilmesi zor insan olarak nitelendirilecek düzeyde sınırda kişilik özellikleri taşıyan insanlar ile bir günlerinin diğer günlerine uymaması, her türlü duyguyu yoğun yaşamaları ve bunların davranışlarını etkilemesi nedeniyle ilişki sürdürmek zorlu bir yoldur. Örneğin yaşadıkları öfkeyi denetleyememeleri sonucunda öfke patlamaları ve saldırgan davranışları diğer insanları çok zorlar.</p>

  <p class="normal"><span class="idebold">Sınırda kişilik yapısına sahip birisine nasıl davranmalı</span></p>

  <p class="normal">• Baş edilmesi ve ilişki kurulması zor bir insanla karşı karşıya olduğunuzu hiçbir zaman unutmayın.</p>

  <p class="ortayazi"><span class="idebold">İnişli çıkışlı bir ilişkiye hazırlıklı olun.</span></p>

  <p class="normal">• Size bir zaman dünyanın en iyi insanı gibi davranırken bir zaman sonra nedenini anlayamadığınız biçimde dünyanın en kötü insanı gibi davranabileceğini unutmayın. Bir zaman sizi mükemmel bir dost ve insan gibi görürken başka bir zaman aşağılayabilir. Hiç beklemediğiniz anda, hak etmediğiniz suçlamalarla ve öfke patlamaları ile karşılaşabilirsiniz. Her iki durumda da onun karşısında <span class="ideitalik">tutarlı</span> kalmaya (onun davranışlarından etkilenerek ne olduğundan daha yakın ne de düşmanca davranmadan her zaman aynı kalma) çalışın.</p>

  <p class="normal">• Onunla ilişkinizde kendinizi <span class="ideitalik">tükenmiş</span> gibi hissediyorsanız ilişkiye bir süre ara vermeyi planlayın.</p>

  <p class="normal">• İniş çıkışlarını anlamaya çalışın, onu değiştirmeye çalışmayın; olduğu gibi kabul edin.</p>

  <p class="normal">• Onunla ilişkinizde her türlü duygunuzun en yoğun biçimde etkinleşebileceğini, bunun iki uç arasında gidip geleceğini unutmayın ve duygularınıza kapılmayın.</p>

  <p class="normal">• Anlam veremediğiniz ve nedenini anlayamadığınız biçimde tepki gösterdiğinde, sakin kalmaya ve aynı tutarlılıkta davranmaya çalışın.</p>

  <p class="normal">• Cinsel bir yaklaşım söz konusu olduğunda, onun cinsel ilişki yaşamak için davetkar tutumuna uymayın.</p>

  <p class="normal">• Kendinizi öfkeli, çaresizlik içinde ve değersiz hissettiğiniz zamanlarda abartılı ve ilişkiyi bitiren bir tepki göstermekten kaçının.</p>

  <p class="normal">• Zaman zaman ilişkiniz hiç beklemediğiniz biçimde iyi gidebilir, bu duruma bakıp da değiştiği yanılgısına düşmeyin.</p>

  <p class="normal">• Onunla ilişkinizde sık sık "ben bunu hak etmedim" düşün-cesine kapılabilirsiniz. Öfke patlamalarının geçici olduğunu, onun kendi iç gereksinimlerinden öyle davrandığını unutmayın.</p>

  <p class="normal">• Olumsuz duygu ve tepkilerine karşı affedici olun, fakat olumlu duygu ve yaklaşımlarına da kendinizi aşırı kaptırmayın.</p>

  <p class="normal">• Onu farklı bir gözle görmeye çalışın, her türlü davranışının kendi iç gereksinimlerini karşılamaya yönelik olduğunu unutmayın.</p>

  <p class="normal">• Öfkeli olduğu bir zamanda, öfke patlamasının nedenlerini konuşmaya ve haklı olduğunuzu ya da yanlış anladığını göstermek için kanıtlar ileri sürmeye çalışmayın. Onun öfkesini arttırmaktan başka bir işe yaramayacaktır.</p>

  <p class="normal">• Sizi yönlendirme amaçlı gibi görünse de her intihar tehdidini ciddiye alın. Gerektiğinde diğer yakınlarını bilgilendirin.</p>

  <p class="normal">• Bir şekilde ilişkiniz bittiyse ya da ayrıldıysanız, sizinle yeniden birlikte olmak istediğinde <span class="ideitalik">kırk kere</span> düşünün. Özellikle benzer bir durumla ikiden çok karşılaştıysanız, eninde sonunda aynı şeyin yaşanacağını bilin.</p>

  <p class="normal"><span class="idebold">Siz sınırda kişilik yapısına sahipseniz</span></p>

  <p class="normal">• Diğer insanlarla ilişkilerinizde ciddi sorunlar yaşıyorsanız öncelikle bir ruh sağlığı ve hastalıkları uzmanından yardım almayı düşünün.</p>

  <p class="normal">• Kaotik ilişkilerin olduğu sosyal gruplardan uzak durun.</p>

  <p class="normal">• Kuralları net olan ve disiplinli sosyal gruplara katılın.</p>

  <p class="normal">• Hangi durumlarda çok öfkelendiğinizi anlamaya çalışın, mümkünse bu tür ortamlardan ve ilişkilerden uzak durun.</p>

  <p class="normal">• Kendinizi çok çaresiz hissettiğinizde, geçmişte de en az şimdiki kadar çaresiz ve çözümsüz hissettiğiniz günler yaşadığınızı, bunları bir şekilde atlatabildiğinizi düşünün.</p>

  <p class="normal">• Duygularınızı tanımaya ve duygularınızın sizi nasıl etkilediğini anlamaya çalışın.</p>

  <p class="normal">• (Bayan iseniz) Gebe kalma olasılığınızı düşünerek güvenli ve uzun süreli etki gösteren doğum kontrol yöntemleri kullanın.</p>

  <p class="normal"><span class="idebold">Sınırda kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Deli dolu"</span></p>

  <p class="normal">Sınırda kişilik yapısına sahip kişiler duyguları çok yoğun biçimde yaşarlar. Yaşadığı duygular nedeniyle de her şeyi göze alabilmeleri, alınması zor kararları hızlı bir şekilde verebilmeleri onların "deli dolu" bir yaşam sürmesine neden olur.</p>

  <p class="normal">• <span class="ideitalik">"Ne yapacağı belli olmaz"</span></p>

  <p class="normal">İstek, gereksinim ve dürtülerini erteleyememeleri nedeniyle ne zaman ne yapacağını kestirmek güçtür. Beklenmedik zamanlarda, başkalarına basit ve sıradan gibi görünen olaylara aşırı tepki gösterebilirler.</p>

  <p class="normal">• <span class="ideitalik">"Günü gününe uymaz"</span></p>

  <p class="normal">Ruhsal yapılarındaki ve çevresindeki insanlarla ilgili değerlendirmelerinin sık sık değişebilmesi ve bunlardaki değişimin birbirinden çok farklı olabilmesi diğer insanlarla ilişkide birbirinden çok farklı davranışlar göstermelerine yol açabilir.</p>
</body>
</html>
