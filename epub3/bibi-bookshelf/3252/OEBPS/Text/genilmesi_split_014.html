<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_9"><span class="idebold">ŞİZOTİPAL KİŞİLİK YAPISI</span></h1>

  <p class="normal">İnsanlarla ilişki kurmakta zorlanan, garip düşünce, inanç ve davranışları olan, ekzantrik kişilerdir. Konuşmaları çoğu zaman belirsiz, ayrıntıcı, dolaylı ve mecazidir. Yaşamlarını garip düşüncelerine ve inançlarına göre düzenlerler. Büyü, fal ve astroloji gibi konulara herkesin gösterdiğinden daha farklı ve aşırı bir ilgi gösterirler.</p>

  <p class="indentmetin"><span class="ideitalik">Hayatım boyunca böyle garip bir insan görmedim. Bakışı bile bir tuhaf. Ne, nereye baktığını; ne, niçin baktığını anlayamıyorsunuz. Konuşmaları da öyle, neyi niçin söylediğini anlamak zaman zaman mümkün olmuyor. Olmadık zamanda kendi kendine mırıldandığını, güldüğünü görünce şaşırmamak elde değil. Komşuları, Fatma hanımın bu garip halinin bir çok insanı tedirgin ettiğini söylüyorlar. Geçenlerde evinde bir ruhun dolaştığını fark ettiğini ve kendisine zarar vermesinden korktuğunu anlatmış. Büyüye uğramış olabileceğini ve ruhun aydınlıkta ona hiçbir zarar vermeyeceğini düşünerek evinin ışıklarını gece gündüz açık tutuyormuş. Söyledikleri ve anlattıkları nedeniyle bir çok kişi onunla mümkün olduğu kadar görüşmemeye çalışıyor ve ondan uzak duruyormuş. Üstüne başına pek bakmaması, uyumsuz renkli giyim-kuşamı ve abartılı bir makyajı, ona daha garip ve ürkütücü bir görünüm veriyor.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Garip düşünce ve inançları vardır</span></p>

  <p class="normal">Kendilerinde telepati, altıncı his ve geleceği görme gibi özelliklerin bulunduğuna inanır ve yaşamlarını buna göre kurarlar. Kendisi ile hiçbir ilgisi olmayan bazı olayların kendisi ile ilişkili olduğunu düşünürler.</p>

  <p class="ortayazi"><span class="idebold">Şizotipal kişilik yapısına sahip kişiler<br class="chapter" />
  düşünceleriyle, inançlarıyla, yorumlarıyla,<br class="chapter" />
  konuşmalarıyla, davranışlarıyla ve<br class="chapter" />
  görünümleri ile tuhaf ve garip insanlardır.</span></p>

  <p class="normal"><span class="ideitalik">Garip algıları vardır</span></p>

  <p class="normal">"Uzaylıları algılama", "yapılan büyüyü sezme" ve "ruhu hissetme" gibi olağanda algılanmayan gerçekdışı garip algılamaları olur.</p>

  <p class="normal"><span class="ideitalik">İlişki kurmakta zorlanırlar</span></p>

  <p class="normal">Toplum içine girmekte zorlanırlar. İnsanlarla bir arada olmak onlar için büyük bir sıkıntı kaynağıdır. Bir grup içinde uzun süre duramazlar. Özellikle yabancı insanların yanında çok sıkılırlar. Diğer insanları tedirgin eden garip düşünce, inanç ve algıları nedeniyle diğer insanlar tarafından kolayca arkadaş olarak kabullenilmezler.</p>

  <p class="normal"><span class="ideitalik">Garip tutum ve davranışlar</span></p>

  <p class="normal">Garip düşünce, algı ve inançları tutum ve davranışlarına da yansır. Diğer insanlarla ilişkilerini ve arkadaşlıklarını bunlara göre kurarlar. Diğer yandan kendine bakımları yetersizdir, genellikle pasaklı bir görünümleri vardır. Giyim-kuşamları da özensizdir. Çoğu zaman abartılı ve uygunsuz makyaj yaparlar. Saç ve sakal kesimleri de çoğu zaman garip ve kendilerine özgüdür..</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Kendilerini sezgileri güçlü ve diğer insanlardan farklı bir insan olarak görürler. Diğer insanlar tarafından sömürüleceklerini ve dışlanacaklarını düşünürler.</p>

  <p class="normal"><span class="idebold">Geçinilmesi zor insan olarak şizotipal kişilik</span></p>

  <p class="normal">Alışılmadık derecede tuhaf ve garip düşünce, inanç, tutum, yorum ve davranışları bu insanları geçinilmesi zor insan haline getirir. Diğer insanlar için çoğu zaman anlaşılmaz, tuhaf, tedirginlik yaratan ve uzak durulması gereken insanlar olarak görünürler.</p>

  <p class="normal"><span class="idebold">Şizotipal kişilik yapısına sahip birisine nasıl davranmalı</span></p>

  <p class="normal">• Zaman zaman neyin gerçek neyin gerçekdışı olduğunu ayırt etmede zorluklar yaşadıklarını unutmayın ve bu nedenle gerçeklikten kopmamasına yardımcı olun.</p>

  <p class="normal">• Mümkün olduğunca bir arada olmaya çalışın.</p>

  <p class="normal">• Sosyal ortamlara katılabilmesi için uygun koşullar yaratın.</p>

  <p class="normal">• İletişim, ilişki kurma ve diğer sosyal becerilerini geliştirmesi için yardımcı olun.</p>

  <p class="normal"><span class="idebold">Siz şizotipal kişilik yapısına sahipseniz</span></p>

  <p class="normal">• İletişim, ilişki kurma ve diğer sosyal becerilerinizi geliştirmeye çalışın.</p>

  <p class="normal">• Sosyal ilişkilerinizi geliştirmeye çaba gösterin, çeşitli gruplara katılın.</p>

  <p class="normal">• Giyim-kuşam tercihlerinizde biraz daha dikkatli olun ve çok dikkat çekici tarzdan kaçının.</p>

  <p class="normal">• Sizin düşüncelerinizin ve inançlarınızın insanlara garip ve inanılmaz geldiğini unutmayın.</p>
</body>
</html>
