<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_4"><span class="idebold">GEÇİNİLMESİ ZOR İNSANLARLA GEÇİNME ÇABASININ AŞAMALARI</span></h1>

  <p class="ortayazi"><span class="ideitalik">"Akıntıya karşı kürek çekilmez"</span></p>

  <p class="normal">Geleneksel olarak iyi bir insanda olması gereken en önemli özellikler arasında "doğal olma", "içinden geldiği gibi davranma" ve "içi dışı bir olma" sayılır. İnsan ilişkilerinde de bu beklentilere uygun davranılması beklenir. Fakat bunun günlük yaşamda tümüyle uygulanması mümkün değildir. Bu beklentilerin gerçekleşmesi iki insan arasında belli bir yakınlığın gelişmesi ile doğrudan ilişkilidir. Günümüzde yeterince tanımadığımız ve hiçbir yakınlık hissetmediğimiz birçok insanla ilişki kurmak zorunda olmamız bu beklentilerin en azından bu insanlarla ilişkide gerçekleşmesini olanaksızlaştırmaktadır.</p>

  <p class="normal">İnsanlar çoğu zaman yakın hissettiği insanlara karşı ve kendisini rahat hissettiği ortamlarda farkında olmadan daha denetimsiz, içinden geldiği gibi davranırken çatışmalı olduğu insanlara karşı, sıkıntılı ve resmi ortamlarda daha denetimli ve mümkün olduğunca çatışma yaratmayacak biçimde davranmaya çalışır. İnsanların kendilerini yakın hissettiği insanlarla ilişkilerinde çoğu zaman tutum ve davranışlarını yönlendirme ve yönetme gereksinimi yoktur. Fakat her an bir anlaşmazlık ya da çatışma yaşanma olasılığı nedeniyle geçinilmesi zor insanlarla ilişkilerde ise ilişkinin yönlendirilmesi ve yönetilmesi gerekmektedir. Aslında biraz dikkatli bir biçimde incelendiğinde bu tür insanlarla ilişkilerde herkesin farkında olmadan daha temkinli ve denetimli davrandığı görülecektir. Bu noktada vurgulanması gereken günlük yaşantımızda farkında olmadan yaptığımızın daha bilinçli ve dikkatli biçimde yürütülmesi gerektiğidir. Başka bir deyişle geçinilmesi zor insanlara kişilik özelliklerine uygun davranış biçimleri geliştirilmelidir.</p>

  <p class="ortayazi"><span class="idebold">Geçinilmesi zor insanlarla ilişkiyi yönlendirmeye ve<br class="chapter" />
  yönetmeye çalışmayı düşünmek bazı insanlarda<br class="chapter" />
  "olduğumdan daha farklı mı davranacağım",<br class="chapter" />
  "kendim olmaktan mı çıkacağım",<br class="chapter" />
  "yapay mı davranacağım" benzeri sorular<br class="chapter" />
  akla getirmektedir.</span></p>

  <p class="normal">Geçinilmesi zor insanlarla ilişkilerde daha denetimli olmaya çalışmayı düşünmek bir çok kişide "kendim gibi davranamayacak mıyım", "yalan mı söyleyeceğim", "kandırmaya mı çalışacağım", "başka bir insanmış gibi mi davranacağım" ve "rol mü yapacağım" gibi soruları akla getirir. Bazı kişiler de geçinilmesi zor insanlarla geçinmeye çalışma çabasını karşıdaki kişinin güdümüne girmek olarak yorumlamaktadır. Fakat geçinilmesi zor insanlarla yalan söylemeden, karşıdaki insanı kandırmaya çalışmadan, başka bir insanmış gibi davranmadan, rol yapmadan ve karşıdakinin güdümüne girmeden ilişki kurmak da mümkündür. Bu kitabın temel amacı da bunu sağlamaya çalışmaktır. Geçinilmesi zor insanlarla geçinme çabasında amaç ilişkiyi olumsuz etkileyen (hem insanın kendisinde hem de karşısındaki kişide bulunan) psikolojik ögeleri aşmaya çalışmaktır. Örneğin aşırı alıngan ve şüpheci bir kişinin bu alınganlığını ya da şüpheciliğini arttıracak şekilde davranılırsa, böyle bir insanla ilişkide yaşanan duyguların (değersizlik ve öfke) etkisinden kurtulmaya çalışılmazsa sağlıklı ve verimli bir iletişim ve ilişki kurmak mümkün olamaz.</p>

  <p class="normal">Geçinilmesi zor insanlarla geçinme çabasına giren bir kişinin yapabileceği en önemli girişimlerden birisi de bu tür insanlarla iyi geçinen insanları incelemektir. Yakından incelendiği zaman o kişilerin hoşgörülü, önyargısız, iyi niyetli ve eşduyum kurmada başarılı insanlar oldukları görülecektir.</p>

  <p class="ortayazi"><span class="idebold">Geçinilmesi zor insanlarla ilişkilerde alttan alan,<br class="chapter" />
  karşıdakini anlamaya çalışan ve karşıdakinin<br class="chapter" />
  tepkilerinin daha da şiddetlenmesini önleyen<br class="chapter" />
  bir yaklaşım ilişkilerin olumlu yönde<br class="chapter" />
  gelişmesine katkıda bulunmaktadır.</span></p>

  <p class="normal">Geçinilmesi zor insanlarla geçinmeye çalışma çabasında, karşıdakinin tutumunu değiştirmeye odaklanmaktansa kişinin kendisinin "ne yaparsam bu ilişkiyi sürdürebilirim" yaklaşımı içinde hareket etmesi daha yararlı sonuçlar vermektedir. Aşağıda geçinilmesi zor insanlarla geçinmeye çalışma çabası aşama aşama ele alınacak olmasına karşın bunun genellikle iç içe geçen yaklaşımlar olduğu unutulmamalıdır.</p>

  <p class="normal"><span class="idebold">İlk aşama:</span></p>

  <p class="normal"><span class="idebold">Kendinizi gözleyin</span></p>

  <p class="normal">Geçinilmesi zor bir insanla geçinme çabasına girdiğinizde ilk yapmanız gereken kendi düşünce, duygu tutum ve davranışlarınızı gözden geçirmektir. Karşıdaki kişinin davranışlarına aşırı duygusal bir tepki verip vermediğinizi, benzer özellikleri olan insanlarla hemen her zaman geçinme ve anlaşma sorunu yaşayıp yaşamadığınızı, özellikle duyarlı olduğunuz konuların olup olmadığını belirleyiniz.</p>

  <p class="normal"><span class="idebold">İkinci aşama:</span></p>

  <p class="normal"><span class="idebold">İletişim ve ilişki kurma tarzınızı belirleyin</span></p>

  <p class="normal">İkinci yapılması gereken iletişim ve ilişki kurma tarzınızı gözden geçirmektir. Özellikle geçinilmesi zor insanlarla iletişim kurarken söylenen sözlere, tutum ve davranışlara dikkat etmek gerekir. Aşağıda geçinilmesi zor insanlarla ilişkilerde olumlu ve olumsuz sonuç yaratan tutum ve davranışlar sıralanmıştır.</p>

  <p class="normal"><span class="ideitalik">Olumlu sonuç yaratan tutum ve davranışlar</span></p>

  <p class="normal">• dürüst, içten ve açık olmak,</p>

  <p class="normal">• sabırlı olmak,</p>

  <p class="normal">• iyi bir dinleyici olmak,</p>

  <p class="normal">• karşıdakinde anlaşıldığı duygusu yaratmak,</p>

  <p class="normal">• çatışma yaratan konular kadar uzlaşılan konulara odaklanmak,</p>

  <p class="normal">• elde açık bir kanıt olmadıkça karşıdakini suçlamamak,</p>

  <p class="normal">• karşıdakinin hasım olmadığını, geçinilmesi zor bir insan olduğunu unutmamak,</p>

  <p class="normal">• eleştiriler acımasız olsa bile hoşgörüyle karşılamak,</p>

  <p class="normal">• hemen savunmaya geçmemek ve söylenenlerde doğruluk payı olabileceğini düşünmek.</p>

  <p class="normal"><span class="ideitalik">Olumsuz sonuç yaratan tutum ve davranışlar</span></p>

  <p class="normal">• karşıdakinin davranışlarını kendi üstüne alma (bu kişinin yalnız size değil herkese aynı biçimde davranıyor olduğu unutulmamalı),</p>

  <p class="normal">• karşı tarafı savunmaya ya da saldırmaya yönlendiren tutum ve davranışlar,</p>

  <p class="normal">• suçlayıcı tutum ve davranışlar,</p>

  <p class="normal">• kendi görüş ve düşüncelerini kabul ettirmeye çalışma,</p>

  <p class="normal">• yaşananlarda kendi payına düşen (kendi sorumlulukları) ile yüzleşmekten kaçınma,</p>

  <p class="normal">• çözüm için çaba harcamaktan kaçınma ve hep erteleme</p>

  <p class="normal">• duyguların davranışları yönlendirmesi</p>

  <p class="normal">• olaya karşıdakinin gözü ile bakamamak (ne kadar yakınınız olursa olsun hiç kimse yaşadıklarınızı bütünüyle sizin gibi göremez),</p>

  <p class="normal">• hep alttan alma, sürekli taviz verme,</p>

  <p class="normal">• karşıdakini değiştirmeye çalışma,</p>

  <p class="normal">• değişmesini bekleme (geçinilmesi zor insan olarak adlandırılan insanların değişmesini beklemek yerine, onunla iletişim ve ilişki kurmanın yollarını bulmaya çalışmak daha iyi sonuçlar vermektedir).</p>

  <p class="normal"><span class="idebold">Üçüncü aşama:</span></p>

  <p class="normal"><span class="idebold">Yaşadıklarınızı güvendiğiniz bir kişi ile paylaşın</span></p>

  <p class="normal">Üçüncü yapılması gereken yaşadıklarınızı güvendiğiniz ve yakın hissettiğiniz tarafsız bir gözle değerlendirebilecek bir kişi ile paylaşmaktır. İşe duygular karıştığında insanın kendi yaşadıklarına tarafsız bakabilmesi ve kendi kusurları ile yüzleşebilmesi pek mümkün değildir. Özellikle geçmişte pek çok çatışmanın yaşandığı ve olumsuz duygu ve düşünceler yaratan bir kişi ile ilişkide bu durum daha belirgin olarak ortaya çıkar.</p>

  <p class="normal"><span class="idebold">Dördüncü aşama:</span></p>

  <p class="normal"><span class="idebold">Geçinemediğiniz kişiyle konuyu konuşun</span></p>

  <p class="normal">Dördüncü aşama, o kişiyle uygun bir zamanda konuyu görüşmektir. Ancak bu görüşmede üslubun iyi ayarlanmasi çok önemlidir. Karşı tarafı savunma ve saldırıya yöneltecek tutum ve davranışlardan sakınılmalı ve suçlayıcı olunmamalıdır. Fakat böyle bir endişe, anlatılmak isteneni açık olarak ifade etmeme sonucu yaratmamalıdır. Karşıdakinin de en az sizin kadar iyi niyetli ve iyi geçinmenin yollarını bulmaya çalışan bir kişi olabileceği unutulmamalıdır.</p>

  <p class="normal">Geçinemediğiniz bir kişi ile konuyu konuşmada amacınız yalnız kendi düşüncelerinizi iletmek ve onun yanlışlarını göstermek olmamalıdır. Kendi düşüncelerinizi söylediğiniz kadar onun da kendi düşüncelerini ifade edebileceği bir ortam yaratılmalıdır. İlişkiyi olumsuz etkileyen bir tutum ve davranışınızın bulunup bulunmadığı da anlaşılmaya çalışılmalıdır.</p>

  <p class="normal"><span class="idebold">Beşinci aşama:</span></p>

  <p class="normal"><span class="idebold">İlişkinizde bir farklılık olup olmadığını gözleyin</span></p>

  <p class="normal">Beşinci aşama her şeyin açık açık konuşulmasından sonra karşıdakiyle olan ilişkilerde bir farklılık olup olmadığını gözlemektir. Bu aşamada her iki taraftaki değişimlerin yakalanabilmesi önemlidir. Ancak değişimin kolay bir süreç olmadığı ve hemen her zaman uzun bir zaman alacağı ve başlangıçta yalnız iyi niyetin yeterli olduğu unutulmamalıdır. Bütün değişimi karşıdakinden beklemek doğru değildir; yaşananları değerlendirme tarzınızda bir değişiklik olup olmadığını; karşıdakinde daha önce fark edemediğiniz, ama fark ettikten sonra ona yönelik duygu ve düşüncelerinizde değişiklik yaratan bir durum olup olmadığını da gözden geçirin. Bazen sonradan fark edilen bazı özellikler daha iyi geçinmenin yollarını açmanın yanında beklenmeyen bir dostluğun gelişimine de olanak sağlayabilmektedir.</p>

  <p class="normal"><span class="idebold">Altıncı aşama:</span></p>

  <p class="normal"><span class="idebold">İlişkinizi sürdürmenizin gerekip gerekmediğini değerlendirin</span></p>

  <p class="normal">Her şeye karşın bir sonuç elde edemediğinizi düşünüyorsanız, o kişiyle ilişkilerinizi sınırlayın. Kendinizin ve onun pozisyonunu düşünerek gerekirse iletişimin en aza indirilmesi, büro ya da iş yeri değişikliği gibi önlemler bile düşünülebilir.</p>

  <p class="normal"><span class="idebold">Konuyla ilgili atasözleri ve deyimler</span></p>

  <p class="normal">• <span class="ideitalik">"Can çıkmadan huy çıkmaz",</span></p>

  <p class="normal">• <span class="ideitalik">"Sütle giren huy canla çıkar",</span></p>

  <p class="normal">• <span class="ideitalik">"İnsan yedisinde ne ise yetmişinde de odur",</span></p>

  <p class="normal">• <span class="ideitalik">"Huylu huyundan vazgeçmez"</span></p>

  <p class="normal">Bu atasözleri insanın kişilik yapısının büyük oranda çocukluk yıllarında şekillendiğine ve insanların kişilik yapısının değişmesini beklemenin yersiz olduğuna vurgu yapmaktadır. Bu vurgu bir yanıyla doğru, bir yanıyla da yanlış anlam içermektedir. İnsanın kişilik yapısının çocukluk yıllarında büyük oranda şekillendiği doğrudur, fakat her davranışın değişmeyeceğini düşünmek yanlıştır. Değişmeyecek olan ve değişmez kabul edilen kişilik yapısının çekirdekleridir. Çekirdek yapıda köklü değişimler olmadan insanların tutum ve davranışlarında değişimler gerçekleşmesi mümkündür. Fakat geçinilmesi zor insanların bugünden yarına ya da nasihat ve söylenen birkaç söz ile değişebileceğini düşünmek gerçekleşmesi mümkün olmayan bir hayaldir.</p>

  <p class="normal">• <span class="ideitalik">"Tatlı dil yılanı deliğinden çıkarır"</span></p>

  <p class="normal">Neyi, nasıl ve ne zaman söyleyeceğini bilmek ve karşıdakinin olumsuz duygu ve düşüncelerini arttırmadan, söylenmek isteneni söylemek özellikle geçinilmesi zor insanlarla geçinebilmek için anahtar nitelik taşımaktadır.</p>

  <p class="normal">• <span class="ideitalik">"Yangına körükle gitmek",</span></p>

  <p class="normal">• <span class="ideitalik">"Damarına basmak"</span></p>

  <p class="normal">Geçinilmesi zor insanlarla ilişkilerde ne yazık ki çoğu zaman <span class="ideitalik">yangına körükle gidildiği</span> için yaşanan çatışma büyür. Bu çoğu zaman haklıyı haksızı ayırt etmeye çalışmak ve doğruyu (kendi doğrusunu) göstermeye ve kabul ettirmeye çalışmak biçiminde olur. Diğer yandan geçinilmesi zor insanların duyarlı olduğu konulara özellikle dikkat edilmeli <span class="ideitalik">damarına basılmama</span>lıdır. Çünkü her şey yolunda gidiyor gibi görünürken geçinilmesi zor bir insanın duyarlı olduğu alana girilirse hiç beklenmedik bir tepki ile karşılaşılabilir.</p>

  <p class="normal">• <span class="ideitalik">"Suyuna gitmek"</span></p>

  <p class="normal">Halk arasında bir kişiyi gücendirmeyecek biçiminde davranılmasını anlatmak amacıyla kullanılan "suyuna gitmek" geçinilmesi zor insanlarla geçinebilmede çok önem taşır. Fakat bu tutum her istediğini yapmak anlamında yorumlanmamalıdır.</p>
</body>
</html>
