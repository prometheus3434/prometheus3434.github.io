<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_5"><span class="idebold">GENEL ÖNERİLER</span></h1>

  <p class="normal">Geçinilmesi zor insanlarla ilişkide her zaman çeşitli zorlukların ve çatışmaların yaşanacağı en baştan kabul edilmeli ve ilişkiyi sürdürmenin yolları bulunmaya çalışılmalıdır. Geçinilmesi zor insanların tümü için geçerli önerilerde bulunmak mümkün olmamakla birlikte, kitabın bu bölümünde geçinilmesi zor insanların tümüne yönelik öneriler ele alınacak, daha sonraki bölümlerinde ise kişilik yapısına göre çeşitli önerilerde bulunulacaktır.</p>

  <p class="ortayazi"><span class="idebold">Geçinilmesi zor insanlarla geçinebilmede başarılması<br class="chapter" />
  gereken ilk hedef ilişkinin sürmesini sağlamaktır.</span></p>

  <p class="normal">Geçinilmesi zor insanlarla geçinme sanatında temel nokta kişinin kendisinin ve karşısındakinin nasıl davranabileceğini öngörebilmesidir. İnsanlarla ilişkide karşılaştığımız bir sorunda ne hissedeceğinizi, ne düşüneceğinizi ve nasıl davranacağınızı bildiğiniz zaman nerede durmanız gerektiğini, hangi yoldan gitmeniz gerektiğini kolayca kestirebilirsiniz. Örneğin öfkesini denetleyemeyen bir kişi iseniz, öfkelenmeye başladığınızı hissettiğiniz anda öfkeyle baş etme yöntemlerinizi bir an önce kullanmaya başlamanız gerekmektedir. Karşınızdakinin nasıl davranabileceğini bildiğiniz zaman ise kendinizi ona göre konumlandırmanız ve bu özelliğine uygun bir davranış tarzı geliştirmeniz mümkün olmaktadır. Örneğin karşısındakini küçük görme eğiliminde olan bir kişi herkese olduğu gibi size de küçümseyici bir tarzda yaklaşacaktır. Karşısındakinin herkese böyle davrandığını bilen ve ondan böyle bir davranış bekleyen bir kişinin onun küçümseyici ve aşağılayıcı tutum ve davranışlarına öfkelenmeden (ya da daha az öfkelenerek) ilişkiyi sürdürme olasılığı bunu bilmeyen kişilere göre biraz daha fazladır. Halk arasında "alttan alma" ve "suyuna gitme" şeklinde tanımlanan tutum belli oranda bu kişilere nasıl davranılması gerektiğini ifade etmektedir. Fakat bu tutumun karşıdaki kişinin güdümüne girmeden belli bir hedefe yönelik olarak sürdürülmesi gerekmektedir. "Tavına getirmek" ve "taşı gediğine koymak" deyimlerinde ifade edildiği gibi neyin ne zaman ve nasıl söyleneceği iyi düşünülmelidir.</p>

  <p class="ortayazi"><span class="idebold">Geçinilmesi zor insanlarla geçinebilmede<br class="chapter" />
  en etkili davranış biçimleri arasında<br class="chapter" />
  "eşduyum kurmak", "olduğu gibi kabul etmek",<br class="chapter" />
  "değiştirmeye çalışmamak", "anlayış göstermek",<br class="chapter" />
  "sabırlı olmak" ve "üstüne almamak" sayılabilir.</span></p>

  <p class="normal">Aşağıda geçinilmesi zor insanlarla geçinmeyi başarmak isteyenler için çeşitli öneriler bulunmaktadır. Fakat bunların akla gelince kolayca başarılan davranış biçimleri olmadığı ve ancak uzun dönemli çabalar sonucunda kazanılabileceği unutulmamalıdır. İnsanlarla ilişkiyi ve iletişimi yönlendirmek ve yönetmek için insanın öncelikle konuyu önemsemesi, sahiplenmesi ve sabırlı biçimde çaba harcaması gerekmektedir.</p>

  <p class="normal1">Kendinizi yeterince tanıyıp tanımadığınızı gözden geçirin</p>

  <p class="normal">İnsanın kendini tanıması, olaylar karşısında ne düşüneceğini, ne tür duygular yaşayacağını, ne tür tepkiler göstereceğini ve nasıl davranacağını olacağa/yaşanacağa yakın öngörebilmesidir. Kendini tanıyan insan zayıf ve güçlü yönlerini, istek ve gereksinimlerini bilir ve bunları (daha doğrusu kendisini) eksiği ile fazlası ile olduğu gibi kabullenir. İnsanın kendisini tanıması ve kişilik özelliklerini bilmesi, mutlu ve başarılı bir hayat yaşaması için gerekli olan en önemli becerilerden birisidir.</p>

  <p class="normal">Kendini tanımak isteyen bir kişinin bugünkü tutum ve davranışlarını değerlendirdiği kadar kendisinin gelişim öyküsünü de (nasıl bir ailede, nasıl bir sosyal ortamda yetiştiğini) gözden geçirmesi gerekmektedir. Özellikle çocukluk yaşlarında kişilik gelişimini etkileyebilecek önemli bir olay yaşayıp yaşamadığı, anne ve babasının birbiriyle ilişkileri, anneden ya da babadan uzun süre ayrı kalıp kalmadığı, okul deneyimleri, ilkgençlik deneyimleri, ilk cinsellik deneyimleri bunların arasında sayılabilir.</p>

  <p class="normal">İnsanın önyargıları, tutumları, gereksinimleri karşıdaki insanı değerlendirmede ve onunla ilişkilerde çok belirleyici rol oynamaktadır. Her türlü gereksinim ve önyargı hem ilişkileri etkileyebilmekte, hem de karşıdakini değerlendirmede yanılmaya neden olmaktadır. Örneğin sevgi açlığı içinde olan bir kişi kendisine yakın davranan kişileri iyi insan olarak değerlendirebilmekte ve insanların sevgisini kazanmak için her türlü özveride bulunmaktadır. Bir başka örnek olarak eşcinsellik ile ilgili önyargılar ele alınabilir: Eşcinselliğe karşı olumsuz önyargılara ve tutuma sahip bir kişi eşcinselliği çağrıştıran davranışları olan bir kişi ile karşılaştığında ona karşı büyük olasılıkla ret edici bir tutum ve davranış gösterecektir.</p>

  <p class="ortayazi"><span class="idebold">Bir çok insan kendini iyi tanıdığını düşünse<br class="chapter" />
  de bu ne yazık ki çoğu zaman doğru değildir.</span></p>

  <p class="normal">Her insanın ilişkilerini olumlu ya da olumsuz etkileyen güçlü ve zayıf yönleri vardır. Zayıf yönlerinizin insan ilişkilerinde tutum, davranış ve duygularınızı nasıl etkilediğini gözden geçirin. Örneğin özdeğerlilik duygusu yetersiz ve benlik saygısı kırılgan insanlar, karşısındakini aşağılayan bir insanla karşılaştıklarında kolayca değersizlik duygusu yaşayarak öfkelenebilir, öfkelendiklerinde de ilişkiyi bozabilecek davranışlar gösterebilirler. Böyle bir durumda öfkelenen kişinin nasıl bir davranış göstereceğini büyük oranda onun kişilik yapısı belirler: kimi küser, geri çekilirken kimi öfke patlaması gösterir.</p>

  <p class="normal">Diğer yandan insanın güçlü yönlerinin zayıf yönleri kadar insan ilişkilerini etkileyebildiği unutulmamalıdır. İnsan ilişkilerini olumlu etkileyen güçlü yönlerinizin farkında olur ve ilişkilerinizde bunları daha fazla kullanmaya çalışırsanız, bu yaklaşım daha etkili insan ilişkileri kurmanızı sağlar.</p>

  <p class="normal1">İletişim ve ilişki kurma becerilerinizi / tarzınızı gözden geçirin</p>

  <p class="normal">Sıradan ilişkilerde farkında olmadan kullandığınız iletişim teknikleri, geçinilmesi zor insanlarla ilişkilerde çoğu zaman yetersiz kalmaktadır. Geçinilmesi zor insanların söylenenleri ve yaşananları olduğundan farklı anlama eğilimi daha fazladır. Bu nedenle her hangi bir konuda ikna edilmeleri çoğu zaman pek kolay olmamaktadır. Böyle bir durumda yanlış anladığı için karşıdakini hemen suçlamak yerine, kişilik yapısı nedeniyle yanlış anlama eğiliminde olduğunu düşünmek, anlayışlı ve sabırlı davranarak ikna olmaya hazır olduğu anda böyle bir çaba içine girmek daha iyi bir yaklaşımdır. Yanlışı anında düzeltmeye çalışmak ise karşıdakinin kızgınlığını arttırmaktan ve tutumunun daha da katılaşmasından başka işe yaramaz.</p>

  <p class="ortayazi"><span class="idebold">İletişimde sizin ne söylediğiniz değil,<br class="chapter" />
  karşıdakinin ne anladığı önemlidir.</span></p>

  <p class="normal">Geçinilmesi zor insanların olup bitenleri ya da konuşulanları yanlış ya da farklı anlama eğiliminde olmaları nedeniyle, bu insanlarla ilişkilerde sıradan ilişkilerle kıyaslandığında iletişim tekniklerinin daha bilinçli olarak kullanılmasına gereksinim bulunmaktadır.</p>

  <p class="normal">Herkesin diğer insanlarla ilişkide kendisine özgü bir yaklaşım biçimi, iletişim ve ilişki kurma tarzı vardır. Sıradan ilişkilerde bu tarz çoğu zaman bir sorun yaratmamakla birlikte geçinilmesi zor insanlarla ilişkilerde çeşitli sorunlar yaşanmasına neden olabilir. Örneğin diğer insanlara genellikle şakacı bir tarzda yaklaşan bir kişinin bu tutumu alıngan ve şüpheci bir kişi tarafından yanlış (kendisiyle dalga geçildiğini düşünebilir) anlaşılabilir. Bu nedenle geçinilmesi zor insanlarla ilişkilerinizde genel davranış tarzınızın karşıdaki kişiyi nasıl etkileyebileceği konusunda dikkatli olmanız gerekmektedir.</p>

  <p class="normal1">Kendi bakış açınızdan sıyrılın</p>

  <p class="normal">Doğal olarak her insan dünyayı, insanları ve yaşadıklarını o güne kadar edindiği bilgiler ve deneyimler ışığında değerlendirir. Daha da önemlisi en doğrusunun kendi bakış açısı olduğunu düşünür. Fakat bu konuda esneklik gösteremeyen, başkalarının da kendine göre bakış açıları ve doğruları olabileceğini düşünemeyen kişilerin çevrelerinde olup bitenleri ve yaşadıklarını gerçekçi biçimde değerlendirmesi çoğu zaman mümkün olmaz. Örneğin dürüst olmanın en önemli erdem olarak görüldüğü çevrede yetişen bir kişi, insanların daha öne geçmek için birbiri hakkında söylemedik bir şey bırakmamış olmasına karşın birbiri ile olan ilişkilerini nasıl sürdürdüklerini anlayamaz.</p>

  <p class="ortayazi"><span class="idebold">İnsan davranışlarını doğru anlamak ve yorumlamak<br class="chapter" />
  için mümkün olduğunca kendi bakış açınızdan<br class="chapter" />
  sıyrılarak bakmayı başarabilmeniz gerekmektedir.</span></p>

  <p class="normal">İnsan davranışlarını doğru anlamak ve yorumlayabilmek için insanın kendi bakış açısından sıyrılarak aynı olayı başkalarının ve karşıdaki kişinin nasıl görebileceğini ve değerlendirebileceğini sezebilmesi gerekmektedir. Yaşadıklarımıza ya da karşımızdaki insanlara çoğu zaman kendi bakış açımızla ve düşüncelerimizin oluşturduğu çerçeveyle bakmamız, yaşadıklarımızı ve insan davranışlarını doğru değerlendirmemizi engellemektedir. Örneğin bizim hiç önemsemediğimiz bir ayrıntı, her şeyi denetim altında tutmak isteyen ayrıntıcı bir kişi için çok önem taşıyabilir.</p>

  <p class="normal">Diğer yandan bakış açımızı oluşturan önyargılarımız ve tutumlarımız da insanları değerlendirmemizi etkiler. Örneğin ruhsal hastalıklara yönelik olumsuz tutumlar ve önyargılar, ruhsal hastalığı olan kişilere yönelik tutum ve davranışları etkilemekte ve onların olduklarından daha farklı değerlendirilmelerine neden olmaktadır.</p>

  <p class="normal">Bu nedenle insanların bakış açılarını oluşturan düşünce yapıları, düşünce kalıpları, önyargıları ve tutumlarının ve bunların davranışlarına olan etkilerinin belirlenmeye çalışılması gerekmektedir.</p>

  <p class="normal1">Özgüveninizi, özdeğerlilik duygunuzu gözden geçirin</p>

  <p class="normal">Özgüven ve özdeğerlilik duygusu, her hangi bir insanın diğer insanlarla ilişkilerden etkilenme olasılığını etkileyen en önemli kişilik özelliklerinden birisidir. Özgüven ve özdeğerlilik duygusunun hem yeterince gelişmemiş olması, hem de şişinmeci ya da büyüklenmeci bir tarzda aşırı gelişmiş olması ilişkileri olumsuz etkileyebilmektedir.</p>

  <p class="ortayazi"><span class="idebold">Özgüveni yüksek ve özdeğerlilik duygusu<br class="chapter" />
  yeterince gelişmiş kişiler, geçinilmesi zor<br class="chapter" />
  insanlarla daha kolay baş edebilmektedirler.</span></p>

  <p class="normal">Özgüven ve özdeğerlilik duygusu yeterince gelişmemiş kişiler kırılgan bir kişilik yapısına sahip olmakta, başkalarının tutum ve davranışlarından kolayca etkilenmektedirler. Bu kişiler başkasının bakışından, söylediklerinden ve ses tonundan (hemen her zaman olumsuz) anlamlar çıkarabilmektedirler. Başarısız olacağı, yanlış bir şey söyleyeceği, karşısındakinin kendisi hakkında olumsuz şeyler düşüneceği endişesi hem karşısındaki kişinin söylediklerinden kolayca etkilenmelerine hem de kendi söyleyeceklerini aşırı denetlemeye çalışmasına yol açması bu kişilerin geçinilmesi zor insanlarla geçinebilmelerini olumsuz etkilemektedir.</p>

  <p class="normal">Özgüven ve özdeğerlilik duygusu şişinmeci ya da büyüklenmeci bir tarzda aşırı gelişmiş kişiler kendilerini herkesten üstün gören, başkalarına değer vermeyen, aşağılayan ve eşdu-yum kurma yeteneği olmayan insanlardır. Bunların bu tutumları hemen her tür geçinilmesi zor insanların geçimsiz davranışlarını arttırıcı etki yaratır.</p>

  <p class="normal">Diğer yandan her tür geçinilmesi zor insanın özgüven ve özdeğerlilik sorunları yaşadığı da unutulmamalıdır. Bu insanlarla ilişkide onların özgüven ve özdeğerlilik duygularını sarsacak ya da olumsuz etkileyecek tutum ve davranışlardan kaçınılmalıdır.</p>

  <p class="normal1">Yaşadığınız duygularınızın sizi yönlendirmesini önleyin</p>

  <p class="sagnormal">"<span class="ideitalik">Öfkeyle kalkan zararla oturur</span>"</p>

  <p class="normal">İnsanın her türlü yaşantısına duygu ya da duygular eşlik eder. Örneğin çok yakından tanıdığı bir iş arkadaşının kuruma yönetici olarak atanabilmek için aşırı bencil, her türlü başarıyı sahiplenen ve kendini ön plana çıkarmaya çalışan tutumunu gören kişi, şaşkınlık, öfke, hayal kırıklığı gibi duygular yaşayabilir. Olayın özelliklerine göre insanoğlunun yaşadığı duygunun şiddeti ve niteliği değişir. Kimi zaman çok, kimi zaman da az duygulanır. Yaşadığı duygular insanın diğer insanlarla olan ilişkilerini de etkiler. Az önceki örnekte anlatılan kişi, o gün kendisini her zamankinden daha öfkeli, kolay parlayan ve başka zaman hoşgörüyle karşıladığı bir çok şeyi hoşgörüyle karşılamayan bir tutum içinde bulabilir. Bir başka olay ya da başka bir kişi nedeniyle yaşanan duyguların diğer insanlarla ilişkileri etkilemesine mümkün olduğunca izin verilmemelidir. Duyguların aşırı etkin olduğu (üzüntülü, mutsuz, neşeli) dönemlerde yapılan değerlendirmelerde yanılma olasılığının çok yüksek olduğu, yaşanan duyguların yaşananları nesnel bir biçimde değerlendirmeyi engelleyeceği unutulmamalıdır.</p>

  <p class="ortayazi"><span class="idebold">Geçinilmesi zor insanlarla ilişkilerde bir çok kez<br class="chapter" />
  şiddetli duygular yaşanır. Böyle zamanlarda onlar<br class="chapter" />
  ve onlarla ilişkiler konusunda kesin kararlar<br class="chapter" />
  almaktan kaçınılmalıdır.</span></p>

  <p class="normal">Geçinilmesi zor insanlar hemen herkeste baş edilmesi güç duygular (çoğu zaman olumsuz ve rahatsız edici) yaratmaktadırlar. Geçinilmesi zor insanlarla geçinme çabasında en çok sorun yaratan konulardan birisi de bu güçlü duygulardır. Bu nedenle yaşanan duyguların davranışları yönlendirme olasılığı sıradan ilişkilere göre daha fazladır. Örneğin aşırı kararsız, ne yapacağını ve ne diyeceğini bilemeyen bir kişinin önemli bir karar vermesi gereken bir anda bir türlü karar verememesi diğer insanları öfkelendirecektir. Bu öfkeye kapılarak tepki göstermek karşıdaki kişinin daha da ketlenmesine, daha da kararsız kalmasına yol açmaktadır.</p>

  <p class="ortayazi"><span class="idebold">Geçinilmesi zor insanlarla ilişkinizde yaşadığınız<br class="chapter" />
  duygulardan etkilenerek, tepkisel davranmanız<br class="chapter" />
  onların olumsuz tutum ve davranışlarını<br class="chapter" />
  daha da katılaştırır.</span></p>

  <p class="normal">Geçinilmesi zor insanlarla ilişkilerde yaşanan duygulardan etkilenmemenin (daha doğrusu en az etkilenmenin) yollarını bulmak onlarla geçinebilmeyi sağlamada çok büyük önem taşımaktadır. Duygularınızı ve duygularınızın davranışlarınızı etkilemesini denetleyemeyeceğinizi düşündüğünüzde önemli bir karar almaktan ya da her hangi bir şey yapmaktan kaçının.</p>

  <p class="normal1">Onlara onların uyumsuz davranışlarını arttırmayacak biçimde davranın.</p>

  <p class="normal">Genellikle size nasıl davranılmasını istiyorsanız, karşınızdakine de öyle davranmanız tavsiye edilir. Oysa bu iyi insan ilişkileri kurmak için (özellikle geçinilmesi zor insanlarla) geçerli ve yararlı bir yaklaşım değildir. Doğru olan karşıdakinin kişilik özelliklerine göre davranabilmektir. Aslında günlük yaşamımızda hepimiz farkında olmadan böyle davranırız. Örneğin alıngan ve ciddi bir kişiye yanlış anlayabileceğini ve tepki gösterebileceğini düşünerek çoğu zaman şakacı bir tarzda davranmayız. Bu yaklaşımın farkına varılması ve özellikle geçinilmesi zor insanlarla ilişkilerde bilinçli olarak kullanılması gerekmektedir.</p>

  <p class="ortayazi"><span class="idebold">Geçinilmesi zor insanlarla geçinebilmek için,<br class="chapter" />
  onların savunmacı, saldırgan ve öfkeli<br class="chapter" />
  davranışlarını arttırmaktan kaçınılmalıdır.</span></p>

  <p class="normal">Geçinilmesi zor insanların hangi durumlarda, hangi ortamda ve ne tür davranışlarla karşılaştıklarında uyumsuz davranışlar gösterdikleri belirlenmelidir. Bu özelliklerini bilmek her seferinde alttan almak anlamında yorumlanmamalıdır. Bazı durumlarda uyumsuz davranış ya da duygusal tepkiler ortaya çıkacağını bile bile belli bir tutum ve davranış gösterilebilir. Önemli olan ilişkiyi koparmayacak tarzda davranabilmektir. Geçinilmesi zor insanın savunmacı ya da saldırgan davranış göstermeyeceği davranış ve ilişki biçimleri bulmaya çalışılmalı, onun saldırı olarak algılayacağı, onda haksızlığa uğradığı duygusu uyandıracak davranışlardan kaçınılmalıdır.</p>

  <p class="normal1">Onlara bekledikleri gibi davranın</p>

  <p class="normal">Geçinilmesi zor insanlarla geçinebilmek için onlara, onların kendilerine davranılmasını bekledikleri gibi davranmak gerekmektedir. Bu da karşıdaki insanı tanımakla çok yakından ilişkili bir durumdur. İnsanlara kendilerine davranılmasını bekledikleri gibi davranmak, onun her istediğini yapmak, her şeyi onun istediği gibi yapmak, onun güdümüne ve denetimine girmek anlamına gelmemektedir. Önemli olan ne istediğini ve nereye ulaşmak istediğini bilerek bu çerçevede hareket etmektir.</p>

  <p class="normal1">Onun gereksinimlerini karşılamaya çalışın</p>

  <p class="normal">Her insanın davranışları büyük oranda onun psikolojik ve sosyal gereksinimlerinden kaynaklanmaktadır. Bu durum geçinilmesi zor insanlar için de geçerlidir. Onların davranışları aslında iç dünyalarındaki çatışmalar ile baş etme çabasından başka bir şey değildir. O nedenle diğer insanlarla ilişkilerde onların psikolojik gereksinimlerine göre hareket etmek yararlı sonuçlar vermektedir. Bu nedenle karşınızdaki insanların iç çatışmalarını arttıracak, onu rahatsız edecek söz ve davranışlardan kaçınılmalıdır. Örneğin kimseye kolay kolay güvenmeyen şüpheci bir kişiye yaptığınız şaka, o kişi tarafından onu aşağılamaya çalıştığınız biçiminde yorumlanabilir.</p>

  <p class="normal">Tüm insanlarda görülen en temel psikolojik ve sosyal gereksinimler arasında "adam yerine konulmak", "iyi bir statü sahibi olmak", "değer verilmek", "kabul görmek" ve "itibar görmek" bulunmaktadır. Bu gereksinimler ise onu önemseyerek, ciddiye alındığını göstererek, ilgi ve yakınlık göstererek kolayca karşılanabilmektedir.</p>

  <p class="normal1">Onun olumlu yönlerini görmeye çalışın</p>

  <p class="normal">İlişkilerde olumsuzluklar yaşanmaya başlandığında çatışan taraflar birbirinin olumlu yönlerini, geçmişte beğenilen ve çekici bulunan yönlerini görememeye başlar. Özel bir çaba harcanmadıkça da bunların yeniden görülmesi ya da farkına varılması mümkün olmaz.</p>

  <p class="normal1">Geçinmeye çalıştığınız kişi bir yakınınız ise onun sevdiğiniz ya da beğendiğiniz yönlerini görmeye çalışın</p>

  <p class="normal">En zor konulardan birisi de geçinmede zorlandığınız kişinin çok yakınınız olmasıdır. Geçinmekte zorlandığınız kişi anneniz, babanız, kardeşiniz, eşiniz ya da partneriniz olabilir. Bu durumda karşınızdaki kişi ile baş etme uğraşınıza bir de kendi yaşadığınız duygular eklenir. Öfke, kızgınlık, utanç ve suçluluk gibi duygular sizi çaresizlik içinde bırakabilir. Sorumluluk duygunuz ve vicdanınız ne kadar güçlüyse işiniz daha da zorlaşır. Hatta zaman zaman kendinizi tükenmiş bir halde bulabilirsiniz. Bazen de diğer yakınlarınız ile ilişkileriniz bozulur. Geçimsiz anne ya da baba nedeniyle araları bozulan birçok karı koca bulunmaktadır.</p>

  <p class="normal">Geçinmekte zorlandığınız kişiye yönelik duygu ve düşüncelerinizin niteliği ve ilişkide varolan uyum düzeyi çok önemli belirleyicilerdir. Karşınızdaki kişi geçinilmesi zor bir insan olsa bile sevdiğiniz ya da beğendiğiniz yönleri varsa onun rahatsız edici tutum ve davranışlarına daha kolay katlanır ve daha affedici olursunuz. Duygusal yakınlık olmasa da belli bir uyum düzeyi varsa bu da sorunların aşılmasını kolaylaştırmaktadır.</p>

  <p class="normal1">"Mantıklı" davranmasını beklemeyin</p>

  <p class="normal">Geçinilmesi zor insanlardan "mantıklı" davranmalarını beklemeyin. Herkesin kendisine göre bir mantığı olduğunu, özellikle geçinilmesi zor insanlarda bu mantığın daha katı biçimde bulunduğunu unutmayın. İnsanlar kendi mantıklı düşüncelerinin en doğru olduğunu ve bu düşüncelerde herkesin kabul edeceği bir neden sonuç bağlantısı olduğunu düşünür. Bu da diğer insanların bunları kolayca kabulleneceğinin varsayılmasına yol açar. Fakat işin aslı insan ilişkilerinde tek bir "gerçek" ve tek bir "mantıklı açıklama" olmadığıdır. Herkesin kendi dünyası çerçevesinde yaşananları açıklayacak bir açıklaması vardır. Bu nedenle kendi "mantıklı" düşüncemizi bir başkasına dayatmak ve kabul etmesini beklemek onun direncini arttırmaktan başka sonuç yaratmaz.</p>

  <p class="normal1">Değişmesini beklemeyin / değişeceğini ya da değişebileceğini düşünmeyin</p>

  <p class="sagnormal">"<span class="ideitalik">Can çıkar, huy çıkmaz</span>"</p>

  <p class="normal">Yerleşmiş kişilik özellikleri genelde değişime dirençlidir. Her hangi bir insandan tutum ve davranışlarını değiştirmesini beklediği zamanlarda herkesin kendisini düşünmesi, kendisinde çok istemesine karşın değiştiremediği bir çok davranış olduğunu görmesi önemli bir yaklaşımdır. Kişilik özelliklerinin bugünden yarına kolayca ya da birisinin söylemesiyle değişmesi mümkün değildir. Bu nedenle değişmek için çaba gösterenleri (ister değişim göstersin, ister göstermesin) değişmek için gösterdiği çaba nedeniyle takdir edin. Fakat bir yandan da değişim çabası içindeyken de uyumsuz tutum ve davranışlarının tekrar tekrar ortaya çıkabileceği unututulmamalıdır. Uyumsuz tutum ve davranışlar ortaya çıktığında da onu yeterince çaba harcamamakla suçlamayın; sabırla farklı davranma isteğinin yeniden ortaya çıkmasını bekleyin. Kişilik özelliklerinin değişmesi ancak uzun dönemli ve sistematik bir çaba ile mümkündür. Değişim konusunda kararlı olan kişilerin bazılarının da bir ruh sağlığı uzmanından yardım alması gerekmektedir.</p>

  <p class="ortayazi"><span class="idebold">Bir kişinin karşısındaki insanın davranışlarını<br class="chapter" />
  nasıl değerlendireceğini ve bunlara ne tepki<br class="chapter" />
  göstereceğini büyük oranda diğer insanlardan<br class="chapter" />
  beklentileri belirlemektedir.</span></p>

  <p class="normal">İnsan ilişkilerinde insanın kendisinden, karşısındakinden ve ilişkiden beklentileri çok önemlidir. İnsanlar karşılarındaki insanların ya <span class="ideitalik">siyah</span> ya da <span class="ideitalik">beyaz</span> davranmasını beklerler oysa bu gerçekdışı bir beklentidir. Çünkü yaşam yalnız siyah ve beyazlardan oluşmamakta grinin tonlarından oluşmaktadır. Beklentiler ne kadar gerçekdışı ise o kadar çok hayal kırıklığı yaşanmaktadır. Bu nedenle geçinilmesi zor insanlarla ilişkilerde beklentilerin mümkün olduğunca gerçekçi ve esnek olmasında yarar vardır.</p>

  <p class="normal1">Sizi anlamasını ya da hak vermesini beklemeyin</p>

  <p class="normal">Geçinilmesi zor insanların en önemli özelliklerinden birisi de olup bitenleri başkasının gözüyle değerlendirme becerisine sahip olmamalarıdır. Bu nedenle geçinilmesi zor insanların sizi anlamasını ya da hak vermesini beklemeyin. Özellikle bir anlaşmazlık anında karşıdakini anlamaya çalışması bir yana karşıdakini hiç dinlemediğini, onun söylediklerini hiç anlamadığını ve kendi istediklerini kabul ettirme çabası içinde olduğunu görürsünüz.</p>

  <p class="ortayazi"><span class="idebold">Geçinilmesi zor insanlar yaşananlara karşıdakinin<br class="chapter" />
  gözüyle bakamamaları yanında kendilerinin haksız<br class="chapter" />
  olabileceğini de düşünemezler.</span></p>

  <p class="normal">Karşıdaki insanı anlayabilmek ve olup bitenlere daha nesnel bakabilmek eşduyum kurabilme becerisi gerektirmektedir. Fakat geçinilmesi zor insanların genellikle eşduyum kurma becerileri yeterince gelişmemiştir, bu nedenle özellikle çatışma anında başka bir insanı anlaması ya da ona hak vermesi mümkün değildir. Bu tür durumlarda bir şeyler söylemeye, açıklamaya ya da bilgi vermeye çalışmanın bir yararı yoktur. Ancak geçinilmesi zor insanların da uygun ortam, uygun zaman ve uygun kişi bulunduğunda karşıdakini anlayabileceği, ona hak verebileceği unutulmamalıdır.</p>

  <p class="normal1">Doğruyu gösterme konusunda ısrarcı olmayın</p>

  <p class="normal">İnsan ilişkilerinde yaşanan çatışmalarda hemen her zaman tek doğru yoktur. Birbiriyle anlaşamayan iki kişiyi dinlerseniz, ikisinin de kendine göre doğruları olduğunu görürsünüz. Fakat dışarıdan bakanın daha kolay gördüğü bu durumu, anlaşamayan iki kişinin ikisi de çoğu zaman göremez. Çünkü herkes yalnız kendi penceresinden bakar ve kendisinin haklı olduğunun kabul edilmesini bekler. Bu tür olaylarda gerçek grinin tonları olmasına karşın olaya ya siyah ya da beyaz olarak bakılır. Bu nedenle sizin için doğru görünenin başkası için doğru olmayabileceğini, aklınızdan geçenin ya da tutum ve davranışlarınızın herkes tarafından mutlak doğru olarak görülmeyebileceğini unutmayın. Bu nedenle aynı çatışmada, çatışmanın her iki tarafı da kendisinin haklı olduğunu düşünür ve karşı tarafın haklılığını kabul etmesini bekler.</p>

  <p class="ortayazi"><span class="idebold">Tamamen haklı bile olsanız, geçinilmesi zor<br class="chapter" />
  bir insana (özellikle çatışma anında) haklı<br class="chapter" />
  olduğunuzu ısrarla kanıtlamaya çalışmayın.</span></p>

  <p class="normal">Kişiler arası ilişkilerde önemli bir çatışma kaynağı olan bu durum, geçinilmesi zor insanlarda daha da önem taşır. Çünkü geçinilmesi zor insanların kendilerinin yanlış düşünebileceğini ya da yanlış davranabileceğini düşünmeye tahammülleri yoktur. Olaylara karşıdakinin bakış açısından bakamazlar. Bu nedenle büyük oranda haklı olduğunuz bir olayda bile geçinilmesi zor bir insana doğruyu gösterme konusunda aceleci ve ısrarcı olmayın. Diğer yandan çatışma yaratan olayı takıntı haline getirmeden ilişkiyi sürdürmeye çalışmak en yararlı tutumdur. Konunun ancak ilişki ve iletişim sürdüğünde yeniden gündeme getirilebileceği unutulmamalıdır.</p>

  <p class="normal1">Alınganlık göstermeyin, karşıdakinin tutum ve davranışlarını üstünüze almayın</p>

  <p class="normal">Bir kişinin her hangi bir davranışında size yönelik kötü niyetli bir kasıt var olduğunu düşünürseniz, o kişiye karşı kişisel bir öfke yaşarsınız fakat o kişinin size özel bir kastı olmadığını, herkese benzer biçimde davrandığını düşünürseniz daha az öfkelenirsiniz. Örneğin bir kişinin "<span class="ideitalik">size</span>" güvenmediğini düşünmeniz ile "<span class="ideitalik">kimseye</span>" güvenmediğini düşünmeniz çok farklı şiddette duygu yaşamanıza neden olur.</p>

  <p class="ortayazi"><span class="idebold">Geçinilmesi zor insanların çatışma yaratan<br class="chapter" />
  ve uyumsuz davranışları her türlü ilişkide,<br class="chapter" />
  herkese karşı ortaya çıkmaktadır.</span></p>

  <p class="normal">Geçinilmesi zor insanların tutum ve davranışlarının sizin <span class="ideitalik">kişiliğinize</span> yönelik olduğunu düşündüğünüzde ilişkide yaşayacağınız olumsuz duygu ve düşünceler daha şiddetli olur. Fakat geçinilmesi zor insanların olumsuz tutum ve davranışları onların kişilik özelliklerinin bir parçası ya da bir yansıması olarak her türlü insan ilişkisinde ortaya çıkar. Bu nedenle geçinilmesi zor insanlar sizi rahatsız edecek bir tarzda davrandığında size yönelik davranışlarının kasıtlı, sizi aşağılamaya çalışan, küçük düşürmeye çalışan bir davranış olmadığını ve herkese böyle davrandıklarını unutmayın.</p>

  <p class="normal1">Olup bitenden yalnız karşınızdakini sorumlu tutmayın, kendi sorumluluklarınızı da araştırın</p>

  <p class="normal">İnsanların büyük bir kısmı kişilerarası ilişkilerde yaşanan çatışmalarda çatışmadan karşıdakini sorumlu tutma eğilimi taşır ve yaşanan çatışmada kendisinden kaynaklananları görmez. Bunu sağlamak için de bir kılıf bulur. Bu durum geçinilmesi zor insanlar için daha da geçerlidir; her zaman kendilerini haklı çıkaracak, kendilerine makul görünen ve kendilerince sorumluluklarını azaltan gerekçeler bulmada ustadırlar.</p>

  <p class="ortayazi"><span class="idebold">Bir çok insan yaşadıklarında kendisine<br class="chapter" />
  düşen sorumlulukları göremez ya da<br class="chapter" />
  bunları kabullenemez.</span></p>

  <p class="normal">Geçinilmesi zor insanlarla ilişkilerde yaşanan çatışmaların sorumluluğu büyük oranda bu kişilerdedir. Bu nedenle bir çok kişi geçinilmesi zor insanlarla ilişkilerde yaşanan çatışmalarda kendi üzerine düşen sorumluluğu göremez. Fakat bu insanlarla ilişkide yaşanan çatışmalarda onların tepkisini şiddetlendirecek her hangi bir tutum ya da davranışta bulunup bulunulmadığı ve tepkisini azaltmanın nasıl mümkün olabileceği araştırılmalıdır. Başka bir deyişle ilişkinin sürebilmesi için karşıdakinin sorumluluğunu görmek yanında çatışmanın yaşanmasında insanın kendi üzerine düşen sorumluluğu görmesi gerekmektedir.</p>

  <p class="normal1">Her kişilik yapısının kendisine özgü düşünce, tutum ve davranış özellikleri olduğunu unutmayın</p>

  <p class="normal">Her kişilik yapısının kendisine özgü davranış tarzı, kendini ve diğer insanları algılama biçimi, ilişkilerini ve yaşadıklarını yorumlama biçimi, çevresini ve dünyayı değerlendirme biçimi, çatışma çözme ve baş etme yöntemi, iş yaşamında çalışma biçimi, ilişki kurma biçimi, arkadaşlık kurma biçimleri, duygularını, düşüncelerini ve isteklerini ifade etme biçimleri olduğunu unutmayın. Kimseden (özellikle geçinilmesi zor insanlardan) sizin kafanızdan geçtiği gibi davranmasını beklemeyin.</p>

  <p class="normal1">Onun bakış açısına saygı gösterin</p>

  <p class="normal">Herkesin dünyaya ve insanlara kendine özgü bir bakış açısı vardır. İnsanların bu bakış açısını (özellikle geçinilmesi zor insanların katılaşmış bakış açılarını) değiştirmesi pek kolay değildir.</p>

  <p class="ortayazi"><span class="idebold">Geçinilmesi zor insanlara, onu "olduğu gibi",<br class="chapter" />
  "eksiği ile fazlası ile", "iyi yönüyle kötü yönüyle"<br class="chapter" />
  kabul ettiğinizi hissettirmeniz onlarla ilişkinizde<br class="chapter" />
  dönüm noktası olabilir.</span></p>

  <p class="normal">İnsanların en önemli gereksinimlerinden birisi de diğer insanlar tarafından kabul edildiğini hissetmektir. Bu durum geçinilmesi zor insanlar için daha çok önem taşımaktadır. Kişilik özellikleri nedeniyle hemen herkes tarafından dışlanan bu kişiler kabul ve onay görme konusunda duyarlıdırlar. Onun bakış açısına saygı göstermek, onda onun olduğu gibi kabullenildiği duygusunu yaratacak önemli bir girişimdir.</p>

  <p class="normal1">İlişkinizin sınırlarını kafanızda net olarak çizin</p>

  <p class="normal">Geçinilmesi zor insanlarla sürdürülmek istenen ya da sürdürülmek zorunda olunan ilişkinin sınırlarının çizilmesi çok önemlidir. İlişkinin yalnız belli bir amaca yönelik bir ilişki (örneğin iş ilişkisi) olarak mı sürdürüleceği, yoksa arkadaşlığın geliştirilmeye mi çalışılacağı belirlenmelidir. Örneğin arkadaş ilişkisi geliştirme isteğinizin olmadığı ve iş gereği zorunlu olarak ilişki içinde olduğunuz bir kişinin söylediklerinden daha az etkilenilmektedir. Sınırların belirlenmesi ve bunun iki taraf tarafından da konuşularak ya da konuşulmadan kabullenilmesi her iki tarafı da çok rahatlatmaktadır.</p>

  <p class="normal1">Sonuç elde etmeye odaklanın</p>

  <p class="normal">Geçinilmesi zor insanlarla ilişkiyi bir şekilde sürdürmek zorunluluğu varsa bu ilişkinin neden sürdürüldüğünün ve ilişkiden neler beklendiğinin belirlenmesi gerekmektedir. Bazı insanlarla hoşlanmadığımız özellikleri olmasına karşın bize çekici gelen başka özellikleri nedeniyle, bazıları ile ise yalnız zorunlu olduğumuz için ilişkiyi sürdürürüz. İş arkadaşlığı gibi ilişkilerin zorunlu olarak sürdürülmesi gerektiği durumlarda sonuç elde etmeye odaklanmak çok daha fazla önem taşımaktadır.</p>

  <p class="ortayazi"><span class="idebold">İnsanlar kendisinin haklılığını ve karşı tarafın<br class="chapter" />
  haksızlığını birbirine kanıtlamaya çalışırken,<br class="chapter" />
  asıl sorunun çoğu zaman geri planda<br class="chapter" />
  kaldığını görememektedir.</span></p>

  <p class="normal">Çatışma yaşayan bir çok kişi, yoğun bir şekilde haklılığını kanıtlama ve haklı olduğunun karşısındaki tarafından anlaşılması uğraşısına girer. Özellikle geçinilmesi zor insanlarla ilişkilerde bu hemen her zaman boşa harcanan bir çabadır. Oysa sonuç elde etmeye odaklanılması ilişkiden beklenenin karşılanma olasılığını arttırmaktadır.</p>

  <p class="normal1">Haklı çıkma isteğinizin sizi ne kadar yönlendirdiğini belirleyin</p>

  <p class="normal">Her türlü ilişkide en çok yaşanılan sorunlardan birisi de taraflardan birisinin ya da her ikisinin ısrarcı biçimde haklı çıkma çabası içine girmesidir. İlişkilerde yaşanan sorunlarda haklı olduğunun karşı taraf tarafından kabul edilmesi gereksinimi içinde olan kişiler için karşısındaki kişi geçinilmesi zor insan niteliği taşıyan bir kişiyse bu durum daha büyük sorunlar yaratmaktadır.</p>

  <p class="normal">Israrlı bir biçimde haklı olduğunu kanıtlamaya çalışma, karşı tarafın daha savunucu bir tutum sergilemesine yol açarak tartışmanın daha da büyümesine ve çözümsüz bir hal almasına yol açmaktadır. Sonuçta zıtlaşma, kırgınlıklar ve onarılması güç sorunlar ortaya çıkmaktadır. Geçinilmesi zor insanların bırakın karşı tarafın haklı olduğunu kabul etmesini karşı tarafın haklı olduğunu düşünmesinin bile çok zor olduğu unutulmamalıdır.</p>

  <p class="normal1">Karşı tarafın istek, amaç ve gereksinimlerini anlamaya çalışın</p>

  <p class="normal">Her insanın kendine özgü istek, amaç ve gereksinimleri vardır. Fakat bir çok insan ya bunların yeterince farkında değildir ya da bunları açıkça ifade etmekten kaçınır. Örneğin insan ilişkilerinde "takdir edilme" gereksinimi çok yüksek olan kişiler yaptıklarının başkalarının fark etmesini ve takdir etmesini beklerken tam tersi bir durumla karşılaşırsa hayal kırıklığına uğrayarak öfkelenebilmektedirler. Bu tür insanların gereksinimlerinin önceden fark edilmesi ve gereksinimine uygun tutum ve davranış gösterilmesi ya da öfkelendiklerinde de öfkelenme nedenlerinin görünen konu olmadığının, asıl sorunun takdir edilme gereksinimi olduğunun görülmesi ilişkiyi çok olumlu etkilemektedir.</p>

  <p class="normal1">Uyumlu davranışlarını takdir edin</p>

  <p class="normal">Geçinilmesi zor insanlarla ilişkilerde genellikle sorun olan davranışlara odaklanılmakta ve bunlar aşılmaya çalışılmaktadır. Oysa en az onun kadar önem (hatta belki de ondan daha fazla) taşıyan konulardan birisi de bu kişilerin olumlu davranışlarının fark edilmesi ve bunların takdir edilmesidir.</p>

  <p class="ortayazi"><span class="idebold">Geçinilmesi zor insanların uyumlu<br class="chapter" />
  davranışlarının takdir edilmesi, uyumlu<br class="chapter" />
  davranışların artmasını sağlamaktadır.</span></p>

  <p class="normal1">Eşduyum ile karşıdakini anlamaya çalışın</p>

  <p class="normal">Karşıdakini anlamada en yararlı tutumlardan birisi de eşduyum kurmadır. Eşduyum en yalın tanımıyla insanın kendisini karşıdakinin yerine koyarak onun davranışını anlamaya çalışmasıdır. Eşduyum kurmaya çalışan kişilerin en çok düştükleri yanlışlık "onun yerinde ben olsaydım ne yapardım" yanlışına düşmeleridir.</p>

  <p class="ortayazi"><span class="idebold">Eşduyum, onun yerinde ben olsaydım ne<br class="chapter" />
  yapardım" değil "onun gözüyle görme",<br class="chapter" />
  "onun kulağıyla duyma", "onun kalbiyle<br class="chapter" />
  hissetme" ve "onun beyniyle düşünme"dir.</span></p>

  <p class="normal">Eşduyum kurmada amaç insanın kendi iç dünyasını ve dış gerçeklerini bir kenara bırakarak karşıdakinin iç dünyası ve dış gerçeklerine sahip olsaydı nasıl davranacağını bulmasıdır. Örneğin diğer insanlarla ilişkilerinde güven sorunu yaşamayan bir kişinin diğer insanlara kolay kolay güvenemeyen bir kişiyi eşduyum kurarak anlayabilmesi için kendi konumundan sıyrılarak onun konumuna girebilmesi gerekmektedir. Böyle durumlarda karşısındaki insan için "bu kadar güvensiz olmak için bir gerekçe bulunmadığını ve güvenmemek için yeterince kanıt bulunmadığını" düşünmek o kişinin eşduyum kuramadığını göstermektedir. Eşduyumdan söz edilebilmesi için kişinin kendi bakış açısından sıyrılarak konuyu onun algıladığı şekilde "çevrede kötülük yapmak isteyen bir sürü insanın bulunduğu" ve "kimin ne zaman ne yapacağı belli olmaz; bu devirde babana bile güvenmeyeceksin" tarzında düşünmesi ve onun yaşadığı duyguları hissetmesi gerekmektedir.</p>

  <p class="normal1">Kendinizin de geçimsiz bir insan olabileceğini unutmayın.</p>

  <p class="sagnormal">"<span class="ideitalik">Geçimsiz kaynana, gelini geçimsiz sanır</span>"</p>

  <p class="normal">Diğer insanlarla ilişkilerinde sorunlar yaşayan insanların büyük bir kısmı, yaşanan sorunlardan dolayı karşıdakini suçlama eğilimindedir. Bu eğilim insanın kendisini, kendisinin uyumsuz davranışlarını görmesini engelleyen önemli bir süreçtir. Fakat diğer yandan bu tutumun o kişinin psikolojik bütünlüğünü korumak için kullandığı bir başa çıkma düzeneği olduğu unutulmamalıdır. Bu düzenek insanın eksiklikleri ve hataları ile yüzleşmesi ve bunların farkına varması sonucunda ortaya çıkacak sıkıntıyı giderir. Örneğin kıskançlığın çoğu zaman özgüven eksikliğinden kaynaklandığı ruh sağlığı uzmanları tarafından iyi bilinen bir durumdur. Aşırı kıskançlık yaşayan bir kişinin kendi iç dünyasındaki özgüven sorunlarını görmek ve bunu görmenin getireceği sıkıntıları yaşamak yerine karşıdakini suçlaması o kişinin kişiler arası ilişkilerini bozan bir başa çıkma düzeneğidir.</p>

  <p class="normal">Eğer bir çok insanla ilişkinizde çeşitli sorunlar yaşıyorsanız, yaşadığınız sorunların içeriği ve niteliği birbirine benziyorsa (örneğin <span class="ideitalik">adam yerine konulmamak</span>) kendinizin de geçinilmesi zor bir insan olabileceğinizi dikkate almanız gerekmektedir.</p>

  <p class="normal1">Geçinilmesi zor insanların davranışlarının altta yatan nedenlerini görmeye çalışın</p>

  <p class="normal">İnsanın yaşadığı her türlü duygu ve düşünce, gösterdiği her türlü davranış tesadüfen ortaya çıkan ya da insanın <span class="ideitalik">bile isteye</span> irade ile yaşadığı yaşantılar değildir. Her biri kendine özgü neden sonuç ilişkisi içinde ve bir çok etmenin karşılıklı etkileşmesi sonucu ortaya çıkan yaşantılardır. İnsanın neler düşüneceğini, hissedeceğini ya da nasıl davranacağını belirleyen en önemli etmen iç dünyasıdır. Aşağıda bazı kişilerin geçinilmesi zor insan olarak nitelenmesine neden olabilen bazı tutum ve davranışlara yol açan iç dünya ile ilgili bazı örnekler verilmiştir (bunların olası bir çok nedenden yalnız bir tanesi olabileceği unutulmamalıdır).</p>

  <p class="normal">• Dıştan bakıldığında çok çalışkan görünen, yorulmak nedir bilmeyen bir insan izlenimi yaratan ve çalışmaktan zevk aldığı düşünülen bazı kişilerin iç dünyaları araştırıldığında bu tutum ve davranışlarının altta yatan nedeninin iç gerilimlerini azaltma çabası olduğu görülebilir.</p>

  <p class="normal">• Aşırı gururlu görünen ve kendisini herkesten üstün görüyor izlenimi veren bazı kişiler, içlerindeki değersizlik ve aşağılık duyguları ile baş edebilmek için böyle tutum ve davranış göstermektedirler.</p>

  <p class="normal">• Aşırı tutucu, yeniliklere kapalı ve her türlü yeniliğe karşı duran bazı kişilerin bu davranışı, iç dünyalarında varolan ve her an bozulabileceğini düşündükleri dengeyi koruma isteğinden ve ortaya çıkacak belirsizliğin yarattığı korkudan kaynaklanabilir.</p>

  <p class="normal">• Aşırı ve abartılı kibar davranışlar gösteren bazı kişiler, bu tutum ve davranışları ile iç dünyalarında kontrol etmekte zorlandıkları öfke ve saldırganlık ile baş etmeye çalışıyor olabilir.</p>

  <p class="ortayazi"><span class="idebold">Bu kitapta tanımlanan kişilik özelliklerine<br class="chapter" />
  kendinizde rastlamamanız mümkün değildir.<br class="chapter" />
  Rastlıyor olmanız kendinizi tanıma açısından<br class="chapter" />
  daha iyi bir konumda olduğunuzu gösterir. Kötü<br class="chapter" />
  bir özellik olarak düşünseniz bile farkında<br class="chapter" />
  olmanız, bundan hiç haberiniz olmamasından daha iyidir.</span></p>

  <p class="normal"><span class="idebold">Konuyla ilgili atasözleri ve deyimler</span></p>

  <p class="normal">• <span class="ideitalik">"Söz var insanı yola getirir, söz var insanı yoldan çıkartır",</span></p>

  <p class="normal">• <span class="ideitalik">"Tatlı söz yılanı deliğinden çıkarır"</span></p>

  <p class="normal">Bu atasözleri özellikle geçinilmesi zor insanlarla ilişkiler için önem taşıyan iletiler taşımaktadır. Söylenenlerin nasıl söylendiği, bu kişilerle ilişkilerde çok önem taşır. Geçinilmesi zor bir insanın kişilik özelliklerine göre tutum ve davranış göstermek ilişkilerin kolaylaşmasını sağlar. Aynı içerik çok farklı biçimde söylenebilir.</p>

  <p class="normal">• <span class="ideitalik">"Arpa eken buğday biçmez",</span></p>

  <p class="normal">• <span class="ideitalik">"Ne ekersen onu biçersin"</span></p>

  <p class="normal">Bir çok insan ilişkilerde yaşanan sorunlarda ve çatışmalarda karşıdakini suçlama eğilimindedir. Oysa oranları çatışmadan çatışmaya değişebiliyor olmakla birlikte her çatışmada çatışan iki tarafın da sorumlulukları vardır. Bu atasözleri insanın başkasının davranışlarına odaklanmak kadar insanın kendi davranışlarına da odaklanması gerektiğini vurgulamaktadır. Diğer yandan geçinilmesi zor insanların kendi davranışlarının diğer insanlar üzerindeki etkilerini görmede daha başarısız oldukları ve çoğu zaman <span class="ideitalik">ektiklerini biçtikleri</span> fakat bunu göremedikleri unutulmamalıdır.</p>

  <p class="normal">• <span class="ideitalik">"Zorla güzellik olmaz"</span></p>

  <p class="normal">Bir kişiyi zorlayarak ya da tehdit ederek değişmesi için çaba harcamak (özellikle geçinilmesi zor insanlarda) çoğu zaman geri tepen ve ilişkileri daha fazla bozan bir yaklaşımdır. Bu durum geçinilmesi zor insanlar için daha da geçerlidir. Çünkü geçinilmesi zor insanlar dışarıdan gelen önerilere ve değerlendirmelere genellikle kapalıdırlar ve değişmeye dirençlidirler.</p>

  <p class="normal">• <span class="ideitalik">"Ayıpsız dost isteyen dostsuz kalır"</span></p>

  <p class="normal">• <span class="ideitalik">"Hatasız kul olmaz"</span></p>

  <p class="normal">İnsanların kendileri genelde kabul etme eğiliminde olmamalarına karşın her insanın kendine göre bir <span class="ideitalik">kusur</span>u vardır. Bu nedenle karşısındaki insanların kusursuz olması beklentisi taşıyanlar sürekli hayal kırıklığı yaşarlar. İnsanlarla ilişkilerde kusurlara affedici yaklaşım daha olumlu sonuçlar yaratır. Kendi kusurlarının farkında olan insanlar diğer insalardaki kusurları affetmeye daha yatkındırlar.</p>

  <p class="normal">• <span class="ideitalik">"İnsan çeşit çeşit yer damar damar"</span></p>

  <p class="normal">Diğer insanların tam istediğimiz özelliklere sahip olmalarını beklemek ve bunu iyi geçinmek için mutlaka gerekli olan bir durum gibi düşünmek ilişkileri olumsuz etkileyen bir etmendir..</p>
</body>
</html>
