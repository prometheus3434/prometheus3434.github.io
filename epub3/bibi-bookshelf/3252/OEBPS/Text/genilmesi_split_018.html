<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_13"><span class="idebold">NARSİSİSTİK KİŞİLİK YAPISI</span></h1>

  <p class="normal">"Herkesten farklı", "olağanüstü", "eşi bulunmaz", "üstün", "önemli" ve "çok özel" bir kişi olduklarını düşünen; insanlara tepeden bakan; övünmeyi ve övülmeyi çok seven; kendisinin ayrıcalıklı bir kişi olduğuna inanan; karşısındakinin ne düşündüğüne ve ne hissettiğine aldırış etmeyen; eleştirilmeye katlanamayan insanlardır.</p>

  <p class="indentmetin"><span class="ideitalik">Seveni yok denecek kadar az olsa da Görkem bey bunu hiç umursamaz. Kendisine o kadar güvenir ki kimseye ihtiyacı olmadığını söyler sık sık. Her konuda kendisini çok iyi yetiştirdiğini, mesleği endüstri mühendisliği olsa bile iyi bir borsacı kadar hisse senetlerinden, bir avukat kadar hukuktan anladığını iddia eder. İstediği her kadını etkileyebileceğini ve bir çok kadının peşinde olduğunu söyler. Gerçekten de onun karizmatik görünümünden bir çok kadın etkilenir. Giyimine-kuşamına, dış görünümüne her zaman dikkat eder. Duruşuyla, konuşmalarıyla, bakışıyla bir azamet vardır onda. Her söylediğinden emindir; her zaman kendi bildiğinin ve söylediğinin en doğru olduğuna inanır. Karşısındaki insanın söylediklerine inanmaması çok şaşırtır onu. Eleştirilmeye ise hiç dayanamaz; öfkelenir, bağırır çağırır. Bu nedenle onu iyi tanıyan bir çok insan onu yüzüne karşı eleştirmez. Bir çok kişi arkasından onun çok buyurucu, bencil ve kendisinden başka kimseyi düşünmeyen bir insan olduğunu konuşur. Gerçekten her konuda öncelikle kendi işinin hallolmasını bekler. Geçen yıl işyerinde izinlerin nasıl kullanılması gerektiği ve işyerinde herkesin ancak 10’ar gün izin kullanabileceği konuşulurken, o 30 gün izin kullanma hakkı olduğunu savunarak diretmiş ve herkesten farklı olarak 30 gün izin kullanmıştı. Yine şirketin geçen yıl hedeflediğinin çok üstünde kar etmesini, kendisinin üstün performansına bağlaması ve bir ölçüde bunu patrona kabul ettirmesi de herkesi kızdırmıştı. Söylediklerine bakarsanız, o olmasa şirketin bırakın kar etmesi batması bile gündeme gelebilirdi. Görkem beyin en büyük hayallerinden birisi de politikaya atılmaktır. Her yerde 3-5 yıl içinde partilerden davet alacağını, milletvekili olduktan sonra da mecliste kendini göstereceğini, sonra da bakan olacağını söyleyip duruyor. Kafasındaki projeleri gerçekleştirdiğinde Türkiye’nin çağ atlayacağını söylüyor olsa da bugüne kadar özgün bir projesini duyan yoktur.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Olağanüstü bir kişi olduklarını düşünürler</span></p>

  <p class="normal">"Herkesten farklı", "olağanüstü", "eşi bulunmaz", "üstün", "önemli" ve "çok özel" bir kişi olduklarını düşünürler.</p>

  <p class="ortayazi"><span class="idebold">Kendilerini çok beğenirler ve kendilerine<br class="chapter" />
  hayrandırlar. Her alanda kendilerinin <span class="ideitalik">en büyük</span><br class="chapter" />
  (en başarılı, en üretken, en zeki, en çalışkan, en<br class="chapter" />
  güzel, en yakışıklı, en önemli) olduklarını düşünürler.</span></p>

  <p class="normal">Kendilerini olduğundan daha akıllı, zeki, yetenekli, yakışıklı/güzel olarak görürler; durumlarını, yapabildiklerini ve başarılarını abartırlar. Gerçekte olmasa bile var olduğuna inandıkları <span class="ideitalik">üstün</span> özelliklerinin takdir edilmesini beklerler.</p>

  <p class="normal">Kendilerini herkesten üstün gördükleri kadar başkalarını da kendisinden daha aşağı insanlar olarak görürler. Kolay kolay kimseyi beğenmezler. Kendi işine yaramayan bir kişiyi kolayca aşağılayarak yerden yere vurabilirler.</p>

  <p class="normal"><span class="ideitalik">Etkileyici bir görünümleri vardır</span></p>

  <p class="normal">Etkileyici ve karizmatik bir görünümleri vardır. Kendinden emin ve özgüvenli tutum ve davranışları ile karşısındakini etkileyebilirler. Çoğu zaman başkalarını etkileyebilmek için kendilerine, bakımlarına, giyim ve kuşamlarına dikkat ederler.</p>

  <p class="normal"><span class="ideitalik">Övünmeyi çok severler</span></p>

  <p class="normal">Yaptıkları ile övünmeyi çok severler. Ünlü ya da itibarlı kişilerle birlikte olmayı, onlarla fotoğraf çektirmeyi ve önemli toplantılara katılmayı çok önemserler. Daha sonra da bunları övünmek için kullanırlar. Yaptıklarının önemini abartmaya eğilimlidirler; yaptıklarını olduğundan daha önemli gösterme konusunda çok ustadırlar. Onu yeterince tanımayan kişiler onun anlattıklarından etkilenerek onun çok büyük işler başardığını düşünebilirler.</p>

  <p class="normal"><span class="ideitalik">Övülmeyi çok severler</span></p>

  <p class="normal">Beğenilmek gereksinimi içindedirler. Hayranlık duyulduğunu ve saygı gösterildiğini hissetmekten, pohpohlanmaktan çok hoşlanırlar. Bunları doğal olarak hak ettiklerini düşünürler ve övülmesi gerektiğini düşündüğü bir anda övülmemesinden rahatsızlık duyarlar. Söylediklerinin eleştirilmeden onaylanması beklentisi içindedirler.</p>

  <p class="normal"><span class="ideitalik">Kendilerinin ayrıcalıklı bir kişi olduğunu düşünürler</span></p>

  <p class="normal">Her şeyi doğal olarak hak ettiklerini ve ayrıcalıklı bir insan olduklarını ve her şeyin en iyisine layık olduklarını düşünürler. İnsanların da kendisine ayrıcalıklı davranmasını beklerler. Kendi istek ve gereksinimlerinin herkesinkinden daha önemli olduğunu düşünürler.</p>

  <p class="ortayazi"><span class="idebold">Her durumda ve ortamda özel bir ilgi<br class="chapter" />
  beklentisi içindedirler, kendilerine herkes<br class="chapter" />
  gibi davranılmasından rahatsız olur,<br class="chapter" />
  hak ettikleri ayrıcalığı görmek isterler.</span></p>

  <p class="normal">Çeşitli gerekçelerle herkes için geçerli olan kuralların kendileri için geçerli olmadığını, kendisinin her ortamda her durumda kayırılacak bir kişi olduklarını düşünürler. Örneğin markette herkes gibi kuyruğa girmekten nefret ederler.</p>

  <p class="normal">Kendilerini herkesten farklı ve eşi bulunmaz biri gibi gördükleri için <span class="ideitalik">sıradan</span> insanlar ile arkadaşlık etmek istemez, kendisini ancak toplum içinde belli statüde olan insanların anlayabileceğini düşünürler.</p>

  <p class="normal"><span class="ideitalik">Eşduyum kuramazlar</span></p>

  <p class="normal">Karşıdakinin ne düşündüğünü ve hissettiğini önemsemezler. Kendisini başkasının yerine koyup onu anlama (eşduyum kurma) yetenekleri gelişmemiştir. İlişkilerinde yalnız kendi isteklerini düşünür, karşısındakinin isteklerini ve düşüncelerini hiç önemsemezler. Kendisinden başka insanların da gereksinimi olabileceğini düşünemezler (düşünseler bile kendi gereksiniminin daha önemli olduğunu düşünürler).</p>

  <p class="normal"><span class="ideitalik">Başarılı olmak için ellerinden geleni yaparlar</span></p>

  <p class="normal">Güce sahip olabilmek ya da güçlü olmak için, insan ilişkilerinde ve mesleksel yaşamlarında başarılı olmak için ellerinden geleni yaparlar. Birinci olmadıkça her sonuç (ikinci olmak bile) onlar için yenilgi anlamına gelmektedir. Bu yolda dürüst olmayan yollara başvurmaktan ve amacına ulaşmak için başkalarını kullanmaktan ve işi bitince onu bir kenara atmaktan çekinmezler. Onlar için amaca ulaşmada her yol ve her araç mübahtır.</p>

  <p class="normal">Bir ekibin her türlü başarısını sahiplenir, kendilerine mal eder ve kendi çıkarı için kullanırlar. Başkalarının katkısıyla elde edilen başarıları ya da başkalarının başarılarını sahiplenmekten çekinmezler. Başkalarının haklarını umursamadan ve diğer insanların zarar görüp görmeyeceğini düşünmeden, her şeyi kendi çıkarı için kullanabilirler.</p>

  <p class="normal"><span class="ideitalik">Kıskançtırlar</span></p>

  <p class="normal">İnsan ilişkilerinde en çok yaşadıkları duygular arasında kıskançlık ve haset vardır. Kendisinin sahip olmak istediği bir şeye başkasının sahip olduğunu görmek onları çok rahatsız eder. Başkasını kendisinden daha üstün hale getirdiğini düşündüğü şeylere (güzellik, mutluluk, servet vs) onun da sahip olmaması için ellerinden geleni yaparlar. Onu küçümser, aşağılar, hak etmediğini ileri sürerler. Kıskandığı, haset ettiği kişileri hem kendi gözünde hem başkasının gözünde değersizleştirmek için ellerinden geleni yaparlar.</p>

  <p class="normal"><span class="ideitalik">Eleştirilmeye katlanamazlar</span></p>

  <p class="normal">Başkalarının kendisi hakkındaki düşüncelerini çok önemserler. Kendileri ile ilgili olumsuz bir şey söylenmesine katlanamazlar. Kolayca kırılırlar, eleştirilmeye çok duyarlıdırlar. Kendi söylediğinin ya da düşündüğünün yanlış olduğunun ima edilmesine bile dayanamazlar. Eleştirildiklerinde çok öfkelenirler.</p>

  <p class="normal">Özellikle önemsedikleri, otorite ya da üst olarak gördükleri insanlar tarafından eleştirilmeye katlanamazlar.</p>

  <p class="normal"><span class="ideitalik">Çok kolay risk alırlar</span></p>

  <p class="normal">Zaten en iyi olduklarını düşündüklerinden rekabet etmekten çekinmezler. Kendi büyüklüklerine sarsılmaz inançları nedeniyle başarısız olabileceklerini düşünemezler; bu nedenle kolayca her türlü riski alabilirler. Başarısız olurlarsa bunun kendilerinden kaynaklanmadığını düşünürler, başkalarını suçlarlar.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Narsisistik kişilik yapısına sahip kişiler kendilerinin herkesten farklı, çok özel ve üstün bir insan olduklarına inanırlar. Diğer insanları her zaman kendilerinden daha aşağı konumda olarak görürler. Yaradılıştan ya da doğal olarak kendilerini herkesten üstün olarak görmeleri nedeniyle herkes için geçerli olan kuralların kendileri için geçerli olmadığını, ayrıcalıklı olmaları gerektiğini ve buna hakkı olduğunu düşünürler. Çevresindeki insanları ise onun büyüklüğünü desteklemek ve onaylamak üzere var olan insanlar olarak değerlendirirler.</p>

  <p class="normal"><span class="idebold">Geçinilmesi zor insan olarak narsisistik kişilik</span></p>

  <p class="normal">Kişinin sahip olduğu narsisistik kişilik özellikleri, o kişiyi geçinilmesi zor insan haline getirmeyecek durumda ise bu kişilik yapısına sahip insanlar, her türlü topluluk içinde lider olabilen insanlardır. Her türlü riski göze alabilmeleri başarılı olduklarında onları gözde insanlar haline getirebilir.</p>

  <p class="normal">Fakat kendini aşırı beğenen, üstünlük taslayan, diğer insanları aşağı gören, kibirli, bencil, kendisinden başka kimseyi düşünmeyen, başkasının hakları ve gereksinimleri olabileceğini düşünemeyen tutum ve davranışları bazı narsisistik kişilik yapısına sahip kişileri geçinilmesi zor insan haline getirmektedir. Bu tür insanlar, kendisinden başka kimseyi düşünmeyen, bencil insanlardır.</p>

  <p class="normal"><span class="idebold">Narsisistik kişilik yapısına sahip birisine nasıl davranmalı</span></p>

  <p class="normal">• Narsisistik kişilerin her koşulda kendisinin diğer insanlardan daha önemli ve üstün olduğunu, her şeyin en iyisini öncelikle kendisinin hak ettiğini düşündüğünü ve buna göre hareket edeceğini unutmayın.</p>

  <p class="normal">• Sizin istek ve gereksinimlerinizin farkında bile olmayabileceğini, kendi istek ve gereksinimlerinden başka bir şey düşünmediğini sürekli aklınızda tutun.</p>

  <p class="normal">• Kendine aşırı güvenen, kendini herkesten büyük gören, karşıdakini ve karşıdakinin görüşlerini önemsemeyen hali sizi öfkelendirebilir. Bu durumlarda öfkenizin sizi yönlendirmesine izin vermeyin.</p>

  <p class="normal">• Farklı düşündüğünüz bir konuda (herkes tarafından kolayca fark edilen çok açık bir durum bile olsa) haklı ya da doğru olduğunuzu kanıtlamak için aşırı bir uğraş içine girmeyin.</p>

  <p class="normal">• Narsisistik kişiler sürekli iltifat beklentisi içindedirler. Hak ettiği zaman (örneğin giyim ve kuşamını beğendiğiniz zaman) ve gerçek başarıları ile ilgili iltifatlarınızı mutlaka söyleyin. Fakat yalnız pohpohlamak amaçlı, içtenlikli olmayan abartılı övgülerden kaçının; çünkü böyle durumlarda övgü beklentiler daha da artar.</p>

  <p class="normal">• Onu eleştirirken çok dikkatli olun. Düşündüklerinizi akılınıza geldiği gibi rastgele değil, belirli bir hedefe odaklandığınızda ve düşündüklerinizden emin olduktan sonra söyleyin. Kullandığınız sözcüklere, tonlamalara dikkat edin. Zorunlu kalmadıkça ya da belli bir güven oluşmadıkça (nasıl olsa sonuç elde edemeyeceğiniz için) eleştirmeyin. Eleştirdiğiniz zaman öfkelenebileceğini bilin ve hazırlıklı olun.</p>

  <p class="normal">• Sizi ve duygularınızı anlamasını beklemeyin. Başkasının duygularını anlama yetenekleri yoktur.</p>

  <p class="normal">• Size görüşünüzü sormazsa ya da söylediklerinizi dikkate almazsa alınmayın. Yalnız sizin değil, kolay kolay kimsenin görüşlerini dikkate almayacağını bilin. Diğer insanların görüşlerini bazen yalnız almış olmak için alırlar. En doğruyu kendisinin düşünebileceğini düşündüğünden başkasının düşüncelerini önemsemezler.</p>

  <p class="normal">• Her şeyi öncelikle kendisinin hak ettiğini düşündüğü için, kendisinin sahip olmak istediği bir şeye başkasının sahip olmasına katlanamazlar. Herkesten daha fazla kıskanır, hatta haset ederler. Bu nedenle onu kıskandırabilecek şeyleri mümkün olduğu kadar onun yanında anlatmayın.</p>

  <p class="normal">• Ona bir iyilik yaptığınızda ondan minnettarlık beklemeyin. Çünkü yaptığınız iyiliği, iyilik olarak değil, zaten hak ettiği bir şey olarak algılarlar.</p>

  <p class="normal">• Maddi ya da manevi her hangi bir çıkarı yoksa hiçbir işe bulaşmak istemezler. Bu nedenle başkasını düşünmesini, iyilik yapmasını beklemeyin.</p>

  <p class="normal">• Narsisistik kişilik yapısına sahip kişilerde motivasyon yaratmanın en kolay yolu onları takdir etmektir. Takdir edilmesi gereken durumlarda takdir etmeyi asla unutmayın.</p>

  <p class="normal">• Onunla didişen, onu küçük düşürmeye çalışan, ona meydan okuyan ve onu önemsemeyen bir insanmışınız izlenimi yaratmayın.</p>

  <p class="normal">• Ona onun bakış açısı ya da yaptıkları ile ilgili onun düşündüğünden farklı bir şey söylemek istediğinizde bunu bir öneri şeklinde değil, çeşitli sorular sorarak (hatta onda söylemek istediğinizi sanki kendisi bulmuş hissi yaratacak şekilde) söyleyin.</p>

  <p class="normal">• Kendilerine sıradan bir insan gibi davranıldığında bundan çok rahatsız olurlar ve tepki gösterebilirler; bu nedenle narsisistik kişilik yapısına sahip kişilerle ilişkilerinizde, bir anlaşmazlık olduğunda ya da çatışma çıktığında onun da sıradan bir insan olduğunu vurgulamayın.</p>

  <p class="normal"><span class="idebold">Siz narsisistik kişilik yapısına sahipseniz</span></p>

  <p class="normal">• Her şeyi bilen halinizin başkalarını çok rahatsız ettiğini bilin.</p>

  <p class="normal">• Başkalarını anlamak, onların istek ve gereksinimlerini görmek için özel çaba harcayın. Dikkatli bir biçimde dinleyin, söylediklerini küçümsemekten kaçının.</p>

  <p class="normal">• Başkalarının görüşlerini ifade etmesine fırsat tanıyın ve onların görüşlerine önem ve değer verdiğinizi gösterin.</p>

  <p class="normal">• Çevrenizdeki insanların da gereksinimleri olduğunu bilin, onların gereksinimlerini anlamak ve karşılamak için çaba harcayın.</p>

  <p class="normal">• Her türlü eleştiriyi sizi aşağılamaya ya da küçümsemeye yönelik bir saldırı gibi görmeyi bırakın.</p>

  <p class="normal">• Kendinize çok güvenmeniz nedeniyle kolay karar verme eğiliminde olduğunuzu düşünerek çabuk karar vermekten kaçının.</p>

  <p class="normal">• Yalnız kendi istek ve gereksinimlerinizi dikkate alıp almadığınızı, başkalarının istek ve gereksinimlerini göz ardı edip etmediğinizi gözden geçirin.</p>

  <p class="normal">• Başkalarını anlamak için özel çaba harcayın. Herkesin kendine göre istek ve gereksiniminin olabileceğini dikkate alın.</p>

  <p class="normal">• Başkalarının başarılarını takdir etmeye çalışın.</p>

  <p class="normal">• Tutum ve davranışlarınızla farkında olmadan diğer insanları küçük düşürme uğraşısı içinde olup olmadığınızı gözden geçirin.</p>

  <p class="normal">• Başkalarının görüş ve düşüncelerinin de en azından zaman zaman doğru olabileceğini kendinize sık sık hatırlatın.</p>

  <p class="normal">• Sizin düşüncelerinize ve bakış açınıza ters gelen düşünceleri ve farklı bakış açılarını bir kalemde silmeyin. En azından bunları ifade eden kişilere karşı olumsuz bir tutum içine girmeyin, bu kişileri farklı düşüncelerini ifade etmeleri için cesaretlendirin.</p>

  <p class="normal">• Farklı düşünce ve yaklaşımları hemen ‘<span class="ideitalik">size meydan okuma</span>’, ‘<span class="ideitalik">otoritenizi sarsma</span>’ ve ‘<span class="ideitalik">sizi aşağılama</span>’ amacıyla yapılmış girişimler olarak değerlendirmeyin.</p>

  <p class="normal">• Hatalı olduğunuzu ya da yanlış yaptığınızı fark ettiğinizde size ne kadar zor gelirse gelsin özür dileyin ve yanlışınızı düzeltin.</p>

  <p class="normal">• Eleştiriye kapalı tutum ve davranışlarınızın zaman içinde çevrenizde yalnız dalkavukların kalmasına yol açacağını düşünerek herkes bana hak veriyor yanılgısına kapılmayın.</p>

  <p class="normal">• Çevrenizdeki insanlara ilgi gösterin. Onların da ilgi, anlayış ve onay gereksinimleri olduğunu unutmayın.</p>

  <p class="normal"><span class="idebold">Narsisistik kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Çalımından geçilmemek",</span></p>

  <p class="normal">• <span class="ideitalik">"Çalım satmak"</span></p>

  <p class="normal">Kendilerinin herkesten üstün olduğuna ve diğer insanların kendisinden aşağı olduğuna inandıklarından alçakgönüllü davranış gösteremezler..</p>

  <p class="normal">• <span class="ideitalik">"Deveden büyük fil var",</span></p>

  <p class="normal">• <span class="ideitalik">"El elden üstündür"</span></p>

  <p class="normal">"Deveden büyük fil var" atasözünü göremezler. Her zaman, her koşul ve ortamda kendilerinin herkesten farklı, herkesten üstün ve özel bir insan olduklarını düşünürler.</p>

  <p class="normal">• <span class="ideitalik">"Bir kızı bin kişi ister, bir kişi alır"</span></p>

  <p class="normal">Bir kızın binlerce isteyeni bile olsa kendisi isterse kızı kolayca alacağına inanır. Bu inanç öylesine güçlüdür ki sahip olduğu üstün özellikleri nedeniyle doğal olarak kendisinin hak ettiğine inanır. Kendisinin almak istediği bir kızın başkasını tercih etmesi onun için anlaşılması ve katlanılması zor bir durumdur.</p>

  <p class="normal">• <span class="ideitalik">"Hem kel, hem fodul"</span></p>

  <p class="normal">Sahip olduğu özellikler ortada iken üstünlük taslayan, kibirlenen insanlar için kullanılan bu atasözü, narsisistik kişilik yapısına sahip insanlar için kullanılabilecek atasözlerinden birisidir. Narsisistik kişilik yapısına sahip kişiler kendi eksikliklerine kolay kolay göremezler ya da kabullenemezler; hatta tam tersine bu konuda üstün özelliklere sahip olduklarını düşünebilirler.</p>
</body>
</html>
