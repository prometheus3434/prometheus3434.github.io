<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_18"><span class="idebold">PASİF AGRESİF KİŞİLİK YAPISI</span></h1>

  <p class="normal">Kendilerine düşen işleri ve görevleri ağırdan alan, sürekli erteleyen, savsaklayan, yapmamak için çeşitli bahaneler yaratan, kızgınlık ve öfke gibi doğrudan ifade edemedikleri olumsuz duygularını dolaylı olarak ya da edilgin direnç göstererek ifade eden kişilerdir.</p>

  <p class="indentmetin"><span class="ideitalik">Müdür beyin odasından gelen sesler herkesi şaşırtmıştı. Genelde sakin bir kişi olarak bilinen müdür bey daha önce hiç olmadık şekilde yüksek sesle bağırıyordu. Gelen seslerden Ahmet beyin üzerine düşen bir görevi yerine getirmediği anlaşılıyordu. Müdür bey bir yandan Ahmet beye "madem ki yetiştiremeyecektin neden dün söylemedin" diye bağırıyor, bir yandan da bunun böyle olacağını tahmin edemediği için kendisine kızıyordu. Müdür bey tüm denetimini kaybetmiş gibi görünüyordu: Ahmet beye onun verileri olmadan genel müdürlük tarafından istenen istatistikleri nasıl tamamlayacağını, genel müdürlüğe ne diyeceğini soruyordu. Ahmet bey ise arada sesini yükseltiyor, kendisinin bir suçu olmadığını, bilgisayarının yavaş çalıştığını, bilgiişlem biriminin bu sorunu günlerdir çözmediğini söylüyordu. Bunları duyan müdür bey sesini daha da yükseltiyor, "bunu daha önce neden bana söylemedin" diyordu. Müdür beyin bu haline çok şaşıran çalışanlar, Ahmet beyin kabahatli olduğunu düşünüyorlardı. Konuşmalardan Ahmet bey dışında tüm çalışanların kendi verilerini istendiği gibi derledikleri anlaşılıyordu. Arkadaşları Ahmet beyin her zaman böyle olduğunu, hiçbir zaman üzerine düşen işi zamanında bitir(e)mediğini konuşuyorlardı. Ahmet beyi iyi tanıyan arkadaşları onun yalnız işyerinde değil her yerde böyle olduğunu söylüyorlardı. Bir keresinde evine yakın olması nedeniyle Ahmet beyden toplu olarak sinema bileti alması istendiğini, fakat Ahmet bey film saatinden yarım saat önce sinemaya gidip bilet almaya kalkışınca bilet bulunamadığı için herkesin ortada kaldığı anlatılıyordu. Ahmet bey, kendisini savunurken daha önce bir çok kez ailece bu sinemaya geldiklerini fakat hiçbir zaman bilet kalmaması gibi bir durumla karşı karşıya kalmadıklarını iddia ettiği söyleniyordu. Kendisinin hiçbir kusuru olmadığını düşünen Ahmet bey bu olayda kendisine kızan arkadaşlarına küserek onlarla günlerce konuşmamış. Karısı da eşi zamanında ödemediği için bir çok kez elektrik ve sularının kesildiğini bu nedenle evde her türlü işi artık kendisinin yaptığından yakınıyormuş.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Kendilerinden bekleneni yapmazlar</span></p>

  <p class="normal">Kendilerinden beklenenleri ya da sorumluluklarını yerine getirmede <span class="ideitalik">yavaş</span> davranırlar. Evde ya da işyerinde üzerlerine düşen görevleri erteler ya da savsaklarlar. Bu tutumları aslında açıkça ifade edemedikleri öfkelerini çıkarmaya çalışma girişimleridir. Nitekim bu tutum ve davranışları ile hedef kişiyi <span class="ideitalik">sinir ederler</span>.</p>

  <p class="normal">Üzerlerine düşen görevi yerine getirmediklerinde buna bir gerekçe bulurlar ve çoğu zaman sonuçtan başkalarını sorumlu tutarlar.</p>

  <p class="normal"><span class="ideitalik">Küser ve surat asarlar</span></p>

  <p class="normal">Pasif agresif kişilik yapısına sahip kişiler çok kolay alınarak somurtkanlaşabilirler. Toplumumuzda yaygın görülen pasif agresif davranışlardan birisi de küsme ve surat asma şeklindedir.</p>

  <p class="normal"><span class="ideitalik">Her şeye olumsuz gözle bakarlar</span></p>

  <p class="normal">Pasif agresif kişilik yapısına sahip kişiler genelde karamsardırlar, her şeyi olumsuz yönüyle görme eğilimindedirler.</p>

  <p class="normal"><span class="ideitalik">Çözüm üretmezler</span></p>

  <p class="normal">Her şeyi eleştiren, hiçbir şeyi beğenmeyen ve her şeye olumsuz yaklaşan bir tutum sergileseler de hiçbir zaman sorunları çözecek öneriler üretmezler.</p>

  <p class="normal"><span class="ideitalik">İnatçıdırlar</span></p>

  <p class="normal">Onlara istemedikleri bir şeyi yaptırmak neredeyse olanaksızdır. İnatları kırılmaya çalışıldığında inatçılıkları ve kendilerini haklı görme eğilimleri daha da artar.</p>

  <p class="normal"><span class="ideitalik">Yetkili kişilere karşı direnç gösterme eğilimindedirler</span></p>

  <p class="normal">Otorite olarak gördükleri her türlü yetkili kişilere ve onların her türlü istek ve beklentilerine karşı olumsuz bir yaklaşım gösterirler. Otorite olarak gördükleri kişilerin iyi olabileceklerini ya da iyi isteklerinin olabileceğini düşünemezler. Onların her türlü uygulamalarını anlamsızca ve acımasızca eleştirirler.</p>

  <p class="normal"><span class="ideitalik">Sorunları yüz yüze konuşmazlar</span></p>

  <p class="normal">Diğer insanlarla yaşadıkları sorunları yüz yüze konuşmaktan kaçınırlar. Çoğu zaman yaşanan olumsuzluklar konusunda şikayetçidirler; fakat sorunları ilgili kişiyle değil, ilgisiz kişilerle ya da ilgisiz yerlerde konuşurlar.</p>

  <p class="normal"><span class="ideitalik">Ekip çalışmasına yatkın değildirler</span></p>

  <p class="normal">Ekip olarak ya da grup olarak yapılacak işlerde kendi üzerlerine düşen sorumluluğu yerine getirmeyerek diğerlerinin çabalarının boşa gitmesine yol açabilirler.</p>

  <p class="normal"><span class="idebold">Dünyayı algılayış biçimleri</span></p>

  <p class="normal">Kendisinden bir şey istenmesini kendisine karışılma, müdahale edilme ve başkasının denetimine girme olarak yorumlarlar. Diğer insanların aşırı talepkar olduklarını ve kendisini kullanmaya çalıştıklarını düşünürler. Çoğu zaman işini ne kadar iyi yaparsa yapsın takdir edilmediklerinden ve yanlış anlaşıldıklarından yakınırlar. Yönetici konumundaki kişileri keyfi ve adaletsiz davranan kişiler olarak değerlendirirler.</p>

  <p class="normal"><span class="idebold">Geçinilmesi zor insan olarak pasif agresif kişilik</span></p>

  <p class="normal">Her hangi bir kişiye geçinilmesi zor insan niteliği kazandıran pasif agresif kişilik özellikleri diğer insanları çileden çıkarır. İşyerinde ya da sosyal ortamlarda üzerlerine düşen sorumlulukları yerine getirmemeleri, sürüncemede bırakmaları (özellikle ara basamak bir görev ise) bir çok işin aksamasına neden olur. Yapması gerekenler anımsatıldığında, özür dileyerek görevi yapmaya çalışmak yerine kendince gerekçeler ya da mazeretler yaratması çevresindeki insanları daha da kızdırır.</p>

  <p class="normal"><span class="idebold">Pasif agresif kişilik yapısına sahip birisine nasıl davranmalı</span></p>

  <p class="normal">• Pasif agresif kişilik yapısına sahip kişilere karşı hiçbir zaman ısrarcı ve üsteleyici olmayın (sonuç elde etme şansınız yok denecek kadar azdır).</p>

  <p class="normal">• Bir isteğinize ya da söylediğinize tepki gösterdiğinde, siz de tepkisel davranmayın (tepkisel davranış onun olumsuz tepkisini arttırmaktan başka sonuç yaratmaz).</p>

  <p class="normal">• Ondan isteyeceğiniz her işi onda açıkça yönlendirildiği duygusu yaratmadan ve ona seçme şansı vererek isteyin.</p>

  <p class="normal">• Ona yönelik öfkenizin artmaması için mantıklı açıklamalarınızın çoğu zaman işe yaramayacağını bilin.</p>

  <p class="normal">• Ona karşı bir üst ya da bir otorite gibi davranmaktan kaçının.</p>

  <p class="normal">• Her türlü işi onunla birlikte planlayın ve sonuçlarını birlikte gözden geçirin.</p>

  <p class="normal">• Onun tutum ve davranışları nedeniyle yaşadığınız öfkenizin sizi yönlendirmesine izin vermeyin.</p>

  <p class="normal">• Kararlı, tutarlı ve açık bir tutum takının.</p>

  <p class="normal">• Bir işi savsakladığını fark ettiğinizde bunu ona hissettirin.</p>

  <p class="normal">• Sürüncemede bıraktığı bir işi siz yapmayın (ya da bir başkasının yapmasını sağlamayın) ve telafi etmesini isteyin.</p>

  <p class="normal">• Çözüm üretmelerini beklemeyin.</p>

  <p class="normal">• Kör bir çekişme içine girmekten kaçının.</p>

  <p class="normal">• Yapılmayan bir işin yapılabilmesi için yardım etme ya da bir başkasının da yardımcı olmasını sağlama girişiminizin çok işe yaramayacağını bilin.</p>

  <p class="normal">• Kendilerinin belirledikleri hedeflere ulaşmada daha başarılı olduklarını unutmayın.</p>

  <p class="normal">• Kendi üzerlerine düşen görevi yapmayarak ekip çalışmalarını her an sabote edebilecekleri için mümkün olduğunca ekip çalışmalarına ya da ortak çalışma gerektiren işlere katmayın yada kritik görevler vermeyin.</p>

  <p class="normal">• Kişilik yapısı nedeniyle yararlı olacağı çok açık olan önerilerinizi bile kabul etmeyeceğini bilin.</p>

  <p class="normal">• Genellikle bir işe yaramadığı için mümkün olduğunca ceza vermekten kaçının.</p>

  <p class="normal">• Hak ettiklerinde başarılarını ve olumlu davranışlarını takdir edin ve coşkulu biçimde övün.</p>

  <p class="normal"><span class="idebold">Siz pasif agresif kişilik yapısına sahipseniz</span></p>

  <p class="normal">• Üzerinize düşen görevleri yapıp yapmadığınızı gözden geçirin.</p>

  <p class="normal">• Üzerinize düşen görevi neden zamanında yapmadığınızı dürüstçe düşünün.</p>

  <p class="normal">• Olayları genellikle olumlu mu olumsuz mu değerlendirdiğinizi ve olumsuz değerlendirdiğiniz olayların olumlu yönlerinin olup olmadığını gözden geçirin.</p>

  <p class="normal">• Tutum ve davranışlarınızın diğer insanlar üzerinde nasıl bir etki yarattığını ve bunun onlarla ilişkilerinizi nasıl etkilediğini görmeye çalışın.</p>

  <p class="normal">• Yaşadığınız çatışmalarla ilgili olarak sürekli kendinizi haklı gören ya da gösteren düşünceleriniz ile kendi kendinizi kandırıp kandırmadığınızı gözden geçirin.</p>

  <p class="normal">• Size göre her birinin bir açıklaması olsa bile tepkilerinizin başkaları tarafından aşırı bulunduğunu bilin.</p>

  <p class="normal">• Yaşadığınız sorunlarda zaman zaman sizin de sorumluluklarınız olacağını ve her şeye bir açıklama bularak sorumluluklarınızın üstünü örtüyor olabileceğinizi unutmayın.</p>

  <p class="normal"><span class="idebold">Pasif agresif kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Türk söylemez söylenir"</span></p>

  <p class="normal">Pasif agresif kişilik yapısına sahip kişiler yaşadıkları sorunları, gördükleri olumsuzlukları muhatapları ile konuşmaktan kaçınır, hiçbir çözüm üretmezler. İlgisiz ortamlarda ilgisiz kişilere kendilerince dert yanarlar. Sürekli şikayetçidirler fakat çözüm üretmek için, ilgili kişilerle konuşarak sorunu çözmek için çaba harcamazlar.</p>

  <p class="normal">• <span class="ideitalik">"Deveye hendek atlatmak"</span></p>

  <p class="normal"><span class="ideitalik">Pasif</span> agresif kişilik yapısına sahip kişilere istemedikleri bir işi yaptırmak <span class="ideitalik">deveye hendek atlatmaktan</span> daha zor bir iştir.</p>

  <p class="normal">• <span class="ideitalik">"Hem suçlu hem güçlü"</span></p>

  <p class="normal">Pasif agresif kişilik yapısına sahip kişiler kendilerinin savsaklayıcı tutumları nedeniyle aksayan bir işte kendi sorumluluklarını göremez ve kabullenemezler. Kendilerini haklı buldukları bir açıklama getirir ve buna inanırlar.</p>
</body>
</html>
