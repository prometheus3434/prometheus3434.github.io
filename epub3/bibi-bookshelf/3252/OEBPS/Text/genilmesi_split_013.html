<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_8"><span class="idebold">ŞİZOİD KİŞİLİK YAPISI</span></h1>

  <p class="normal">İnsanlarla yakın ilişkiler kurmaktan kaçınan, arkadaş gruplarına ya da topluluklar içine girmektense yalnız kalmayı yeğleyen, soğuk görünen, mümkün olduğu kadar az ve öz konuşan, duygu ve düşüncelerini ifade etmeyen, duygusal yaşamı kısıtlı, çoğu zaman kendi iç dünyasında yaşayan içe dönük insanlardır.</p>

  <p class="indentmetin"><span class="ideitalik">Sevgili günlük, dün tatildi ve bütün günümü bilgisayar başında geçirdim. Çok hoş bir gündü. Fakat annem ve babam neden okul arkadaşlarımla görüşmediğimi sorup durdular. Nedense benim bilgisayar başında hayatımdan son derce memnun olduğumu anlayamıyorlar bir türlü. Benim gibi genç bir insanın gezip tozması, kız peşinde koşması gerekiyormuş. Okul arkadaşlarımla okulda pek arkadaşlık yapmadığımı öğretmenlerim de onlara söylemiş olmasına karşın neden beni zorlayıp duruyorlar anlamıyorum. Biliyorsun bazen teyzemin oğlunu çağırıyorlar eve, arkadaşlık edelim diye; iyi ki onu çağırmayı akıl etmediler dün. Onun aklı fikri kızlarda; ne buluyor bilmem ki onlarda. O da sıkılıyor, ben de sıkılıyorum bir arada olduğumuzda. Öğretmenlerimin onlara, hemen hiç arkadaşım olmadığını, derslerde soru sormazlarsa hiç söz almadığımı, bildiklerimi bile söylemediğimi, teneffüslerde bile okul bahçesinde ya da sınıfta yalnız kaldığımı söylediklerinden beri daha çok zorluyorlar beni. Oysa ben memnunum halimden. Konuşsam ne konuşacağım ki arkadaşlarımla. Onlar hep boş ve anlamsız konulardan konuşuyor, gerekli gereksiz gülüşüp duruyorlar. Benim günlerce düşünerek çözdüğüm matematik problemleri, evrenin oluşum süreci onları hiç ilgilendirmiyor. Sahi az daha unutuyordum, dün bir internet sitesinde evrenin oluşum sürecini anlatan çok güzel resimler vardı. Çok şey öğrendim. Ah bir de İngilizcem iyi olsaydı, her şey daha kolaylaşacaktı. Belki ilerde ben de bu konuda bir internet sitesi kurabilirim. Ne güzel olur değil mi? Bizimkilere İngilizce öğrenmek istediğimi söylesem hemen kursa göndermeye kalkarlar beni. Oysa şöyle güzel bir cd bulsam ne güzel olur. Evet, sevgili günlük, bu günlük bu kadar, hoşça kal.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">İnsanlarla yakın ilişkiler kurmazlar</span></p>

  <p class="normal">İnsanlarla yakın ilişki kurmaktan kaçınırlar. Zorunlu olmadıkça başkaları ile ilişkiye girmezler. Yalnız kalmayı, yalnız başına iş yapmayı yeğlerler. Arkadaşlıklara ve diğer insanlarla ilişkiler kurmaya karşı ilgisiz ve kayıtsızdırlar.</p>

  <p class="ortayazi"><span class="idebold">Diğer insanlarla daha fazla ilişkiye girmek için<br class="chapter" />
  <span class="ideitalik">can atan</span> utangaç ve çekingen insanlardan<br class="chapter" />
  farklı olarak şizoid kişilik yapısına sahip<br class="chapter" />
  kişilerin öyle bir dertleri yoktur.</span></p>

  <p class="normal">Diğer insanlarla ilişki kurmak istememek onlar için bir tercihtir. Çocukluktan beri bu özelikleri olduğu için insanlarla yüz yüze ilişki ve iletişim kurma becerileri gelişmemiştir. Yakın ilişki içinde olduğu insan sayısı son derece azdır, çoğu zaman da aile çevresindendir. İlişki içinde olduğu insanlarla var olan ilişkisi de yüzeyseldir; duygusal niteliği çok sınırlıdır.</p>

  <p class="normal"><span class="ideitalik">Yalnız olmaktan hoşlanırlar</span></p>

  <p class="normal">İnsanlarla ilişki kurmayı gerektiren ortamlarda bulunmaktansa, yalnız başına kalınabilen ortamlarda bulunmayı tercih ederler. Öğrencilik yıllarında diğer örencilerle ilişki kurmak için çaba göstermek yerine kütüphane gibi yalnız kalabilecekleri ortamlara giderler. İş yaşamında da bir çok insanla ilişki kurmayı gerektiren işlerde çalışmaktansa yalnız başına yapılan işleri tercih ederler. Öte yandan diğer insanlarla ilişki kurmayı gerektirmeyen ya da çok az ilişki kurmayı gerektiren işlerde daha başarılı olurlar. Vakitlerinin çoğunu diğer insanlardan uzak bir ortamda kendi başlarına geçirirler. Rekabet etmekten kaçınırlar. Yalnız yürütülen uğraşlara (bilgisayar, internet, bulmacalar, matematik oyunları vb) düşkündürler.</p>

  <p class="normal"><span class="ideitalik">Duygusal yaşantıları sığ ve kısıtlıdır</span></p>

  <p class="normal">İnsanlarla ilişkilerde tüm insanlarda görülen duygusal değişimler bu kişilerde pek görülmez. Sanki duygu yaşamadıkları izlenimi verirler; yaşadıkları duygular (sevinç, heyecan, öfke, korku vs) dışarıdan anlaşılmaz. En heyecanlı, en korkulu olunacak zamanlarda bile donuk bir yüz ifadeleri vardır. Karşısındaki insan için onun yaşadığı duyguları anlamak mümkün değildir. Kendisine yakın, sıcak ve sevecen davranan bir kişiye karşı da sıcak ve sevecen yaklaşamazlar.</p>

  <p class="normal"><span class="ideitalik">Az ve öz konuşurlar</span></p>

  <p class="normal">Duygu ve düşüncelerini çoğu zaman ifade etmezler. Söylemek istediklerini mimiksiz, beden dili katmadan donuk bir yüz ifadesiyle söylerler. İnsanlarla ilişkilerinde zorunlu olmadıkça pek konuşmazlar. Kendilerine sorulan sorulara çoğu zaman evet ya da hayır diyerek yanıt verir, az ve öz konuşurlar.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Kendilerini kendi kendine yeten, kimseye gereksinimi olmayan ve kimseye muhtaç olmayan insanlar olarak görürler. Diğer insanları kendisinin her türlü yaşam alanına müdahale eden ya da edebilecek insanlar olarak görürler. Eninde sonunda kendisini bırakacağı, terk edeceği ya da kazık atacağını düşünerek insanlarla yakın ilişki içine girmekten uzak dururlar.</p>

  <p class="normal"><span class="idebold">Geçinilmesi zor insan olarak şizoid kişilik</span></p>

  <p class="normal">Şizoid kişilik özellikleri belli bir düzeyde kalıyorsa ve kişi başka insanlarla ilişki kurmayı gerektirmeyen bir yerde çalışıyorsa işinde son derece başarılı olabilir. Bir çok insan için sıkıcı gelebilecek ve diğer insanlarla ilişkileri en aza indiren işlerde son derece başarılı olurlar.</p>

  <p class="normal">Ancak, aşırı düzeyde bulunduğunda içe dönük, ilişki ve iletişimden kaçınan tutumları bu kişilere geçinilmesi zor insan özelliği verir. Bu tür tutum ve davranışlarla karşılaşan bir çok kişi ya tepkisiz kalarak ya da öfkelenerek onlardan uzaklaşırlar.</p>

  <p class="normal">Çevresindeki insanlara karşı ilgisiz ve tepkisiz tutumu, sorulara mümkün olduğunca az ve öz yanıt vermesi şizoid kişilik yapısına sahip bir kişi ile ilişki kurmak zorunda kalan insanları çok zorlar. Bir çok soru sorulmuş olmasına karşın çok az bilgi vermiş olmaları bir çok insanı öfkelendirir.</p>

  <p class="normal">İnsan ilişkilerinde karşıdakinin de konuşulanlara konuşarak ya da dıştan belli olan duygularla katılması iletişimi kolaylaştırır. Fakat şizoid kişilik yapısına sahip insanların donuk ve duygusuz görünümü iletişimin kopmasına neden olur.</p>

  <p class="normal">Sosyal ortamlara davet edilseler de katılmak istemezler, davete bir şekilde katıldıklarında da grubun dışında kalırlar. Bu durum diğer insanları olumsuz etkiler. Örneğin bir arkadaş grubunun düzenlediği bir eğlencede, bir kişinin dışarıda kalması diğerlerini huzursuz eder.</p>

  <p class="normal"><span class="idebold">Şizoid kişilik yapısına sahip birisine nasıl davranmalı</span></p>

  <p class="normal">• Onun insanlardan uzak olma isteğine saygı duyun. Bu halleriyle mutlu olabildiklerini, çevrelerinde kimsenin olmamasının ya da sosyal olmamalarının onları mutsuz etmediğini sürekli aklınızda tutun.</p>

  <p class="normal">• Konuşmadan birlikte olmaya, gerektiğinde uzun süreler sessiz kalmaya alışın. Kendinizi mutlaka bir şeyler konuşulması gerektiği düşüncesine kaptırmayın.</p>

  <p class="normal">• Duygu ve düşüncelerini beklediğiniz derecede sizinle paylaşmıyor olmasını soğukluk olarak değerlendirmeyin. Size az görünen paylaşım onun için çok fazla olabilir. Size az görünüyor olsa da duygu ve düşüncelerini en çok paylaştığı kişi siz olabilirsiniz.</p>

  <p class="normal">• Sosyal gruplara ya da ortamlara girmesi için aşırı zorlamayın.</p>

  <p class="normal">• Sosyal gruplara ya da ortamlara girmedikleri için onları suçlamayın.</p>

  <p class="normal">• Tümüyle iç dünyasına kapanmasına, insanlardan kendisini tamamen dışlamasına izin vermeyin, mesafe isteğine saygı göstererek o talep etmese de ilişkinizi sürdürün.</p>

  <p class="normal">• Aranızdaki mesafeyi ne çok yakın ne de çok uzak tutun.</p>

  <p class="normal">• Onlardan kendisi ya da yaşadıkları konusunda bir şeyler anlatmalarını beklemeyin, anlattığında ise özenli ve dikkatli bir ilgi gösterin.</p>

  <p class="normal">• Çok konuşarak ya da çok soru sorarak bir şeyler anlatması için zorlamayın.</p>

  <p class="normal">• Aramak için ya da ilişkiyi sürdürmek için onun sizi aramasını beklemeyin, arkadaşlığınız tek taraflı yürüyormuş gibi görünse de ilişkinizi sürdürün.</p>

  <p class="normal">• İnsanlarla birlikte olacağı ortamlar yaratın.</p>

  <p class="normal">• İçinde bulunduğunuz bir gruba katıldığında onu konuşmaya ve diğer insanlar kadar grup içi iletişime katılmaya zorlamayın. Onda dışlanıyormuş izlenimi yaratmadan onun belli bir mesafede kalma isteğine saygı gösterin, grup içinde bulunmasını ve durmasını yeterli görün.</p>

  <p class="normal">• Ona onu övücü söz söylediğinizde bunu tepkisiz karşıladığında şaşırmayın ve alınganlık göstermeyin.</p>

  <p class="normal">• Yakın, sıcak ve sevecen davrandığınızda ondan benzer bir tepki beklemeyin, böyle davrandığınızda tam tersi sizden uzaklaşabileceğini unutmayın.</p>

  <p class="normal">• İnsanlarla ilişki kurmayı gerektiren işlerde çok zorlanacaklarını bilin ve bu tür beklentilerinizi en aza indirin.</p>

  <p class="normal">• İnsanlardan uzak kaldığında daha rahat ettiğini düşünerek tümüyle izole bir yaşam kurmasına izin vermeyin.</p>

  <p class="normal"><span class="idebold">Siz şizoid kişilik yapısına sahipseniz</span></p>

  <p class="normal">• Yalnız kalmaktan hoşlandığınız için kendinizi suçlamayın.</p>

  <p class="normal">• Çevrenizdeki insanlarla orta noktayı bulmaya çalışın. Onların birlikte olma isteklerini karşılarken zaman zaman sizin de yalnız kalma isteğinizi onlara bildirin.</p>

  <p class="normal">• İnsanlarla ilişki kurmayı gerektirmeyen işlerde daha başarılı olduğunuzu bilerek hareket edin.</p>

  <p class="normal">• İnsanlarla ilişki kurmak sizin için ne kadar sıkıntı verici olsa da kendinizi görece daha rahat hissettiğiniz ve sizi olduğunuz gibi kabullenen insanlarla daha çok birlikte olmak için kendinizi zorlayın.</p>

  <p class="normal">• İçinizden gelmese de, size zor gelse de zaman zaman yakınlarınızla birlikte olmaya çalışın, gerekirse birlikte olmak için onları davet edin.</p>

  <p class="normal">• Sosyal ortamlarda daha çok konuşmak için kendinizi zorlayın. Konuşmalarda sıranın size gelmesini beklemeyin. Kendi sesinize alışmanız için evde alıştırma yapın, sesli olarak kendi kendinize konuşun. Kendinize söyleyecek bir şey bulamıyorsanız sesli olarak gazete, kitap vs okuyun.</p>

  <p class="normal">• İnsanların çoğu zaman laf olsun diye konuştuklarını, fakat laf olsun diye konuşmaktan rahatsız olmadıklarını, sürekli ciddi ve önemli şeylerin konuşulmasının mümkün olmadığını unutmayın.</p>

  <p class="normal">• Bir sosyal ortama gitmeniz söz konusu olduğunda mümkün olduğunca kendinizi yakın hissettiğiniz birisi ile birlikte gidin.</p>

  <p class="normal">• Bir sosyal ortama gitmeniz söz konusu olduğunda gerektiğinde ayrılabilmek amacıyla (eğer varsa) kendi aracınızla gitmeyi tercih edin.</p>

  <p class="normal">• Zaman zaman iç dünyanıza bakarak duygularınızı bir deftere yazın.</p>

  <p class="normal">• Tutum ve davranışlarınızın karşınızdaki insanları nasıl etkilediğini anlamaya çalışın.</p>

  <p class="normal">• Yalnız olmayı ve yalnız kalmayı seven kişilik özelliklerinizin bir çok insana sıkıcı gelebilecek ve diğer insanlarla ilişkiyi kurmayı gerektirmeyen (hatta kurmamayı gerektiren) işlerde sizin için bir avantaj olabileceğini unutmayın.</p>

  <p class="normal">• Zorunlu kaldığınız zamanlarda karşınızdaki insanlara içinizden gelmese de merak etmeseniz de bazı standart soruları sorun.</p>
</body>
</html>
