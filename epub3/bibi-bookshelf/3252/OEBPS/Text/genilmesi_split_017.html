<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_12"><span class="idebold">HİSTRİYONİK KİŞİLİK YAPISI</span></h1>

  <p class="normal">Her ortamda dikkatlerin kendi üstünde olmasını isteyen, dikkatleri kendi üzerine çekmek için her olanağı ve aracı (giyim-kuşam, beden dili, ses, söz, tavır, davranış) kullanan, gösterişli ve çekici olmaya çalışan, karşı cinsiyetten olanlara ayartıcı ve baştan çıkarıcı davranan, dışa dönük ve sosyal insanlardır.</p>

  <p class="indentmetin"><span class="ideitalik">Coşku, canlılığı ile, konuşkanlığı ile, her ortamda kendinden söz ettirmeyi başarması ile çoğu zaman şaşırtmıştır beni. Kendi deyişi ile o kadar çok pozitif enerjiyi nereden bulur anlayamam bir türlü. Fakat aynı şekilde tutum ve davranışlarındaki aşırılıkları da şaşırtır beni. Bana göre her şeyi abartıyor. Neşesini de, üzüntüsü de. Altı üstü amorti kazandığı milli piyango çekilişi için yaşadığı sevincini görseniz; sanırsınız en büyük ikramiyeyi o kazanmış. Neden böyle davrandığını tam olarak çözdüğümü söyleyemem. Her yerde, her şeyde adının anılmasını; güzelliğinden, çekiciliğinden ve yaptıklarından bahsedilmesini ister. Bunun için de elinden geleni yapar. İş yerinde olsun, günlük yaşamda olsun bir kez bile olsa (bir çoklarına abartılı gelen) makyajı olmadan kimseye görünmek istemez. Yeterince bakımlı değilse en yakın arkadaşı ile bile karşılaşmak istemez. İşin ilginç tarafı böyle durumlarda anında inandırıcı bir yalan uyduruverir. İnsanlarla birlikte iken herkesin onunla, onun söyledikleri ile ilgilenmesi için elinden geleni yapar. Kahkahaları ile, açık saçık esprileri ile ya da yaşadıklarını bire bin katarak anlatan hali ile topluluk içinde dikkati çekmenin bir yolunu bulur. Birlikte yaşadığımız bir olayı başka bir zaman başkalarına anlattığında her seferinde ağzım açık şaşkınlıkla dinlerim onu. O anı böyle mi yaşadık diye. Zaten ne yaparsa yapsın, nasıl yaparsa yapsın her şeyi en iyi, en renkli yaptığını söyler. Sıradan bir akşam yemeğini bile "süper" ya da "çok özel bir yemekmiş" gibi anlatır. Bu hali bir yandan Coşku’yu sohbeti aranan bir kişi yaparken bir yandan da bir çok kişi tarafından (özellikle kadınlar tarafından) kıskanılan bir kişi haline getirir. Bazen kendim için de düşünürüm nedir bizi birer yakın arkadaş yapan diye. Galiba onun göründüğünden farklı kişilik yapısını görebilmemden kaynaklanıyor bu. Örneğin Coşku, erkeklere yönelik çok davetkar bir tutum sergiliyor olsa da bunun böyle olmadığını, hatta cinsel yaşamında bir çok sorunlar yaşadığını biliyorum ben. Evli olmasına karşın erkeklerin kendisine yaklaşmak istemesinden şikayet ediyor olsa da bundan çok hoşlandığı her halinden belli oluyor. Zaman zaman "davetkar" tutumunun farkında mı değil mi diye düşünüyorum; farkında olmaması bana göre olanaksız ama kendisi bunu sürekli inkar ediyor.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Dikkatlerin kendi üstlerinde olmasını isterler</span></p>

  <p class="normal">Bu kişiler bulundukları ortamda ilgi odağı olmak ister ve dikkatlerin kendi üzerinde olması için ellerinden ne gelirse yaparlar. Her türlü tutum ve davranışları, giyim - kuşamları, jest ve mimikleri bu amaca yöneliktir. Sanki sürekli bir gösteri içinde gibidirler. İlgi çekebilmek için yaşadıklarını dramatize eder, yaşadıklarını daha ilgi çekici hale getirmek için gerçekte yaşanmayan olaylarla süslerler.</p>

  <p class="ortayazi"><span class="idebold">İlgi odağı olamadıklarında ya da başkalarının<br class="chapter" />
  dikkatini çekmeyi başaramadıklarında<br class="chapter" />
  bundan rahatsızlık duyarlar.</span></p>

  <p class="normal">İlgi odağı olma ve dikkatleri kendi üzerine çekme isteği nedeniyle her olanağı ve aracı (giyim-kuşam, beden dili, ses, söz, tavır, davranış) kullandıkları için bulundukları ortamda fark edilmemeleri mümkün değildir. Göze batan renkli giysileri ile; aşırı jest, mimik ve el kol hareketleri kullanarak iletişim kuran halleri ile; sesindeki vurgular ve herkesin duyabileceği tarzda konuşmaları ile; kahkahaları ile; konuşmalarına serpiştirdiği cinsellik ögeleri ile hemen dikkati çekerler.</p>

  <p class="normal">Histriyonik kişilik yapısına sahip kişilerin ilgi çekme çabaları yalnız belli kişiler ile sınırlı değildir, karşılaştıkları herkes için (özellikle karşı cinsiyetten) ilgi odağı olmaya çabaladıkları görülür. Sanki amaç belli insanların ilgisini çekmek değil yalnız <span class="ideitalik">ilgi çekmek</span> gibi görünmektedir.</p>

  <p class="normal"><span class="ideitalik">Gösterişli ve çekici olmaya çalışırlar</span></p>

  <p class="normal">Dış görünümlerine çok önem verirler. Güzel görünmek için çok çaba harcarlar. Göz alıcı renklerde giyinirler. Sürekli bakımlı ve makyajlıdırlar. Şatafatı ve cazibeli olmayı severler. Giyim-kuşama, takı ve aksesuara çok meraklıdırlar; en yakışanı bulmak için çok zaman harcarlar. O an içinde bulundukları duygulanıma bağlı olarak hiç giymeyecekleri giysiyi satın alabilirler. Dolaplarında hiç giymedikleri ya da birkaç kez giydikleri bir çok giysi bulunur. Gösterişli ve çekici olmaya çalışırken bir yandan da bu durumlarının fark edilmesini ister ve iltifat edilmeyi beklerler.</p>

  <p class="normal"><span class="ideitalik">Ayartıcı ve baştan çıkarıcı davranırlar</span></p>

  <p class="normal">Karşı cinsiyetle ilişkilerinde ayartıcı ve baştan çıkarıcı davranışlar gösterirler. Dış görünümleri, giyim kuşamları da çoğu zaman <span class="ideitalik">davetkar</span> bir tarzdadır. Fakat kendileri ayartıcı davrandıklarının farkında değildirler; davranışlarının öyle anlaşıldığını gördüklerinde de şaşırır, öfkelenir ve yanlış anlaşıldıklarını düşünürler. Bu kişilerin ayartıcı ve cinsel davet içeren tutum ve davranışları, cinsellik yaşamak amacı güden tutum ve davranışlar olmayıp, ilgi odağı olmak ve dikkat çekmeyi amaçlayan tutum ve davranışlardır. Ayartıcı ve baştan çıkarıcı davranmalarına karşın bu kişilik özelliklerini taşıyan insanların bir kısmı cinsel açıdan soğukturlar ve bazıları ise cinsellik yaşamaktan iğrenirler.</p>

  <p class="normal"><span class="ideitalik">Dışa dönük insanlardır</span></p>

  <p class="normal">Çok sayıda arkadaşları vardır. Konuşkan, cana yakın ve sıcakkanlı insanlardır. Renkli bir yaşamları ve dünyaları vardır. Onların bulunduğu ortamlarda sürekli bir coşku, şamata ve cümbüş vardır. Hareketli, canlı ve konuşkan olmaları nedeniyle arkadaş gruplarının aranan ve sevilen insanı olabilirler. Sanki dünyaya diğer insanlarla ilişki kurmak için gelmiş gibidirler. Çabuk arkadaşlık kurarlar. İlk kez karşılaştıkları insanlara <span class="ideitalik">kırk yıllık dost</span> imiş gibi davranır, <span class="ideitalik">canciğer kuzu sarması</span> olurlar. Fakat insanlarla ilişkileri yüzeyseldir. Çok cana yakın ve sıcak davrandığı ve yeni tanıştığı bir kişiyi başka bir ortamda hiç tanımayabilirler.</p>

  <p class="normal"><span class="ideitalik">Her şeyden çabuk etkilenirler</span></p>

  <p class="normal">Yaşadıklarından ya da karşılaştıklarından çabuk etkilenirler. Basit bir olay karşısında bile beklenmedik duygusal reaksiyonlar gösterebilirler. Bu özellikleri nedeniyle duygularında hiç beklenmedik dönüşümler görülebilir: az önce kahkahalarla gülerken bir süre sonra hüngür hüngür ağlayabilirler. Bu nedenle <span class="ideitalik">gel git huylu</span> olarak nitelenebilirler. İki uçta gidip gelen ve hızla değişen duygulanımları çoğu zaman başkaları tarafından yadırganır. Olup bitenlerden, insanlardan ve konuşmalardan çabuk etkilenirler ve telkine yatkındırlar.</p>

  <p class="normal"><span class="ideitalik">Duyguları tarafından yönlendirilirler</span></p>

  <p class="normal">Histriyonik kişilik yapısına sahip kişiler duygularından etkilenen ve duygularına göre hareket eden insanlardır. Karşısındaki kişiyi sevdikleri zaman, sevgilerini bütün varlıkları ile gösterirler; fakat aynı kişiye karşı her hangi bir nedenle öfkelendiklerinde öfkelerine kapılıp son derece kötü davranabilirler.</p>

  <p class="normal"><span class="ideitalik">Tutum ve davranışları, duyguları abartılıdır</span></p>

  <p class="normal">Yaşadığı duyguları canlı ve teatral bir biçimde gösterdikleri için yaşadıkları duygular dışarıdan abartılı ve yapmacık görünür. Bu bir yanıyla da doğrudur, çünkü bu duygular dıştan bir gözlemci için göründüğü kadar o kişinin iç dünyasında iz bırakan duygular değildir. Fakat bu kişilerin tutum, davranış ve duygularındaki <span class="ideitalik">abartılı</span> ve <span class="ideitalik">yapmacık</span> izlenimini, bir tiyatro oyuncusunun rolünü oynamasından ayrı tutmak gerekmektedir. Çünkü histriyonik kişilik yapısına sahip bir kişi rol yapmamakta, çocuklukta alışageldiği bir tarz içinde, görüneni o an iç dünyasında da hissederek ifade etmektedir. Bu davranışlarının da esas amacı ilgi odağı olma ve dikkat çekme isteğidir.</p>

  <p class="normal">Geçmişte yaşadığı bir olayı anlatırken olayı aynı canlılığı ile yeniden yaşıyormuş izlenimi verirler. Basit bir olayı bir komedi ya da trajedi haline getirerek anlatabilirler. Aynı olayı yaşayan başka bir kişi, yaşanan olayın bu kadar renkli ve canlı bir olay olup olmadığını (hatta aynı yaşantı olup olmadığını) hayret ederek izleyebilir.</p>

  <p class="normal"><span class="ideitalik">Gerçekleşmesi mümkün olmayan romantik hayalleri vardır</span></p>

  <p class="normal">Hayattan ve insanlardan gerçekleşmesi mümkün olmayan beklentileri vardır. Hayal dünyaları geniştir.</p>

  <p class="normal"><span class="ideitalik">Bütün dikkatleri dışa yöneliktir</span></p>

  <p class="normal">Günlük ilişkilerde başkalarının kendisi hakkında ne düşündüğüne ve ilgi çekip çekemediğine odaklandığı için, iç dünyasında olup bitenler, yaşadığı duygular ve aklından geçen düşüncelerle yeterince ilgilenmezler (hatta farkında bile olmayabilirler). Başkalarının gözünde bırakmak istediği izlenim çoğu zaman kendi iç dünyasındakilerle (gerçekle) uyuşmaz. Böyle durumlarda gerçeği yoksayarak, kendi yarattığı hayal dünyasına sığınırlar. Özellikle iç dünyalarında rahatsızlık verici duygu ve düşünceleri baskılama konusunda ustadırlar.</p>

  <p class="normal"><span class="ideitalik">Ayrıntılı ve kapsayıcı düşünemezler</span></p>

  <p class="normal">Yeterince düşünmeden, ardından ne gelebileceğini düşünmeden kararlar verebilirler. Bazen söylediklerinin ne anlama geldiğini, nereye uzanacağına düşünmeden akıllarına geleni söylerler</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Histriyonik kişilik yapısına sahip kişiler sürekli bir hareketlilik arayışı içindedirler. Toplum içinde göze çarpan, dikkati çeken bir kişi olmaları gerektiğini düşünürler. Dış görünüşe çok önem verirler, insanları değerlendirirken dış görünümlerinden çok etkilenirler. Bir yandan kendilerini büyüleyici, etkileyici ve albenili bir insan olarak düşünürken, bir yandan da bunun çevresindeki insanlar tarafından onaylanması gereksinimi içindedirler. Bu nedenle sürekli olarak ilgi odağı olmak için uğraşırlar İnsanları etkileyemezlerse ve başkalarından bekledikleri ilgiyi göremezlerse mutlu olamayacaklarına inanırlar.</p>

  <p class="normal"><span class="idebold">Geçinilmesi zor insan olarak histriyonik kişilik</span></p>

  <p class="normal">Kişinin sahip olduğu histriyonik kişilik özellikleri, o kişiyi geçinilmesi zor insan haline getirmeyecek durumda ise bu kişilik yapısına sahip insanlar, aranan ve içinde bulunduğu ortamı canlandıran ve renklendiren insanlardır.</p>

  <p class="normal">Fakat grup içinde sürekli önplanda olma istekleri, çoğu geçici olan heveslerinin yerine getirilmesi için çevresindeki insanları zorlamaları, isteklerinin anında gerçekleşmesini beklemeleri, çocuksu tepkileri, <span class="ideitalik">ayran gönüllü</span> davranarak başladıkları işi yarım bırakmaları, yalnız kendilerini düşünen yaklaşımları, baştan çıkarıcı davranışları onları geçinilmesi zor insan haline getirebilmektedir. Geçinilmesi zor insan nitelikleri taşıyan histriyonik kişilik yapısına sahip kişiler başkaları tarafından yalnız kendisini düşünen, istekleri olmayınca huysuzlaşan bencil insanlar olarak algılanır.</p>

  <p class="normal"><span class="idebold">Histriyonik kişilik yapısına sahip birisine nasıl davranmalı</span></p>

  <p class="normal">• İlgi odağı olma isteğini anlayışla karşılayın; sınırları belirleyerek <span class="ideitalik">hayat</span> <span class="ideitalik">sahnesi</span>nde kendisini göstermesine izin verin.</p>

  <p class="normal">• Coşkulu tavrına benzer bir coşkuyla karşılık verin.</p>

  <p class="normal">• Kişilik yapısına uygun görevler verin.</p>

  <p class="normal">• Onu dışlayan davranışlardan kaçınarak, ona mümkün olduğunca yakın ve sıcak davranın.</p>

  <p class="normal">• İstediği gerçekleşmediğinde gösterdiği abartılı tepkilerin bir kapris olmadığını, onun kişilik yapısının bir yansıması olduğunu bilin.</p>

  <p class="normal">• Onun tutum ve davranışlarının sizde yarattığı rekabet duygusuna kapılmak yerine onun yarattığı <span class="ideitalik">hava</span>ya katılmaya çalışın.</p>

  <p class="normal">• Her hangi bir olay karşısında olduğundan daha önemli ya da daha büyük bir olay varmış gibi duygu (öfke, sevinç, hayal kırıklığı) yaşadığından, onun duygusal tepkileri karşısında kararlı olun ve geri adım atmayın.</p>

  <p class="normal">• Hoşuna gitmeyen şeyleri yapmak onlar için çok can sıkıcı bir durumdur. Özellikle yönetici konumundaysanız histriyonik kişilik yapısına sahip kişilere karşı "net" olun, açık sınırlamalar getirin ve ödün vermeyin.</p>

  <p class="normal">• Başkalarını kolayca etki altına alan etkileyici duygulanımlarından (aşırı sıkıntılı, aşırı üzgün vs) etkilenerek karar değiştirmeyin.</p>

  <p class="normal">• Herkesi etkileyebilen etkileyici ağlamaları karşısında yufka yüreklilikle geri adım atmayın. Onu etkileyenin ne olduğunun ya da ağlamasının nedeninin araştırılmasındansa gündemdeki konunun sürdürülmesi daha yararlı bir tutumdur.</p>

  <p class="normal">• Davetkar ve ayartıcı görünüm ve davranışlarına aldanmayın.</p>

  <p class="normal">• Tutum ve davranışları ile dalga geçmeyin ve alay etmeyin.</p>

  <p class="normal">• Her türlü dışlanmaya çok duyarlı olduklarını unutmayın.</p>

  <p class="normal">• Yeni tanıştığınız zamanlarda yakın, sıcak ve cana yakın davranışlarına kanıp da çok yakın bir arkadaşlık kurduğunuz yanılgısına düşmeyin.</p>

  <p class="normal">• Sürekli canlı ve neşeli görünen bu kişilerin yaşadığı üzüntüler ve stres çoğu zaman gözden kaçırılmaktadır. Bu konuda duyarlı olun ve onun da zaman zaman üzülen bir kişi olduğunu unutmayın. Sahip olduğu kişilik özellikleri daha abartılı biçimde ortaya çıktığında, böyle bir durumun olabileceğini unutmayın.</p>

  <p class="normal">• Büyük bir heyecanla başladıkları işleri yarım bırakabildikleri için heyecanını kaybetmemesi için çaba harcayın.</p>

  <p class="normal">• Disiplinli çalışmayı gerektiren ve süreklilik gösteren işlerde başarılı olmalarını beklemeyin.</p>

  <p class="normal"><span class="idebold">Siz histriyonik kişilik yapısına sahipseniz</span></p>

  <p class="normal">• İnsanlar sizi sık sık ayartıcı buluyorsa, yalnız insanları suçlamak yerine kendi tutum ve davranışlarınızı da gözden geçirin.</p>

  <p class="normal">• Herkesle yakın ilişki kurmak zorunda olmadığınızı bilin.</p>

  <p class="normal">• Hayatın her zaman bir cümbüş havası içinde geçemeyeceğini bilin.</p>

  <p class="normal">• Zaman kısıtlılığı olan ortamlarda, olayı dramatize eden tutum ve davranışlarınızın, ayrıntıya kaçan konuşmalarınızın insanları sinirlendirdiğini bilin.</p>

  <p class="normal">• Tutum davranışlarınızın bazı kişilerde (özellikle benzer kişilik yapısı olanlarda ve sizinle aynı cinsiyette olan kişilerde) rekabet duygusunu kışkırttığını bilin.</p>

  <p class="normal">• Hayatınızı değiştirecek bir kararı uygulamaya geçmeden önce bunun geçici bir heves olabileceğini unutmayın.</p>

  <p class="normal">• Başlamak kadar, hakkını vererek bitirmenin de önemli olduğunu unutmayın.</p>

  <p class="normal"><span class="idebold">Histriyonik kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Vur patlasın çal oynasın"</span></p>

  <p class="normal">Eğlence, cümbüş onlar için vazgeçilmez yaşantılardır. Her türlü derdi, işi bir yana bırakarak bir eğlencenin ya da cümbüşün içine girebilirler.</p>
</body>
</html>
