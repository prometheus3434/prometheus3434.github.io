<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_14"><span class="idebold">ÇEKİNGEN KİŞİLİK YAPISI</span></h1>

  <p class="normal">Toplum içine girmekten kaçınan, bir topluluk içinde kendini gizlemeye ve önplana çıkmamaya çalışan, ürkek, çekingen, sıkılgan, utangaç, tedirgin, özgüveni düşük, benlik saygısı yetersiz, grup içinde pek konuşmayan, insan ilişkilerinde incinebileceğini düşünerek diğer insanlarla ilişki kurmaktan kaçınan insanlardır.</p>

  <p class="indentmetin"><span class="ideitalik">Neden böyle olduğumu kendime defalarca sormuş olmama karşın hala bir yanıtını bulabilmiş değilim. Kendime biraz daha çok güvenebilmek için neler vermezdim. Bilmediğim bir yere gittiğimde saatlerce dolaşır yine de adresi kimseye soramam örneğin. Hatta saati bile soramam. Bir şekilde kendimi zorlayarak sorduğumda ise kalbim gümbür gümbür atar, dilim damağıma yapışır. Pek iyi tanımadığım insanlarla birlikte olmaktan nefret ederim; bir şey soracaklar da bilemeyeceğim ya da abuk sabuk bir cevap vereceğim ve komik duruma düşeceğim diye ödüm kopar. İnsanlarla birlikteyken ne konuşacağımı bilememek hep büyük bir derttir bana. Fakat çok iyi bildiğim bir konu konuşulduğunda da sonuç hiçbir zaman ümit ettiğim gibi olmaz; yine dilim tutulur, yüzüm kızarır, yanlış yapacağım endişesi kafamı kurcalar. Öğrenciyken de kendi kendime bir çok kez öğretmen bildiğim bir konuda soru sorduğunda parmak kaldıracağıma ve bildiklerimi heyecanlanmadan anlatacağıma söz verir, fakat her seferinde hayal kırıklığına uğrardım. Hatta bırakın parmak kaldırmayı, öğretmen tesadüfen çok iyi bildiğim bir konuda bile söz verse sesim titrer, yüzüm kızarır, bildiklerimi unutur ve doğru dürüst yanıt veremezdim. Arkadaşlarla yemek ya da eğlenmek için nereye gidileceği konuşulurken bana sorulduğunda yanıtım her zaman "benim için fark etmez" olur. Bu nedenle zaman zaman kendi kendime ne istediğimi bilip bilmediğimi sorarım; fakat ben ne istediğimi bildiğim zamanlarda da söyleyemem bunu. Gerçi ben zaten arkadaşlarımı üzmemek için çoğu zaman onların isteklerine ve kararlarına uyarım. Hatta pek konuşmam onlarla birlikte iken, bazen varlığım ile yokluğum fark edilmiyor gibi gelir bana. Alışveriş yapmak bile derttir bana, sanki bir şeyleri yanlış yapacağım ve bir şeyleri yanlış söyleyeceğim korkusu sarar içimi; basit bir alışverişte bile ne istediğimi nasıl söyleyeceğimi uzun uzun düşünürüm. Bir çok arkadaşım ne kadar utangaç olduğumu, biraz girişken olmamı söylüyor; evet, aynı şeyleri ben de kendime söylüyorum kendime, fakat olmuyor işte.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Toplumsal ilişkileri kısıtlıdır</span></p>

  <p class="normal">Çekingen, kaçıngan, kırılgan ve utangaç olmaları nedeniyle sosyal ortamlardan uzak kalır ve toplumsal etkinliklere katılmazlar. İnsanlarla arkadaşlık kurmak istemelerine karşın pek başarılı olamazlar. Çoğunun az sayıda arkadaşı vardır. Yeni birisiyle tanışmaktan hoşlanmazlar. Sahip oldukları yetenekleri göstermeyi ve anlatmayı sevmezler. Bu nedenlerle toplumsal ilişkileri kısıtlıdır ve istemeseler de toplum içine karışamaz yalnız kalırlar.</p>

  <p class="ortayazi"><span class="idebold">Kendisi için sıkıntı yaratabilecek toplumsal<br class="chapter" />
  ilişkilerden (yeni bir kişi ile tanışmak, hiç tanımadığı<br class="chapter" />
  ya da az tanıdığı birisinden bir şey istemek) kaçınırlar.<br class="chapter" />
  Sosyal olmayı, grup içinde konuşmayı, etkin olmayı<br class="chapter" />
  gerektiren etkinliklerden uzak dururlar.</span></p>

  <p class="normal">Topluluk içine girmek zorunda kaldıklarında ve topluluk içinde ya da önünde konuşmak ve diğer insanların gözü önünde bir şeyler yapmak (yemek yemek gibi) zorunda kaldıklarında çok sıkıntı yaşarlar.</p>

  <p class="normal">İnsanlarla ilişki kurduklarında da grup içinde suskun kalır, konuşmalara katılmaz ve kıyıda köşede dururlar. Toplum ya da grup içinde çoğu zaman silik bir rolü yeğlerler. Kendilerine her hangi bir şey sorulmadıkça konuşmaya pek katılmayan insanlardır. Düşüncelerini ve duygularını sözel olarak ifade etmede çok zorlanırlar.</p>

  <p class="normal">İnsanlarla bir arada iken ne konuşacağını, nasıl konuşacağını bilemediklerini ve konuşacak konu bulamayacaklarını düşünürler. Herkesin can kulağıyla dinleyeceği çok özel ve ilginç şeyler söylemeleri gerektiği düşüncesine kapılırlar.</p>

  <p class="normal">Yakın çevrelerinde görece daha rahattırlar.</p>

  <p class="normal"><span class="ideitalik">Başkalarının kendileri hakkında ne düşündüğünü merak ederler</span></p>

  <p class="normal">Sürekli olarak başkalarının kendileri hakkında ne düşündüğünü merak eder; olumsuz biçimde değerlendirilmekten, anlamsız ve çirkin görünmekten korkarlar. İnsanlarla ilişkilerinde sürekli kendilerini gözler, nasıl göründüklerini öğrenmek isterler.</p>

  <p class="normal">Başkalarının bakışlarının üzerinde olması (ya da olacağını düşünmesi) ve başkaları tarafından değerlendirileceği bir ortamda bulunma onlar için ciddi bir sıkıntı kaynağıdır. Gülünç duruma düşeceklerini ve çevresindeki insanların kendisiyle alay edeceklerini düşünürler. Bu düşünce onlarda katlanılması zor bir sıkıntı yaratır. Bu durumda kendilerini izler, gözler ve dinlerler. Fakat bu durum çoğu zaman onların daha da ketlenmesine yol açar. Bütün dikkatleri kendilerine yönelmiş olduğundan, zaman zaman karşılarındaki insanın ne dediğini ya da ne demek istediğini kaçırırlar.</p>

  <p class="normal"><span class="ideitalik">Kolayca heyecanlanırlar</span></p>

  <p class="normal">Toplum içinde yanlış bir şey yapabileceklerini ve dışlanabileceklerini düşünerek insanlarla ilişkilerinde kolayca heyecanlanırlar. Mahcup duruma düşmekten ve alay konusu olmaktan çekinirler. Heyecanlandıklarında da yüzleri kızarır, elleri titrer, sesleri çatallaşır ya da <span class="ideitalik">çıkmaz</span>. Bir yandan da bunların fark edilebileceğini düşünmeleri nedeniyle korkuları katlanır. Sürekli olarak başkalarının kendilerini eleştireceği ya da dışlayacağı, dolayısıyla kabul ve onay görmeyecekleri kaygısı içindedirler;</p>

  <p class="normal"><span class="ideitalik">Toplum içinde kabul edilmeye çok duyarlıdırlar</span></p>

  <p class="normal">Dışlanmaya, kabul edilmemeye ve onaylanmamaya aşırı duyarlıdırlar. İstenmeyen bir kişi olduklarını ve başkaları tarafından kabul edilmeyeceklerini ya da kolayca bu duruma düşebileceklerini düşünürler. Kayıtsız koşulsuz kabul edilme beklentileri vardır. Sevilip sayıldığına ve kabul gördüğüne inanmadıkça diğer insanlarla ilişki kurmak istemezler. Güvende hissedecekleri ortamlarda olmayı ve güvendikleri insanlarla ilişki kurmayı yeğlerler.</p>

  <p class="normal"><span class="ideitalik">Kendilerini olumsuz değerlendirmeye yatkındırlar</span></p>

  <p class="normal">İnsanlarla ilişkilerinde her an kendilerinde eleştirecek bir şey bulurlar. Sürekli olarak olumsuz yönlerini görürler. Bunların büyük kısmı da gerçekçi olmayan değerlendirmelerdir; gerçekçi gibi görünenlerde de ortaya çıkan duygu aşırıdır. Başarılı bir iş yaptıklarında bile, kendilerinde eleştirecek bir şeyler bulabilirler. Kendilerini başkaları ile kıyaslar, kendilerini daha aşağı ve değersiz bir insan olarak görürler. Kendilerini yetersiz, beceriksiz, değersiz, başarısız, sosyal ve fiziksel açıdan albenisi olmayan biri olarak değerlendirirler. Başarısız olduğu konuyu kendi sınırları içinde değerlendiremez ve genelleştirir, kendilerinin her konuda başarısız olduğunu düşünürler.</p>

  <p class="normal"><span class="ideitalik">Özsaygıları / özgüvenleri düşüktür</span></p>

  <p class="normal">Çekingen kişilik yapısına sahip kişilerin özgüvenleri yetersiz ve benlik saygıları düşüktür. Kendilerini önemsiz ve değersiz bir insan olarak görürler. Başarılarını, becerilerini ve yeteneklerini küçümserken başarısızlık olarak gördükleri her şeyi abartırlar. Çok iyi bildikleri bir konuda bile düşüncelerini pek açıklamak istemezler. Konuşmak zorunda kaldıklarında ise çok heyecanlanır ve gerçek performanslarını gösteremezler. En ufak bir eleştiri iması algıladıklarında kendilerini ret edilmiş olarak algılarlar. Başarısız olmaktan çok korkarlar – başarısızlık onlar için dünyanın sonu gibidir. Haklarını talep edemez, beklentilerini ve isteklerini ifade etmezler.</p>

  <p class="ortayazi"><span class="idebold">Özsaygılarındaki ve özgüvenlerindeki düşüklük<br class="chapter" />
  nedeniyle yarışmayı gerektiren ve rekabet etmeyi<br class="chapter" />
  gerektiren durumlardan uzak kalmaya çalışırlar.</span></p>

  <p class="normal">Yeterli bilgi ve beceriye sahip olsalar bile yapmaları gereken işi yapabilecekleri konusunda kendilerine güvenmezler. Özgüven ve özsaygılarının düşük olması toplumsal ilişkilerde ketlenmelerine neden olur.</p>

  <p class="normal"><span class="ideitalik">Her türlü çatışmadan uzak dururlar</span></p>

  <p class="normal">İnsan ilişkilerinde kaçınılmaz olarak bir çok kez yaşanan çatışmalardan mümkün olduğunca kaçınırlar. Başka insanları kızdırmaktan, öfkelerini üzerlerine çekmekten korkarlar. İçlerinden beğenmiyor, farklı düşünüyor bile olsalar; düşündüklerini, isteklerini söylemezler ve karşıdakini onaylarlar. "Hayır" diyemezler; kendilerinden istenenleri ellerinden geldiğince yerine getirirler. Grup içinde etkin olan ve grubu yönlendiren kişilerin her dediklerini onaylarlar.</p>

  <p class="normal"><span class="ideitalik">Eleştirilmeye katlanamazlar</span></p>

  <p class="normal">Eleştiriye katlanamazlar. En ufak eleştiriyi istenmeme ve onaylanmama olarak algılarlar.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Kendilerini beceriksiz, önemsiz, değersiz ve kimse tarafından istenmeyen, sosyal olarak beceriksiz ve yeteneksiz bir insan olarak görürler. Kendilerini sürekli olarak eleştirme ve herkesten aşağı görme eğilimindedirler. Başkalarının kendisi ile ilgili görüş ve değerlendirmelerine aşırı önem verirler; olumsuz değerlendirmelere çok duyarlıdırlar. Çevresindeki insanların kendisini eleştirel gözle değerlendirdiğini, en ufak bir şey gördüklerinde eleştireceklerini, kınayacaklarını ve ret edeceklerini düşünürler.</p>

  <p class="normal"><span class="idebold">Geçinilmesi zor insan olarak çekingen kişilik</span></p>

  <p class="normal">Gerektiği yerlerde girişkenlik gösterememeleri, insan ilişkilerine girmede çok zorlanmaları, inisiyatif kullanamamaları, başkalarından çok kolay etkilenmeleri, kırılgan olmaları, aşırı utangaç-tedirgin-ürkek halleri bu insanlara geçinilmesi zor insan niteliği kazandırabilir. Bu özellikleri nedeniyle her türlü toplumsal etkinlikten mümkün olduğunca kaçınırlar, bir şekilde katıldıklarında ise etkinliğe herkes gibi/kadar giremezler.</p>

  <p class="normal">Çekingen kişilik özellikleri özellikle girişkenlik gerektiren ve insanlarla sürekli ilişki kurmayı gerektiren işlerde sorun yaratmaktadır. Hızlı hareket etmeyi ve çabuk karar vermeyi gerektiren işler söz konusu olduğunda çekingen kişilerin şaşkın, ürkek, tedirgin, ne dediğini bilmeyen, düşüncelerini ve görüşlerini açıklamayan halleri bir çok insanı sinirlendirebilir.</p>

  <p class="normal"><span class="idebold">Çekingen kişilik yapısına sahip birisine nasıl davranmalı</span></p>

  <p class="normal">• Kişilik özelliklerini kabullenin; ondan diğer insanlarla ilişki kurmayı ve girişken olmayı gerektiren bir şey beklemeyin, böyle durumlarda beklenti düzeyinizi düşük tutun.</p>

  <p class="normal">• Onu, onun için baş edilmesi çok güç bir durumla (topluluk önünde konuşmak, topluluğa önderlik etmek, çatışmalı bir konuyu çözmesini beklemek) baş başa bırakmayın; bu tür durumlarda yakın destek sağlayın.</p>

  <p class="normal">• Çok zorlanacağı bir şey yapması gerektiğinde hazırlık yapmasını sağlayın, aşama aşama ne tür zorluklarla karşılaşacağını gözden geçirin, yaşanacak olayı oyunlaştırarak provasını yapın.</p>

  <p class="normal">• Yapmaktan çekindiği şeylerin düşündüğü kadar korkutucu olmadığını göstermek için, konuyla aşamalı olarak yüzleşmesini (karşılaşmasını) destekleyin.</p>

  <p class="normal">• Olumlu yönlerini ve başarılarını sık sık hatırlatın.</p>

  <p class="normal">• Her hangi bir konuda görüşünü ve düşüncesini söylediğinde, onun söylediklerini önemsediğinizi gösterin.</p>

  <p class="normal">• Kendilerini rahat hissedecekleri bir ortam oluşturun.</p>

  <p class="normal">• Yakın, içten, sıcak ve sevecen bir yaklaşım gösterin.</p>

  <p class="normal">• Eleştirmeniz gereken bir durum olduğunda ona uygun bir söyleyiş tarzı kullanarak eleştirin (çünkü eleştiri olmadan, gelişim olmaz). Böyle bir durumda, söze onun bir başarısından övgüyle başlamak çoğu zaman olumlu sonuç yaratmaktadır.</p>

  <p class="normal">• "Çok nazik" olmasının büyük oranda hayır diyememekten kaynaklandığını gerçek istek ve beklentilerinin çoğu zaman daha farklı olduğunu unutmayın.</p>

  <p class="normal">• Aşırıya kaçmadan sosyal ilişkiler kurmasını destekleyin, toplantılara ve davetlere onu da çağırın.</p>

  <p class="normal">• Onunla alay etmeyin, dalga geçmeyin, onu espri konusu yapmayın. Başkalarının da onun tutum ve davranışları ile alay etmesini önleyin.</p>

  <p class="normal">• Konuşmalarda konu bulmada çok zorlandıklarından ilgilendiği ve bildiği konuları gündeme getirin.</p>

  <p class="normal">• "Hayır" diyemedikleri için iş yerinde her türlü <span class="ideitalik">angarya</span> onlara kalabilmektedir; yönetici konumunda iseniz, buna izin vermeyin.</p>

  <p class="normal">• Çekingen kişilerin şaşkın, ürkek, ne dediğini bilmeyen, düşüncelerini ve görüşlerini açıklayamayan görünümü sizi sinirlendirebilir. Sinirinize hakim olamaz ve ona kızarsanız, bu onun çekingen tavırlarını daha da arttıracaktır.</p>

  <p class="normal">• Bir insanın tedirgin, ürkek, korkak ve her an kırılıverecekmiş hali bir çok kişide ne yapacağını bilememe hali ve gerginlik yaratır. Böyle bir gerginlik yaşasanız bile onunla görüşmekten kaçmayın (tanıdıkça göründüğünden çok farklı nitelikler taşıdıklarını göreceksiniz).</p>

  <p class="normal"><span class="idebold">Siz çekingen kişilik yapısına sahipseniz</span></p>

  <p class="normal">• Sizi korkutan şeylerden uzak kalmak korkunuzun artmasından başka bir sonuç yaratmaz. En az sıkıntı yaratan durumdan başlayarak kaçındığınız şeyleri gerçekleştirmek için kendinizi zorlayın.</p>

  <p class="normal">• Her hangi bir şey başardığınız zaman bu başarınızı küçümseyen tutumunuzu bırakın.</p>

  <p class="normal">• Olumlu yönlerinizi ve başarılarınızı sık sık kendinize hatırlatın. Gerekirse bunları bir kağıda yazarak yanınızda taşıyın.</p>

  <p class="normal">• İş yerinizde üst konuma (yönetici) geçmeniz söz konusu olduğunda yaşayacağınız sıkıntılar ile baş edip edemeyeceğinizi düşünün.</p>

  <p class="normal">• Herkes gibi sizin de hata yapabileceğinizi ("hatasız kul olmaz") unutmayın, kendinize yanlış yapma hakkı tanıyın. Kusursuz bir insanın olmadığını sürekli olarak kendinize hatırlatın.</p>

  <p class="normal">• Kendinizi acımasızca eleştirmeyi bırakın; yanlış bir şey yaptığınızda bunu genellemeyin.</p>

  <p class="normal">• "Hayır" demenin bir yolunu bulun. Hayır diyememekten dolayı yükünüzün ne kadar çok arttığını, her türlü <span class="ideitalik">angarya</span>nın size kaldığını ve kendinize zaman ayıramadığınızı görün. Sizin durumunuzu başkalarının görmesini ve anlayışla davranmasını beklemeyin.</p>

  <p class="normal">• İnsanların çoğu zaman <span class="ideitalik">gevezelik</span> ettiklerini ve <span class="ideitalik">boş</span> konuştuklarını unutmayın.</p>

  <p class="normal">• Futbol, politika, güncel haberler ve popüler televizyon dizileri gibi herkesin ilgisini çeken ve hemen her tür insan arasında konuşma konusu olan konularla özel olarak ilgilenin. Kafanızdaki bunların boş ve anlamsız olduğu düşüncelerini atmaya çalışın – çünkü, insanların konuşmalarının büyük bir kısmını bunlar oluşturur.</p>

  <p class="normal"><span class="idebold">Çekingen kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Hatasız kul olmaz"</span></p>

  <p class="normal">Çekingen kişilik yapısına sahip kişiler kendi yanlış ve hatalarını kolayca fark eden ve bunların önemini abartan kişilerdir. Oysa "hatasız kul olmaz" sözünü kendilerine bir kabul ettirebilseler, dünyaları değişecektir. Fakat her zaman her yerde kendilerinde bir kusur bulmaya ustadırlar.</p>

  <p class="normal">• <span class="ideitalik">"Tavşan dağa küsmüş, dağın haberi olmamış"</span></p>

  <p class="normal">Alıngan ve kırılgan yapıları nedeniyle diğer insanların tutum ve davranışlarından çok etkilenirler. Özellikle olumsuz duygularını ifade etmekte zorlanmaları nedeniyle, yaşadıkları duygulardan karşıdaki insanın çoğu zaman haberi olmaz.</p>

  <p class="normal">• <span class="ideitalik">"Ağlamayan çocuğa meme vermezler"</span></p>

  <p class="normal">Çekingen kişilik yapısına sahip kişiler kolay kolay istek ve gereksinimlerini dile getirememeleri nedeniyle isteklerini çoğu zaman elde edemezler</p>
</body>
</html>
