<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_17"><span class="idebold">DEPRESİF KİŞİLİK YAPISI</span></h1>

  <p class="normal">Kendilerini yetersiz, önemsiz ve değersiz bir insan olarak gören, karamsar, kötümser, yaşamdan zevk alamayan, mutsuz, başkalarının ilgi ve sevgisini yitirmemek için kendi istek ve gereksinimlerinden vazgeçen, pek konuşmayan, insan ilişkilerinde incinebileceğini düşünerek diğer insanlarla ilişki kurmaktan kaçınan insanlardır.</p>

  <p class="indentmetin"><span class="ideitalik">Sevgili anneciğim,</span></p>

  <p class="indentmetin"><span class="ideitalik">Bu mektubu sana yazarken, bir yandan da gönderip gönderemeyeceğimi düşünüyorum. Seni kırarım endişesiyle yıllardır söyleyemediklerimi yazmak istiyorum bu mektupta. Anneciğim ne olur, bizim için saçını süpürge etmekten vazgeç biraz. Neredeyse altı aydır görüşemediğimiz için büyük bir heyecanla gelmiştim yanınıza. Tatlısıyla, tuzlusuysa çeşit çeşit ne çok yemek yapmışsın bana. Ne çok özenmişsin her şeye; yatağımı, odamı benim rahat etmem için hazırlamışsın. Daha eve girdiğim anda başladın bana hizmet etmeye; terliklerimi getirdin ayaklarım üşümesin diye. Sonra susamışımdır diye suyum, acıkmışımdır diye çöreğim-böreğim geldi. Bir yandan da çay demledin. Koşuşturup durdun ben rahat edeyim diye. Anneciğim nasıl derim sana eve ben bunlar için gelmedim diye; dizine yatmayı, evimde huzur içinde uyumayı hayal ediyordum. İlk günden komşular da hoşgeldine gelince iyice biz bize kalamadık. Ne çok şey anlatmayı kurmuştum oysa. Hocamın asistanlık teklif ettiğini ancak ikinci gün söyleyebildim sana. Okul bittikten sonra iş bulamayacağımdan en çok kaygılanan sen olduğun için senin çok sevineceğini düşünüyordum. Fakat duyduğunda ağlamaya başlaman ve en büyük hayallerimden birisinin gerçekleşmek üzere olması beni bunca heyecanlandırırken, senin 4 yıl zaten zor dayandığını, kız başıma ne yapacağımı, benim artık uçup gideceğimi söylemen çok üzdü beni. O an elim kolum bağlanmış ve çok çaresiz hissetmiştim kendimi. Kafam karışmıştı iyice ve kırılacağını düşünerek ne duygularımı ne düşündüklerimi söyleyememiştim sana. Neyseki kardeşim Yeliz’le konuşunca içim biraz rahatlamıştı sonradan. Yeliz’le uzun uzun eskiden beri her şeyde üzülecek bir şeyler bulma huyunu konuştuk. Hep mutsuz halin de bundan kaynaklanıyor her halde. Konuşurken yaşamını bizler için adamışçasına, bizim için saçını süpürge etmenin bizi mutlu etmediğini tam tersine bizi boğduğunu anladık birden; ne çok üzüldük bir bilsen. Keşke biraz da kendin için yaşayabilsen. Hep anlayış bekleyen, hem de hiçbir şey söylemeden anlaşılmayı bekleyen, beklediğini bulamayınca da kırılan halin olmasa da konuştuklarımızı seninle paylaşabilsek ne güzel olurdu.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Kendi istek ve gereksinimlerini önemsemeyen, yoksayan ve kendilerinden çok başkalarını düşünen insanlardır</span></p>

  <p class="normal">Depresif kişilik yapısına sahip insanlar, çevrelerindeki insanları memnun etmek ve üzmemek amacıyla onların istek ve gereksinimlerini kendi istek ve gereksinimlerinden daha önde tutan insanlardır.</p>

  <p class="normal"><span class="ideitalik">Özgüvenleri yetersizdir</span></p>

  <p class="normal">Depresif kişilik yapısına sahip kişiler özsaygıları, özgüvenleri yetersiz ve kendilerini değersiz gören insanlardır. Dışarıdan gelen eleştirilere son derece duyarlıdırlar. En küçük olumsuz eleştiri algıladıklarında bundan çok etkilenirler.</p>

  <p class="normal"><span class="ideitalik">Başkasının sevgisini yitirmemek için ellerinden geleni yaparlar</span></p>

  <p class="normal">Yaşamdaki en büyük korkularından birisi de çevresindeki insanların ilgi ve sevgisini yitirmektir. Çevresindeki insanların ilgisini ve sevgisini yitirmemek için kendi istek ve gereksinimlerinden (adeta kendilerinden) vazgeçerek ellerinden geleni yaparlar. En büyük korkuları arasında terk edilme ve insanların sevgisini kaybetme korkusu bulunmaktadır.</p>

  <p class="normal"><span class="ideitalik">İnsan ilişkilerinde sık sık hayal kırıklıkları yaşarlar</span></p>

  <p class="normal">Özverili tutum ve davranışları nedeniyle çevrelerindeki insanlar tarafından hiç bir gereksinimleri yokmuş gibi algılanırlar. Fakat kendi özverili davranışları onlarda bir yandan da "diğer insanların kendilerine sormadan istek ve gereksinimlerini anlamaları ve ona göre davranmaları" beklentisi yaratır. Karşılanması mümkün olmayan bu beklentiler onların insan ilişkilerinde sık sık hayal kırıklıkları yaşamalarına neden olur.</p>

  <p class="normal"><span class="ideitalik">Sevilmeyi hak etmediklerini düşünürler</span></p>

  <p class="normal">Bir yandan sevilmek için kendilerinden vazgeçercesine ellerinden geleni yapan depresif kişiler diğer yandan da kendisine gösterilen sevgiyi kuşkuyla karşılarlar. İçin için bu sevgiyi hak edip etmediklerini düşünürler. Kendilerini değersiz, ilgi ve sevgiyi hak etmeyen biri olarak görürler.</p>

  <p class="normal"><span class="ideitalik">Vicdanları aşırı gelişmiştir</span></p>

  <p class="normal">Sorumlulukları olsun ya da olmasın her türlü olayda kolayca suçluluk duygusu yaşarlar. Her konuda kolayca kendilerini eleştirecek ve suçlayacak bir şeyler bulur ve acımasızca eleştirirler. Bu nedenle sık sık suçluluk ve pişmanlık duyguları yaşarlar.</p>

  <p class="normal"><span class="ideitalik">Genel olarak mutsuzdurlar ve yaşamdan zevk almazlar</span></p>

  <p class="normal">Dünyaya bakış açıları genellikle ümitsiz, karamsar ve kötümserdir. Yaşamları büyük oranda mutsuz bir biçimde geçer. Yüzlerinin güldüğü pek görülmez. Yüzlerinde çoğu zaman kederli bir görünüm vardır.</p>

  <p class="normal"><span class="ideitalik">Kafaları sürekli olumsuz ve karamsar düşüncelerle doludur</span></p>

  <p class="normal">Her türlü olaydan olumsuz sonuç yaratmaya yatkındırlar. Hem geçmiş yaşantılarında, hem şimdiki yaşantılarında kolayca kendilerine üzüntü verecek bir şeyler bulurlar. Gelecekten umutsuzdurlar.</p>

  <p class="normal"><span class="idebold">Dünyayı algılayış biçimleri</span></p>

  <p class="normal">Depresif kişilik yapısına sahip kişiler kendilerini sevilmeye layık bir insan olarak görmezler. Bir yandan da hak ettiği sevgiyi alamayacağını düşünürler. Dünya ve diğer insanlar onun için güvenilmezdir.</p>

  <p class="normal"><span class="idebold">Geçinilmesi zor insan olarak depresif kişilik</span></p>

  <p class="normal">Depresif kişilik yapısına sahip bir kişinin kendi istek ve gereksinimlerini yok sayıp sürekli başkalarının gereksinimlerini karşılamaya yönelik tutumları ve gereksinimlerini ifade etmeden karşı tarafça anlaşılmasını bekleyen tutumları geçinilmesi zor insan niteliği taşıyacak düzeyde olduğunda insanı boğar ve ne yapacağını bilemez hale getirir. Bir yandan (varolan fakat ifade edilmeyen) yüksek beklenti düzeyi ve diğer yandan da hiçbir beklentisi yokmuş gibi görünen davranışları her insanın karmaşık duygular yaşamasına neden olur. Depresif kişilik yapısına sahip kişiler ile ilişkilerde bu kişilik yapısına sahip kişilerin yarattığı öfke ve suçluluk duyguları ile baş edilmesi gerekmektedir. Çoğu zaman bu duygular eş zamanlı olarak canlanır ve baş edilmesi güç bir duygu sarmalı yaratır.</p>

  <p class="normal"><span class="idebold">Depresif kişilik yapısına sahip birisine nasıl davranmalı</span></p>

  <p class="normal">• Aşırı ilgili ve özverili davranışlarının konuşularak kolayca ortadan kaldırılamayacağını unutmayın.</p>

  <p class="normal">• İstek ve gereksinimlerini ifade etmesini cesaretlendirin.</p>

  <p class="normal">• Her hangi bir istek ve gereksinimini ifade ettiğinde, ifade etmesinden dolayı pişmanlık duymamasını sağlayın.</p>

  <p class="normal">• Depresif kişilik yapısına sahip kişiler istek ve gereksinimleri karşılanmadığında kendilerini ret edilmiş gibi hissederler. Onun her hangi bir isteğini gerçekleştir(e)mediği-nizde bunun yalnız o konuyla ilgili olduğunu hissettirin.</p>

  <p class="normal">• Olayların olumlu yönlerini göstermeye çalışın.</p>

  <p class="normal">• Yaşadığınız öfke ve suçluluk duygularına kapılmayın.</p>

  <p class="normal"><span class="idebold">Siz depresif kişilik yapısına sahipseniz</span></p>

  <p class="normal">• Çevrenizdeki insanlara gösterdiğiniz aşırı ilginin ve özverili davranışlarınızın diğer insanlara fazla geldiğini, bu tutum ve davranışlarınızın insanları öfkelendirdiğini kendinize sık sık hatırlatın.</p>

  <p class="normal">• Kendinizden, insanlardan ve ilişkilerden beklentilerinizin gerçekdışı ve abartılı olup olmadığını gözden geçirin.</p>

  <p class="normal">• Siz açıkça söylemedikçe diğer insanların istek ve gereksinimlerinizi bilemeyeceğini unutmayın.</p>

  <p class="normal">• Diğer insanların sizin kadar duyarlı olmasını beklemeyin.</p>

  <p class="normal">• Hayır deme hakkınız olduğunu unutmayın.</p>

  <p class="normal">• En az diğer insanlar kadar sizin istek ve gereksinim-lerinizin de önemli olduğunu unutmayın.</p>

  <p class="normal">• Bir isteğiniz ya da beklentiniz karşılanmadığında bunun sizin ret edilmiş olduğunuz anlamına gelmediğini bilin.</p>

  <p class="normal">• Hiçbir çatışmanın olmadığı bir yaşamın gerçekleşmesi mümkün olmayan bir hayal olduğunu unutmayın.</p>

  <p class="normal">• İnsanın zaman zaman en sevdiği insanlarla bile anlaşamayacağını, farklı düşüneceğini, hatta çatışabileceğini unutmayın.</p>

  <p class="normal">• Sürekli çatışmadan kaçmanın ya da boyun eğmenin hiçbir sorunu çözmediğini, sorunları ertelemekten başka bir sonuç yaratmadığını kendinize sık sık hatırlatın.</p>

  <p class="normal">• Kendini düşünme ve kendi haklarına savunmanın bencillik olmadığını kendinize sürekli hatırlatın. Sürekli başkalarını düşünme huyunuzu bir tarafa bırakmaya çalışarak kendinizi de düşünün ve kendi haklarınızı savunun.</p>

  <p class="normal">• Aşırı fedakar yapınızın sizin başkalarından beklen-tilerinizi arttırdığını, en azından yaptıklarınızı karşınızdakinden beklediğinizi ve bunları göremeyince de büyük bir hayal kırıklığına uğradığınızı görmeye çalışın.</p>

  <p class="normal">• Kafanızdaki "benim kimseden bir beklentim yok" düşüncesini, kırmaya çalışın. Kendisinden çok başkalarını düşünen yapınızın diğer insanlardan beklentilerinizi arttıracağını unutmayın.</p>

  <p class="normal">• Bir sorunla karşılaştığınızda ya da çatışma yaşandığında bu sorunun ya da çatışmanın hemen çözülmesi gerektiği saplantısına kapılmayın. Bunların kişilerin ya da kurumların gelişimine katkısı olabilmektedir.</p>

  <p class="normal">• Sizin istek ve gereksinimlerinizin en az diğer insanların istek ve gereksinimleri kadar önemli ve değerli olduğunu unutmayın.</p>

  <p class="normal">• İstek ve gereksinimlerinizi dolaylı yada dolambaçlı yollardan ifade etmeyi bırakın. İnsanın istek ve gereksinimlerini ifade etmesi en doğal haklarından birisidir.</p>

  <p class="normal">• İstekleriniz yerine getirilmediğinde bunun dünyanın sonu olmadığını, bu isteğinizin ret edilmesinin sizin ret edilmeniz anlamına gelmediğini kendize hatırlatın.</p>

  <p class="normal">• Özgüveninizi arttırmaya çalışın.</p>

  <p class="normal">• Olayların olumsuz yönleri kadar olumlu yönlerine de odaklanmaya çalışın.</p>

  <p class="normal">• Beğendiğiniz özelliklerinizi ve davranışlarınızı sık sık kendinize (yüksek sesle) söyleyin.</p>

  <p class="normal">• Birisinden yardım istemeniz gerekiyorsa istememek için çeşitli bahaneler ya da gerekçeler yaratmaktan uzak durun, ne kadar zorlanırsanız zorlanın yardım istemek için kendinizi zorlayın. Bu tür durumlarda ret edilme olasılığından neden bu kadar ürktüğünüzü düşünün.</p>

  <p class="normal">• Bir isteğinizin ret edilmesinin sizin kişi olarak tümüyle ret edildiğiniz anlamına gelmediğini kendinize sık sık hatırlatın.</p>

  <p class="normal">• Herkesin birbirini sevmesi, sizin herkesi sevmeniz ve sizin herkes tarafından sevilme beklentilerinizin gerçekleşmesinin mümkün olmadığını düşünerek herkes tarafından sevilen bir insan olmak için abartılı bir uğraş içine girmekten uzak durun.</p>

  <p class="normal">• Diğer insanlara sizi anlamama, isteklerinizi sezememe hakkı tanıyın.</p>

  <p class="normal"><span class="idebold">Depresif kişilik yapısına sahip kişileri en iyi anlatan atasözleri ve deyimler</span></p>

  <p class="normal">• <span class="ideitalik">"Çiftçi yağmur ister, kiremitçi kurak"</span></p>

  <p class="normal">Depresif kişilik yapısına sahip bir kişi insanların taban tabana zıt istekleri olabileceğini düşünemez; her koşulda çatışma olmaması için elinden geleni yapar. Fakat elinden gelen de çoğu zaman kendi istek ve gereksinimlerinden vazgeçmedir. <span class="ideitalik">Kiremitçi</span> olsa bile, <span class="ideitalik">çiftçi</span> için yağmur duasına gider.</p>

  <p class="normal">• <span class="ideitalik">"Demir nemden, insan gamdan çürür"</span></p>

  <p class="normal">Depresif kişilik yapısına sahip kişiler kendi yarattıkları <span class="ideitalik">gam</span>lar nedeniyle hayattan genel olarak zevk almazlar. Yaşam onlar için genellikle üzüntü, tasalanma ve keder içinde geçer gider.</p>

  <p class="normal">• <span class="ideitalik">"Derdini söylemeyen derman bulamaz"</span></p>

  <p class="normal">Depresif kişilik yapısına sahip kişilerin en önemli özelliklerinden birisi de istek ve gereksinimlerini hemen hiç ifade etmemeleridir. Karşısındaki insanların bunları sezmesini ve ona göre davranmasını beklerler. Fakat bu çoğu zaman gerçekleşmediği için insan ilişkilerinde sürekli hayal kırıklıkları yaşarlar.</p>

  <p class="normal">• <span class="ideitalik">"Et iyilik, bul kemlik"</span></p>

  <p class="normal">Depresif kişilik yapısına sahip insanlar aşırı özverili davranırken bir yandan da diğer insanların da kendisi gibi davranması beklentisi içindedirler. Bu nedenle çoğu zaman yaptığı iyilikler nedeniyle hak ettiği iyilikleri bulamadıklarını tam tersi kötülükle karşılaştıklarını düşünürler.</p>

  <p class="normal">• <span class="ideitalik">"Ağlamayan çocuğa meme vermezler"</span></p>

  <p class="normal">Depresif kişilik yapısına sahip kişiler istek ve gereksinimlerini dile getirmemeleri nedeniyle çoğu zaman hak ettiklerini elde edemezler. <span class="ideitalik">Meme</span>ye gereksinimleri olduğunun o ağlamadan anlaşılması ve doyurulması beklentisi içindedirler. <span class="ideitalik">Meme</span>ye gereksinimi olduğunun anlaşılmaması ise onlarda büyük bir hayal kırıklığı yaratır.</p>
</body>
</html>
