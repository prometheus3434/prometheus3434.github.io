<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>genilmesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_15"><span class="idebold">BAĞIMLI KİŞİLİK YAPISI</span></h1>

  <p class="normal">Basit konularda bile tek başına karar veremeyen, harekete geçemeyen ve her hangi bir şeyi gerçekleştirmek için sürekli olarak başkalarına ve başkalarının öğüt ve desteğine gereksinim duyan kişilerdir.</p>

  <p class="indentmetin"><span class="ideitalik">Karısı olmasa Hasan bey ne yapardı bilmem. Evin her türlü işini karısı görür. Ev işleri dışında, elektrik-su faturasını yatırmaktan tutun da, market ve pazardan yapılan alışverişe, giyim-kuşam seçmeye ve almaya, çocukların okul durumunu izlemeye kadar evin neredeyse bütün işleri onun sorumluluğu altındadır. Evdeki her şey ondan sorulur ve neyin nasıl ve ne zaman yapılacağına o karar verir. Hasan bey de karısının bir dediğini iki etmez, her şeyi sorar. Bir çokları için ters gibi görünse de Hasan bey karısının güdümünde yaşamaktan hiç rahatsız olmuyor ve hayatından memnun gibi görünüyor. Bazı insanlar Hasan beyin karısı yüzünden böyle olduğunu söyleseler de Hasan beyi çocukluğundan beri tanıyanlar bunun böyle olmadığını çok yakından bilirler. Evleri okullarına çok yakın olmasına ve arkadaşlarının çoğunun kendi başına okula gidip geliyor olmalarına karşın, Hasan beyin ilkokulu bitirene kadar okula annesi ile gidip geldiği anlatılır. Okul yıllarında Hasan bey, birkaç yakın arkadaş dışında pek arkadaş edinmemiş. Hem okulda hem okul dışında tüm zamanlarını yakın o birkaç arkadaşı ile geçirirmiş. Fakat onlarla ilişkilerinde de hep onların dediklerine uyar, bir dediklerini iki etmezmiş. Üniversiteye başladığında çok zorlanmış Hasan bey; hem anne babasını, hem arkadaşlarını çok aramış. Yurtta kalıyor olmasına karşın doğru dürüst kimseyle konuşmadan günlerce okula gidip gelmiş. Birkaç ay sonra yemekhanede kuyruk beklerken tanıştığı bir üst sınıftan bir öğrenci ile arkadaşlık yapmaya başlamış. Ders saatleri dışında hep birlikte gezmeye başlamışlar. Hasan bey hangi derse ve hangi konuya daha çok çalışması gerektiğini, ne tür kitaplar okuması gerektiğini hep ona sorarmış. Kendisine her konuda yardımcı olan arkadaşına Hasan bey de çok yardımcı olur; gerektiğinde onun için ders notlarını temize çeker, ailesinin ekonomik durumu iyi olmaması nedeniyle sinemaya vs gittiklerinde hiçbir zaman ona para ödetmezmiş. Üniversitenin son yılında ise başka bölümde okuyan karısıyla tanışmış. Karısı arkadaşlarını çekip çeviren, eninde sonunda dediğini yaptıran bir kişiymiş. Hasan bey ile evlenmeleri de öyle olmuş, daha okul bitmeden karısının talebi üzerine nişanlanmışlar. Şans eseri gibi görünse de karısının uzun uğraşları sonucunda aynı yerde işe başlamışlar. Kısa bir süre sonra da evlenmişler.</span></p>

  <p class="normal"><span class="idebold">Kişilik Özellikleri</span></p>

  <p class="normal"><span class="ideitalik">Sürekli olarak birilerinin gölgesinde yaşarlar</span></p>

  <p class="normal">Bağımlı kişilik yapısına sahip kişiler doğrudan kendilerini ilgilendiren konularda bile karar alamayan, sürekli olarak kendilerine önayak ve destek olacak birilerini arayan kişilerdir. Çevresindeki insanlara danışmadan, onların görüşlerini almadan basit konularda bile bir karar alamazlar. Kendileri ile ilgili her türlü kararı başkasının almasını ister ve beklerler.</p>

  <p class="ortayazi"><span class="idebold">İnisiyatif kullanamaz, sorumluluk alamazlar.<br class="chapter" />
  Bireysel girişim ya da karar almayı gerektiren<br class="chapter" />
  hiçbir adımı atamazlar.</span></p>

  <p class="normal">Otoriter, kendinden emin, güçlü ve onu seven insanların yanında kendilerini daha rahat hissederler. Kendilerine destek olacak bir kişi olmadığında ya da yalnız kaldıklarını düşündüklerinde çok sıkıntı yaşar, kendilerini çaresiz, güvensiz ve tedirgin hissederler. Sürekli olarak birilerine yapışarak yaşamlarını sürdürürler.</p>

  <p class="normal"><span class="ideitalik">Kendilerine güvenleri yoktur</span></p>

  <p class="normal">Özgüvenleri yeterince gelişmemiştir. Kendilerine güvenememeleri nedeniyle sorumluluk almaktan ve inisiyatif kullanmaktan kaçınırlar.</p>

  <p class="normal"><span class="ideitalik">Sorumluluk alamazlar</span></p>

  <p class="normal">Hem kendilerini hem başkalarını ilgilendiren konularda sorumluluk alamazlar. Karar almayı gerektiren ortamlarda çoğu zaman kendi düşüncelerini söylemezler. İnisiyatif kullanamazlar; başkalarına sormadan, sorumluluğu başkasına yüklemeden hiç bir iş yapamazlar.</p>

  <p class="normal"><span class="ideitalik">İsteyici ve alıcı insanlardır</span></p>

  <p class="normal">Sürekli isteyen, bekleyen ve alıcı insanlardır. Erişkin yaşamın getirdiği sorumlulukları yerine getiremeyen <span class="ideitalik">çocuk</span> gibidirler. Her şeyi başkalarından beklerler.</p>

  <p class="normal"><span class="ideitalik">Boyun eğici, aşırı uyumlu ve kabullenicidirler</span></p>

  <p class="normal">Başkalarının desteğini yitirmemek için sürekli boyun eğici bir tutum ve davranış içindedirler. Başkalarından aldıkları desteği kaybetmemek için her şeye (en kötü işleri yapmaya, en geride kalmaya, her türlü angaryayı yerine getirmeye) razı olurlar. Kendi istek, gereksinim ve beklentileri karşılanmıyor olsa bile, inandığı değerlere aykırı bile olsa kendisinden beklenenleri hiç itiraz etmeden yerine getirmeye çalışırlar.</p>

  <p class="normal"><span class="ideitalik">İyi davranışları bir çeşit "rüşvet" gibidir</span></p>

  <p class="normal">Bağımlı oldukları kişiyi kaybetmemek için onun gönlünü hoş tutmaya, her türlü gereksinimini karşılamaya, onun için her türlü zor işi ve angaryayı yapmaya çalışırlar. Aslında bu davranışlar bir yandan da bağımlı olduğu kişiye onu koruması, kollaması ve desteklemesi için verilen rüşvet gibidir. Özellikle suçluluk duygusu yaşamaya eğilimli kişiler bu tür davranışlardan etkilenerek daha koruyucu, kollayıcı ve destekleyici olabilmektedirler.</p>

  <p class="normal"><span class="ideitalik">Kendi başına yaşamını sürdüremeyeceğini düşünürler</span></p>

  <p class="normal">Yaşamının her alanında günlük etkinliklerini sürdürebilmek için bile başkasına muhtaç olduklarını, kendi başlarına hiçbir şeyi yapamayacaklarını düşünürler. Yakın ilişki içinde olduğu insanların desteğini kaybedebileceğini düşündüklerinde bundan çok rahatsız olurlar. Her hangi bir şekilde ilişkileri bittiğinde benzer yeni ilişki arayışına girerler.</p>

  <p class="normal"><span class="idebold">Dünyayı ve kendilerini algılayış biçimleri</span></p>

  <p class="normal">Kendi başlarına hiçbir işi yapamayacaklarını, başarısız olacaklarını ve başkaları ile baş edemeyeceklerini düşünür; kendilerini yetersiz ve başarısız bir insan olarak görürler. Her konuda başkalarına <span class="ideitalik">muhtaç</span> olduklarını düşünürler. Sürekli başkalarının kendisinden daha güçlü olduğuna ve onlardan gereksindiği desteği alabilmek için onlarla iyi geçinmek zorunda olduğuna inanırlar.</p>

  <p class="normal"><span class="idebold">Geçinilmesi zor insan olarak bağımlı kişilik</span></p>

  <p class="normal">Onları yeterince tanımayan insanlar tarafından yumuşak başlı, uysal ve geçinilmesi kolay bir insan olarak görülebilirler. Bağımlı kişilik yapısına sahip insanların geçinilmesi zor kişilik özellikleri sürekli destek ve öğüt beklediği insanlarla ilişkilerinde, sorumluluk almayı gerektiren ve inisiyatif kullanmayı gerektiren durumlarda ortaya çıkmaktadır. Her türlü sorumluluktan kaçması, hiçbir şekilde inisiyatif kullanmak istememeleri, <span class="ideitalik">yapışkan</span> olarak nitelendirilecek düzeyde bağımlı olmaları, her hangi bir şey yapmak gerektiğinde başkasından öğüt ve destek alma gereksinimi içinde olmaları, özellikle karar almayı gerektiren ve ortaklaşa iş yapmayı gerektiren durumlarda sorunlar yaratmaktadır.</p>

  <p class="normal">Bağımlı kişilik yapısına sahip kişiler herkes için geçinilmesi zor insan olmayabilirler. Özellikle otoriter, yönlendirmeyi ve yönetmeyi seven kişilerle uygun bir ortamda çok iyi geçinebilirler. Bağımlı kişilik yapısı özellikle bağımsız olmayı, risk almayı, girişimlerde bulunmayı, sorumluluk almayı gerektiren durumlarda ve ortamlarda sorun yaratmaktadır. Kendi başlarına hareket etmeyi gerektiren durumlarda bağımlı kişilik yapısına sahip kişiler çok zorlanırlar. Bu tür ortamlarda bağımlı kişilik yapısına sahip kişiler sürekli birisine dayanmak ve her türlü sorumluluğu ona bırakmak isterler. Fakat sürekli başkası adına başkası için karar vermek bir çok insanı zorlayan ve bıktıran bir durumdur.</p>

  <p class="normal"><span class="idebold">Bağımlı kişilik yapısına sahip birisine nasıl davranmalı</span></p>

  <p class="normal">• Size her hangi bir konuda ne yapması gerektiğini danıştığında, hemen düşündüklerinizi söylemek yerine, öncelikle onun bu konuda ne düşündüğünü sorgulayın. Düşündüklerini kendi başına gerçekleştirmesi için cesaretlendirin.</p>

  <p class="normal">• Mümkün olduğunca onun adına karar vermeyin; danıştığı konularda uygulanacak kararı belirleyen kişi konumundan kurtularak, çeşitli seçenekler üreterek önerilerde bulunan bir kişi konumuna girmeye çalışın.</p>

  <p class="normal">• Sürekli onun adına karar vermekten bıkmış bile olsanız (gerçekten ilişkiyi bitirmek istemiyorsanız) onu yalnız bırakmakla tehdit etmeyin.</p>

  <p class="normal">• Daha fazla sayıda insanla tanışması ve ilişki kurması için ona yardımcı olun.</p>

  <p class="normal">• Sizi ilgilendiren konularda zaman zaman onun görüşünü alın; görüş söylemekte zorlandığında ya da ilgisiz şeyler söylediğinde onunla dalga geçmeyin. Ne söylerse söylesin söylediklerine değer verdiğinizi gösterin.</p>

  <p class="normal">• Eğer yönetici konumundaysanız, onlara sorumluluk ve inisiyatif kullanmayı gerektiren işler vermeyin.</p>

  <p class="normal">• İşyerinde her türlü sorumluluğu size bırakıyorsa ona sorumluluklarını hatırlatın.</p>

  <p class="normal">• Kendi başına bir girişimde bulunduğunda, sorumluluk aldığında bunu takdir edin.</p>

  <p class="normal">• Başarısız olduğunda bunu büyütmesini önleyin.</p>

  <p class="normal">• Sizin için yaptıklarından (her türlü angarya, güç ve sevimsiz işler) dolayı yaşadığınız minnet, vicdan azabı ya da suçluluk duygusunun sizi yönlendirmesine izin vermeyin.</p>

  <p class="normal"><span class="idebold">Siz bağımlı kişilik yapısına sahipseniz</span></p>

  <p class="normal">• Kendiniz hakkındaki her türlü kararı başkasına bırakıyor olmanızın diğer insanları bezdirdiğini ve kızdırdığını bilin.</p>

  <p class="normal">• Kendi başınıza yapabildiklerinizi sürekli olarak kendinize anımsatın.</p>

  <p class="normal">• Başkasının sizle olan ilişkisini kaybetmemek için her türlü angaryaya katlanıp katlanmadığınızı gözden geçirin.</p>

  <p class="normal">• Başkalarının da zayıf yönlerinin olduğunu görmeye çalışın.</p>

  <p class="normal">• Tanıdığınız ve destek aldığınız insan sayısını mümkün olduğu kadar arttırın.</p>

  <p class="normal">• Size destek olan kişilerin sizin dışınızda da bir dünyaları olduğunu ve sizi hesaba katmadan kendi başına ya da birileriyle bir şeyler yapmasının sizi dışladığı anlamına gelmediğini unutmayın.</p>
</body>
</html>
