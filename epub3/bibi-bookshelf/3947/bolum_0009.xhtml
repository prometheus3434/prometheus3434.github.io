<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>Assengard’ın ünlü eski şenliğinden çıktıktan sonra on altı saatlik bir yolculuğa koyulup güneye, Yüzgöller adını taşıyan bölgeye indik. Bu bölgeye tepeden baktığınızda âdeta sanatsal bir düzenlemeyle desenler oluşturan çok sayıda göller görürsünüz. Önderimiz elf Avallac’h, bu desenler arasından üçlü yonca yaprağını andıranını bulmamızı istemişti. Gerçekten de bulmuştuk ama sonradan anladık ki orada üç değil dört göl bulunmaktaydı, dördüncü göl uzunlamasınaydı, güneyden kuzeye doğru uzanıyordu ve yoncanın yaprağını oluşturuyordu. Tam Mira adını taşıyan bu gölü çevreleyen Kara Ormanın kuzey kıyısında Kırlangıç Kulesi adını taşıyan gizemli bir burç olduğunu öğrenmiştik, buraya elf dilinde Tor Zireael deniyordu.</p>

  <p>İlk başta sisten başka bir şey görememiştik. Tam Avallac’h ‘a kulenin nerede olduğunu soracaktım ki bir el hareketiyle susmamızı işaret etmiş, şu sözleri söylemişti: “Bekleyin ve umut edin. Umut, iyi bir alamet ve ışıkla geri dönecek. Gözünüzü sınırsız sudan çevirmeyin, orada iyi müjdelerin elçilerini göreceksiniz. “</p>

  <p>Buyvid Backhuysen, Büyü Diyarlarına Keşif Gezileri Bu kitap baştan sona saçmalıktır. Tam Mira kıyısındaki harabeler defalarca farklı kişilerce incelendi. Büyülü değiller. Bu yüzden, B. Backhuysen in açıklamalarının aksine, efsanevi Kırlangıç Kulesi’nin kalıntıları olamazlar.</p>

  <p>Ars Magica, XIV. Baskı</p>

  <h2>Bölüm 9</h2>

  <p>Geliyorlar, geliyorlar!”</p>

  <p>Yennefer nemli, rüzgârın darmadağın ettiği saçlarını iki eliyle tutup merdiven korkuluklarına doğru yürürken, plaja doğru koşan kadınların yolundan çekildi. Batı rüzgârının yarattığı dalgalar sahile çarpıyor, kayalıkların arasından sürekli bembeyaz köpükler fışkırıyordu.</p>

  <p>“Geliyorlar! Geliyorlar!”</p>

  <p>Ard Skellige’nin ana kalesi Kaer Trolde’nin en üst mevzilerinden takımadaların neredeyse tamamı görülebiliyordu. An Skellig hemen karşıda, boğazın hemen ardında yer alıyordu. Güney kısmı alçak ve düzdü, bulunulan açıdan görünmeyen kuzey kısım ise dikti, fiyortlarla doluydu. Epeyce ileride, sol tarafta, dağlarının zirveleri bulutların arasına uzanan yemyeşil Spikeroog Adası keskin kayalıklarıyla dalgaları yarıyordu. Sağ tarafta ise Undvik Adası’nın tepeleri martılarla, ebabil kuşlarıyla ve karabataklarla dolu sarp kayalıkları göze çarpıyordu. Undvik’in arkasında, takımadaların en küçüğü olan Hinderfjall’in ormanlarla kaplı zirvesi görünüyordu. Biri Kaer Trolde’nin kulelerinden birinin en tepesine tırmansa ve güney yönüne baksa, diğer adalardan âdeta ayrılmış ve yapayalnız kalmış Faroe Adası’nı görürdü. Ada, okyanusun derinliğinin ona yetersiz kaldığı dev bir balığın sırtını andırıyordu.</p>

  <p>Yennefer aşağıda kalan setlere indi ancak apar topar sahile koşup heyecanlı ayaktakımının arasına karışmaya onurları ve sosyal konumları izin vermeyen bir grup kadının yanından ayrılmadı. Aşağıda uzanan kent, dalgaların kıyıya sürüklediği bir yengeç gibi kapkara ve şekilsizdi.</p>

  <p>An Skellig ve Spikeroog adaları arasında yer alan boğazda tek yelkenliler birbiri ardına ilerliyordu. Yelkenleri güneş ışığında bir beyaz bir kırmızı yanıp sönüyor, küpeştelere asılı kalkanların pirinç plakaları ışıl ışıl yanıyordu.</p>

  <p>“Önce Halkaboynuz boğaza giriyor,” dedi kadınlardan biri. “Ardından Fenris..</p>

  <p>“Trigla” dedi diğer heyecanlı ses. “Onun ardından da Drac… Arkalarından Havru geliyor…”</p>

  <p>“Anghira… Tamara… Daria… Yok, Scorpena bu… Danayı göremiyorum. Daria yok…”</p>

  <p>Karnı burnunda, gür sarı saçlarını örmüş, karnını tutmuş bir kadın boğuk bir sesle inledi. Derken yüzü kireç gibi oldu, bayıldı ve kopup halkalarından ayrılmış bir perde gibi yere yığıldı. Yennefer hemen kadının yanına koştu, çömeldi, eliyle kadının kamına bastırdı, büyülü bir sözcüğü haykırdı, kasılmaları ve nöbetleri engelledi, rahim dokusunu ve çözülmek üzere olan plasentayı güvenli bir şekilde sıktı. Tehlikenin bütünüyle önüne geçebilmek için tekmelerini avucunda hissettiği bebeğe yatıştırıcı ve koruyucu bir büyü yaptı.</p>

  <p>Büyü enerjisinin zerresini bile boşa harcamamak amacıyla kadını bir tokatla kendine getirdi.</p>

  <p>“Götürün kadını buradan ama dikkat edin.”</p>

  <p>“Aptala bakın…” dedi yaşını almış kadınlardan biri. “Az kalsın…”</p>

  <p>“Gerçekten beyinsiz… Kocası Niels belki hayattadır, belki öteki teknelerden birindedir…”</p>

  <p>“Yardımınız için teşekkür ederim büyücü hanım.”</p>

  <p>“Götürün,” diye tekrarladı Yennefer ayağa kalkarken. Çömeldiği sırada elbisesinin dikişinin patladığını fark edince sövmemek için kendini güç tuttu.</p>

  <p>Bir kat aşağı indi. Tek yelkenliler birbiri ardına kıyıya yanaşıyor, askerler karaya çıkıyordu. Sakalları birbirine karışmış, omuzları silahlı, kudurmuş adamlardı hepsi. Büyük bir kısmında beyaz sargılar dikkati çekiyordu; çoğu, yanındakinin yardımıyla ilerleyebiliyordu. Hatta bazılarını arkadaşları omuzlamıştı.</p>

  <p>Kıyıyı dolduran Skelligeli kadınlar kocalarını uzaktan görünce çığlık atıyor, mutluluktan ağlıyordu. Şanssızlar ise düşüp bayılıyordu. Ya da ağır ağır, ağızlarını açıp yakınmadan oradan uzaklaşıyorlardı. Bazen de Daria’nm kırmızı beyaz yelkenini görebilme umuduyla çevrelerine bakıyorlardı.</p>

  <p>Ancak Daria görünürlerde yoktu.</p>

  <p>Yennefer, pek çok kafanın arasından Skellige Kontu Crach an Craite’in kızıl saçlı başını gördü. Kont Halkaboynuz teknesinden inen son kişilerden biriydi. Çevresine emirler yağdırıyor, görevler veriyor, denetliyor, ilgileniyordu. Ona doğru bakan, biri siyah saçlı diğeri sarışın iki kadın ağlıyordu. Mutluluk gözyaşları döküyorlardı. Kont her şeyle ilgilendiğinden emin olduktan sonra kadınların yanına gitti, ikisini de ayılar gibi sarıp sarmalayıp öptü. Sonra başını kaldırıp Yennefer’e baktı. Gözleri âdeta yanıp sönmeye başladı, güneş yanığı yüzü taş kesildi.</p>

  <p>Duymuş, diye düşündü büyücü kadın. Haberler çabuk yayılıyordu. Beni önceki gün Spikeroog Adasının arkasındaki boğamda ağla yakaladıklarını kont henüz yoldayken öğenmiş. Kaer Trolde da benimle karşılaşacağını biliyordu.</p>

  <p>Büyü mü yoksa posta güvercini mi?</p>

  <p>Kont, Yennefer’e ağır ağır yaklaştı. Deniz, tuz, zift ve yorgunluk kokuyordu. Yennefer onun mavi gözlerine baktı ve bakar bakmaz kulaklarında öfkeli askerlerin savaş çığlıkları, kalkan ve kılıç şakırtıları, balta takırtıları çınladı. Vurulanların haykırışlarını duydu… Yanan Daria’dan denize atlayanların çığlıkları çalındı kulağına…</p>

  <p>“Vengerbergli Yennefer.”</p>

  <p>“Skellige Kontu Crach an Craite.” Yennefer hafifçe eğildi.</p>

  <p>Ancak kont reveransa karşılık vermedi. İşte bu kötü, diye düşündü Yennefer.</p>

  <p>Yennefer’in tenindeki morluğu hemen gördü, kürek darbesinden kalmıştı bu. Yüz ifadesi yeniden sertleşti, dudakları seğirdi, bir an için aralandı. “Sana her kim vurduysa, bunun hesabını verecek.”</p>

  <p>“Kimse vurmadı. Merdivenden düştüm.”</p>

  <p>Kont kadını dikkatle inceledi, sonra omuz silkti. “Şikâyetçi olmak istemiyorsan olma. Zorla araştırma yapmaya vaktim yok. Sana söyleyeceklerim var, iyi dinle şimdi. Dikkatle dinle çünkü bunlardan başka bir şey duymayacaksın benden.”</p>

  <p>“Dinliyorum.”</p>

  <p>“Yarın bir tek yelkenliye bindirilip Novigrad’a götürüleceksin. Orada önce kent yönetimine teslim edileceksin, sonrasında da Temerya ya da Redanya hükümetine, yani kim elini çabuk tutarsa. Her ikisinin de seni aynı şekilde çok istediğini biliyorum.”</p>

  <p>“Bu kadar mı?”</p>

  <p>“Sayılır. Hakkın olan son bir açıklama daha var: Skellige Adalarının, hukuki nedenlerle tehdit edilen kişilere sığınma hakkı verdiği oldukça sık yaşanmış bir durumdur. İşlenmiş bir suçun kefaretini ağır işlerle, yiğitlikle, fedakârlıkla ve kanla ödemek için adalarda bolca olanak ve fırsat var ama senin durumun için geçerli değil bu Yennefer. Sana sığınma hakkı tanımayacağım; eğer böyle bir beklentiye girdiysen, yanlış hesap yapmışsın. Senin gibilerden nefret ederim ben. İktidar uğruna başkalarını ayaklandıran, kendi çıkarlarını her şeyin üzerinde tutan, düşmanla bir olup komplo hazırlayan, yalnızca itaat değil, aynı zamanda şükran borçlu oldukları kişileri arkadan vuran insanlardan tiksinirim. Senden nefret ediyorum Yennefer çünkü Nilfgaard’ın emriyle suç ortaklarınla birlikte Thanedd’deki ayaklanmayı düzenlediğin sırada tek yelkenlilerim Attre önündeydi, adamlarım ayaklananlara destek veriyordu. Üç yüz adamım iki bin Siyahlı’nın karşısına dikilmişti! Yiğitliğin ve sadakatin, hainliğin ve ihanetin bir ödülü, bir karşılığı olmalı! Şehitleri nasıl ödüllendireyim şimdi? Anıtlar dikerek mi? Taştan sütunlara yazılar oyarak mı? Hayır! Şehitleri başka bir şekilde ödüllendireceğim, onlara saygımı farklı bir şekilde göstereceğim. Attre kumullarına dökülen kanlarının karşılığında senin kanın giyotin tahtalarının arasından akacak, Yennefer.”</p>

  <p>“Ben masumum. Vilgefortz’un komplosuna katılmadım.” “Bunu yargıçlara kanıtlarsın. Seni yargılayacak olan kişi ben değilim.”</p>

  <p>“Beni yargıladın bile. Hatta cezamı bile belirlemişsin.”</p>

  <p>“Çok konuştuk! Söyledim, yarın gün doğarken zincire vurulmuş halde Novigrad Mahkemesine götürüleceksin. Hak ettiğin cezayı orada alacaksın. Şimdi büyü yapmaya çalışmayacağına dair bana söz ver.”</p>

  <p>“Söz vermezsem ne olacak?”</p>

  <p>“Büyücümüz Marquard, Thanedd’de hayatını kaybetti, seni kontrol altına alabilecek bir büyücümüz yok ne yazık ki burada. Ancak Skellige’nin en iyi okçuları tarafından sürekli göz hapsinde tutulacağını sakın unutma. Kuşkulu tek bir el hareketi bile yapacak olursan vurulacaksın.”</p>

  <p>“Anlaşıldı.” Yennefer başını salladı. “O halde söz veriyorum.”</p>

  <p>“Güzel. Teşekkür ederim. Elveda, Yennefer. Seni yarın sabah uğurlamaya gelmeyeceğim.”</p>

  <p>“Crach.”</p>

  <p>Kont giderken geri döndü. “Dinliyorum.”</p>

  <p>“Novigrad’a giden bir gemiye binmeye zerre kadar niyetim yok. Masumiyetimi Dijkstra’ya kanıtlamaya zamanım da yok. Şimdiden suçlu olduğumu gösteren kanıtlar uydurup uydurmadıklarını bilmiyorum, bu riske giremem. Ayrıca tutuklanmamın ardından ani bir beyin kanamasından ölme ya da hücremde garip bir şekilde intihar etme riskine de giremem. Ne zaman kaybetmek ne de riske girmek gibi bir lüksüm var. Bütün bunların benim için neden riskli olduğunu da sana açıklayamam. Novigrad’a gitmeyeceğim.”</p>

  <p>Kont kadını uzun uzun süzdü.</p>

  <p>“Gitmeyeceksin,” diye tekrarladı kont. “Bunu düşünmeye nasıl cesaret edebiliyorsun? Bir zamanlar seninle bir ilişki yaşadığımız için mi? Sakın buna güvenme Yennefer. Bir zamanlar olan olmuş ama artık bir hükmü yok.”</p>

  <p>“Biliyorum ve buna güvenmiyorum. Novigrad’a gitmeyeceğim kont çünkü acilen birinin yardımına koşmak zorundayım. Asla yalnız ve yardımsız bırakmamaya yemin ettiğim birinin yanında olmalıyım. Sen, Skellige Kontu Crach an Craite bana bu yolda yardım edeceksin çünkü sen de benzer bir yemin ettin. On yıl önce. Aynı kişiye, Calanthe’nin torunu Ciri’ye. Cintra’nın aslan yavrusuna. Ben, Vengerbergli Yennefer, Ciri’yi kendi kızım gibi görüyorum. Bu yüzden senden yeminini yerine getirmeni onun adına talep ediyorum. Yeminini yerine getir, Skellige Kontu Crach an Craite.</p>

  <p>“Gerçekten mi?” diye tekrarladı Crach an Craite. “Tatlarına bile bakmak istemiyor musun? Bunca leziz yiyeceğin.”</p>

  <p>“Gerçekten.”</p>

  <p>Kont üstelemedi ve yayvan tabaktaki ıstakozlardan birini ahşap tablanın üstüne aldı, güçlü bir pens darbesiyle boylamasına kırdı. Üzerine bolca limon suyu ve sarımsak sosu döktükten sonra kabuğun içinden parmaklarıyla etleri çıkarmaya başladı.</p>

  <p>Yennefer görgü kurallarına uyarak yemeğini gümüş bir çatal bıçak takımıyla yiyordu. Ancak yediği, aşçının ona şaşkınlık içinde ve biraz da alınarak özel olarak hazırladığı kuzu pirzolasıydı. Çünkü büyücü kadın ne istiridye ne karakabuk midyesi ne kendi suyunda marine edilmiş somon ne kum midyesi çorbası ne füme fener balığı kuyruğu ne ızgara kılıçbalığı ne merina balığı buğulaması ne ahtapot ne karides ne langust ne de denizkestanesi istemişti. Hele taze yosun hiç istememişti.</p>

  <p>Zerre kadar bile olsa deniz kokan her şey ona Fringilla Vigo ile Philippa Eilhart’ı anımsatıyordu: çılgınlık derecesinde tehlikeli ışınlanmayı, dalgaların içine yuvarlanışını, yuttuğu deniz sularını, üzerine atılan ağı… O ağlardan sarkan yosunlar, karşısındaki çanağın içindekilerle tıpa tıp aynıydı. Yosunların saçlarına dolanmasını ve omuzlarına inen çamdan yapılmış küreklerin verdiği dayanılmaz acıyı yeniden hisseder gibi oluyordu.</p>

  <p>“Bu durumda,” diye sözlerini sürdürdü Crach, bacaklarını kırdığı ıstakozun etini emerken, “sana inanmaya karar verdim Yennefer. Fakat bunu senin hatırın için yapmadığımı bilmelisin. Calanthe’ye ettiğim bloedgeas, yani kan yemini elimi kolumu bağlıyor. Ciri’ye yardım etme amacın gerçek ve samimiyse, ki öyle olduğunu varsayıyorum, başka bir seçeneğim kalmıyor: Sana bu yolda yardımcı olmak zorundayım…”</p>

  <p>“Teşekkür ederim ama böyle dokunaklı sözler etme. Tekrar ediyorum: Thanedd’deki komployla işim yok. İnan bana.”</p>

  <p>Kont eliyle geçiştirdi. “Neye inandığım önemli mi? Krallarla işe başlamalıydın, ajanları seni bütün dünyada arayan Dijksktra’yla başlamalıydın. Philippa Eilhart’la ve saraya sadık büyücülerle. Kendi ağzınla itiraf ettiğin gibi onlardan kaçıp Skellige’ye geldiğin kişilerle başlamalıydın. Kanıtlarını onların önüne koymalıydın…”</p>

  <p>“Kanıtlarım yok,” diye kontun sözünü kesti Yennefer, kalbi kırılmış aşçının kuzu pirzolanın yanında garnitür olarak servis ettiği Brüksel lahanasını öfkeyle eşeleyerek. “Olsaydı bile açıklayamazdım. Bunu sana anlatmam olanaksız ama susma zorunluluğum var. Bana inan, Crach. Lütfen.”</p>

  <p>“Söylemiştim…”</p>

  <p>“Söyledin,” diye atıldı Yennefer. “Destek olacağını söyledin. Teşekkür ederim ancak masum olduğuma hâlâ inanmıyorsun. İnan artık.”</p>

  <p>Crach, içini boşalttığı ıstakoz kabuğunu kenara atıp karakabuk midyesi tabağını önüne çekti. Midyeleri epeyce karıştırıp içlerinden en büyüğünü seçti.</p>

  <p>“Anlaştık,” dedi sonunda ellerini masa örtüsüne silerken. “İnandım çünkü inanmak istiyorum. Ancak sana yine de iltica ve sığınma hakkı tanımayacağım. Yapamam bunu ama Skellige Adaları’nı istediğin zaman terk edip istediğin yere gidebilirsin. Acele etmeni öneririm. Buraya büyünün kanatları üzerinde geldiğini söyleyebiliriz. Başkaları da senin rotanı kullanabilir. Büyülü sözleri onlar da biliyor.”</p>

  <p>“Ben iltica ve sığınma peşinde değilim kont. Ciri’nin yardımına koşmalıyım.”</p>

  <p>“Ciri,” diye tekrarladı kont. “Aslan yavrusu… Tuhaf bir çocuktu.”</p>

  <p>“Neden geçmiş zaman?”</p>

  <p>“Ha, evet.” Kont yine eliyle geçiştirdi. “Yanlış ifade ettim. Artık çocuk olmadığını anlatmak istemiştim. Sırf bu yüzden öyle konuştum. Cirilla, Cintra’nın aslan yavrusu… Yazı ve kışı Skellige Adaları’nda geçirirdi. Ne olaylar çıkarmıştı, ooo! Küçük bir şeytandı, aslan yavrusu falan değil… Lanet olsun, yine geçmiş zamanda konuştum… Yennefer, anakaradaki söylentiler buraya da ulaşıyor… Kimileri Ciri’nin Nilfgaard’da olduğunu söylüyor…”</p>

  <p>“Nilfgaard’da değil o.”</p>

  <p>“Kimileri de kızın artık hayatta olmadığını konuşuyor.” Yennefer susup dudağını ısırdı.</p>

  <p>“Fakat ikinci söylentiye inanmıyorum,” dedi kont kararlı bir sesle. “Ciri yaşıyor. Bundan kuşkum yok çünkü aksini gösteren hiçbir belirtiye rastlamadım… Kız yaşıyor!”</p>

  <p>Yennefer kaşlarını kaldırdı ama soru sormadı. İkisi de uzunca bir süre konuşmayıp Ard Skellige kayalıklarına çarpan dalgaların çağıltısını dinledi.</p>

  <p>“Yennefer,” dedi Crach bir süre sonra. “Kıtadan başka haberler de geldi. Thanedd’deki çarpışmadan sonra Brokilon’da gizlenen senin Witcher’inin oradan ayrıldığını, Ciri’yi kurtarmak üzere Nilfgaard’a doğru yola çıktığını duydum.”</p>

  <p>“Tekrar ediyorum, Ciri Nilfgard’da değil. Senin ifadenle benim Witcher’imin ne yapmaya çalıştığını bilmiyorum ama o… Crach, ona karşı… sempati beslediğim bir sır değil ama Ciri’yi kurtaramayacağını, bunu başaramayacağını biliyorum. Tanıyorum onu. Her şeyi kördüğüme dönüştürecek, kendini kaybedecek, felsefe yapmaya başlayacak ve kendine zarar verecek. Ardından da öfkesini yenmek için önüne çıkana kılıcını sallayacak. Sonra da kefaret niyetine herhangi anlamsız bir iyilikte bulunacak. En sonunda da boş yere öldürülecek mutlaka, tahminimce sırtına bir darbe yiyerek…”</p>

  <p>“Derler ki,” diye aceleyle araya girdi Crach, büyücü kadının uğursuzca değişip titremeye başlayan sesinden ürkerek, “yani Ciri’nin Witcher’in kaderine yazgılı olduğu söylenir. Vaktiyle Cintra’da kendi gözlerimle de görmüştüm, Pavetta’nın nişanında…”</p>

  <p>“Yazgı farklı yorumlanabilir,” dedi Yennefer, kontun sözünü sertçe keserek. “Hem de çok farklı ama bu tür tartışmalarla zaman harcamayalım. Tekrar ediyorum, Geralt’ın amacını bilmiyorum ya da herhangi bir amacı var mı, onu da bilmiyorum. Bu meseleyi üstlenmek istiyorum. Kendi yöntemlerimle. Var gücümle Crach, var gücümle. Öyle oturmak, başımı ellerimin arasına alıp ağlamak benim tarzım değil. Ben eyleme geçerim!”</p>

  <p>Kont kaşlarını kaldırdı ama konuşmadı.</p>

  <p>“Eyleme geçeceğim,” diye tekrarladı büyücü kadın. “Planım hazır. Sense bana destek olacaksın Crach, ettiğin yemine sadık kalarak.”</p>

  <p>“Hazırım,” dedi kont kararlı bir ifadeyle. “Her şeye. Tek yelkenliler de limanda hazır. Emret, Yennefer.”</p>

  <p>Yennefer kendini tutamayarak kahkaha attı.</p>

  <p>“Hiç değişmemişsin. Hayır Crach, cesaretten ve mertlikten eser yok sende. Nilfgaard’a gidip, altın kuleli kentin kapılarındaki kilide balta indirmene gerek kalmayacak. Benim ihtiyacım olan yardım o kadar sansasyonel değil ama daha somut… Hâzinenin durumu nasıl?”</p>

  <p>“Ne diyorsun?”</p>

  <p>“Kont Crach an Craite. İhtiyacım olan yardım nakit parayla ölçülebilir.”</p>

  <p>Ertesi gün hava aydınlanır aydınlanmaz çalışmalar başlamıştı. Yennefer’e tahsis edilen odalarda hüküm süren korkunç kargaşaya büyücünün emrine verilen Başyaver Guthlaf büyük bir güçlükle hâkim olabiliyordu.</p>

  <p>Yennefer bir masaya oturmuş, başını evraklardan kaldıramıyordu. Sayıyor, topluyor, çıkarıyor, adanın hâzinesine ve Cianfanelli Bankası’nın ada şubesine çarçabuk götürülmek üzere faturalar düzenliyordu. Çiziyor, eskizler yapıyordu ve taslakları hiç vakit kaybetmeden zanaatkârlara, simyacılara, kuyumculara ve cam ustalarına ulaştırılıyordu.</p>

  <p>Bir süre her şey yolunda gitmiş, sonrasında sıkıntılar başlamıştı.</p>

  <p>“Kusura bakmayın, sayın büyücü,” dedi başyaver Guthlaf kararlı bir sesle. “Olmayınca olmuyor. Size varımızı yoğumuzu verdik ama biz mucize ve büyü yaralamayız! İzninizle belirtmek isterim ki elinizde bulunan elmasların toplam değeri…”</p>

  <p>“Toplam değeri ne işime yarayacak?” diye çıkıştı Yennefer. “Bana büyükçe bir parça gerek. Evet, ne büyüklükte, usta?”</p>

  <p>Elmas ustası çizime bir kez daha baktı. “Böyle bir kesim ve yüzey yaratmak için mi? En az otuz karat.”</p>

  <p>“Böyle bir taşı,” dedi Guthlaf kesin bir dille, “koca Skellige’de bulamazsınız.”</p>

  <p>“Doğru değil bu,” diye karşı çıktı sarraf. “Var bir tane.”</p>

  <p>“Aklından geçen nedir Yennefer?” Crach an Craite kaşlarını çattı. “Saldırıp tapmağı yağmalamaları için silahlı adamlar mı yollayayım? Elması vermezlerse rahibeleri hiddetimle tehdit mi edeyim? Böyle bir şey söz konusu olamaz. Dindar biri sayılmam ama tapınak tapınaktır, rahibe de rahibedir. Nezaketle rica edebilirim yalnızca. Taşın benim gözümde taşıdığı önemi ve isteğimin yerine getirilmesi durumunda şükranlarımın ne kadar büyük olacağını ima edebilirim ama her durumda ricadır bu. Alçak gönüllü ve itaati elden bırakmayan bir rica.”</p>

  <p>“Doğrudan geri çevrilecek bir rica yani?”</p>

  <p>“Evet ama denemekte bir sakınca olmaz. Ne kaybederiz? Birlikte Hindarsfjall’e gider, ricamızı bildiririz. Taşın benim için taşıdığı değeri rahibelere anlatırım. Sonrası sana kalmış. Pazarlık yap. Gerekçelerini sun. Rüşvet vermeyi dene. Heyecanlandır onları. Aklına gelen nedenleri say. Çaresizliğini göster, ağla, nöbet geçir, yüreklerini sızlat, acısınlar sana… Yahu Yennefer, sana mı ders vereceğim!”</p>

  <p>“Saydıklarının bir yararı olmaz, Crach. Bir büyücü bir rahibeyle ortak bir dil yakalayamaz. Dünya görüşlerimiz arasındaki uçurum çok derin çünkü. Ayrıca bir büyücünün ‘kutsal’ bir insan eserini kullanmasına izin vermek… Hayır, unutalım gitsin. Olacak iş değil…”</p>

  <p>“Peki, bu elmas sana neden lazım?”</p>

  <p>“Bir ‘pencere’ inşa itmek için. Yani uzak iletişim için bir megaskopa ihtiyacım var. Birkaç kişiyle görüşmek zorundayım.”</p>

  <p>“Büyüyle mi? Uzak mesafeler üzerinden mi?”</p>

  <p>“Kaer Trolde’nin en yüksek kulesine çıkıp bağırmak yeterli olsaydı seni rahatsız etmezdim.”</p>

  <p>Suyun üzerinde daireler çizerek uçan martılar ve ebabil kuşları çığırıyordu. Hindarfjall’in dik yamaçlarına ve resiflerine yuva yapmış kızıl gagalı deniz saksağanları sürekli ötüyordu, sarı başlı sümsük kuşları kısık sesleriyle gevezelik ediyordu. Başları tüylü karabataklar sahile yaklaşmakta olan cankurtaran gemisini yeşil gözleriyle dikkatle izliyordu.</p>

  <p>“Su yüzeyine kadar yükselen şu büyük kaya,” dedi güverte parmaklığına yaslanmış olan Crach an Craite karşıyı göstererek, “Kaer Hemdall, Hemdall’ın nöbet kalesi yeni. Hemdall efsanevi kahramanımızdır. Efsaneye göre; Tedd Deireadh, r yani Son Çağ, Beyaz Soğuk, Kurt Fırtınaları çağı geldiğinde Hemdall, Morhögg ülkesinden gelen kötü güçlere, hayaletlere, şeytanlara ve kaos fantomlarına kafa tutacak. Gökkuşağı köprüsünde boynuzdan borusunu çalarak silahlara davranma ve sıraya girme vaktinin geldiğini haber verecek. Halkı Rag nar Roog’a, Son Savaş’a çağıracak ve bu savaş gecenin mi çökeceğine yoksa güneşin mi doğacağına karar verecek.”</p>

  <p>Cankurtaran gemisi dalgaların arasından süzüldü, Hemdall’ın nöbet kalesi ve başka bir fantastik kayalığın ortasında yer alan körfezin sakin sularına girdi.</p>

  <p>“Şu gördüğün küçük kayalığın adı Kambi,” dedi kont. “Kambi bizim efsanelerimizde sihirli bir altın horozdur, öterek Hemdall’ı uyarır, Morhögg’den gelip kaos ordusunu taşıyan cehennem gemisi Naglfar’ın yaklaştığını haber verir. Naglfar, ölülerin tırnaklarından yapılmıştır. İnanmayacaksın ama Yennefer, bugün Skellige’de, Morhögg hayaletlerine yapı malzemesi vermemek için cenaze törenlerinden önce hâlâ ölülerinin tırnaklarını kesen insanlar var.”</p>

  <p>“İnanırım. Efsanelerin gücünü iyi bilirim.”</p>

  <p>Fjord onları rüzgârdan biraz koruyordu. Derken yelkenler sallanmaya başladı.</p>

  <p>“Boynuz boru çalın,” diye emretti Crach mürettebata. “Yanaşıyoruz. Kutsal kadınlar ziyaretlerine geldiğimizi anlasınlar.”</p>

  <p>Taş merdivenin tepesinde bulunan bina yosunlarla, yapraklarla ve çalılıklarla öylesine sarılıydı ki dev bir kirpiyi andırıyordu. Yennefer’in dikkatini çekmişti, çatısında yalnızca çalılar değil küçük ağaçlar yetişmişti.</p>

  <p>“Tapınak burası,” dedi Crach. ‘‘Çevresindeki korunun adı Hindar, burası da tapınağa dâhil, ökseotları buradan gelir. Bildiğin gibi Skellige’de beşikten mezara kadar her şey ökseotuyla süslenir… Dikkatli ol, merdiven kaygandır… Dini yosunlar sarmış, hahaha… Gel, kolundan tutayım… Hâlâ aynı parfüm… Yenna…”</p>

  <p>“Crach. Lütfen. Bir zamanlar olan olmuş ama artık bir hükmü yok.”</p>

  <p>“Özür dilerim. Gidelim.”</p>

  <p>Tapınağın önünde birkaç genç rahibe sessizce bekliyordu.</p>

  <p>Kont onları kibarca selamladıktan sonra, Modron Sigrdrifa adındaki idarecileriyle görüşmek istediğini bildirdi. Rahibeler içeri girdi; içerisi oldukça tepede bulunan pencerelerden giren ışık huzmeleriyle aydınlanmıştı. Bu huzmelerden biri sunağın üzerine düşüyordu. ı “Yüz fener balığı,” diye mırıldandı Crach. “Bu brisingamen’in<sup>13</sup> ne kadar büyük olduğunu unutmuşum. Çocukluğumdan beri v gelmemiştim buraya… Gerdanlığın karşılığında Cidaris’in bütün tersanelerini satın alabilirsin. Bütün çalışanları ve bir yıllık üretimleriyle birlikte hem de.”</p>

  <p><sup>13</sup> Germen tanrıça Freya’nın gerdanlığı, (ç. n.)</p>

  <p>Kont, fazla olmasa da abartıyordu.</p>

  <p>Mütevazı mermer sunağın üstünde, kedi ve atmaca figürlerinin yukarısında Modron Freya heykeli yükseliyordu. Ulu Ana Tanrıça, ona özgü anaç görünümündeydi; heykeltıraş onu aşırı belirgin bir gebeliğe işaret eden geniş kostümler içinde r betimlemişti. Tanrıçanın hafifçe öne eğdiği başındaki örtü yüz hatlarını gizliyordu. Tanrıça’nın göğsü üzerinde kavuşturduğu ellerinden birinde bir elmas vardı, bir altın gerdanlığın r parçasıydı. Elmasın rengi hafiften maviye çalıyordu. Su gibi berraktı ve kocamandı.</p>

  <p>Tahminen yüz elli karattı.</p>

  <p>. “Bu elması kesmek bile gerekmez aslında,” diye fısıldadı Yennefer. “Pembe elmas kesimi uygulanmış, tam istediğim gibi. Işığı kıracak en mükemmel yüzeylere sahip…”</p>

  <p>’ “Yani şanslıyız.”</p>

  <p>’ “Hiç sanmam. Birazdan rahibeler belirir ve benim gibi bir kâfiri hakaretlerle dışarı atarlar.”</p>

  <p>“Biraz abartmıyor musun?”</p>

  <p>\ “Asla.”</p>

  <p>“Ananın tapınağına hoş geldin kont. Sen de hoş geldin, sayın Vengerbergli Yennefer.”</p>

  <p>Crach an Craite bir reverans yaptı. “Merhaba, muhterem Sigrdrifa Ana.”</p>

  <p>Rahibe uzun boyluydu, neredeyse Crach’ın boyundaydı, bu da Yennefer’den en az bir karış daha uzun boylu olduğu anlamına geliyordu. Sarı saçlı, mavi gözlüydü, uzun, pek güzel sayılmayan ve pek kadınsı olmayan bir yüze sahipti.</p>

  <p>Onu bir yerde görmüş olmalıyım, diye düşündü Yennefer. Yakınlarda sanki? Ama nerede?</p>

  <p>“Kaer Trolde’de, limana inen merdivenlerde,” dedi rahibe gülümseyerek. “Gemiler boğazdan kıyaya doğru gelirken. Bebeğini kaybetmek üzere olan gebe kadına yardım ettiğin sırada ben bir kat üstte duruyordum. Elbisen pahalı ipek taftadandı, aldırmadan çömelmiştin. Gözlerimle gördüm. Buna tanık olduktan sonra duygusuz ve çıkarcı büyücü kadınlar hakkındaki hikâyelere kulaklarımı tıkıyorum.”</p>

  <p>Yennefer hafifçe öksürdü, sonra reverans yapmak üzere başını hafifçe eğdi.</p>

  <p>“Ana’nın sunağı önünde duruyorsun, Yennefer. Lütfü sana ulaşsın.”</p>

  <p>“Muhterem, ben… Senden mütevazı bir ricam var…”</p>

  <p>“Bir şey söyleme. Kont sanırım epeyce işin vardır. Bizi yalnız bırak, burada, Hindarsfjall’de. Biz aramızda anlaşırız. Kadınız. Hangi meslekleri icra ettiğimizin, kim olduğumuzun önemi yok: Aynı kişiye, Bakire, Ana ve Acuzeye hizmet ediyoruz. Yanımda diz çök, Yennefer. Ananın huzurunda başını eğ.”</p>

  <p>“Tanrıça’nın boynundan gerdanlığını mı almak?” diye tekrarladı Sigrdrifa; sesinde kutsal öfkeden ziyade şaşkınlık vardı. “Hayır, Yennefer. Olanaksız bu. Hatta cesaret edemememin ötesinde bir nedeni var bunun… Cesaret etsem bile, gerdanlık çıkmaz. Kolyenin klipsi bile yok. Heykelle bütünleşmiş durumda.”</p>

  <p>Yennefer uzun süre konuşmadı, rahibeyi sakin bakışlarla süzdü. “Bunu bilseydim,” dedi sonra buz gibi bir sesle, “kontla derhal Ard Skellige’ye giderdim. Yok hayır, seninle sohbet ederek geçirdiğim zamanı kayıp saymıyorum ama bana çok az yararı oldu. Gerçekten çok az. İtiraf ediyorum, iyi niyetin ve candanlığın beni yanılttı…”</p>

  <p>“İyiliğini istiyorum,” diye sakin bir sesle Yennefer’in sözünü kesti Sigrdrifa. “Planlarını da bütün kalbimle onaylıyorum. Ciri’yle tanıştım, o çocuğu sevdim ve yazgısından çok etkilendim. Ona yardıma koşma konusundaki kararlılığına hayranım. Her isteğini yerine getireceğim ama gerdanlık olmaz, Yennefer. O gerdanlık olmaz. Sakın isteme.”</p>

  <p>“Sigrdrifa, Ciri’nin yardımına koşabilmem için acilen bazı bilgilere ihtiyacım var. Belli bilgiler bunlar. Onlar olmadan acizim. Bu bilgilere yalnızca iletişim yoluyla erişebilirim. Uzun mesafeler arasında iletişim kurabilmem için büyü yardımıyla büyülü bir eser, bir megaskop yapmak zorundayım.”</p>

  <p>“Sizin şu ünlü kristal kürelerinize benzer bir sistem mi? “</p>

  <p>“Çok daha karmaşık. Küre, sadece kendisiyle uyumlu bir küreyle iletişime geçilmesine izin verir. Buradaki cüce bankaf sının bile küresi var, merkezdeki küreyle iletişime geçmek için kullanılıyor. Bir megaskopun olanakları çok daha geniştir…</p>

  <p>Şimdi bunları neden konuşuyoruz ki? Elmas olmadan bir so-7 nuca varılamayacak. Eh, ben gideyim artık…”</p>

  <p>“Acele etme.”</p>

  <p>Sigrdrifa ayağa kalktı, nefi boylu boyunca yürüdü, sunağın ve Modron Freya heykelinin önünde durdu. “Tanrıça,” dedi, “kâhin kadınların da hamisidir. Medyumların da. Telepatların da. Böyle olduğunu Ana’nın kutsal hayvanları simgeler: Gizli şeyleri gören ve duyan kedi ile her şeye tepeden bakan atmaca. Tanrıça’nın mücevheri, boynundaki brisingamen ise kehanetin gerdanlığıdır. Gören ve duyan sistemler kurmaya ne gerek var, Yennefer? Yardım istemek için Tanrıça’ya yönelmek daha kolay değil mi?”</p>

  <p>Yennefer sövmemek için kendini son anda güçlükle tutabildi. Ne de olsa kutsal bir mekânda bulunuyordu.</p>

  <p>“Akşam duası yaklaşıyor,” diye sözlerini sürdürdü Sigrdrifa. “Öteki rahibelerle birlikte kendimi meditasyona adayacağım. Tanrıça’dan Ciri’ye yardım etmesini isteyeceğim. Ciri buraya defalarca gelmiş, Ulu Ana’nın boynundaki gerdanlığa defalarca bakmış biridir. Değerli zamanının bir ya da iki saatini daha harca, Yennefer. Dua vakti burada bizimle ol. Dua ederken beni destekle. Düşüncelerinle ve varlığınla.”</p>

  <p>“Sigrdrifa…”</p>

  <p>“Lütfen. Benim için yap ve de Ciri için.”</p>

  <p>Brisingamen mücevheri. Tanrıça’nın boynunda…</p>

  <p>Yennefer esnememek için uğraştı. Bari şarkılar söylenseydi, yakarışlar, gizemler olsaydı… Mistik bir folklor örneğin… Bu kadar canı sıkılmaz, uykusu böylesine bastırmazdı o zaman. .. Oysa yalnızca diz çöküp başlarını önlerine eğmişlerdi. Hareketsiz ve sessiz…</p>

  <p>Ancak istediklerinde güç kullanabiliyorlar, üstelik bu konuda biz büyücülerden geri de sayılmazlar. Bunu nasıl başardıkları hâlâ bir muamma. Herhangi bir hazırlıkları, eğitimleri ya da bilimsel araştırmaları yok… Yalnızca dua ve meditasyon. Kehanet mi? Bir tür kendi kendine hipnoz mu? Tissaia de Vries böyle olduğunu söylüyordu… Bilinçaltı enerji yaratıyorlar, transa geçtikten sonra da bu enerjiyi kullanma yeteneği geliştiriyorlar, tıpkı bizim büyülü sözlerle yaptığımız gibi. Enerjiyi değiştirerek kullanıyor ve bunu Tanrının lütfü, armağanı olarak görüyorlar. İmanları onlara güç veriyor.</p>

  <p>Biz büyücü kadınlar neden başaramıyoruz böyle bir şeyi?</p>

  <p>Denesem mi acaba? Buranın atmosferinden ve aurasından yararlansam mı? Transa geçebilirim örneğin… Gözümü şu elmasa dikmem yeterli olurdu… Brisingament… Megaskopumda rolünü nasıl müthiş oynayacağına yoğunlaşarak…</p>

  <p>Brisingamen… Sabah yıldızı gibi parıldıyor orada, o karanlıkta, titreşen mumların ve tütsülerin arasında…</p>

  <p>“Yennefer.”</p>

  <p>Yennefer başını hafifçe kaldırdı.</p>

  <p>Tapınağın içi karanlıktı ve duman kokuyordu.</p>

  <p>“Uyumuşum sanırım. Kusura bakmay…”</p>

  <p>“Kusura bakılacak bir durum yok. Benimle gelsene.”</p>

  <p>Dışarıda gökyüzü yıldızlarla kaplıydı, yaydığı ışık kaleydoskop gibi sürekli değişiyordu. Kutup ışığı mıydı bu? Aurora borealis mi? Ağustos ayında mı?</p>

  <p>“Ne kadarını feda edersin, Yennefer?”</p>

  <p>“Anlamadım.”</p>

  <p>“Kendini feda etmeye hazır mısın? Paha biçilmez büyünü.”</p>

  <p>“Sigrdrifa,” dedi Yennefer öfkeyle. “Basmakalıp numaraları üzerimde deneme. Doksan dört yaşındayım. Bu bilgiyi günah çıkarma sırrı olarak değerlendir. Bana çocuk gibi davranamayacağını anlaman için verdim bu sırrımı sana sadece.”</p>

  <p>“Sorumu yanıtlamadın.”</p>

  <p>“Böyle bir niyetim yok çünkü bu yaptığın, kabul etmediğim bir mistisizm. Ayininiz sırasında uyuyakaldım. Sıkıldım. Senin tanrıçana inanmıyorum.”</p>

  <p>Sigrdrifa arkasını döndü ve Yennefer farkında olmadan çok derin bir soluk aldı.</p>

  <p>“İnançsızlığın pek hoşuma gitmedi,” dedi, gözlerinin içi sıvı altınla dolu olan kadın. “Peki, inançsızlığın bir şeyi değiştiriyor mu?”</p>

  <p>Yennefer’in o an yapabildiği tek şey, soluğunu vermekti.</p>

  <p>“Gün gelecek,” dedi altın gözlü kadın, hiç kimse, çocuklar bile büyücülere inanmayacak. Bunu sana bilerek haince söylüyorum. Misilleme niyetine. Gidelim.”</p>

  <p>“Hayır…” Yennefer elinde olmadan soluk alıp vermekten kendini kurtarmıştı şimdi. “Hayır! Hiçbir yere gitmeyeceğim. Yeter! Bu yaptığın büyü ya da hipnoz. İllüzyon! Trans! Gelişmiş savunma mekanizmalarım var benim… Bütün bunları tek bir büyülü sözcükle toz haline getiririm, evet yaparım! Lanet olsun…”</p>

  <p>Altın gözlü kadın yaklaştı. Gerdanlığındaki elmas sabah yıldızı gibi yanıp söndü.</p>

  <p>“Sizin diliniz karşılıklı anlaşmaya hizmet etmeyi bırakıyor yavaş yavaş,” dedi. “Derin ve akıllıymış havalarına büründükçe daha da anlaşılmaz oluyor. Gerçekten, ‘eee’den ve ‘agu’dan başka bir şey söyleyemediğiniz dönemler sizi daha çok seviyordum. Gel.”</p>

  <p>“Bu bir illüzyon, trans… Hiçbir yere gitmeyeceğim!”</p>

  <p>“Seni zorlamak istemiyorum. Ayıp olurdu böylesi. Sen akıllı ve gururlu bir kızsın, kişilik sahibisin.”</p>

  <p>Bir düzlük. Sonsuz yeşillik. Çayırlar. Fundalıkların arasından, pusuya yatmış yırtıcı bir hayvanın sırtıymış gibi yükselen bir kayalık.</p>

  <p>“Sen benim mücevherimi istedin, Yennefer. Belli konulardan emin olmadan önce veremem onu sana. Nelere sahip olduğunu öğrenmek istiyorum. Bu yüzden seni buraya, çok ama çok eski zamanlardan beri güç ve iktidar kaynağı olan bu yere getirdim. Senin paha biçilmez büyün sözüm ona her yerdeymiş. Elini uzatman yeterliymiş. Elini uzatmaya korkuyor musun?”</p>

  <p>Yennefer’in, düğümlenen boğazından tek bir sözcük çıkmıyordu.</p>

  <p>“Dünyayı değiştirecek güç,” dedi, adının söylenmesi yasak olan kadın, “sence kaos, sanat ve bilim, öyle mi? Bir lanet, lütuf ve ilerleme mi? Peki ya, hiç iman aşk ve özveri yok mu?</p>

  <p>“Duyuyor musun? Horoz Kambi ötüyor. Dalgalar kıyıya vuruyor, Naglfarl’ın yarattığı dalgalar bunlar. Hemdall’ın boynuzu çalıyor; Hemdall yüzünü düşmana dönmüş, Bifrost gökkuşağının üzerinde duruyor. Beyaz Soğuk geliyor, fırtına ve tipi geliyor… Yeryüzü, yılanın şiddetli hareketleriyle sarsılıyor…</p>

  <p>“Kurt, güneşi yutuyor. Ay, kapkara. Yalnızca soğuk ve karanlık hâkim. Kin, öç ve kan…</p>

  <p>“Kimden yana olacaksın, Yennefer? Bifrost un doğusunda mı, yoksa batı kıyısında mı yer alacaksın? Hemdall’ın yanında mı, yoksa karşısında mı olacaksın?”</p>

  <p>Horoz Kambi ötüyor.</p>

  <p>“Kararını ver, Yennefer. Seç. Çünkü gerektiğinde seçimini ’ yapabilmen için sana vaktiyle can verildi.</p>

  <p>“Işık mı karanlık mı?”</p>

  <p>“İyi ve kötü, ışık ve karanlık, düzen ve kaos mu? Bunlar simgeler yalnızca, gerçekte böyle kutuplaşmalar yok! Işık ve f karanlık herkesin içinde vardır, biraz birinden biraz ötekinden.</p>

  <p>Bu konuşma anlamsız. Anlamsız. Mistisizme geçmeyeceğim. Sen ve Sigrdrifa’ya göre için güneşi yutuyor. Benim içinse güneş tutulması sadece bu. Böyle de kalmalı.”</p>

  <p>“Kalmak mı? Ne kalacak?”</p>

  <p>Toprağın ayaklarının altından kayıp gittiğini, korkunç bir gücün kollarını ters döndürdüğünü, omuz eklemlerini ve bileklerini kırdığını, omurlarını Strappado<sup>14</sup> işkencesinde olduğu gibi gerdiğini hissetti. Yennefer acıyla bağırdı, kendini yerden yere atıp gözlerini açtı. Hayır, düş görmüyordu. Düş olamazdı bu. Bir ağacın üzerindeydi, dev bir dişbudağın dallarında çarmıha gerilmişti. Tepesinde, çok yükseklerde bir atmaca daireler çiziyordu, yerdeki karanlıkların içindeyse bir yılanın tısladığını, pullarının birbirine sürtündüğünü duydu.</p>

  <p><sup>14</sup> Ters askı: Kişinin kollarının arkasında birleştirilip baş aşağı asıldığı işkence türü. (ç. n.)</p>

  <p>Yanı başında bir şey hareket etti. İyice gerildiği için müthiş acı veren kolunun üzerinde bir sincap yürüyordu.</p>

  <p>“Hazır mısın şimdi?” diye sordu sincap. “Özveride bulunmaya hazır mısın? Feragat etmeye hazır mısın?”</p>

  <p>“Hiçbir şeyim yok benim!” Duyduğu acılardan uyuşmuş gibiydi. “Hem olsaydı bile böyle feragat mantığına inanmıyorum ben! Milyonlar adına acı çekmek istemiyorum! Acı falan çekmek istemiyorum! Kimse için!”</p>

  <p>Jana! Ah Jana!</p>

  <p>Şu kambur canavarı uzaklaştır yanımdan! Görmek istemiyorum onu artık!</p>

  <p>Benim olduğu kadar senin de kızın o.</p>

  <p>Gerçekten mi? Benim yaptığım çocuklar normal.</p>

  <p>Nasıl cesaret edebiliyorsun?.. Nasıl suçlayabiliyorsun?..</p>

  <p>Senin elf akrabalarının arasında büyücü kadınlar vardı. İlk gebeliğinde çocuğu bilerek düşürdün. Bundan dolayı geldi başına bu. Elf kanın ve rahmin çürüdü senin, kadın. Bu yüzden dünyaya canavarlar getiriyorsun.</p>

  <p>Bu zavallı çocuk… Tanrıların iradesiydi bu! O benim kadar senin de kızın! Ne yapayım? Boğayım mı? Göbeğini mi kesmeyeyim? Ne yapayım şimdi? Ormana götürüp terk mi edeyim onu? Tanrılar adına, ne istiyorsun benden?</p>

  <p>Baba! Anne!</p>

  <p>Defol, hilkat garibesi seni.</p>

  <p>Nasıl cesaret edebiliyorsun? Çocuğu dövmeye nasıl cesaret edebiliyorsun? Dur! nereye gidiyorsun? Nereye? Onun yanına mı? Onun yanına!</p>

  <p>Evet, kadın. Ben bir erkeğim, arzularımı istediğim zaman, istediğim yerde dindirebilirim, doğduğum günden beri hakkım bu ve senden tiksiniyorum. Senden ve soysuz karnının meyvesinden. Akşam yemeğine bekleme beni. Bu gece dönmeyeceğim.</p>

  <p>Anne…</p>

  <p>Neden ağlıyorsun öyle?</p>

  <p>Beni neden dövüyor, neden itiyorsun? Usluydum oysa…</p>

  <p>Anne! Baba!</p>

  <p>“Beni bağışlayabilecek misin?”</p>

  <p>“Çoktan bağışladım.”</p>

  <p>“Doya doya öcünü aldıktan sonra mı?”</p>

  <p>“Evet.”</p>

  <p>“Pişman mısın?”</p>

  <p>“Hayır.”</p>

  <p>Acı, elleri ve parmakları kemiren korkunç bir acı.</p>

  <p>“Evet, suçluyum! Bunu mu duymak istemiştin? İtiraf ve pişmanlık mı? Vengerbergli Yennefer’in pişman olup küçüldüğünü mü duymak istemiştin? Hayır, bu keyfî yaşatmayacağım sana. Suçumu itiraf ediyor ve cezamı bekliyorum. Ama bağışlanmak için yalvardığımı duyamayacaksın!”</p>

  <p>Acı, bir insanın dayanma sınırını aşmıştı.</p>

  <p>“Bana ihanete uğrayanları, aldatılanları, kullanılanları hatırlatıyorsun, benim elimle, benim elimden ölenleri hatırlatıyorsun… Bir zamanlar kendimi öldürmeye kalktığımı mı hatırlatıyorsun? Geçerli nedenlerim vardı! Hiçbir şeyden pişman değilim! Zamanı geriye alabilseydim bile… Hiçbir şeyden pişman değilim.”</p>

  <p>Atmaca Yennefer’in omzuna oturdu.</p>

  <p>Kırlangıç Kulesi. Kırlangıç Kulesi. Hızla Kırlangıç Kulesine. Haydi kızım.</p>

  <p>Horoz Kambi ötüyordu.</p>

  <p>Ciri siyah bir kısrağın sırtına oturmuş, dörtnala koşarken kırlaşmış saçları uçuşuyor. Yüzünden kanlar fışkırırcasına akıyor, kıpkırmızı kanlar… Siyah kısrak kuş misali yükseliyor, kapının kemeri üzerinden süzülüyor. Ciri eyerin üzerinde bocalayıp sendeliyor ama düşmüyor…</p>

  <p>Ciri gecenin ortasında, taşlarla ve kumlarla kaplı ıssız bir alanda, elini kaldırmış, elinden ışıltılı bir küre fırlıyor… Nallarıyla yığıntıları eşeleyen bir tekboynuz… Başka tekboynuzlar da var… Ateş… Yangın…</p>

  <p>Geralt bir köprü üzerinde… Savaşıyor… Ateşin ortasında. Alevler kılıcına aksetmiş.</p>

  <p>Fringilla Vigo, yeşil gözleri hazdan iri iri açılmış, kısa siyah saçlı başını açık bir kitaba, kitabın başındaki resimli sayfaya yaslamış… Başlığın bir kısmı görülebiliyor: Ölümün Kaçınılmazlığı Üzerine İnceleme…</p>

  <p>Fringilla’nın gözlerine Geralt’ın gözleri yansımış.</p>

  <p>Uçurum. Dumanlar. Aşağıya doğru uzanan bir merdiven. İnilmesi kaçınılmaz olan bir merdiven. Bir şey son buluyor. Tedd Deireadh, Son Çağ geliyor…</p>

  <p>Karanlık. Rutubet. Taş duvarların insanın içine işleyen soğuğu. El ve ayak bileklerinde demirin soğuğu. Acıyan ellerinde nabız gibi atan, ezilmiş parmaklarını yaran sızı…</p>

  <p>Ciri onun elinden tutuyor. Karanlık uzun bir koridor, taştan sütunlar, heykeller belki de… Karanlık. Rüzgârın uğultusunu andıran fısıldaşmalar.</p>

  <p>Kapılar. Kocaman kanatları olan görkemli kapılar önlerinde sessizce açılıyor. En sonda, zifirî karanlıkta kendiliğinden açılmayan bir kapı. Açılması yasak bir kapı.</p>

  <p>Korkuyorsan geri dön.</p>

  <p>Bu kapıyı açmak yasak. Biliyorsun bunu.</p>

  <p>Evet.</p>

  <p>Beni bile bile getirdin buraya.</p>

  <p>Korkuyorsan geri dön. Bunun için hâlâ vaktin var. Henüz geç değil.</p>

  <p>“Sen peki?</p>

  <p>Benim için artık geç.</p>

  <p>Horoz Kambi ötüyor.</p>

  <p>Tedd Deireadh geldi.</p>

  <p>Aurora borealis.</p>

  <p>Işık.</p>

  <p>“Yennefer. Uyan.”</p>

  <p>Başını hızla kaldırdı. Ellerine baktı. İkisi de yerindeydi. Sağlamdı üstelik.</p>

  <p>“Sigrdrifa? Uyumuşum…”</p>

  <p>“Gel.”</p>

  <p>“Nereye?” diye fısıldadı. “Bu kez nereye?”</p>

  <p>“Ne dedin? Seni anlamıyorum. Gel. Bunu görmelisin. Bir şey oldu… Tuhaf bir şey. Bunun nasıl açıklanacağını hiçbirimiz bilmiyoruz ama tahmin edebiliyorum. Lütuf… Tanrıça’nın lütfü nasip oldu sana, Yennefer.”</p>

  <p>“Neden söz ediyorsun, Sigrdrifa?”</p>

  <p>“Bak.”</p>

  <p>Yennefer baktı. Ve yüksek sesle inledi.</p>

  <p>Brisingamen, Modron Freya’nın kutsal mücevheri artık Tanrıça’nın boynunda değildi. Yennefer’in ayaklarının dibindeydi.</p>

  <p>“Doğru mu duydum?” diye sordu Crach an Craite. “Bu büyülü atölyeni alıp Hindarsfjall’e mi taşınıyorsun? Rahibeler kutsal elması ellerine mi terk ediyor? Lanetli makinende kullanmana izin verecekler mi?”</p>

  <p>“Evet.”</p>

  <p>“Hadi, hadi. Yennefer dinlerine mi geçtin yoksa? Adada neler oldu?”</p>

  <p>“Önemli değil. Tapınağa döneceğim, o kadar.” “İstediğin paralar peki? Hâlâ gerekiyor mu?</p>

  <p>“Muhtemelen evet.”</p>

  <p>“Başyaver Guthlaf bu konudaki talimatlarını yerine getirecek ama bir an önce talimatta bulun Yennefer. Elini çabuk tut. Yeni haberler aldım.”</p>

  <p>“Lanet olsun, korktuğum başıma geldi. Yerimi öğrenmişler mi?”</p>

  <p>“Hayır, henüz değil ama Skellige Adaları’nda ortaya çıkacağını söyleyip beni uyardılar ve seni derhal tutuklamamı emrettiler. Savaş konvoylarından da birilerini esir almamı ve ağızlarından zorla bilgi almamı, seninle ilgili az da olsa bilgi toplamamı istediler. Senin Nilfgaard’da ya da eyaletlerde neler yaptığınla ilgili bilgiler. Yennefer, acele et. İzini sürerler ve Skellige’de olduğunu ortaya çıkarırlarsa biraz zor durumda kalırım.”</p>

  <p>“Elimden geleni yapıyorum. Seni tehlikeye atmama konusunda da gayret gösteriyorum. Korkma.”</p>

  <p>Crach yüzünü astı. “Sana ‘biraz’ dedim. Onlardan korkum yok. Ne krallardan ne de büyücülerden. Bana bir şey yapamazlar çünkü ihtiyaçları var. Sana yardım etmem ise sadakat yeminimin gereğiydi. Evet, evet doğru duydun. Resmî olarak hâlâ Cintra tacına bağımlıyım. Cirilla’nın ise bu taca resmen hakkı bulunuyor. Cirilla’nın temsilcisi, onun tek vasisi olarak bana emir vermeye, benden itaat ve hizmet beklemeye resmen hak sahibisin.”</p>

  <p>“Safsatayla kılı kırk yarmak bu.”</p>

  <p>“Öyle tabii.” Kont bir kahkaha attı. “Gerekirse, Emhyr’in her şeye rağmen kızı evlenmeye zorladığı ortaya çıkarsa bu hakkımı uluorta duyuracağım. Ayrıca, bir takım hukuk oyunlarıyla Ciri’nin tahta geçme hakkı elinden alınırsa ve yerine başka biri, örneğin şu ahmak Vissegerd getirilirse de sesimi yükselteceğim. O zaman itaati ve sadakat yeminini unutacağım.”</p>

  <p>“Ya,” dedi Yennefer gözlerini kısarak, “her şeye rağmen Ciri’nin artık hayatta olmadığı ortaya çıkarsa?”</p>

  <p>“Yaşıyor,” dedi Crach kesin bir ifadeyle. “Bundan zerre kadar kuşkum yok, biliyorum.”</p>

  <p>“Nereden biliyorsun?”</p>

  <p>“İnanmayacaksın.”</p>

  <p>“Bir dene bakalım.”</p>

  <p>“Cintra kraliçelerinin kanı,” diye başladı Crach, “tuhaf bir biçimde denizle bağlantılıdır. Bu kanı taşıyan bir kadın öldüğünde denizde gerçek bir cinnet durumu başlar. Ard Skellige’nin, Riannon’un kızlarının ardından gözyaşı döktüğü söylenir. Fırtına öylesine kuvvetlidir ki batıdan bastıran dalgalar aralıklardan ve boşluklardan doğu tarafına geçer ve kayalıklardan ansızın tuzlu sular fışkırır ve bütün ada sarsılmaya başlar. Basit halk bunu şöyle yorumlar: Ard Skellige hüngür hüngür ağlıyor. Yine biri öldü. Riannon’un kanı öldü. Eski Kan.”</p>

  <p>Yennefer sesini çıkarmadı.</p>

  <p>“Masal değil bu,” diye devam etti Crach. “Gördüm, kendi gözlerimle gördüm. Üç kez. Medyum Adalia öldüğünde, Calanthe öldüğünde… ve de Ciri’nin annesi Pavetta öldüğünde.”</p>

  <p>“Pavetta,” dedi Yennefer, “fırtınadan öldü, yani pek denemez ki…”</p>

  <p>“Pavetta,” dedi Crach, yüzünde hâlâ düşünceli bir ifadeyle kadının sözünü keserek, “fırtınadan ölmedi. Fırtına onun ölümünden sonra başladı; deniz, Cintra kanı taşıyan birinin ölümünden sonra her zaman yaptığı gibi tepki verdi. Bu meseleyi yeterince araştırdım ve hiç kuşkum yok.”</p>

  <p>“Neden kuşkun yok?”</p>

  <p>“Pavetta ve Duny’nin bindikleri gemi Sedna Çukuru’nda kayboldu. Orada kaybolan ilk gemi değildi üstelik. Duymuşsundur mutlaka.”</p>

  <p>“Masal bunlar. Gemiler doğal afetlere uğrar, tamamen doğaldır bu…”</p>

  <p>“Skellige’de,” diye Yennefer’in sözünü sertçe kesti kont, “hepimiz doğal afetleri doğal olmayanlardan ayıracak kadar gemilerden ve gemicilikten anlarız. Sedna Çukuru’nda gemiler doğal olmayan bir şekilde batıyor. Rastlantı değil bu. Pavetta ve Duny’nin bindikleri gemi için de geçerli.”</p>

  <p>“Tartışmak istemiyorum,” diye iç geçirdi büyücü kadın. “Bunun ne önemi var şimdi? Üstünden neredeyse on beş yıl geçtikten sonra?”</p>

  <p>“Benim için var.” Kont ağzını büzdü. “Bu meseleyi aydınlatacağım. Az kaldı. Öğreneceğim… Açıklamalar bulacağım. Bilinmeyen her şeyin açıklamasını bulacağım. Cintra’da yaşanan katliamla ilgili de öğreneceklerim var..</p>

  <p>“Neymiş bunlar?”</p>

  <p>“Nilfgaardlılar Cintra’ya hücum ettikleri sırada,” diye mırıldandı kont gözlerini pencereden dışarıya dikerek, “Calanthe, kızın gizlice kentten çıkarılmasını buyurmuştu. Kent çoktan alevler içindeydi, Siyahlılar her yeri sarmıştı, kuşatılmış kentten çıkmak neredeyse imkânsızdı. Kraliçeye, bu riskli eylemden vazgeçmesi, Ciri’nin Nilfgaard komutanları önünde şeklen teslim olması ve böylece Cintra’nın yüce çıkarlarını kurtarması önerildi. Yoksa Ciri yanan sokaklarda düşük rütbeli askerlerin elinde boş yere ölüp gidecekti. Ancak dişi aslan… Olayın tanıklarına bunun üzerine ne demiş, biliyor musun? “</p>

  <p>“Hayır.”</p>

  <p>“‘Kızın kanı lekelenecekse, Cintra’nın kaldırım taşlarına aksın daha iyi.’ Nasıl lekelenecekmiş, tahmin ediyor musun?”</p>

  <p>“İmparator Emhyr’le evlenerek. Namussuz Nilfgaardlıyla. Kont, çok geç oldu. Yarın gün ağarırken başlayacağım… Seni gelişmeler hakkında sürekli bilgilendireceğim.”</p>

  <p>“Sana güveniyorum. İyi geceler, Yenna… Hımmm…”</p>

  <p>“Ne var, Crach?”</p>

  <p>“Acaba, hımmm, ister miydin?”</p>

  <p>“Hayır, kont. Bir zamanlar olan olmuş ama artık bir hükmü yok. İyi geceler.”</p>

  <p>“Buyur, buyur.” Crach an Craite, başını yan yatırmış, ziyaretine gelen kadını süzüyordu. “Triss Merigold şeref vermiş. Nasıl şık bir elbise bu böyle! Hele iç kısmı… Çinçilla değil mi? Seni hangi rüzgâr Skellige’ye attı böyle, diye sorardım ama neden geldiğini biliyorum.”</p>

  <p>“Güzel.” Triss, fettanca gülümseyip kumral saçlarını düzeltti. “Biliyor olman çok güzel, kont. Böylece giriş yapmak, açıklamalarda bulunmak gerekmiyor, zaman kaybetmeden asıl meseleye geçebiliriz.”</p>

  <p>“Hangi meseleye?” Crach, kollarını göğsünde kavuşturup büyücü kadına buz gibi baktı. “Neyin girişini yapacakmışız? Ne gibi açıklamalar bekliyorsun? Sen kimi temsilen buradasın, Triss? Kimin adına geldin? Hizmetinde bulunduğun Kral Foltest, seni sürgünle ödüllendirdi. Hiçbir suç işlemediğin halde seni Temerya’dan sürdü. Duydum ki yakında Dijkstra’yla birlikte Redanya hükümetini kuracak olan Philippa Eilhart seni kanatları altına almış. İltica için elinden geldiğince şükranlarını sunduğunu görüyorum. Eski arkadaşın olan kadının izini sürmek için gizli ajanlıktan bile kaçınmıyorsun.”</p>

  <p>“Beni kırıyorsun kont.”</p>

  <p>“Yanılıyorsam beni bağışlamanı rica ederim. Yanılıyor muyum?”</p>

  <p>İkisi de uzun süre konuşmayıp birbirini kuşkulu bakışlarla süzdü.</p>

  <p>Sonra Triss eliyle geçiştirdi, sövdü, ayağını yere vurdu. “Of, lanet olsun! Birbirimizle uğraşmayı bırakalım! Kimin kime hizmet ettiğinin, kimin kimden taraf olduğunun, kimin hangi nedenlerden kime sadakat gösterdiğinin ne önemi var şimdi? Yennefer artık hayatta değil. Ciri’nin nerede ve kimin elinde olduğu hâlâ bilinmiyor… Bu gizli saklı işlerin anlamı ne? Ajan olarak gelmedim, Crach. Kendi isteğimle tek başıma geldim. Ciri için duyduğum kaygı getirdi beni.”</p>

  <p>“Herkes Ciri için kaygılanıyor. Ne şanslı kızmış bu böyle!”</p>

  <p>Triss’in gözlerinde bir ışık yanıp söndü. “Ben olsam bu konuda dalga geçmezdim. Hele senin yerinde olsam, asla.”</p>

  <p>“Kusura bakma.”</p>

  <p>İkisi de susup bakışlarını pencereye çevirdi. Kızıla boyanmış güneş, Spikeroog’un ormanlarla kaplı zirvelerinin ardında batmaktaydı.</p>

  <p>“Triss Merigold.”</p>

  <p>“Dinliyorum kont.”</p>

  <p>“Akşam yemeğine kalmanı rica ediyorum. Ha evet, aşçı bütün büyücü kadınlar deniz ürünlerini reddediyor mu, diye sormuş.”</p>

  <p>Triss, deniz ürünlerini reddetmiyordu. Aksine bunlardan düşündüğünün iki misli yediği için şimdi beli için dertlenmeye başlamıştı; elli altı santimlik beliyle gurur duyardı çünkü. Sindirimini beyaz şarapla, ünlü Est Est Toussaint’la hızlandırmaya karar verdi. Crach gibi o da şarabını boynuzdan içiyordu.</p>

  <p>“Demek Yennefer,” diye sözlerine devam etti Triss, “On ’ dokuz ağustosta buraya çıkageldi, gökyüzünden olaylı bir ’ şekilde bir balıkçı ağının içine düşerek. Sen de Cintra’nın V sadık vasalı olarak ona sığınma hakkı tanıdın. Bir megaskop ’ yapmasında ona yardımcı oldun… Kiminle ne konuştuğunu bilmiyorsun elbette.”</p>

  <p>Crach an Craite, boynuzdan büyük bir yudum aldı ve ge ğirmemek için kendini zor tuttu. “Bilmiyorum.” Ama yüzünde kurnazca bir ifadeyle gülümsüyordu. “Elbette bilmiyorum.</p>

  <p>Zavallı ve basit bir denizci olarak, güçlü büyücülerin yaptıklarını nereden bilebilirim ki?”</p>

  <p>Modron Freya rahibesi Sigrdrifa, kontun sorusu onu tonlarca ağırlığın altına şokmuşçasına başını iyice öne eğdi. “O bana güvendi, kont,” diye mırıldandı alçak bir sesle. “Susacağıma dair yemin etmemi istemedi benden ama sırrının saklanmasını r önemsediği ortadaydı. Gerçekten bilemiyorum ya…”</p>

  <p>“Modron Sigrdrifa,” diye rahibenin sözünü kesti Crach T an Craite sert bir sesle. “Senden istediğim şey hainlik yap man değil. Tıpkı senin gibi ben de Yennefer’i destekliyorum, Ciri’yi bulup kurtarmasını tıpkı senin gibi ben de istiyorum.</p>

  <p>Ben bir Bloedgeas, bir kan yemini ettim! Fakat Yennefer için kaygılıyım. Bu kadın olağanüstü gururlu biri. Çok büyük bir riske girse bile, yalvararak küçültmez kendini. Bu yüzden o istemeden yardımına gitmek gerekebilir. Bunu yapabilmek içinse bazı bilgilere ihtiyacım var.”</p>

  <p>Sigrdrifa hafifçe öksürdü. Yüzü ifadesizdi. Konuşmaya başladığında sesi hafifçe titriyordu. “Şu makineyi geliştirdi…</p>

  <p>Aslında makine de değil çünkü ortada bir mekanizma yok, yalnızca iki ayna, siyah bir kadife perde, mahfaza, iki mercek, dört lamba bir de tabii brisingamen var… Büyülü sözleri söylediğinde ışık iki lambadan…”</p>

  <p>“Ayrıntıları bırakalım. Yennefer kimlerle iletişime geçti?”</p>

  <p>“Birkaç kişiyle konuştu. Büyücülerle… Her şeyi duymadım ama duyduklarım… İçlerinde önemsiz kişiler vardı. Kimse karşılıksız yardım etmek istemedi… Para istediler… Hepsi para istedi…”</p>

  <p>“Biliyorum,” diye mırıldandı Crach. “Yennefer’in gönderdiği paralarla ilgili banka beni bilgilendirdi. Yeminim bana bayağı büyük paralara mal oluyor! Lakin para gelir ve gider. Yennefer ve Ciri için harcadıklarımı, Nilfgaard eyaletlerinden çıkaracağım. Sen anlatmaya devam et, Sigrdrifa Ana.”</p>

  <p>“Bazılarına,” dedi rahibe başını öne eğerek, “Yennefer şantaj yaptı. Elinde, onları rezil edecek bilgiler olduğunu, iş birliği yapmamaları halinde bunları bütün dünyaya açıklayacağını söyledi… Kont… Bu kadın, akıllı ve bütününe bakıldığında iyi biri… ama insaf diye bir şey tanımıyor. Saygısız ve acımasız.”</p>

  <p>“Çok iyi bilirim. Yaptığı şantajların ayrıntılarını bilmek istemiyorum sana da bunları hızlıca unutmanı öneririm. Tehlikeli bilgiler bunlar. Üçüncü kişiler böylesine ateşle oynamamak.”</p>

  <p>“Biliyorum kont. Sana itaat borcum var… Amaçların araçları kutsayacağına inanıyorum ayrıca. Senden başka kimse benden bir şey öğrenemez. Ne sohbette dostum ne de işkencede düşmanım.”</p>

  <p>“Güzel, Modron Sigrdrifa. Çok güzel… Bu sorularda konu neydi, anımsıyor musun?”</p>

  <p>“Her konuşulanı anlayamadım kont. Zor anlaşılan bir jargon kullandılar… Sürekli Vilgefortz diye birinden söz ettiler…”</p>

  <p>“Tabii.” Crach dişlerini gıcırdattı.</p>

  <p>Rahibe ona korkuyla baktı. “Elflerden ve âlimlerden de çok söz ettiler,” diye sözlerini sürdürdü. “Bir de büyülü geçitlerden. Hatta Sedna Çukuru’ndan… Ancak sanırım asıl mesele kulelerdi.”</p>

  <p>“Kuleler mi?”</p>

  <p>“Evet, iki kule. Martı Kulesi ve Kırlangıç Kulesi.”</p>

  <p>“Tahmin etmiştim,” dedi Triss. “Yennefer ilk iş olarak Thanedd’deki olayları inceleyen Radcliffe Komisyonu’nun gizli t raporunu temin etmiş. Bu olayla ilgili hangi haberlerin buraya, J, Skellige’ye ulaştığını bilmiyorum… Martı Kulesi ışınlanma sıyla ilgili bir şey duydun mu? Bir de Radcliffe Komisyonu.” Crach an Craite büyücüye kuşkuyla baktı. “Buraya, adalara,” dedi yüzünü buruşturarak “Ne siyaset ne de kültür girer. Biz uzak kalıyoruz.”</p>

  <p>Triss, kontun ne ses tonuyla ne de ifadesiyle ilgilendi.</p>

  <p>“Radcliffe Komisyonu, Thanedd’den çıkıp başka yerlere giden ışınlanma izlerini enine boyuna inceledi. Adada bulunan Tor Lara geçidi var olduğu sürece ışınlanma büyüsünü önemli ölçüde engelliyordu. Ancak kuşkusuz bildiğin gibi Martı Kulesi havaya uçtu ve yıkıldı, böylece ışınlanma engeli ortadan kalktı. Thanedd Adası’ndaki olaylara katılanların çoğu, açılan geçit sayesinde adayı terk etti.”</p>

  <p>“Gerçekten.” Kont gülümsedi. “Sen örneğin doğrudan Brokilon’a uçtun. Sırtına da Witcher’i oturttun.”</p>

  <p>/ “Bak hele.” Triss, kontun gözlerinin içine baktı. “Buraya siyaset girmez, kültür de girmez ama dedikodular pekâlâ girermiş ama şimdilik bırakalım bunu, yeniden Radcliffe Komisyonu’nun ’ işine dönelim. Komisyonun hedefi, Thanedd’den kimin nereye ışınlandığını saptamaktı. Geçmiş olayları canlandıran, sinopsis denen büyüler kullanıldı. Aynı zamanda saptanan ışınlanma dayanınca…”</p>

  <p>“Aynen. Komisyon da aynı saptamayı yaptı ve şu sonuca vardı: Ciri’yi ele geçiren Vilgefortz, kaçacak başka yol bulunmayınca imdat kapısını kullandı yani kendini kızla birlikte Sedna Çukuru’na, orada bekleyen bir Nilfgaard gemisine ışınladı. Ciri’nin henüz on temmuzda, Thanedd’deki olaylardan yalnızca on gün sonra Loc Grim’deki kraliyet sarayında tanıştırılmasını komisyon böyle açıklıyor.”</p>

  <p>“Eh, tabii.” Kont gözlerini kıstı. “Çok şeyi açıklar bu. Elbette komisyonun yanılmamış olduğu koşuluyla.”</p>

  <p>“Elbette.” Büyücü kadın, gözlerini gözlerine diken kontun bakışlarına karşılık verdi, hatta alaylı bir biçimde gülümsedi. “Loc Grim’de saraya gerçek Ciri değil, kızın benzeri başka biri tanıştırılmış olabilir. Bu da çok şeyi açıklayabilir. Ancak Radcliffe Komisyonu’nun tespit ettiği başka bir gerçeği hiç açıklamıyor. Öylesine tuhaf bir gerçek ki bu, raporun ilk versiyonunda ihtimal dışı kabul edilip değinilmemiş. Gelgeldim raporun çok gizli tutulan ikinci versiyonunda yer alıyor.</p>

  <p>Hipotez olarak.”</p>

  <p>“Seni can kulağıyla dinliyorum Triss.”</p>

  <p>“Komisyonun hipotezi şöyle: Martı Kulesi’nin ışınlama j fonksiyonu devreye girdi. Birisi kulenin içinden geçti ve bu geçişin enerjisi öylesine yüksekti ki ışınlanma infilak ederek dağıldı.</p>

  <p>“Yennefer,” diye kısa bir sessizliğin ardından sözlerine devam etti Triss, “bunu öğrenmiş olmalı. Yani Radcliffe Komisyonunun saptamasını. Gizli rapora yazdıklarını. Yani bir ihtimal var… Az da olsa bir ihtimal var… Ciri, Tor Lara geçidinden zarar görmeden geçmiş olabilir. Nilfgaard’ın ve Vilgefortz’un elinden kurtulmuş olabilir…”</p>

  <p>“Nerede peki o zaman?”</p>

  <p>“Bunu bilmeyi ben de çok isterdim.”</p>

  <p>Ortalık zifirî karanlıktı, bulut kümelerinin ardına gizlenmiş ay, tek bir ışık huzmesi bile yaymıyordu. Rüzgâr, önceki geceye göre oldukça hafiflediği için hava soğuk sayılmazdı. Tekne, daireler çizen dalgaların üzerinde sallanmıyordu bile. Havada bataklık, çürümüş bitki kokusu vardı.</p>

  <p>Kıyının bir yerinde bir kunduzun kuyruğunu suya vurmasıyla birlikte ikisi de irkildi. Ciri, Vysogota’nın oturduğu yerde uyukladığından ve kunduzun onu uyandırdığından emindi.</p>

  <p>“Anlatmaya devam et,” dedi Ciri, burnunu kolunun temiz kalmış, sümüğün henüz bulaşmadığı bir yerine silerken. “Uyuma, sen uyuklayınca benim de gözlerim kapanıyor. Yoksa akıntı bizi sürükler ve gözlerimizi denizin ortasında açarız! Şu ışınlanmaları anlatmaya devam et!”</p>

  <p>“Sen Thanedd’den kaçtıktan sonra,” dedi münzevi, “Tor Lara’dan, Martı Kulesi geçidinden geçtin. Ancak ışınlanma konusunun otoritesi kabul edilen yazar Geoffrey Monck, elf ışınlanması biliminin başyapıtı olan Eski Halkın Büyüsü adlı kitabında, Tor Lara geçidinin Kırlangıç Kulesine çıktığını söyler, Tor Zireael’e…”</p>

  <p>“Daha açık konuşabilir misin?”</p>

  <p>“Konuşabilirim Ciri ama balık sepetini çıkarma zamanı şimdi. Mutlaka yılan balıkları dolmuştur içine. Hazır mısın?”</p>

  <p>“Hazırım.” Ciri ellerinin içine tükürüp tekne kancasına uzandı. Vysogota, suyun içinde yüzen halatı tuttu.</p>

  <p>“Haydi bakalım, dışarı… Hooop! Şimdi tekneye! Ciri, tut! Hemen sepete at, yoksa kaçarlar!”</p>

  <p>Ağaç gövdesinden oyulmuş kayıkla iki gecedir yoldaydılar, nehrin yosunlarla kaplı bir koluna daldılar, sürüler halinde denize açılan yılan balıklarının girmesi için suya sepetler indirdiler. Saatler gece yarısını epeyce geçtikten sonra külübeye döndüklerinde tepeden tırnağa yapış yapış, sırılsıklam ve ölesiye yorgundular.</p>

  <p>Fakat hemen yatmadılar. Takas yapmak üzere tuttukları balıkları kasalara yerleştirip kasaların ağızlarını iyice kapatmaları gerekiyordu çünkü yılan balıkları küçücük bir aralık bulsalar ertesi sabah geriye bir tanesi bile kalmazdı. İşleri bittikten sonra Vysogota en kalınlarından iki üç balık seçip derilerini yüzdü, küçük parçalara kesti ve una bulayıp kocaman bir tavada kızarttı. Sonra sohbet edip yemeklerini yediler.</p>

  <p>“Biliyor musun, Ciri,” dedi yaşlı adam, “bir konu hâlâ uykularımı kaçırıyor. Sen iyileştikten sonra tarih konusunda fikir birliğine varamadığımız aklımdan hiç çıkmıyor, oysa yanağındaki yara, olabilecek en esaslı takvimdi. Yara, on saatten eski olamazdı ama sen dört gün önce yaralandığın konusunda ısrar ettin. Yanıldığından emin olmama rağmen bu konuyu düşünmekten kendimi alamadım ve kendime şu soruyu sordum: O dört güne ne oldu?”</p>

  <p>“Ee? Sence ne oldu?”</p>

  <p>“Bilmiyorum.”</p>

  <p>“İyi o zaman.”</p>

  <p>Kedi uzun bir mesafeden sıçradı, pençeleriyle yakaladığı fare ince sesler çıkardı. Kedinin hiç acelesi yoktu, farenin önce boynunu kopardı, iç organlarını deşti ve afiyetle yemeye koyuldu. Ciri olanları boş gözlerle izliyordu.</p>

  <p>“Martı Kulesi’nin ışınlaması Kırlangıç Kulesine çıkıyor,” diye yeniden başladı Vysogota. “Ancak Kırlangıç Kulesi…”</p>

  <p>Kedi, fareyi yiyip bitirmiş, geriye tatlı niyetine kuyruğunu bırakmıştı.</p>

  <p>“Tor Lara’nın ışınlaması,” dedi Ciri esneyerek, “arızalı ve çöle çıkıyor. Sana bunu sanırım yüz kere tekrarladım.”</p>

  <p>“Mesele bu değil, başka bir şey. Şu: bu iki ışınlama arasında bir bağlantı bulunuyor. Tamam, Tor Lara geçidi bozuktu. Ama bir de Tor Zireael var. Kırlangıç Kulesi’ne ulaşabilseydin, kendini Thanedd Adası’na geri ışınlayabilirdin. Düşmanlarının ulaşamayacağı bir noktaya gelir, tehlikeden uzaklaşmış olurdun.”</p>

  <p>“Çok işime gelirdi gerçekten ama küçük bir sorun var: Şu Kırlangıç Kulesi’nin nerede olduğunu bilmiyorum.”</p>

  <p>“Bu konuda sanırım yardımcı olabilirim. Üniversite eğitiminin insana ne kazandırdığını biliyor musun, Ciri?”</p>

  <p>“Hayır. Ne kazandırıyor?”</p>

  <p>“Kaynaklardan yararlanma yeteneği.”</p>

  <p>“Biliyordum,” dedi Vysogota gururla, “bulacağımı biliyordum. Aradım, aradım… Of lanet olsun…”</p>

  <p>Taşıdığı kitap yığını ellerinden kaydı, beşikdevri basmaları yere düştü, lime lime olmuş ciltlerin yaprakları kopup ortalığa dağıldı.</p>

  <p>“Ne buldun?” Ciri, yaşlı adamın yanına çömelip dağılan yaprakları toplamasına yardımcı oldu.</p>

  <p>“Kırlangıç Kulesi’ni!” Münzevi, yapraklardan birinin üzerine kurulan kediyi kovaladı. “Tor Zireael. Bana yardım et.”</p>

  <p>“Amma da tozlular! Yapış yapış bir de! Vysogota? Ne bu? Şu fotoğraftaki? Ağaçta asılı şu insan?”</p>

  <p>“Bu mu?” Vysogota kitaptan kopan sayfaya baktı. “Hemdall efsanesinden bir sahne. Kahraman Hemdall, kendini feda edip acı çekerek bilgiye ve iktidara ulaşabilmek için dokuz gün ve gece boyunca Yggdrasill’de<sup>15</sup> asılı kalmıştı.”</p>

  <p><sup>15</sup> İskandinav mitolojisinde yer alan, tüm diyarları birbirine bağlayan devasa dişbudak ağacı. (ç. n.)</p>

  <p>Ciri alnını ovuşturdu. “Düşümde birkaç kez böyle bir şey görmüştüm. Ağaçta asılı bir insan…”</p>

  <p>“Gravür… bu işte, kitaptan düşmüş. İstersen daha sonra okursun ama şimdi daha önemlisi… Hah, sonunda buldum. Büyü Diyarlarına Keşif Gezileri. Buyvid Backhuysen’in eseri, kimilerine göre kuşkulu bir kitap…”</p>

  <p>“Yani sahte gözüyle mi bakıyorlar?”</p>

  <p>“öyle de denebilir ama kitaba çok değer veren insanlar da oldu… Şimdi dinle… Lanet olsun, ne kadar karanlık içerisi…”</p>

  <p>“Yeterince aydınlık burası, yaşlandığın için ağır ağır gözünü de kaybediyorsun,” dedi Ciri, gençliğin verdiği lakayt bir acımasızlıkla. “Ver, kendim okuyayım. Nereden başlıyor?”</p>

  <p>“Buradan.” Yvsogota, kitaptaki yeri kemikli parmağıyla gösterdi. “Yüksek sesle oku.”</p>

  <p>“Şu Buyvid’in amma komik bir dili varmış. Assengard, yanılmıyorsam bir şato herhalde. Ama nasıl bir yer ki şu Yüzgöller? Hiç duymamıştım. Trifolium ne peki?”</p>

  <p>“Yonca. Sen okumanı tamamladıktan sonra sana Assengard’ı ve Yüzgöller’i anlatacağım.</p>

  <p>“Elf Avallac’h aynı sözleri söyler söylemez gölün sularının altından o minik siyah kuşlar çıkageldi hızla; kış boyunca suyun derinlerine sığınmışlardı. Çünkü âlimlerin bugün bildiği gibi kırlangıçlar diğer kuşlar gibi sonbaharda gidip ilkbaharda dönmezler, onun yerine küçük pençeleriyle tutunur ve koca bir kütle oluşturup suyun dibine çökerler. Bütün kışı orada geçirir ve bahar gelince suyun derinlerinden uçarak yükselirler. Çünkü bu kuşlar, yalnızca baharın simgesi ve umudu değil, aynı zamanda lekesiz duruluğun bir örneğidir çünkü toprağa oturmaz, dünyevi kir ve rezillikle bir teması olmaz artık.</p>

  <p>“Lakin biz gölümüze dönelim: Daireler çizen minik kuşlar bize göründüler, küçük kanatlarıyla sisi dağıttılar ve sislerin arasından hiç beklenmedik bir anda muhteşem, büyülü bir kule belirdi ve bizler şaşkınlıktan âdeta hep bir ağızdan iç geçirdik. Bu kule buğuyla örülmüş gibiydi, hava akımı temelini oluşturuyordu ama tepesi ışıltılı ışık huzmelerini, büyülü Aurora borealis’i taç misali giymişti. Gerçekten de o kule, insan zekâsının kavrayamadığı güçlü bir büyü sanatıyla yapılmış olmalıydı.</p>

  <p>“Elf Avallac’h bizim şaşkınlığımızı fark edince şöyle konuştu: ‘Burası Tor Zireael, Kırlangıç Kulesi. Dünyaların ve çağın kapısının kesiştiği noktadır. Gözlerin şenlensin, ey insan, bu manzaradan çünkü her zaman herkese nasip olmaz.’</p>

  <p>“Yaklaşabilir miyiz, kuleyi yakından görebilir miyiz ya da ellerimizle dokunabilir miyiz, diye sorduğumuzda Avallac’h güldü. ‘Tor Zireael,’ dedi, “sizler için bir düş nesnesidir, düşlere dokunulamaz. Hem böylesi daha iyi,’ dedi ardından, ‘kule yalnızca âlimlerin ve seçilmiş nadir kişilerin hizmetindedir ve bu kapı onlar için çağın, umudun ve yeniden doğuşun kapısıdır. Diğer insanlar içinse kâbus kapısıdır.’</p>

  <p>“Sözlerini bitirir bitirmez her yeri yeniden kaplayan sis, gözlerimizin bu büyülü manzarayı görmesine izin vermedi…”</p>

  <p>“Yüzgöller bölgesine bugün Mil Tracha deniyor,” diye anlattı Vysogota. “Oldukça geniş, Yelena Nehri’nin ortasından geçtiği, göller arasında düzlük bir arazi burası; Metinna’nın kuzeyinde, Nasair ve Mag Turga sınırlarının yakınında yer alıyor. Buyvid Backhuysen, kuzeyden Assengard’dan gelip göle indiklerini yazıyor… Bugün Assengard yok artık, yalnızca yıkıntıları kalmış, en yakın kent Neunreunth. Buyvid, Assengard’dan on altı saat yol gittiklerini belirtiyor. Saat, o zamanlar uzunluk ölçüsü olarak çeşitli mesafelerde kullanılıyordu ama biz en sık kullanılan hesaptan yararlanırsak, on altı saatlik bir yol elli mile tekabül eder. Bizden yani Pereplut’tan yaklaşık üç yüz elli mil uzaklıktaki Assengard’ın elli mil güneyinde. Bir başka deyişle Kırlangıç Kulesine yaklaşık üç yüz mil mesafede bulunuyorsun, Ciri. Senin Kelpi’yle yaklaşık iki hafta yolculuk yapman anlamına geliyor. Baharda elbette. Şimdi olmaz çünkü bir ya da iki gün sonra don başlar.”</p>

  <p>“Kitaplarda okuduğum Assengard’dan yalnızca harabeler kalmış,” dedi Ciri burnunu buruşturarak. “Kaedwen’deki elf kenti Shaerrawedd’i kendi gözlerimle gördüm, oraya gittim.</p>

  <p>İnsanlar ne var ne yok toplamışlar, soymuşlar, geriye çıplak taşlardan başka bir şey bırakmamışlar. Bahse girerim, senin Kırlangıç Kulesinden de geriye taşlar kalmıştır ama büyük olanlar yalnızca, küçükler mutlaka çalınmıştır. Orada bir de geçit varsa…”</p>

  <p>“Tor Zireael büyülüydü. Herkes göremiyordu. Işınlamalar zaten hiçbir zaman gözle görülmez.”</p>

  <p>“Doğru,” dedi Ciri ve düşüncelere daldı. “Thanedd’deki görülmüyordu. Ansızın çıplak bir duvardan ortaya çıkmıştı… Hem de tam zamanında, çünkü peşime düşen büyücü epeyce yaklaşmıştı… Sesini duyuyordum… Sanki ısmarlamışım gibi geçit görünür oldu.”</p>

  <p>“Hiç kuşkum yok,” dedi Vysogota kısık sesle, “eğer Tor Zireael’e gitmiş olsaydın portal sana orada da görünürdü. Taşların ortasında kalıntı bile olsa. O koşullarda da bulacağından ve harekete geçireceğinden hiç kuşkum yok. Senin emirlerine uyacağından da eminim. Ciri, senin seçilmiş biri olduğuna inanıyorum.”</p>

  <p>“Saçların Triss, mum ışığında ateşe benziyor. Gözlerinse lacivert taşına. Dudakların mercan âdeta…”</p>

  <p>“Kes, Crach. Sarhoş musun sen? Bana bir şarap doldur ve anlat.”</p>

  <p>“Ne anlatayım?”</p>

  <p>“Numara yapma! Yennefer’in Sedna Çukuru’na gitmeye nasıl karar verdiğini anlat.”</p>

  <p>“Nasıl gidiyor, ilerleyebiliyor musun? Hadi anlat Yennefer.”</p>

  <p>“önce sen benim sorumu yanıtlayacaksın: Sana her gelişimde karşılaştığım o iki kadın kim? Sanki kanepeye bulaşmış kedi bokuna bakar gibi bana bakan o iki kadın. Kim onlar?” “Resmî statülerine göre mi yoksa gerçek anlamda mı?” “İkincisi tabii.”</p>

  <p>“Benim kadınlarım onlar.”</p>

  <p>“Anladım. Uygun bir fırsatını yakaladığında, bir zamanlar olmuş şeylerin artık bir hükmünün olmadığını anlat onlara.”</p>

  <p>“Çoktan anlattım ama kadınlar böyle işte. Aldırma. Anlat, Yennefer. İşinde kaydettiğin ilerlemeler ilgilendiriyor beni.”</p>

  <p>Büyücü kadın dudağını ısırdı. “Ne yazık ki çok az ilerleyebildim ve de zaman akıp gidiyor.”</p>

  <p>“Evet, akıp gidiyor.” Adam başını salladı. “Ve de yeni olaylar doğuruyor. Anakaradan ilgini çekecek haberler aldım. Vissegerd’in birliğinden. Vissegerd’in kim olduğunu biliyorsundur umarım?”</p>

  <p>“Cintralı bir general mi?”</p>

  <p>“Bir mareşal. Daha doğrusu saray nazırı. Temerya Ordusu’na bağlı, Cintralı göçmenlerden ve gönüllülerden oluşan bir birliği komuta ediyor. Birlikte, bana birinci ağızdan haberler ulaştıracak adalı gönüllüler bulunuyor.”</p>

  <p>“Kim peki bunlar?”</p>

  <p>“Buraya, Skellige’ye on dokuz ağustosta, dolunaydan iki gün sonra geldin. Aynı gün, yani on dokuzunda Vissegerd’in birliği Ina kıyısında gerçekleşen çarpışmalar sırasında aralarında Geralt’ın ve arkadaşı gezgin şairin de bulunduğu bir göçmen grubuna saldırmış…”</p>

  <p>“Dandelion mu?”</p>

  <p>“Aynen. Vissegerd, ikisini de casuslukla suçlamış, tutuklamış ve ölümle cezalandırmak istemiş. Ancak ikisi de kaçıp Nilfgaardlıları Vissegerd’e karşı kışkırtmışlar. Sözüm ona onlarla bir komplo kurmuşlar.”</p>

  <p>“Saçmalık.”</p>

  <p>“Bence de öyle ama senin düşüncelerinin aksine Witcher’in belki kurnaz bir plan kurduğu fikri aklımdan çıkmıyor. Ciri’yi kurtarmak için Nilfgaardlılara gizlice sokulup gözlerine girmeye çalıştığı gibi örneğin…”</p>

  <p>“Ciri, Nilfgaard’da değil. Geralt’ın da herhangi bir planı yok. Plan yapmayı beceremez o. Bırakalım bu konuyu. Yirmi altı eylüle geldiğimiz ve benim hâlâ yeterince bilgi toplamamış olmam önemli şu an. Harekete geçemeyecek kadar az bilgi var elimde… Ama eğer…”</p>

  <p>Sustu, gözlerini pencereye çevirip siyah kadife şeride takılı obsidyen taşıyla oynamaya başladı.”</p>

  <p>“Eğer ne?”</p>

  <p>“Geralt’la dalga geçmek yerine onun yöntemini deneyebilirim.”</p>

  <p>“Hiçbir şey anlamadım.”</p>

  <p>“Kendimi feda etmeyi deneyebilirim. Özverinin karşılığı olurmuş, iyi etkiler doğururmuş ya… Bir tanrıçanın lütfü şeklinde bile olsa… Kendilerini feda edenleri ve bir dava uğruna acı çekenleri seven ve takdir eden bir tanrıçanın lütfü…”</p>

  <p>Adam alnını buruşturdu. “Hâlâ bir şey anlamıyorum ama söylediklerin hoşuma gitmiyor, Yennefer.”</p>

  <p>“Biliyorum. Benim de öyle. Ama zaten çok ileri gittim… “</p>

  <p>“Korktuğum başıma geldi,” diye fısıldadı Triss. “Tam da korktuğum başıma geldi.”</p>

  <p>“Demek ki vaktiyle doğru anlamışım.” Crach an Craite’in çene kasları oynamaya başlamıştı. “Yennefer, lanetli aygıtıyla yaptığı konuşmaları birinin dinlediğini biliyordu. Ya da iletişime geçtiği kişilerden birinin onu sinsice ele vereceğini…”</p>

  <p>“Ya da her ikisi de.”</p>

  <p>“Biliyordu.” Crach dişlerini gıcırdattı. “Yine de başladığı işe devam etti. Belki de yemdi bu? Kendini mi yem yapmıştı yoksa? Düşmanı kışkırtmak için bildiğinden daha fazla bilgiye sahipmiş gibi mi davranmıştı yoksa? Sedna Çukuru’na gitti…”</p>

  <p>“Meydan okumak için. Kışkırtmak için. Tabii korkunç bir riske girerek, Crach.”</p>

  <p>“Biliyorum. Hiçbirimizi riske atmak istemedi… Gönüllüler dışında. Bu yüzden iki tane tekyelkenli istedi…” “İstediğin iki tekne hazır. ‘Alkyone’ ve ‘Tamara’. Mürettebatlarıyla tabii. ‘Alkyone’u, Sven’in oğlu Guthlaf kullanacak, bu şerefe nail olmayı rica etti, seni beğeniyor Yennefer. ‘Tamara’nın dümeninin başına çok güvendiğim bir kaptan olan Asa Thjazi geçecek. Aaa, az kalsın unutuyordum. ‘Tamara’nın mürettebatı arasında oğlum Hjalmar Çarpıkdudak da olacak.”</p>

  <p>“Oğlun mu? Kaç yaşındaki?”</p>

  <p>“On dokuz.” , “Erken başlamışsın.”</p>

  <p>“Sen kendine bak. Hjalmar, kişisel nedenlerden dolayı mürettebata girmek istedi. Aksine ikna edemedim onu.”</p>

  <p>“Kişisel nedenler mi?”</p>

  <p>“O hikâyeyi gerçekten bilmiyor musun?”</p>

  <p>“Hayır. Anlat.”</p>

  <p>Crach an Craite içki boynuzunu boşalttı, anılarını düşünüp gülümsedi.</p>

  <p>“Ard Skelligeli çocuklar,” diye başladı, “kışın paten yapmaya bayılırlar, her yerin buzlarla kaplanmasını dört gözle beklerler. Kimileri göl donar donmaz hemen buz patenine başlar, oysa buz tabakası bir yetişkini taşıyamayacak kadar incedir henüz. Tabii en güzeli yarışlardır. Hız alırlar ve gölün bir kıyısından diğerine koştururlar. Erkek çocuklar ‘somon sıçrayışı’ adını verdikleri yarışlar yaparlar. Burada mesele, suyun içinden çıkan köpekbalığı dişlerine benzeyen sivri kayalıklar üzerinden patenlerle atlamaktır. Çağlayanları kademe kademe atlayan somon balıkları gibi. Çocuklar kendilerine bu kayalıklardan bir dizi seçer ve hamle yaparlar… Ben de sümüklünün biriyken atlardım böyle…”</p>

  <p>Crach an Craite dalgın dalgın gülümsedi.</p>

  <p>“Elbette,” diye sözlerini sürdürdü, “en fazla kayalığın üzerinden atlayan çocuk yarışı kazanır ve tavuskuşu gibi şişinirdi. O zamanlar, Yennefer, bu şeref senin en itaatkâr uşağına ve şimdi konuştuğun kişiye nail olurdu genellikle. Ancak bizi daha çok ilgilendiren dönemin şampiyonu ise çoğunlukla oğlum Hjalmar oldu. Gençlerden hiçbirinin cesaret edemediği kayalıkların üzerinden atladı. Burnu her daim havadaydı, onu yenmeye çalışmaları için bütün çocuklara meydan okuyordu ve meydan okuyuşu karşılık buldu: Cintra Prensesi Pavetta’nın kızı Ciri tarafından. Ciri, adalı değildi ama burada Cintra’dan daha çok kaldığı için kendini buralıymış gibi hissediyordu.”</p>

  <p>“Pavetta’nın başına gelen kazadan sonra da mı? Buraya gelmesini Calanthe’nin yasakladığını sanıyordum? “</p>

  <p>“Biliyor muydun bunu sen?” Crach, kadına hızlı bir bakış attı. “Evet, bir hayli bilgin var, Yennefer. Bir hayli. Calanthe’nin öfkesi ve yasakları altı ay bile etkili olmadı, Ciri ardından yazları ve kışları yine burada geçirmeye başladı… Patenlerini şeytan gibi kullanıyordu ama erkek çocuklarla ‘somon sıçrayışı” yarışı mı? Hjalmar’a meydan okumak mı? Yapmadı diyemem!”</p>

  <p>“Yani atladı,” diye tahmin yürüttü büyücü kadın.</p>

  <p>“Evet, Cintralı küçük şeytan atladı. Dişi aslanın kanından gerçek bir aslan yavrusu. Hjalmar da alay konusu olmamak için daha fazla kayalıktan atlamak zorunda kalmıştı. Riske girdi.</p>

  <p>Bacağı, kolu, dört kaburgası birden kırıldı, yüzü darmadağın oldu. Yüzündeki iz ömrünün sonuna kadar geçmeyecek. Hjalmar Çarpıkdudak! Ve de ünlü nişanlısı. He he!”</p>

  <p>“Nişanlısı mı?”</p>

  <p>“Bunu da mı bilmiyordun? Neler biliyor, bunu mu bilmiyorsun? Hjalmar o ünlü atlayıştan sonra evde hasta yatarken Ciri ziyaretine geliyordu. Ona kitaplar okuyor, anlatıyor, elini tutuyordu… Odaya biri girdiğinde ikisi de turp gibi kızarıyordu. Derken Hjalmar bana nişanlandıklarını söyledi. Yere yığılacağım sandım. Seni sümüklü, sana öyle bir nişan yaparım ki dünyayı ters görürsün, dedim. Fakat biraz ürkmüştüm çünkü aslan yavrusunun kanı kaynıyordu, her şeyi alelacele yapıyordu, aklına geldiği gibi davranan çılgının biriydi…</p>

  <p>Neyse ki Hjalmar sargılar ve kırık tahtaları içindeydi, kızın ileri gitme şansı yoktu…”</p>

  <p>“Kaç yaşlarındaydılar o tarihte?”</p>

  <p>“Hjalmar on beş yaşındaydı, kız on ikisini bile doldurmamıştı.”</p>

  <p>“Kaygı konusunu biraz abartmışsın o zaman.”</p>

  <p>“Olabilir ama bu konuyu açmak zorunda kaldığım Calanthe, işi hiç hafife almadı. Biliyordum, Ciri’yi evlendirme planları yapıyordu, aklında sanırım Kovir Prensi Tankred Thyssen ya da Redanya Prensi Radovid vardı, tam emin değilim. Dedikodular, masum ya da yarı masum öpüşmelerle ilgili bile olsa, kafasındaki evlilik planlarına zarar verebilirdi. Calanthe, Ciri’yi hemen alıp Cintra’ya götürdü. Kız direndi, salya sümük ağladı ama tepkileri para etmedi. Cintra’nın dişi aslanı kimseye ağzını açtırmadı. Bunun üzerine Hjalmar yüzünü iki gün boyunca duvara çevirip kimseye yanıt vermedi. İyileşir iyileşmez tek kişilik bir kayık çalıp Cintra’ya gitmeye kalkıştı. Kayışla dayak yiyip sakinleşti ama sonra…”</p>

  <p>Crach an Craite susup düşüncelere daldı.</p>

  <p>“Sonra yaz, ardından sonbahar geldi ve güneyden, Marnadal Merdiveni üzerinden Nilfgaard bütün gücüyle Cintra’ya doğru ilerledi. Hjalmar, adam sayılmak için başka bir fırsat yakaladı. Cintra yakınlarındaki Marnadal’de, sonrasında Sodden’de Siyahlılara cesurca kafa tuttu. Sonrasında da, tekyelkenliler Nilfgaard kıyılarına doğru ilerlerken, o günlerde öldüğü sanılan yarı nişanlısının öcünü kılıcıyla aldı. Buna inanmamıştım çünkü sana sözünü ettiğim görüngüler henüz ortaya çıkmamıştı, şimdi olası bir kurtarma operasyonunu duyunca, Hjalmar hemen gönüllü olarak müracaat etti.”</p>

  <p>“Anlattıkların için teşekkür ederim, Crach. Dinlerken kendime geldim. Dertlerimi… unuttum.”</p>

  <p>“Ne zaman yola çıkıyorsun, Yennefer?”</p>

  <p>“önümüzdeki günlerde. Bakarsın yarın. Son bir konuşma daha yapmam gerekiyor.”</p>

  <p>Crach an Craite’in gözleri atmacalarınkini andırıyordu. Derin derin oyuyorlardı, ta diplere kadar…</p>

  <p>“Yennefer’in lanetli aygıtını dağıtmadan önce en son kiminle görüştüğünü acaba biliyor musun Triss Merigold? Yirmi yedi ağustosu yirmi sekiz ağustosa bağlayan gece? Kiminle ve hangi konuda?”</p>

  <p>Triss, gözlerini kirpiklerinin altına gizledi.</p>

  <p>Elmasın kırdığı ışık huzmesi aynanın yüzeyinde bir ışıltı yaratmıştı. Yennefer iki elini birden uzattı, üstüne basa basa büyülü sözcükleri söyledi. Göz kamaştıran ışık yansıması, bir sis kümesine dönüştü ve içinden bir görüntü çıkmaya başladı. Duvarları alacalı elişi halılarla kaplı bir odanın görüntüsüydü bu.</p>

  <p>Pencerede bir hareket ve tedirgin bir ses. “Kim? Kim var orada?”</p>

  <p>“Beni kandıramazsın sümüklü. Mimiklerini iyi tanırım, çok uzun zaman gördüm çünkü. Benden gizli Geralt’la düşüp kalkmaya başladığında yüzün aynen böyle olurdu. Vaktiyle de şimdi yüzünde gördüğüm bu saf ve uykulu maskeyi takınırdın. , Yüzündeki ifade o zaman ne anlama geldiyse şimdi de öyle!” Triss kıpkırmızı kesildi. Yanındaki pencerede Philippa Eilhart belirdi, sırtına lacivert bir erkek tuniği giymişti. “Aferin,” dedi. “Her zamanki gibi hızlı, her zamanki gibi keskin zekâlısın. Her zamanki gibi kavranması ve anlaşılması zorsun. Seni sağ salim gördüğüme sevindim Yennefer. Montecalvo’dan yapılan çılgın ışınlamanın trajik bir sonla bitmediğine sevindim.”</p>

  <p>“Gerçekten sevindiğini varsayalım.” Yennefer ağzını büzdü. “Her ne kadar çok cesur bir varsayım olsa da bu. Neyse önemli değil. Beni kim ele verdi?”</p>

  <p>Philippa omuz silkti. “Önemli mi bu? Dört gündür hainlerle iletişim içindesin. Doğuştan satılık ve hain olan insanlarla. Bir de hainlik yapmaya kendin zorladığın insanlarla. Bunlardan biri seni ele verdi. Yani olması gerektiği gibi. Sakın böyle bir şeyi beklemediğini söyleme.”</p>

  <p>“Elbette bekliyordum,” dedi Yennefer öfkeyle. “Bunun en iyi kanıtı, sizlerle iletişime geçmiş olmam. Şart değildi bu.”</p>

  <p>“Evet, şart değildi. Yani bu konuşmadan kazançlı çıkmayı bekliyorsun.”</p>

  <p>“Aferin. Her zamanki gibi hızlı, her zamanki gibi keskin zekâlısın. Locanızın sırrının bende güvende olduğunu bildirmek için sizinle iletişime geçtim. Sizi ele vermeyeceğim.”</p>

  <p>Philippa, indirdiği göz kapaklarının altından baktı. “Bu açıklamayla zaman kazandığını, huzur ve güvenlik elde ettiğine inanıyorsan, yanlış hesap yapmışsın, derim. Birbirimizi kandırmayalım Yennefer. Montecalvo’dan kaçarken seçimini yaptın, barikatın belli bir tarafında yer aldın. Locadan olmayan locaya karşıdır. Şimdi Ciri’nin bulunmasında önümüzü kesmeye çalışıyorsun ancak seni harekete geçiren gerekçeler bizimkilere ters. Bize karşı eylemdesin. Ciri’yi siyasi amaçlarımız için kullanmamızı engellemek istiyorsun. Fakat şunu bilmelisin, Ciri’yi duygusal emellerinde kullanamaman için elimizden geleni yapacağız.”</p>

  <p>“Yani savaş mı diyorsun?”</p>

  <p>“Rekabet.” Philippa pis pis sırıttı. “Yalnızca rekabet, Yennefer.”</p>

  <p>“Namusunla ve dürüstçe mi?”</p>

  <p>“Şaka yapıyorsun herhalde.”</p>

  <p>“Tabii ki! Hiç değilse bir konunun dürüstçe ve açıkça konuşulmasını istiyorum. Ama bana bir yararı olacağını düşünerek yapıyorum bunu.”</p>

  <p>“Konuş.”</p>

  <p>“Önümüzdeki günlerde, belki yarın sonuçlarını önceden kestiremediğim bazı olaylar meydana gelecek. Rekabetimiz ve çekişmemiz bir anda bütün önemini yitirebilir. Çok basit bir nedenden: Artık bir rakip olmayacak.”</p>

  <p>Philippa Eilhart mavi farla belirginleştirdiği gözlerini kıstı. “Anlıyorum.”</p>

  <p>“Arkamdan adımın temize çıkmasını sağlayın o halde. Hain ve Vilgefortz’un işbirlikçisi olarak görülmekten kurtulayım. Bunu bizzat senden rica ediyorum.”</p>

  <p>Philippa bir süre konuşmadı.</p>

  <p>“Ricanı kabul etmiyorum,” dedi sonra. “Kusura bakma ama loca temize çıkmanı istemeyecek, ölürsen hain olarak öleceksin. Ciri’nin gözünde hain ve cani olacaksın çünkü kızı etki altına almak böylece kolaylaşacaktır.”</p>

  <p>“Ölümle sonuçlanacak bir girişimde bulunmadan önce,” diye ansızın araya girdi Triss, “Bari geriye…”</p>

  <p>“Vasiyetname mi?”</p>

  <p>“Devam etmemizi sağlayan bir şey… Senin yolunda yürümemizi sağlayabilecek bir şey. Ciri’yi bulabilmek için çünkü mesele kızın iyi olması! Yaşaması! Yennefer, Dijkstra bazı… bazı izler buldu. Eğer Ciri, Vilgefortz’un elindeyse, onu korkunç bir ölüm bekliyor demektir.”</p>

  <p>“Kes sesini, Triss,” diye sertçe çıkıştı Philippa Eilhart. “Burada pazarlık yok.”</p>

  <p>“Size bilgiler bırakacağım,” dedi Yennefer ağır ağır. “Bulduklarımla ve niyetimle ilgili bilgiler bırakacağım size. Takip edebileceğiniz bir iz bırakacağım ama boşuna yapmayacağım bunu. Beni dünyanın gözünde temize çıkarmak istemiyorsanız, sizin de dünyanın da canı cehenneme o zaman. Hiç değilse beni Witcher’in gözünde temize çıkarın.”</p>

  <p>“Hayır,” diye itiraz etti Philippa bir an bile duraksamadan. “Loca buna da sıcak bakmıyor. Witcher’in gözünde de hain ve satılık büyücü olarak kalacaksın çünkü Witcher’in senin öcünü almak için çılgınca sağa sola saldırmasını loca istemiyor. Witcher senden nefret ederse öç de almaz. Ayrıca Witcher ölmüştür herhalde. Ya da her an ölebilir.”</p>

  <p>“Onun yaşamasına karşılık bilgi,” dedi Yennefer boğuk bir sesle. “Kurtar onu, Philippa.”</p>

  <p>’ “Hayır, Yennefer.”</p>

  <p>“Loca istemiyor çünkü.” Büyücü kadının gözlerinde mor bir alev belirdi. “Duydun mu, Triss? Al işte senin locan! İşte sana locanın gerçek yüzü, gerçek ilgi alanları! Ne diyorsun buna peki? Sen küçük kıza kılavuzluk ettin, kendi ağzınla söyledin, neredeyse ablası gibiydin. Ya Geralt…”</p>

  <p>“Triss’e romantik yaklaşma, Yennefer.” Philippa da gözlerinden ateş çıkararak karşılık verdi. “Kızı senin yardımın olmadan bulup kurtaracağız. Sen başarırsan, eline sağlık der, teşekkür ederiz çünkü üzerimizden bir yükü almış olursun. Sen kızı Vilgefortz’un elinden çekip alacaksın, biz de senin elinden. Geralt mı? Geralt da kim?”</p>

  <p>“Duydun mu, Triss?”</p>

  <p>“Beni bağışla,” dedi Triss Merigold boğuk bir sesle.</p>

  <p>“Bağışla, Yennefer.”</p>

  <p>“Hayır, Triss, hayır. Asla!”</p>

  <p>, Triss önüne baktı. Crach an Craite’in gözleri atmacalarınkini andırıyordu.</p>

  <p>“Son esrarengiz görüşmeden bir gün sonra,” dedi Skel lige Adaları kontu ağır ağır, “hani senin, Triss Merigold un haberinin olmadığı şu görüşmeden sonra, Yennefer adayı terk etti ve yönünü Sedna Çukuru’na çevirdi. Neden orayı seçtiğini sorduğumda, gözlerimin içine bakıp, doğal afetlerin doğal olmayan afetlerden farkını araştırmak zorunda olduğunu söyledi. İki tek yelkenliyle, ‘Tamara’ ve ‘Alkyone’la gitti; teknelerin mürettebatı tamamen gönüllülerden oluşuyordu. Günlerden yirmi sekiz ağustos idi, iki hafta önce yani. Yennefer’i ondan sonra bir daha görmedim.”</p>

  <p>“Ne zaman öğrendin…”</p>

  <p></p>

  “Beş gün sonra,” dedi kont sertçe. “Eylül hilalinden üç gün sonra.”

  

  <p></p>

  <p>Kaptan Asa Thjazi huzursuz bir halde kontun karşısında oturuyordu. Dudaklarını yalıyor, bankın üstünde sağa sola kayıyor, parmaklarını çatırdatıyordu. Gökyüzünü kaplayan bulutlar arasından sonunda çıkmayı başarmış olan kızıl rengi güneş, Spikeroog üzerinde ağır ağır batıyordu.</p>

  <p>“Konuş Asa,” diye buyurdu Crach an Craite.</p>

  <p>Asa Thjazi hafifçe öksürdü. “Hızlı gidiyorduk,” diye anlatmaya devam etti, “Rüzgârı arkadan alıyor, saatte on iki knottan fazla yol alıyorduk. Böylece yirmi dokuzunun gecesi Peixe de Mar fenerinin ışığını gördük. Nilfgaardlılarla karşılaşmamak için dümeni hafifçe batıya kırdık… Eylül hilalinden bir önceki günün sabahında şafak sökerken Sedna Çukuru bölgesine girdik. O sırada büyücü kadın beni ve Guthlaf’ı yanına çağırdı…” ‘</p>

  <p>“Gönüllülere ihtiyacım var,” dedi Yennefer. “Yalnızca gönüllülere. Kısa bir süre boyunca bir tekyelkenli kullanabilecek adamlar lazım. Kaç adam gerektiğini bilmiyorum, bu konudan anlamam çünkü ama rica ediyorum, ‘Alkyone’a gerektiğinden bir adam bile fazla bindirmeyin. Tekrar ediyorum: Yalnızca gönüllü istiyorum. Planım… çok riskli. Deniz savaşından daha riskli.”</p>

  <p>“Anlıyorum.” Yaşlı başyaver başını evet anlamında salladı. “İlk kişi olarak ben yazılıyorum. Ben Guthlaf, Sven’in oğlu, bu şerefi bana bahşetmenizi rica ediyorum, hanımım.”</p>

  <p>Yennefer, Guthlaf’ın gözlerinin içine uzun uzun baktı. “Peki,” dedi, “ama o şeref bana ait.”</p>

  <p>“Ben de yazıldım,” dedi Asa Thjazi. “Ama Guthlaf kabul etmedi. Birinin ‘Tamara’ya komuta etmesi gerektiğini söyledi. Sonuçta on beş kişi yazıldı. Aralarında Hjalmar da vardı, kontum.”</p>

  <p>Crach an Craite kaşlarını kaldırdı.</p>

  <p>“İhtiyacımız ne kadar Guthlaf?” diye tekrarladı büyücü kadın.</p>

  <p>“En düşük rakam nedir? Lütfen esaslı hesapla.”</p>

  <p>Başyaver bir süre susup hesap yaptı.</p>

  <p>“Sekiz kişi işimizi görür,” dedi sonra. “Uzun sürmezse tabii… ama buradakilerin hepsi gönüllü, yani ayrıca…”</p>

  <p>“Şu on beş kişiden sekiz seç,” diye başyaverin sözünü sertçe kesti Yennefer. “Bu senin görevin. Seçtiklerine söyle, ‘Alkyone’a binsinler. Diğerleri ‘Tamara’da kalacak. Aa, evet, kalacaklardan birini ben belirleyeceğim. Hjalmar!”</p>

  <p>“Hayır! Bana bunu yapamazsın! Ben yazıldım ve senin yanında yer alacağım! Ben…”</p>

  <p>“Sus! Sen ‘Tamara’da kalacaksın! Bu bir emirdir! Tek kelime edersen seni gemi direğine bağlatırım!”</p>

  <p>“Anlat, Asa!”</p>

  <p>“Büyücü kadın, Guthlaf ve sekiz gönüllü ‘Alkyone’a binip boşluğa doğru yola çıktılar. Biz ‘Tamara’ teknesindekiler buyurulduğu gibi onları uzaktan izliyorduk ama arayı fazla açmıyorduk. O saate kadar iyi giden havaya sanki ansızın şeytan el attı. Evet doğru, işin içinde bir şeytanlık, kötü bir güç vardı, Kont… yalan söylüyorsam, kalafata çekileyim…”</p>

  <p>“Anlat.”</p>

  <p>“Bulunduğumuz yer, yani ‘Tamara’ sakindi. Rüzgâr arada şiddetlenip gökyüzü bulutlarla kaplansa da sakince ilerliyorduk. Ama ‘Alkyone’un olduğu yerde ansızın kıyamet koptu. Tam bir cehennemdi…”</p>

  <p>Alkyone’un yelkenleri öylesine sarsılıyordu ki iki geminin arasındaki mesafeye rağmen çıkardığı gürültü duyuluyordu. Gökyüzü kararmış, bulutlar kümelenmişti. Tamara’nın çevresinde gayet sakin görünen deniz, dalga dalga kabarıyor, Alkyone’un içi sularla doluyordu. Önce biri bağırdı, başka biri ona eşlik etti, derken herkes bağırmaya başladı.</p>

  <p>Hızla yaklaşan bulutların kapladığı gökyüzünün altında, Alkyone denizde mantar gibi oradan oraya savruluyor, dönüyor, kâh burnuyla, kâh kıçıyla sulara gömülüyor, batıp batıp çıkıyordu. Bazı anlarda gözden tamamen kayboluyordu. Bazen yalnızca çizgili yelkenleri görünüyordu.</p>

  <p>“Büyü bu!” diye bağırdı, Asanın arkasında duran biri.</p>

  <p>“Şeytan büyüsü!”</p>

  <p>Anafor, Alkyone’u gitgide daha hızlı çeviriyordu. Dalgaların çarpma hızına dayanamayarak tekyelkenlinin küpeştesinden kopan plakalar, havada disk gibi süzülüyor, kırılan kürekler sağa sola fırlıyordu.</p>

  <p>“Camadana vurun!” diye haykırdı Asa Thjazi. “Davranın küreklere! Yanlarına gidiyoruz! Yardım etmek zorundayız!”</p>

  <p>Fakat artık çok geçti.</p>

  <p>Alkyone’un bulunduğu noktada gökyüzü kapkara oldu, derken bu kapkara bulutların içinde bir patlama oldu, içinden fırlayan şimşekler tekneyi medusanın saçları gibi içine aldı. Fantastik biçimlere bürünen bulutlar dev bir huniye dönüştü. Tek yelkenli şimdi suyun içinde dehşet bir hızla dönüp duruyordu. Gemi direği kibrit çöpü gibi kırıldı, yırtılan yelkenler, dalgaların üzerine dev bir albatros gibi yayıldı.</p>

  <p>“Hey, küreklere!”</p>

  <p>Onca haykırışa, gürlemeye ve uğultuya karşın Alkyone’un içindeki insanların çığlıkları duyulabiliyordu. Çığlıklar öylesine korkunçtu ki hepsinin tüyleri diken diken olmuştu. Oysa hepsi denizlerin kurduydu, çok acıya tanık olmuş, çok felaket görmüştü.</p>

  <p>Çaresizliklerinin bilincine varıp kürekleri bıraktılar. Sersemlemişlerdi, hatta bağırmaya bile güçleri kalmamıştı.</p>

  <p>Hâlâ fırıl fırıl dönmekte olan Alkyone, dalgaların üzerinde ağır ağır yükseldi. Ve yükselmeyi sürdürdü. Tamara mürettebatı, geminin üzerinden sular akan, yosun ve midye kaplı karinasını gördüler. Siyah bir şekil, denizin içine düşen bir siluet gördüler. Sonra bir siluet daha, ardından bir tane daha…</p>

  <p>“Atlıyorlar!” diye bağırdı Asa Thjazi. “Küreklere davranın, çocuklar, bırakmayın! Var gücünüzle! Yardıma gidiyoruz!”</p>

  <p>Alkyone, kaynar su gibi fokurdayan deniz yüzeyinden en az yüz arşın yükselmişti. Hâlâ dönüp duruyordu, üzerinden sular boşalan dev bir döner merdiveni andırıyordu, yıldırımlara sarılmıştı ve kümelenmiş bulutların görünmez gücüyle göğe doğru çekiliyordu.</p>

  <p>Derken kulakları sağır eden bir patlamayla hava âdeta yarıldı. “Tamara”, on beş çift küreğin gücüyle ilerliyor olmasına karşın ansızın öne doğru fırladı, ardından sert bir darbeyle geri savruldu. Asa Thjazi, ayağının altından yerin çekilmesiyle birlikte düştü, şakağını küpeşteye çarptı.</p>

  <p>Kendi gücüyle doğrulamadı, kaldırdılar onu. Sersemlemişti, başını çevirdi, salladı, sendeledi, dili dolaşıp kekeledi. Mürettebatın çığlıklarını uzaklardan gelir gibi algıladı. Sarhoşlar gibi sendeleyerek bordaya doğru yürüdü, parmaklıkları kavradı.</p>

  <p>Rüzgâr hızını kaybetmiş, dalgalar kesilmişti. Bulut kümeleri hâlâ dağılmadığı için gökyüzü yine kapkaraydı.</p>

  <p>Alkyone’dan eser kalmamıştı.</p>

  <p>“Tekneden eser kalmamıştı kont. Paramparça olmuş yelkenlerden bir parçacık… Hepsi buydu.”</p>

  <p>İki beden. Yalnızca iki.”</p>

  <p>“Büyücü kadın aralarında yok muydu?” diye sordu kont, sesi değişmişti.</p>

  <p>“Hayır.”</p>

  <p>Crach an Craite uzun süre konuşmadı. Güneş, Spikeroog’un arkasında tamamen kaybolmuştu artık.</p>

  <p>“Sven’in oğlu yaşlı Guthlaf kayboldu,” diye devam etti Asa Thjazi. “Sedna Çukuru’nun dibinde yaşayan yengeçler son kemiğini bile sıyırmıştır… Büyücü kadın tamamen kayboldu. .. Kont, millet konuşmaya başladı… Olanların kadının f suçu olduğunu söylüyorlar. Suçunun cezası…”</p>

  <p>“Saçma sapan şeyler!”</p>

  <p>“Kadın kayboldu,” diye mırıldandı Asa, “Sedna Çukuru’nda kayboldu. Aynı yerde, vaktiyle Pavetta ile Duny’nin kaybolduğu yerde… Böyle bir rastlantı nasıl…”</p>

  <p>“Rastlantı değildi,” dedi Crach an Craite kesin bir sesle. “Vaktiyle nasıl rastlantı değilse bu kez de değildi.”</p>
</body>
</html>