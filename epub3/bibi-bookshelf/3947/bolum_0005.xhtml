<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>İnsan kanı dökenin kanı da insan eliyle dökülsün.</p>

  <p>Genesis 9,6</p>

  <p>Yaşayanların çoğu ölümü hak eder. Kimi ölüler ise yaşamayı hak eder. Onlara verebilir misin bunu? Ölüm kararlarında aceleci olma. Çünkü en bilgeler bile bütün niyetleri sezemez.</p>

  <p>John Ronald Reuel Tolkien</p>

  <p>Darağacından akan kanı adalet diye tanımlayabilmek gerçekten büyük bir kibir ve körlük gerektirir.</p>

  <p>Corvolu Vysogota</p>

  <h2>Bölüm 5</h2>

  <p>“Bir Witcher’in benim bölgemde işi ne?” diye tekrarladı J-jRiedbrune Valisi Fulko Artevelde. Sonu gelmeyen suskunluğun sabrını taşırdığı her halinden belliydi. “Nereden gelir bu Witcher? Nereye gitmek ister? Ne amaçla?”</p>

  <p>Geralt, valinin derin yara izleriyle kaplı yüzüne bakarken, iyi niyetle yaptığım işlerin sonu geldi demek, diye içinden geçirdi. Kaba saba, boktan heriflere acıyıp asil Witcher olmaya kalkışırsan sonun budur işte. Lüks hanlarda geceleme tutkusu böyle son bulur, bu hanlarda en az bir casus bekler çünkü. Çenesi düşük bir şair bozuntusuyla yollara düşmenin sonucu budur. Şimdi hücre benzeri penceresiz bir odada, sorgu için yere sabitlenmiş sert bir sandalyenin üzerinde oturuyorum, sandalyenin arkalığında ise buraya oturan herkesin fark edeceği mandallar ve deri kayışlar bulunuyor. Ellerimi ve boynumu bağlamak için. Şimdilik kullanılmıyorlar ama varlar.</p>

  <p>Lanet olsun, bu sıkıntılı durumu nasıl aşacağım şimdi?</p>

  <p>Nehir bölgesinin arıcılarıyla birlikte yaptıkları yolculuğun beşinci gününde sonunda balta girmemiş ormanlardan çıkmış, yağmuru emmiş fundalıklarla kaplı bölgeye girmişlerdi. Yağış dinmişti; rüzgâr, havanın buharını ve nem yüklü sis tabakasını dağıtmıştı; güneş, bulutların arasından çıkmaya uğraşıyordu. Karlarla kaplı tepeler güneş ışığında yanıp sönüyordu.</p>

  <p>Henüz kısa bir zaman öncesine kadar Yaruga Nehri bir dönüm noktası, bir sınırdı onlar için, bu sınırın aşılması yolculuğun ciddi ve bir sonraki etabıydı. Oysa şimdi bir bariyere, uzaklaşmaktan başka seçeneklerinin bulunmadığı bir yere doğru ilerlediklerinin iyice bilincindeydiler. Herkes hissediyordu bunu, en çok da Geralt. Başka türlü olamazdı çünkü karşılarında sabahtan akşama kadar güneyde yükselen devasa, uçları sivri, karlarla ve buzlarla kaplı, yollarını kapatan dağ silsilesi duruyordu. Ameli Dağları… Onun arkasında ise, misericord kılıcının ucu gibi keskin girinti çıkıntılarıyla Şeytan Dağı Gorgo yükseliyordu. Ekip konuşmuyor, bu konuyu tartışmıyordu ama herkesin ne düşündüğünü Geralt hissediyordu. Ameli Dağlarına ve Gorgo’ya baktıkça, güneye doğru ilerlemeyi sürdürmenin çılgınlık olduğunu o da kabul ediyordu.</p>

  <p>Neyse ki güneye doğru devam etmeleri gerekmediği kısa süre sonra anlaşıldı.</p>

  <p>Haberi onlara ormanda yaşayan, kabarık dağınık saçlı arıcı getirmişti, onun yüzünden son beş gün boyunca bir göçmen grubunun silahlı refakatçileri rolünü oynamışlardı. Yanlarında, kısrağın yanına sokulmuş yaban domuzu gibi durduğu hamadryad’\ar m babası ve kocası olan, druidlerin yamaçlara göçtükleri yalanını uyduran adamdı bu.</p>

  <p>Olay, Riedbrune kasabasına varışlarının ertesi günü yaşandı. Riedbrune, karınca yuvası gibi bir yerdi, nehir bölgesi arıcılarının ve tuzakçılarının buluşma noktasıydı. Ekibin, refakat ettikleri arıcılarla vedalaştıkları günün ertesiydi; arıcıların Witcher’a artık ihtiyacı kalmamıştı, Geralt da bu yüzden onların biriyle bile karşılaşacağını ummuyordu. Şaşkınlığı bu yüzden çok büyük olmuştu.</p>

  <p>Arıcı söze, Geralt’a defalarca teşekkür etmekle başladı ve bir kese içinde para uzattı, Witcher ücretiydi bu. Witcher keseyi alırken Regis’in ve Cahir’in alaycı bakışlarını üzerinde hissetti çünkü yol boyunca onlara insanların değer bilmezliğinden defalarca yakınmış, diğerkâmlığın ne denli anlamsız, hatta aptalca olduğundan dem vurmuştu.</p>

  <p>Derken heyecanlı arıcı yeni haberi bağırarak duyurdu: “Druidler, Sayın Witcher, Loc Monduirn Gölü kıyısındaki meşe ormanlarının içindeler, bu göl ise batı yönünde otuz beş mil uzaklıktadır.”</p>

  <p>Arıcı bu haberi, Riedbrune’daki bal ve balmumu pazarında bir akrabasından duymuştu, akrabası da elmas avcısı bir ahbabından öğrenmişti. Arıcı, druidlerle ilgili haberi alır almaz, aktarmak için koştura koştura gelmişti. Şimdi, yalanı tesadüfen doğru çıkan her yalancı gibi mutluluktan ve gururdan ve de adam yerine konmaktan gözleri ışıl ışıldı.</p>

  <p>Geralt’ın zaten baştan beri niyeti, bir an önce Loc Monduim’e gitmekti ama yol arkadaşları bu fikre şiddetle karşı çıktılar. Regis ve Cahir arıcılardan gelen parayla, her şeyin ticaretinin yapıldığı bu kasabada teçhizat ve yiyecek içecek takviyesi yapmaları gerektiğini savundular. Milva bu görüşe bir ekleme yaparak ok da alınmasını anımsattı çünkü ondan sürekli yaban hayvanı avlaması isteniyordu, yonttuğu çubukları ok olarak kullanmaya asla yanaşmayacaktı. Dandelion ise, hiç değilse bir gece bir handa konaklayıp bir yatakta uyumak, yatmadan önce de yıkanmak ve bira içerek bir güzel sarhoş olmak istiyordu.</p>

  <p>Hepsi bir ağızdan, druidlerin nasılsa kaçmayacağını belirtti.</p>

  <p>“Bütünüyle bir rastlantı olsa da,” diye ekledi vampir Regis tuhaf bir gülümsemeyle, “ekibimiz tamamen doğru yolda bulunuyor ve bütünüyle doğru bir hedefi amaçlıyor. Buna göre druidlerle karşılaşacak olmamız apaçık ortada, yani kaderimiz. Bir iki günlük gecikmenin önemi yok. Ama acele konusuna gelince, zamanın korkunç bir biçimde daraldığı hissi genelde bir alarm sinyalidir, aslında yavaşlamanın, sakin kafayla düşünüp hareket etmenin önemini hatırlatır.”</p>

  <p>Geralt karşı koymadı ve kendini kapatmadı. Vampirin felsefesiyle ilgili fikir de beyan etmedi, oysa geceleri onu uykularından eden kâbuslar acele etmesi için uyarıyordu.</p>

  <p>Ama şu var ki uyandığında gördüğü bu düşlerin içeriğini anımsamıyordu.</p>

  <p>Eylül’ün 17’siydi, dolunay vardı. Sonbahar gündönümüne altı gün kalmıştı. r Witcher ve şaire, arıcının bir akrabası kılavuzluk ediyordu, genç, kurnaz ve küstah biriydi, tipik bir kaldırım mühendisiydi, sefalet içinde doğup büyümüş bıçkın bir çocuktu. Kasabanın gürültüsü, kalabalığı, pisliği ve kokusu içinde kendisini yaylada kristal berraklığındaki suyun içinde yüzen alabalık gibi hissediyordu âdeta. Birini bu itici kasabada gezdiriyor olmaktan keyif aldığı yüzünden okunuyordu. Kimsenin ona bir şey sormaması gerçeğine aldırmadan coşkuyla anlatıyor, anlatıyordu. Kuzeye ilerleyen Nilfgaardlı göçmenlerin imparatorun vaat ettiği dörder dönümlük topraklara kavuşabilmeleri için Riedbrune önemli bir etaptı. Bu insanlar ayrıca on yıl vergiden muaf olacaktı. Riedbrune, Ameli Dağları’nı Theodula Geçidi boyunca yaran Dol Newi vadisinin ağzında yer alıyordu. Theodula Geçidi ise yamaçları ve nehir bölgesini uzun zamandır Nilfgaard boyunduruğu altında bulunan Mag Turga, Geso, Metinna ve Maecht’le bağlıyordu. Riedbrune, göçmenlerin kendilerinden, karılarından ve arabalarında getirdikleri eşyalardan daha fazlasına hâlâ güvenebilecekleri son kasabaydı. İşte bu yüzden göçmenlerin büyük bir kısmı kasaba surları önünde uzunca süre kamp kuruyor, Yaruga’yı aşmadan orada soluklanıyordu. “Bu insanların çoğu da kasabaya yerleşiyor,” diye vatanperver bir sefilin gururuyla ekledi çocuk çünkü kasaba kültür demekti, gübre kokan büyükbaş köyü değildi.</p>

  <p>Bu arada Riedbrune’da ağır bir koku hâkimdi, kokuların arasında gübre kokusu da vardı.</p>

  <p>Geralt oraya yıllar önce gitmişti ama kasaba tanınmaz durumdaydı. Çok şey değişmişti. Siyah zırhlar kuşanıp, siyah pelerinler giymiş, omuzlarında gümüş amblemler taşıyan süvari erlerinin sayısı eskiden bu kadar çok değildi. Eskiden kulağa her yerde Nilfgaard dili çalınmazdı. Eskiden kasabanın hemen dibinde taş ocağı yoktu; üstü başı kir pas ve kan içinde, bir deri bir kemik kalmış insanlar karalar giyinmiş nöbetçilerin elinden sırtlarına kırbaç darbeleri yiyerek kaya parçalarını kırıp dört köşeli taşlar ve kaldırım taşları yapmazdı.</p>

  <p>Delikanlının anlattığına göre, burada çok sayıda Nilfgaard askeri konuşlandırılmıştı ama kalıcı değillerdi, vatanperverlerin peşine düşen “Özgür Yamaçlar” adlı örgütün molalarını ve yolculuğunu desteklemek için oradaydılar. Eski ahşap barikat yerine, büyük bir kale inşa edildikten sonra da güçlü bir Nilfgaard birliği gelecekti oraya. Kale, taş ocağında kırılan taşlardan inşa edilecekti. Taşları kıranlar savaş esirleriydi. Lirya’dan, Aedirn’den, son zamanlarda da Sodden’den, Brugge’den, Angren’den geliyorlardı. Bir de Temerya’dan. Riedbrune’da dört yüz esir çalıştırılıyordu. Belhaven çevresindeki kömür ve maden ocaklarında beş yüzü aşkın çalışan vardı, bini aşkın kişi de Theodula Geçidi’ne köprüler ve düz bir yol inşa ediyordu.</p>

  <p>Geralt’ın zamanında da kasabanın pazar yerinde bir darağacı bulunuyordu ama oldukça mütevazıydı. Üzerinde itici çağrışımlar yapacak fazlaca düzenek bulunmuyordu, ayrıca idam sehpası, kazıklar, çatallar ve direkler mide bulunduran kokmuş cesetlerle de süslenmemişti.</p>

  <p>“Bu işlere, bir süre önce askerî valiliğe atanan Efendi Fulko Artevelde bakıyor,” diye anlattı sokak çocuğu, darağacına ve onun süsleyen insan parçalarına bakarak. Ardından, “Efendi Fulko yine birini cellada teslim etmiş,” diye devam etti. “Efendi Fulko’nun hiç şakası yoktur. Sert bir adamdır.”</p>

  <p>Sokak çocuğunun ahbabı olan elmas avcısına meyhanede rastladılar. Geralt adamdan hiç hoşlanmadı. Yüzü kireç gibiydi, yarı sarhoş yarı ayık bir haldeydi, günler ve geceler boyu aralıksız içki içen kişilere özgü bir tavrı vardı, hayal görüyormuş gibi bakıyordu. Witcher’in cesareti bir anda kırıldı. Druidlerle ilgili heyecan verici haberlerin kaynağı sıradan bir hayal görme durumu olabilirdi.</p>

  <p>Gelgelelim akşamdan kalma elmas avcısının sorulara verdiği yanıtlar bilinçli ve mantıklıydı. Dandelion’ın, elmas avcısına benzemediği yönündeki savını, “Tek bir elmas bile bulabilsem benzerdim,” diyerek espriyle geçiştirdi. Druidlerin Monduirn Gölü kıyısındaki yerleşim yerlerini, süslemelere ve şişirilmiş yalanlara gerek duymadan somut ve eksiksiz biçimde tarif etti. Kendine, yolcuların druidlerin yanında ne aradıklarını sorma hakkı tanıdı, sonra küçümseyici bir sessizliğin artından druidlerin meşe ormanlarına girmenin mutlak ölüm olacağı uyarısında bulundu çünkü druidlerin davetsiz misafirleri yakalamak, onları söğüt dallarından yapılmış kafese kapatmak ve dualar, şarkılar ve kurbanlarının yardım çığlıkları eşliğinde canlı canlı yakmak gibi bir alışkanlığı vardı. Anlaşılan şuydu ki anlamsız rivayet ve karanlık batıl inanç, druidlerle birlikte yaşıyor ve canlılığını bir an olsun yitirmiyordu.</p>

  <p>Aralarındaki konuşma, siyahlar giyinmiş, omuzlarında güneş amblemi taşıyan silahlı dokuz askerin gelmesiyle bölündü.</p>

  <p>“Siz,” diye sordu, askerlere emir yağdıran çavuş, meşe değneğini baldırına vurarak, “Witcher Geralt mısınız?”</p>

  <p>“Evet,” dedi Geralt kısa bir duraklamanın ardından, “benim.”</p>

  <p>“O halde bizi izleyin.”</p>

  <p>“Bunu yapacağımı da nereden çıkardınız? Tutuklandım mır Asker onu sonsuzmuş gibi gelen bir an boyunca süzdü, bakışlarında küçümseyen bir ifade vardı. Bu küstahlığı sekiz kişilik ekibine güvenerek yaptığı ortadaydı.</p>

  <p>“Hayır,” dedi asker sonunda, “tutuklanmadınız. Tutuklanmanıza dair bir emir bulunmuyor. Böyle bir emir olsaydı, size sorumu farklı yönlendirirdim efendim. Çok farklı.”</p>

  <p>Geralt, kılıç kemerini askerin gözünün içine dik dik bakarak düzeltti. “Ben de,” dedi buz gibi sesle, “çok farklı bir yanıt verirdim.”</p>

  <p>“Durun bakalım efendiler.” Dandelion, yüzüne görmüş geçirmiş bir diplomat ifadesi sandığı bir gülümseme oturtup araya girmeye karar vermişti. “Neden bu tarzda konuşuyorsunuz? Aklı başında insanlarız, devlet makamlarından çekinmemize gerek yok, hatta devlete gönüllü olarak destek veriyoruz. Elimizden geldiğince elbette. İşte bu yüzden devletin de bize bir borcu var, öyle değil mi efendim? Bizim medeni özgürlüklerimizi kısıtlamayı neden düşündüğünüze dair küçük de olsa bir açıklama bekliyoruz sizden.”</p>

  <p>“Savaştayız efendim,” dedi asker, Dandelion’ın soluksuz konuşmasına aldırmadan. “Özgürlükler, adından da anlaşılacağı üzere barış dönemlerinde olur. Nedenlerine gelince bunu size sayın vali açıklayacaktır. Benim işim emirleri yerine getirmektir, tartışmak değil.”</p>

  <p>“Haklıya hakkını vereceksin,” diye araya girdi Witcher ve ozana hafifçe göz kırptı. “O halde beni valiliğe götürün. Dandelion, sen diğerlerinin yanına dön ve olanları anlat onlara. Gerekeni yapın. Regis ne yapılacağını bilecektir.”</p>

  <p>“Bir Witcher yamaçlarda ne yapar? Ne arar burada?”</p>

  <p>Bu soruyu soran, geniş omuzlu, siyah saçlı bir adamdı, yüzü yara izleriyle kaplıydı, sol gözünü ise deriden bir bantla kapatmıştı. Bu devasa yüzle kim karanlık bir sokakta karşılaşsa, kalbi yerinden çıkacakmış gibi atardı. Ama yersiz bir korku olurdu bu çünkü Redbrune Valisi Efendi Fulko Artevelde’nin, bütün bölgede hukuku ve düzeni koruyan en yüksek rütbeli kişinin yüzüydü bu.</p>

  <p>“Bir Witcher’ın yamaçlarda işi ne?” diye tekrarladı, bölgede hukuku ve düzeni koruyan en yüksek rütbeli kişi.</p>

  <p>Geralt iç geçirdi, omuzlarını oynattı, önemsemiyormuş gibi yaptı. “Sorunuzun yanıtını zaten biliyorsunuz Sayın Vali. Witcher olduğumu kendilerini korumam için beni görevlendiren nehir bölgesinden gelen arıcılardan duymuşsunuzdur olsa olsa. Bir Witcher olarak yamaçlarda ya da başka bir yerde para kazanma olanakları ararım. İşverenlerimin bana gösterdiği yönde yol alıyorum.”</p>

  <p>“Mantıklı.” Fulko Artevelde başını salladı. “En azından görünüşe göre. Arıcılardan iki gün önce ayrıldınız. Biraz tuhaf bir ekipsiniz, güneye doğru ilerlemeyi sürdürmeyi mi düşünüyorsunuz? Hedefiniz nedir?”</p>

  <p>Geralt başını önüne eğmeyip valinin tek gözündeki yakıcı bakışlara ısrarla karşılık verdi. “Tutuklandım mı?”</p>

  <p>“Şimdilik hayır.”</p>

  <p>“O halde yolculuğumun hedefi ve yönü beni ilgilendirir.”</p>

  <p>“Ben yine de dürüst ve açık olmanızı öneririm. Sırf suçlu olmadığınızı, adaletten ve hukuku korumak adına devreye giren devlet görevlilerinden çekinmediğinizi kanıtlamak üzere bile olsa böyle davranın. Sorumu tekrarlamaya çalışacağım: Yolculuğunuzun hedefi neresidir, Witcher?”</p>

  <p>Geralt kısa bir an duraksadı. “Eskiden Angren’de yaşayan ama şimdilerde bu bölgeye taşındıklarını duyduğum druidlere ulaşmaya çalışıyorum. Buralara göçtüklerini, kendilerine eşlik ettiğim arıcılardan kolayca öğrenebildim.”</p>

  <p>“Sizi druidlerin üzerine kim saldı? Doğaseverler söğüt kafesinde fazladan birini daha mı yakmışlar yoksa? “</p>

  <p>“Masallar, rivayetler, batıl inançlar… Sizin gibi kültürlü bir insandan bunları duymak tuhaf. Druidlerin kanını değil, bilgisini istiyorum. Gerçekten Sayın Vali, suçlu olmadığımı kanıtlamak için sanırım fazla açık davrandım.”</p>

  <p>“Mesele sizin suçlu olup olmadığınız değil. Yani yalnızca sizin değil. Görüşmemizde karşılıklı anlayışın ön plana çıkmasını arzu ederim. Öyle görünmese de şu konuşmamızın diğer konularla birlikte asıl amacı sizin ve yoldaşlarınızın lıayatta kalması.”</p>

  <p>Geralt yanıt vermek için biraz bekledi. “Beni son derece meraklandırdınız Sayın Vali. Diğer konularla birlikte… Açıklamalarınızı büyük bir dikkatle dinlemeye hazırım.”</p>

  <p>“Kuşkusuz. Bu açıklamalara geleceğiz. Fakat adım adım. Sırayla. Efendi Witcher, baş tanık müessesesi diye bir şey duymuş muydunuz? Ne olduğunu biliyor musunuz?”</p>

  <p>“Biliyorum. Sorumluluktan kaçmak için arkadaşlarını ispiyonlamak.”</p>

  <p>“Fazlaca basite indirgediniz,” dedi Fulko Artevelde gülümsemeden. “Kuzeylilere özgü bir tutum bu tabii. Bilgi eksiklerinizi, size eğlendirici gelen iğneleyici ve karikatürize eden bir basitleştirmeyle geçiştiriyorsunuz. Burada, yamaçlarda Efendi Witcher, imparatorluk hukuku geçerlidir. Daha doğrusu, buraya hâkim olan hukuksuzluğun kökü kazındıktan sonra imparatorluk hukuku geçerli olacak. Hukuksuzluğu ve haydut çetelerini bertaraf etmenin yolu darağacıdır. Pazar yerinde görmüşsünüzdür mutlaka. Ancak bazen baş tanık teklifi daha uygun olabiliyor.”</p>

  <p>Vali bilerek bir süre sustu. Geralt da bu suskunluğu bozmadı.</p>

  <p>“Geçenlerde,” diye sözlerini sürdürdü vali, “genç haydutlardan oluşan bir çeteyi pususundan çıkarmayı başardık. Haydutlar direndi ve öldü…”</p>

  <p>“Ama hepsi değil, sanırım?” diye bir tahmin yürüttü Geralt sözü dolandırmadan, adamın allayıp pullamasından biraz sıkılmaya başlamıştı artık. “Birini canlı olarak ele geçirdiniz. Baş tanık olursa, bağışlanacağı vaat edildi. Yani suçu birinin üzerine atarsa. Ve beni suçladı.”</p>

  <p>“Nereden çıkardınız? Buradaki suç âlemiyle bir bağlantınız mı vardı? Şimdi ya da geçmişte?”</p>

  <p>“Hayır. Yok. Ne geçmişte vardı ne de şimdi var. Bağışlayın Sayın Vali ama bu mesele ya olduğu gibi bir yanlış anlaşılma ya da dalavere. Ya da aleyhime bir kışkırtma. Sonuncusu geçerliyse zaman kaybetmeden konuya gelelim derim.”</p>

  <p>“Aleyhinize bir kışkırtma olduğu düşüncesini sanırım j aklınızdan çıkaramıyorsunuz,” dedi vali ve yara izlerinden deforme olmuş kaşlarını ovaladı. “Yoksa verdiğiniz güvencelerin aksine hukuktan korkmanızı gerektirecek nedenleriniz ’ olabilir mi acaba?”</p>

  <p>“Hayır. Şimdi başka bir şeyden korkmaya başlıyorum ama: Acaba burada suça karşı verilen mücadele baştan savma ve ayrıntılara girmeden, birinin suçlu olup olmadığı uzun uzadıya denetlenmeden mi yapılıyor? Elbette bu karikatürize edilmiş bir basitleştirme, tıpkı aptal kuzeylilerin yaptığı gibi. Ama sözü edilen kuzeyli, Riedbrune’un valisinin onun yaşamını nasıl kurtaracağını hâlâ anlamış değil.”</p>

  <p>Fulko Artevelde bir süre konuşmadan Witcher’ı süzdü. Sonra ellerini çırptı. “Getirin kızı içeri,” diye buyurdu askerlere.</p>

  <p>Geralt birkaç kez derin soluk alıp vererek yatışmaya çalıştı çünkü aklına gelen şey kalp atışlarını hızlandırmış, vücudunun adrenalin salgısını artırmıştı. Hemen arkasından birkaç kez daha soluk alıp vermek zorunda kaldı, mecburdu buna, benzersiz bir eylemle elini masanın altına gizleyip bir işaret yaptı. Etki de benzersiz, yani sıfır oldu. Geralt önce buz . gibi oldu, sonra yandığını hissetti.</p>

  <p>Çünkü nöbetçiler iterek Ciri’yi içeri alıyordu.</p>

  <p>“Oo, bak hele,” dedi Ciri, bir sandalyenin üzerine oturtulup elleri arkalığa bağlandıktan sonra. “Bak hele, rüzgâr nerelerden esmiş!”</p>

  <p>Artevelde kısa bir el hareketi yaptı. Nöbetçilerden biri, suratı büyümemiş bir çocuğunki gibi olan iri yarı bir herif, hızını alıp Ciri’nin yüzüne öyle bir tokat patlattı ki sandalye 4 sallandı.</p>

  <p>“Kusura bakmayın efendim,” dedi nöbetçi şaşılacak kadar yumuşak ve sakin bir sesle. “Kız küçük ve aptal. Düşüncesiz.”</p>

  <p>“Angouleme,” dedi Artevelde ağır ağır ve duyulur bir sesle. “Seni dinleyeceğime söz verdim. Ama bu, sadece sorularıma verdiğin yanıtları dinleyeceğim anlamına geliyor. Kabalıklarını dinlemeye niyetim yok. Saçmalarsan cezalandırılırsın. Anladın mı?”</p>

  <p>“Evet, amcacık.”</p>

  <p>Bir el hareketi. Bir yumruk. Sandalye sallandı.</p>

  <p>“Genç,” dedi nöbetçi, elini kalçasına sürterek. “Düşüncesiz…”</p>

  <p>Kızın, Geralt onun Ciri olmadığını artık anlamıştı ve yanıldığına hâlâ şaşırıyordu, havaya kaldırdığı burnundan incecik kan sızıyordu. Burnundan hızlıca nefes aldı ve sırıttı; yırtıcı bir hayvanı andırıyordu şimdi.</p>

  <p>“Angouleme,” diye tekrarladı vali. “Ne dediğimi anladın mı?”</p>

  <p>“Anladım Efendi Fulko.”</p>

  <p>“Kimdir bu Angouleme?”</p>

  <p>Kız yeniden soludu, başını yan yatırıp Geralt’a dik dik baktı. Kızın gözleri yeşil değil açık kahveydi. Sonra başını iki yana salladı, saman sarısı dağınık saçları tutam tutam alnına dökülmüştü.</p>

  <p>“Daha önce hiç görmedim onu.” Dudağına akan kanı yaladı. “Fakat kim olduğunu biliyorum. Size yalan söylememiştim Efendi Fulko, şimdi görüyorsunuz işte. Adı Geralt. Witcher’dir. On gün önce Yaruga’yı geçti, Toussaint a gidiyor. Doğru mu, ak saçlı amca?”</p>

  <p>“Genç… Düşüncesiz,” dedi nöbetçi telaşla ve biraz huzursuz bir ifadeyle valiye baktı.</p>

  <p>Ama Fulko Artevelde alnını buruşturup başını hayır anlamında salladı. “Şakalarını darağacında yaparsın artık, Angouleme. Güzel, konudan çıkmayalım. Bu Witcher Geralt kiminle yolculuk yapıyordu?”</p>

  <p>“Bunu da söylemiştim size! Dandelion diye bir yakışıklıyla, adam ozan, yanında bir de lavtası var. Yanlarında bir de genç bir kadın var, koyu sarı saçları enseden kesilmiş. Adını bilmiyorum. Bir de tarif edemediğim bir adam var yanlarında, adı da hiç geçmedi. Toplam dört kişiler.”</p>

  <p>Geralt çenesini iki yumruğuna yaslamış, kızı ilgiyle süzüyordu.</p>

  <p>Angouleme bakışlarını kaçırmadı. “Amma gözlerin var,” dedi. “Pek tuhaflar!”</p>

  <p>“Devam, devam Angouleme,” diye bastırdı çatık kaşlı vali. “Witcher başka kimi yanına almış?”</p>

  <p>“Başka kimse yok. Dört kişi olduklarını söylemiştim. Kulağın yok mu senin amcacık? “</p>

  <p>Bir hareket, bir yumruk, kanlar yine süzüldü… Nöbetçi elini kalçasına sürttü ve gençlerin düşüncesizliğiyle ilgili yorum yapmaktan kaçındı.</p>

  <p>“Yalan söylüyorsun, Angouleme,” dedi vali. “Bir kez daha soruyorum, kaç kişiler? “</p>

  <p>“Nasıl isterseniz, Efendi Fulko. Nasıl isterseniz. Nasıl hoşunuza giderse. İki yüz kişiler. Üç yüz! Altı yüz!”</p>

  <p>“Sayın Vali!” Geralt, valinin verdiği “vur emri’nin önünü kesti. “Bırakalım bunu mümkünse. Kızın anlattıkları öylesine ayrıntılı ki yalan söylemesi söz konusu bile olamaz, olsa olsa yetersiz bilgilenme diyebiliriz. Bu bilgilere nasıl ulaşmış peki? Beni hayatında ilk kez gördüğünü kendi ağzıyla itiraf etti. Ben de onu ilk kez görüyorum. Sizi temin ederim.”</p>

  <p>“Soruşturmaya yaptığınız katkıdan dolayı teşekkür ederim,” dedi Artevelde, Geralt’a yan yan bakarak. “Ama ne işe yarayacak, bilmiyorum. Sizi sorguya aldığımda da umarım böyle konuşkan davranırsınız. Angouleme, beyefendinin söylediklerini duydun mu? Konuş. Uğraştırma beni.”</p>

  <p>“Denmişti ki,” dedi kız burnundan akan kanı yalarken, “planlanmış bir suçu hükümet makamlarına bildiren, kahpelik hazırlığı içinde olan birini ele veren kişinin suçu bağışlanacak. Konuşuyorum işte, öyle değil mi? Bir suç tezgâhlanıyor, haberim var bundan ve bu cürmün önüne geçmek istiyorum. Anlatacaklarımı dinleyin: Bülbül ve ekibi Belhaven’da bu Witcher’i işini bitirmek üzere bekliyor. Onlara bu görevi bir yarı elf vermiş, bir yabancı, nereden geldiğini şeytan bile bilmiyor, kimse tanımıyor onu. Her şeyi bu yarı elf bildirmiş: Kim olduğunu, görüntüsünü, nereden geleceğini, nereye ve kimlerle birlikte gideceğini. Herhangi bir sünepe değil, uyanık bir Witcher olduğu konusunda uyarmış, kahramanlık yapmaya kalkışmadan sırtından şişlemelerini, tatar yayıyla vurmalarını ya da en iyisi Belhaven’da yiyip içerken zehirlemelerini istemiş. Yarı elf bunun için Bülbüle para vermiş. Hem de çok para. İş bitince daha çok vereceğini vaat etmiş.”</p>

  <p>“İş bitince,” dedi Fulko Artevelde. “O halde sözünü ettiğin yarı elf hâlâ Belhaven’da mı? Bülbül’ün çetesiyle birlikte.”</p>

  <p>“Olabilir. Bilmiyorum. Bülbül’ün ekibinden kaçmamın üzerinden iki haftayı aşkın bir zaman geçti.”</p>

  <p>“Onu gammazlamanın nedeni bu demek?” Witcher gülümsedi. “Kişisel hesaplar yani.”</p>

  <p>Kızın gözleri kısıldı, şiş dudakları büzülüp itici bir görüntü aldı. “Benim hesaplarım seni bok ilgilendirir, amcacık! Onları gammazlayarak senin hayatını kurtarmış olmuyor muyum? Teşekkür edebilirsin aslında!”</p>

  <p>“Teşekkür ederim.” Geralt bir “vur emrini” daha engelledi. “Sadece şunu söylemek istemiştim, konu hesaplaşmaya gelince inandırıcılığın zayıflıyor, baş tanık. Kendilerini güvenceye almak ve canlarını kurtarmak için insanlar başkalarını gammazlar ama niyetleri öç almak olunca yalan söyler.”</p>

  <p>“Bizim Angouleme’in canını kurtarmak gibi bir şansı asla yok,” diye söze girdi Fulko Artevelde. “Ama kendini güvenceye almak istiyor, evet. Bu da benim için bütünüyle inandırıcı bir gerekçe. Ne diyorsun, Angouleme? Kendini güvenceye almak istiyorsun, değil mi?”</p>

  <p>Kız dudaklarını sımsıkı bastırdı ve rengi gözle görülür biçimde attı.</p>

  <p>“Haydut cesareti,” dedi vali küçümseyen bir ifadeyle. “Sümüklü bir çocuğun cesareti. Saldırmaya, zayıf insanları soymaya, savunmasızları öldürmeye varsın, değil mi? Ama ölümle yüzleşmek zor tabii. Bunu yapamıyorsunuz işte.”</p>

  <p>“Göreceğiz bakalım,” diye hırladı kız.</p>

  <p>“Göreceğiz bakalım,” diye tekrarladı Fulko ciddi bir yüzle. “Duyacağız da. Darağacında ciğerlerin patlayana kadar haykıracaksın, Angouleme.”</p>

  <p>“Bağışlayacağınıza söz vermiştiniz.”</p>

  <p>“Sözümde duruyorum. İtirafların doğru çıkarsa.”</p>

  <p>Angouleme sandalye üzerinde ileri geri kaydı, çelimsiz bedeni tümüyle Geralt’ı gösteriyordu âdeta. “Bu peki,” diye bağırdı, “bu ne? Gerçek değil mi? Witcher ve Geralt olduğunu inkâr etsin bakalım! Bir de kalkmış, inandırıcı olmadığımı söylüyor karşımda! Kalksın Belhaven’a gitsin o zaman, yalan söylemediğimin en iyi kanıtı olur! Cesedini kaldırım kenarında bulursunuz. O zaman da kalkar, cinayeti önlemediğimi savunur ve beni bağışlamazsınız! Değil mi? Sahtekârsınız hepiniz, lanet olsun! Sahtekâr!”</p>

  <p>“Vurmayın kıza,” dedi Geralt. “Lütfen.”</p>

  <p>Geralt’ın sesinde öyle bir şey vardı ki valinin ve nöbetçinin yarıya kadar havaya kalkan ellerini durdurdu.</p>

  <p>Angouleme burnundan derin bir nefes aldı ve Geralt’ı keskin bakışlarla süzdü. “Teşekkürler amcacık,” dedi. “Ama vurmaları dert değil, isterlerse vursunlar. Küçüklüğümden beri dayak yedim, alışkınım. İyilik etmek istiyorsan doğruyu söylediğimi doğrula. Böylece sözlerinde dursunlar. Sonra assınlar beni, lanet olsun.”</p>

  <p>“Götürün,” diye buyurdu Fulko ve karşı çıkmak isteyen Geralt’ı da eliyle susmaya davet etti.</p>

  <p>“Artık ihtiyacımız kalmadı ona,” dedi kız gittikten sonra. “Artık ihtiyacımız kalmadı ona,” dedi kız gittikten sonra. “Her şeyi öğrendim ve size açıklamalarda bulunacağım. Sonrasında sizden de aynı tutumu bekliyorum.”</p>

  <p>“Öncesinde,” dedi Witcher buz gibi bir sesle, “şu gürültülü finalin nedenini açıklayın bana. Karşılaşma neden kızın asılmak istemesiyle son buldu? Oysa baş tanık olarak kız görevini yaptı.”</p>

  <p>“Henüz değil.”</p>

  <p>“Nasıl yani?”</p>

  <p>“Bülbül olarak tanınan Homer Straggen son derece tehlikeli bir düzenbazdır. Vicdansız, küstah, kurnazdır, üstelik budala değildir, hem de daima şanslıdır. Her beladan cezasız kurtulması başkalarını kışkırtır, dürter. Buna artık bir son vermem gerekiyor. Söz verdim, itiraflarının sonucunda Bülbül yakalanır. Çetesi de dağıtılırsa Angouleme asılacak.”</p>

  <p>“Anlamadım?” Witcher’in şaşkınlığı sahiciydi. “Sizin baş tanıklık böyle mi işliyor? Devletle iş birliğinin karşılığı urgan, öyle mi? Iş birliğini reddederse peki?”</p>

  <p>“Kazık. Öncesinde gözler oyuluyor ve göğüs kafesi kızdırılmış kerpetenlerle yarılıyor.”</p>

  <p>Witcher sesini çıkarmadı.</p>

  <p>“Buna ‘caydırıcı ibret’ diyoruz,” diye devam etti Fulko bir süre sonra. “Haydutlarla mücadelede kesinlikle vazgeçilmez bir yöntem. Yumruklarınızı ne sıkıyorsunuz öyle, kemiklerinizin çatırtısını duyuyorum neredeyse. İnsaflı ölüm taraftarı mısınız yoksa? Siz bu lüksü kendinize sağlayabilirsiniz, kulağa gülünç gelse de genelde insaflı öldüren canlılarla mücadele ediyorsunuz. Benim böyle bir lüksüm yok. Bülbül’ün ve benzerlerinin soyduğu tacir kervanlarını gördüm. Pusuları, ziynet sandıklarının ve kasaların sihirli şifrelerini ifşa etmeleri için insanlara yapılan işkenceleri gördüm. Kadınların belli yerlerine değerli eşya saklayıp saklamadıklarını Bülbül’ün bıçağıyla saptayışına tanık oldum. Haydutları eğlendirmek için çok daha kötü şeyler yaşamak zorunda kalan insanlar gördüm. Bugün acıdığınız Angouleme bu şakalara katıldı, burası kesin. Çeteyle çok uzun süre iş birliği yapmış. Eğer çeteden kaçmamış olsaydı, Belhaven’da kurulu tuzaktan kimsenin haberi olmayacaktı ve siz kızla bambaşka bir biçimde tanışacaktınız. Tatar yayının okunu sırtınıza saplayan belki de o olacaktı.”</p>

  <p>“Bu eğerleri, olacaktıları sevmiyorum. Kızın çeteden neden kaçtığını öğendiniz mi? “</p>

  <p>“Kızın itirafında bu nokta belirsiz kaldı, adamlarım da fazlaca didiklemek istemedi. Ancak Bülbül’ün kadınları doğal ilkel rollerine indirgeyen adamlardan olduğunu herkes biliyor. Elinden başka türlüsü gelmezse kadınları şiddet kullanarak bu role zorluyor. Buna bir de kuşak sorunları eklendi. Bülbül olgun yaşta bir adam, Angouleme’in arkadaşlarının hepsi kendi gibi acemi çaylak. Tabii bunlar söylenti, aslında beni ilgilendirmiyor. Peki, sizi neden ilgilendirdiğini sorabilir miyim? Angouleme’i görür görmez neden böylesine heyecanlandınız?”</p>

  <p>“Tuhaf bir soru. Kız, bana bir saldırı düzenleneceğini anlatıyor, bir yarım elfın emriyle arkadaşlarının üstlendiği bir işmiş bu. Yeterince heyecan verici bir durum bu çünkü yarı elflerle geçmişten kalan hiçbir hesabım yok. Kız ayrıca yol arkadaşlarımı biliyor. Ozanın adının Dandelion, kadının ise saç örgüsünün kesilmiş olması gibi ayrıntılardan söz ediyor. İşte bu saç örgüsü yüzünden bütün bunların ardında bir yalan ya da provokasyon olduğundan kuşkulanıyorum. Geçen hafta birlikte yolculuk yaptığım arıcılardan birini yakalayıp sorgulamak zor olmasa gerek. Ardından da bir şey tertipleyip…”</p>

  <p>“Yeter!” Artevelde yumruğunu masaya indirdi. “Çok coştunuz efendim. Ben mi bir şey tertipleyeceğim? Ne amaçla? Sizi kandırıp tuzağa düşürmek için mi? Provokasyondan böylesine korktuğunuza göre kimsiniz siz? Sadece caniler gerçeklerden korkar! Sadece caniler!”</p>

  <p>“Başka bir açıklama yapın o zaman.”</p>

  <p>“Hayır, siz açıklayacaksınız.”</p>

  <p>“Üzgünüm. Bir açıklamam yok benim.”</p>

  <p>“Bir tahminde bulunabilirim.” Vali haince sırıttı. “Ama neden? Önce her şeyi açıklığa kavuşturalım. Ölmenizi kimin ve neden istediği beni ilgilendirmiyor. Şu kişinin saç renginden uzunluğuna kadar sizler hakkında böylesine müthiş bilgileri nereden edindiği de umurumda değil. Şunu da söyleyeyim: Planlanan saldırıdan sana hiç söz etmeyebilirdim, Witcher.</p>

  <p>Hiçbir şeyden haberin olmadığı için seni Bülbül için yem olarak kullanabilirdim. Bülbül kancayı, ipi, ağırlığı, dubayı yutana kadar sizi izler ve bekleyebilirdim. Sonra da yakalardım onu. Çünkü benim derdim Bülbül, ilgilendiğim kişi de o. Siz de o zamana kadar nalları dikmiş olurdunuz, değil mi? Bu da işin maliyeti olurdu, kaçınılmaz bir sıkıntı yani.”</p>

  <p>Vali sustu. Geralt hiçbir yorum yapmadı.</p>

  <p>“Şunu bilmelisiniz ki Efendi Witcher,” diye kısa bir aradan sonra devam etti vali, bu topraklarda adaleti sağlayacağıma ant içtim ben. Ne pahasına olursa olsun ve bütün olanakları kullanarak, per fas et nefas<sup>5</sup>. Çünkü adalet hukuki bir önlem değil, kanun maddeleriyle dolu kalın bir kitap, felsefî inceleme metinleri, özetlenmiş hayaller, basmakalıp boş ahlak sözleri hiç değil. Adalet güvenli yollar ve caddelerdir. Kentin karanlıkta bile rahatça gezinilen ara sokaklarıdır. Hanlardır, meyhanelerdir, tuvalete giderken cebindeki keseni düşünmeyeceğin ve karını masada bırakabileceğin yerlerdir. Sabahları kapıya dayanan polisle değil, horoz ötüşüyle uyanacağından kuşkusu olmayan insanların huzurlu uykusudur adalet. Hukuku çiğneyenlerin hakkıysa yağlı ip, balta ve kızgın demirdir! Ötekileri caydıran bir ceza. Hukuku çiğneyenler yakalanıp cezalandırılmalıdır. Hem de sahip olunan bütün yöntemlerle… Hey, Witcher! Yüzünde beliren kınama ifadesi hedefe mi yoksa yöntemlere mi yönelik? Bence yöntemlere! Çünkü yöntemleri eleştirmek kolaydır ama tehlikelerden arınmış bir dünyada yaşamak istersin, değil mi? Hadi, yanıt ver.”</p>

  <p><sup>5</sup> (Lat.) Doğrusuyla yanlışıyla, (ç. n.)</p>

  <p>“Bunlara söyleyecek bir söz yok.”</p>

  <p>“Bence var.”</p>

  <p>“Senin öngörün ve beklentilerin doğrultusundaki dünya hoşuma bile gitti Efendi Fulko,” dedi Geralt sakin bir tavırla.</p>

  <p>“Gerçekten mi? Yüzün öyle demiyor ama!”</p>

  <p>“Senin beklentilerin doğrultusundaki bir dünya tam bir Witcher’a uygun olandır. Böyle bir dünyada bir Witcher asla işsiz kalmaz. Senin dünyan hukuk kitapları, yasa maddeleri ve adalet adına özetlenmiş sözler yerine küçük kralların ve otokratların adaletsizlikleri, anarşisi, keyfî eylemleri ve çıkarlarıyla doludur, kariyer tutkunlarının üstlerinin gözünü girmek için sergiledikleri işgüzarlıklarından, bağnazların kör intikam hırsından, suçluların cezasını kendileri vermeye kalkanların zalimliğinden, hesaplaşmasından ve sadistçe öç almasından geçilmez. Senin hayalindeki korku dolu bir dünyadır, bu dünyada insanlar hava kararınca dışarı çıkmaktan çekinirler, hayır haydutlardan değil adalet bekçilerinden korkarlar çünkü haydutların peşine düşülmesi, onların topluca adalet bekçilerinin saflarına geçmelerine yol açar daima. Senin hayalindeki dünya rüşvetin, şantajın, provokasyonun, baş tanıkların ve yalancı tanıkların kol gezdiği bir dünyadır. Casusların ve baskıyla yapılan itirafların dünyası. Gammazlığın ve gammazlıktan korkunun dünyası. Senin dünyanda gün gelir yanlış kişinin kerpetenle göğüs kafesi yarılır, masumlar asılır ya da kazığa çakılır. Caniler dünyası olup çıkar senin dünyan. Kısacası,” diye sözlerini tamamladı Geralt, “bir Witcher’in kendini suda yüzen balık gibi hissettiği bir dünya.”</p>

  <p>“Lütfen,” dedi kısa bir suskunluktan sonra Fulko Artevelde, deri bantla örtülü göz oyuğunu ovalarken. “Bir idealist! Bir Witcher. İşi gereği öldüren bir profesyonel ama yine de idealist. Ahlakçı. Senin mesleğin açısından tehlikeli bunlar, Witcher. Mesleğinden ağır ağır uzaklaştığının işareti bunlar. Gün gelecek bir ucubeyi vurmakta zorlanacaksın. Kim bilir masum bir ucubedir belki de? Belki kör intikam ve kör bağnazlıktır bu? İşi bu noktaya getirmemeni dilerim. Fakat gün olur…. Senin adına istemem ama yine de olasıdır şimdi değineceğim nokta. Birisi çok sevdiğin birinin zalimce ve sadistçe canını yakarsa, şu konuşmamızı hatırlatmak isterim sana o zaman, işlenen suça uygun ceza meselesini… Görüşlerimiz o zaman da böylesine farklı olur muydu, kim bilir? Şu an için konuştuklarımız ve değerlendirdiklerimiz açısından söz konusu değil bu durum. Bugün somut şeylerden konuşacağız. Somut olan da sensin.”</p>

  <p>Geralt tek kaşını hafifçe kaldırdı.</p>

  <p>“Yöntemlerim ve adalet anlayışım hakkında alaycı ifadeler kullanmış olsan da, sevgili Witcher, bu anlayışın gerçekleşmesine hizmet edeceksin. Tekrar ediyorum: Hukuku çiğneyenlerin hak ettikleri cezayı çekmelerine yemin ettim ben. Topunun. Pazarda tartıya hile karıştıran küçük düzenbazdan, ordu için ok ve yay taşıyan kervanları karayolunda soyan hayduda kadar herkes. Haydutlar, yankesiciler, hırsızlar, korsanlar. Avazları çıktığı kadar bağırıp kendilerine özgürlük savaşçıları diyen ‘Özgür Yamaçlar’ örgütü teröristleri. Ve de Bülbül. Özellikle Bülbül. Bülbül cezasını bulmalı, hangi yöntemle olursa olsun fark etmez. Yeter ki bir an önce olsun. Af ilan edilmeden ve herif kahkahalara boğulmadan… Witcher, aylardır onu mat etmemi sağlayacak bir şey bekliyorum. Onu yönlendirmemi, hata yapmasını, sonu olacak büyük hatayı yapmasını sağlayacak bir şey. Konuşmaya devam edeyim mi, yoksa tahmin ettin mi?”</p>

  <p>“Tahmin ettim ama konuş.”</p>

  <p>“Anlaşılan, saldırıya önayak olan şu gizemli yarı elf, Bülbül’ü Witcher’a karşı uyarmış, dikkatli olmasını, umursamazlık, kibir ve kasıntılıktan uzak durmasını öğütlemiş. Kendine göre nedenleri olduğunu biliyorum. Ancak bu uyarılar işe yaramayacak. Bülbül bir hata yapacak. Uyarılmış ve savunmaya hazır olan Witcher’a saldıracak. Bu da haydut Bülbül’ün sonu olacak. Seninle bir anlaşma yapmak istiyorum, Geralt. Benim muhbirim olacaksın. Sözümü kesme. Anlaşma çok basit, her iki taraf sorumluluk üstlenecek ve herkes sorumluluğunu yerine getirecek. Sen, Bülbül’ün işini bitireceksin. Bense…”</p>

  <p>Bir an susup kurnaz bir ifadeyle gülümsedi.</p>

  <p>“Ekibindekilerin kimliğini, nereden gelip nereye ve ne amaçla gittiğinizi sormayacağım. İçinizden birinin neden hafif bir Nilfgaard aksanıyla konuştuğunu ve diğer arkadaşınızdan köpeklerin ve atların neden ürktüğünü de sormayacağım. Ozan Dandelion’ın içi notlarla dolu elindeki dosyaya dokunmayacağım, bu notların ne içerdiğine bakmayacağım. İmparatorluk istihbarat teşkilatına ise sizden ancak Bülbül öldükten ya da benim kodesime girdikten sonra söz edeceğim. Hatta daha da sonra, ne acelesi var ki? Size zaman tanıyacağım. Ve de şans vereceğim.”</p>

  <p>“Ne şansı?”</p>

  <p>“Toussaint’a ulaşma şansı. Sınırlarını Nilfgaard casusluk savunma biriminin bile ihlal etme cesareti gösteremediği şu masallardaki gülünç prensliğe. Ama sonrasında çok şey değişebilir. Af çıkacak. Belki Yaruga’yı bile aşacak. Belki kalıcı bir barış sağlanacak.”</p>

  <p>Witcher uzun süre konuşmadı. Valinin deforme olmuş yüzünde hiçbir kıpırtı yoktu, gözleri ışıl ışıldı.</p>

  <p>“Kabul,” dedi Geralt sonunda.</p>

  <p>“Pazarlıksız mı? Koşulsuz mu?”</p>

  <p>“İki koşulum var.”</p>

  <p>“Elbette. Dinliyorum.”</p>

  <p>“Öncesinde birkaç günlüğüne batıya gitmek zorundayım.</p>

  <p>Monduirn Gölü kıyısına. Druidlerin yanına çünkü…”</p>

  <p>“Sen beni budala mı sanıyorsun?” diye sertçe sözünü kesti Fulko Artevelde. “Kazıklamaya mı çalışıyorsun beni? Ne batısı? Nereye ulaşmaya çalıştığını herkes biliyor! Hatta, yolunu tuzaklarla döşemiş olan Bülbül bile. Güneyde, Belhaven’da, Newi Ovasının Sansretour Ovasıyla kesiştiği, yolun Toussaint’a indiği noktada.”</p>

  <p>“Söylemek istediğin şey…”</p>

  <p>“Druidlerin Loc Monduirn’de olmadıklarını söylemek istiyorum, evet. Yaklaşık bir aydan beri. Sansretour Ovasından geçerek Toussaint’a göçtüler, her türlü tuhaf yaratıklara, manyaklara ve hilkat garibelerine düşkünlüğüyle tanınan Beauclair Prensesi Anarietta’nm kanatlarının altına sığındılar. Bu kadın bu tür kişilere küçük masal devletine sığınma hakkı tanıyor. Bilirsin zaten, Witcher. Beni budala yerine koyma! Hele aldatmaya hiç kalkışma!”</p>

  <p>“Asla denemeyeceğim,” dedi Geralt ağır ağır. “Böyle bir şey yapmayacağıma söz veriyorum. Yarın Belhaven’a doğru yola çıkıyorum.”</p>

  <p>“Bir şey unutmadın mı?”</p>

  <p>“Hayır unutmadım,” dedi Geralt. “İkinci koşulum: Angouleme’i istiyorum. Affı onun için öne çekeceksin ve kızı salıvereceksin. Muhbirinin senin baş tanığına ihtiyacı var. Çabuk söyle, kabul mü?”</p>

  <p>“Kabul,” dedi Fulko Arteverde bir an bile duraksamadan. “Başka seçeneğim yok. Angouleme şenindir. Zaten onun hatırı için benimle iş birliği yaptığını biliyorum.”</p>

  <p>Vampir ve Geralt atlarının sırtında yan yana ilerliyorlardı. Vampir, Geralt’ın sözünü kesmeden anlattıklarını merakla dinliyordu. Bu ilgi Geralt’ın gözünden kaçmamıştı.</p>

  <p>“Dört değil beş kişiyiz,” diye atıldı vampir, Geralt sözünü bitirir bitirmez. “Ağustosun sonundan beri beş kişi yollardayız, Yaruga’yı hep birlikte geçtik. Ama Milva saç örgüsünü nehir bölgesine ulaştıktan sonra kesti. Bir hafta kadar önce. Himayendeki sarışın Milva’nın saç örgüsünü biliyor ama beş kişi olduğumuzu bilmiyor. Tuhaf.”</p>

  <p>“Bütün hikâyenin en tuhaf yönü bu mu?”</p>

  <p>“Değil elbette. En tuhafı Belhaven. Bize tuzak hazırlandığı savunulan kasaba. Dağların arasında, Newi Vadisinde ve Theodula Geçidi’nde…”</p>

  <p>“Ki oraya asla gitmeyeceğiz,” diye ekledi Witcher ve geride kalmaya başlayan Roach’u dürttü. “Üç hafta önce, şu haydut Bülbül’ün, yan elfin birinden beni öldürme emrini aldığı günlerde biz Angren’deydik, Caed Dhu’ya varmaya çalışıyorduk ve bütün korkumuz Ysgith bataklığıydı. Yaruga’yı aşmak zorunda kalacağımızı bile bilmiyorduk. Lanet olsun, henüz bu sabah bile bilmiyorduk ki…”</p>

  <p>“Biliyorduk,” diye onun sözünü kesti vampir. “Druidleri aradığımızı biliyorduk. Üç hafta önce nasıl biliyorsak bu sabah da biliyorduk. Şu gizemli yarı elf, druidlere giden yolun üzerinde bir tuzak hazırlıyor çünkü tam da bu yoldan geçeceğimizden emin. O yolu…”</p>

  <p>“.. .bizden iyi tanıyor çünkü.” Witcher, daha önce sözünü kesen Regis’le ödeşmişti şimdi. “Nereden biliyor bunu?”</p>

  <p>“Bu soruyu ona sormak lazım. Tam da bu yüzden valinin teklifini kabul ettin, öyle değil mi?”</p>

  <p>“Elbette. Şu yarı elf efendiyle biraz sohbet etme olanağı yakalayacağımı düşünüyorum.” Geralt pis pis sırıttı. “Ama iş daha o noktaya gelmeden bir açıklama çıkmıyor mu ortaya? Kendiliğinden hem de?”</p>

  <p>Vampir onu bir süre hiç konuşmadan süzdü.</p>

  <p>“Söylediklerin hoşuma gitmiyor, Geralt,” dedi sonra. Aklından geçenler hoşuma gitmiyor. Bu düşünceni sevimsiz buluyorum. Aceleye getirilmiş bir düşünce. Önyargıların ve kinin eseri.”</p>

  <p>“O halde şunu nasıl açıklarsın…”</p>

  <p>“Her şekilde.” Regis sözünü, Geralt’ın ondan daha hiç duymadığı bir tonda kesmişti. “Her şekilde ama böyle değil. Himayene aldığın küçük sarışının yalan söyleyebileceği olasılığını hiç mi hesaba katmıyorsun?”</p>

  <p>“Dur bakalım amcacık!” diye seslendi Draakul adlı katırın üzerinde arkadan gelen Angouleme. “Kanıtlayamıyorsan yalan söylemekle suçlama beni!”</p>

  <p>“Senin amcacığın değilim ben ufaklık!”</p>

  <p>“Angouleme sus,” dedi Witcher arkasına dönerek.</p>

  <p>“Nasıl istersen.” Angouleme hemen sakinleşti. “Sen buyurabilirsin bana. Beni kodesten kurtardın, Efendi Fulko’nun pençelerinden çekip aldın. Seni dinlerim, ekibin komutanısın sen şimdi…”</p>

  <p>“Lütfen sus.”</p>

  <p>Angouleme kendi kendine bir şeyler mırıldandı, Draakul’u dürtmeyip geride kaldı. Bu arada Regis ve Geralt hızlarını artırıp önden ilerleyen Dandelion’a, Cahir’e ve Milva’ya yetişti. Newi Nehri kıyısından dağlara doğru ilerliyorlardı; son günlerde yağan yağmurlardan taşları, eşikleri aşan Newi’nin suları bulanıklaşmış, sarımsı bir renk almıştı. Yollarda yalnız değillerdi. Sıklıkla Nilfgaard süvari bölüklerine, atlılara, göçmen arabalarına ve tacir kervanlarına rastlıyorlardı.</p>

  <p>Güneyde yükselen, gitgide yaklaştıkları Ameli Dağları’ndan yayılan kaygı verici hava her adımda artıyordu âdeta. Şeytan Dağı Gorgo’nun sivri zirvesinin içine gömüldüğü bulutlar bir anda bütün göğü kaplamıştı.</p>

  <p>“Ne zaman açıklayacaksın onlara?” diye sordu vampir, önden ilerleyen üç kişiyi göstererek.</p>

  <p>“Kamp yerinde.”</p>

  <p>Geralt anlatacaklarını bitirdikten sonra ilk söz alan Dandelion oldu. “Yanılıyorsam beni düzelt,” dedi. “Hiç uzatmadan gönüllü olarak ekibimize aldığın şu kız bir katil. Onu hak ettiği cezadan kurtarmak için Nilfgaardlılarla iş birliği yapmaya karar verdin. Onlardan görev aldın. Ne diyorum ben, yalnızca kendin değil hepimiz için görev aldın. Buralardaki haydudun birinin yakalanması ve öldürülmesi için Nilfgaardlılara yardım etmemiz isteniyor. Kısacası Geralt, sen Nilfgaardlıların paralı askeri oldun, bir kelle avcısı, kiralık katil. Bizler de senin yardımcıların… Hatta çömezlerin…”</p>

  <p>“Olayları basite indirgeme konusunda müthiş bir yeteneğe sahipsin,” diye söylendi Cahir. “Yoksa meseleyi kavrayamadın mı gerçekten? Konuşmuş olmak için mi konuşuyorsun?”</p>

  <p>“Sus Nilfgaardlı. Geralt?”</p>

  <p>“Kafama koyduğum meseleyle ilgili kimsenin bana yardım etmek zorunda olmadığı konusuyla başlayalım,” dedi Geralt, uzun süredir elinde oynadığı dalı ateşe atarken. “Tek başıma halledebilirim işimi. Yardımcı ve çömez olmadan.”</p>

  <p>“Yürekli adamsın amcacık,” dedi Angouleme. “Ama Bülbül’ün hansa birliğinde yirmi dört yürekli adam toplanmış, bir Witcher’dan bile kolay kolay korkmazlar. İş kılıçla dövüşmeye gelince, Witcherlar hakkında anlatılanlar istediği kadar gerçek olsun ama on iki Witcher bir araya gelse bu adamlardan tekine dayanamaz. Sen benim hayatımı kurtardın, ben de sana aynı şekilde karşılık vereceğim. Seni uyararak ve sana yardım ederek.”</p>

  <p>“Hansa birliği dedi. O nedir yahu?”</p>

  <p>“Aen hanse,” dedi Cahir, “dilimizde silahlı bir çete demektir ama dostlukların bir arada tuttuğu bir çete…”</p>

  <p>“Bir bölük gibi mi?”</p>

  <p>“Öyle gibi. Bu sözcük buranın diline yerleşmiş çünkü…”</p>

  <p>“Hansa hansadır işte,” diye sözünü kesti Angouleme. “Ya da bizim deyimimizle grup ya da hizip. Lafı uzatmaya gerek yok. Uyarı konusunda ciddiyim. Bir hansanın karşısına tek başına çıkanın hiçbir şansı yoktur. Üstelik Bülbül’ü ya da Belhaven ve çevresinde kimseyi tanımıyorsa, dostu, düşmanı, müttefiki yoksa. Kente giden yolları bilmiyorsa ki bunlar çeşit çeşittir. Şöyle diyorum: Witcher tek başına karşı koyamaz. Âdetlerinizi bilmem ama Witcher’i yarı yolda bırakmayacağım. Dandelion amcanın da dediği gibi beni hiç uzatmadan gönüllü olarak ekibe aldın, hem de katilin biri olduğum halde… Çünkü istediğim ’ kadar yıkayayım, saçlarım hâlâ kodes kokuyor… Beni oradan kurtaran Witcher’dir, o kadar. Ona müteşekkirim. Onu bu yüzden yarı yolda bırakmayacağım. Onu Belhaven’a, Bülbül’e ve yarı elfe götüreceğim. Ben de yanında gideceğim.”</p>

  <p>“Ben de,” dedi Cahit hemen.</p>

  <p>“Tabii ki ben de!” diye heyecanla atıldı Milva.</p>

  <p>Dandelion, son zamanlarda bir saniye bile elinden düşürmediği içi yazı dolu dosyasını göğsüne bastırdı. Düşünceleriyle savaştığı yüzünden okunuyordu ve de düşüncelerinin savaşı kazandığı…</p>

  <p>“Derin derin düşünüp durma, şair,” dedi Regis yumuşak bir sesle. “Bunda utanacak bir şey yok. Kılıç ve bıçakla girişilecek kanlı bir mücadele için benden de uygunsuz birisin. Çevremizdeki insanları demirle sakat bırakmayı öğretmediler bize. Ayrıca… Hem ben ayrıca…” Parıldayan gözlerini Witcher’a ve Milva’ya dikti. “Ben ödleğim,” diye kestirip attı. “Vaktiyle mavnada ve köprüde yaşadıklarımı zorunlu olmadığı sürece bir daha yaşamak istemiyorum. Asla. Bu yüzden, Belhaven’a giden çatışma grubuna beni dâhil etmemenizi rica ediyorum.”</p>

  <p>“Bacaklarım beni taşımadığı için o mavnadan ve köprüden beni sırtında indirmiştin,” dedi Milva alçak sesle. “Senin yerinde ödleğin biri olsaydı beni orada bırakıp kaçardı. Orada bir ödlek yoktu. Sen vardın Regis.”</p>

  <p>“Güzel söyledin teyze,” dedi Angouleme, ikna olmuş bir ifadeyle. “Meselenin ne olduğunu anlamadım ama güzel söyledin.”</p>

  <p>“Senin teyzen değilim ben!” Milva’nın tehdit dolu gözleri ateş saçıyordu şimdi. “Dikkatli ol, küçük hanım! Aynısını bir daha söylersen görürsün o zaman sen!”</p>

  <p>“Neyi görürüm?”</p>

  <p>“Kesin!” diye bağırdı Witcher. “Bu konuyu kapat artık, Angouleme! Görüyorum ki hepinize kendinize gelmenizi hatırlatmak zorundayım. Rastgele, doğru olduğunu düşündüğümüz yöne doğru yürüme dönemi kapandı artık. Somut eylemler dönemi başladı. Boğaz kesme zamanı. Boğazı kesilmesi gereken biri var artık sonunda. Kafaları hâlâ basmamış olanlar anlasınlar diye söylüyorum, yakınımızda somut bir düşmanımız var sonunda. Ölümümüzü isteyen, bize düşmanlık besleyen birilerinin maşası. Angouleme sayesinde uyarıldık, tehlikeyi öğrendik ve ortadan kaldıracağız. Bu yarı elfî enseleyip kimin emriyle hareket ettiğini ağzından zorla almalıyım. Sonunda anlayabildin mi, Dandelion?”</p>

  <p>“Görünen o ki,” dedi şair ağır ağır, “senden daha iyi ve daha çok anlıyorum. Enselemeye ve ağzından zorla laf almaya gerek kalmadan, şu gizemli yarı elfin Dijkstra’nın emriyle hareket ettiğini söyleyebilirim. Hani Thanedd Adası’nda gözümün önünde ayak bileğini dağıtarak etkisiz hale getirdiğin şu Dijkstra. Saray nazırı Vissegerd’in bildirdiğine göre, Dijkstra bizi Nilfgaard ajanı sanıyor. Lirya gerilla birliğinden kaçmamızdan sonra, Kraliçe Meve bizim suç listemize kuşkusuz birkaç madde daha eklemiştir…”</p>

  <p>“Yanılıyorsun, Dandelion,” diye araya girdi Regis sesini yükseltmeden. “Dijkstra değil bu. Vissegerd de değil. Meve de değil.”</p>

  <p>“Kim o halde?”</p>

  <p>“Şimdilik karar vermek ve çıkarım yapmak için erken.”</p>

  <p>“Doğru,” dedi Witcher buz gibi bir sesle. “Bu yüzden meselenin derhal incelenmesi gerekiyor. Çıkarım, bu incelemeden elde edilecek.”</p>

  <p>“Ama,” diye ısrar etti Dandelion, “ben bu fikri hâlâ bu dalaca ve riskli buluyorum. Pusu konusunda uyarılmış, haber almış olmamız güzel. Bilince de oradan uzak dururuz elbet. Şu L elf ya da yarı elf bekleyip dursun bizi, biz de hızla yolumuza devam ederiz…”</p>

  <p>“Hayır,” dedi Witcher, Dandelion’ın sözünü keserek. r “Tartışma bitmiştir, dostlar. Anarşi bitmiştir. Bizim… hansa birliğimizin başına bir lider atanmasının zamanı gelmiştir.”</p>

  <p>Angouleme dâhil herkes Geralt’ın yüzüne merakla baktı.</p>

  <p>“Ben, Angouleme ve Milva,” dedi Geralt, “Belhaven’a gidiyoruz. Cahir, Regis ve Dandelion, Sansretour Vadisi’ne sapıp Toussaint’a gidiyor.”</p>

  <p>“Hayır,” diye atıldı Dandelion, dosyasına sımsıkı sarılarak. “Asla. Yapamam…”</p>

  <p>“Kapa çeneni. Bu bir tartışma değil. Hansa liderinin emridir! Toussaint’a gidiyorsunuz, sen, Regis ve Cahir. Orada bizi bekleyin.”</p>

  <p>“Toussaint benim için ölüm demektir,” dedi ozan cılız bir sesle. “Beauclair’de yani sarayda beni tanırlarsa işim bitti r demektir. Size açıklamam gereken…”</p>

  <p>“Gerekmiyor,” diye sözünü kesti Witcher. “Geç kaldın. Geri çekilebilirdin ama istemedin. Ekipte kaldın. Ciri’yi kurtarmak için. Öyle değil mi?”</p>

  <p>“Evet.”</p>

  <p>“O halde Regis ve Cahit’le Sansretour Vadisi’nden geçeceksin. Dağlarda bizi bekleyin, biz gelmeden Toussaint sınırını geçmeyin. Ama eğer… eğer gerekli bir durum olursa geçin elbette. Çünkü anlaşılan Regis’in tanıdığı Caed Dhulu druidler Toussaint’dalar. Gerekli bir durum doğarsa, druidlerden gerekli bilgileri alıp Ciri’yi aramaya gidersiniz… Tek başınıza.” “Ne demek tek başınıza? Yoksa hesaba kattığın…”</p>

  <p>“Hesaba kattığım falan yok, olasılıklar üzerinde duruyorum. Yani en acil durumda diyorum, madem bunu duymak istedin. Belki her şey yolunda gider, Toussaint’a uğramayız bile. Ya da herhangi bir durumda… önemli olan, Nilfgaardlıların Toussaint’a peşinizden gelmemesi.”</p>

  <p>“Doğru, gelmezler,” diye araya girdi Angouleme. “Tuhaftır ama Nilfgaard, Toussaint sınırlarını tanıyor. Bir zaman ben de peşimdekilerden kurtulmak için oraya gizlenmiştim. Ama oranın şövalyeleri siyahlardan iyi değiller! Kibarlar, saygılı konuşuyorlar ama mızraklarına ve kılıçlarına bir anda davranabiliyorlar. Ayrıca sınırda aralıksız devriye geziyorlar. ‘Yolcu şövalye’ deniyor onlara. Tek başına, ikişer ya da üçer kişi olarak yola düşüyorlar. Ayaktakımını yok ediyorlar. Yani bizi. Witcher, planlarında değiştirilmesi gereken bir nokta var.”</p>

  <p>“Neymiş o?”</p>

  <p>“Belhaven’e gidip, Bülbül’le kapışacaksak, sen, ben ve Efendi Cahir gidelim. Diğerleriyle de teyze yola düşsün.”</p>

  <p>“Neden peki?” diye sordu Geralt, bir el hareketiyle de Milva’yı yatıştırırken.</p>

  <p>“Bu iş için heriflere ihtiyaç var. Neyin var senin teyze? Ben ne dediğimi biliyorum! Vakti geldiğinde şiddet uygulamaktan ziyade ürkütmemiz gerekecek onları. Bülbül’ün hansa birliğinde, üç kişiden ikisinin kadın olduğu bir gruptan kimse çekinmez.”</p>

  <p>“Bizimle Milva gelecek.” Geralt, öfkeden kuduran Milva’nın omzunu kavradı. “Cahir değil, Milva. Cahit’le gitmek istemiyorum.”</p>

  <p>“Neden peki?” Angouleme ve Cahir âdeta bir ağızdan sordular.</p>

  <p>“Gerçekten neden?” diye sordu Regis ağır ağır. “Sebep ne?” “Ona güvenmiyorum da ondan,” dedi Witcher doğrudan.</p>

  <p>Şimdi meydana gelen sessizlik ağır ve sinir bozucuydu.</p>

  <p>Tacir kervanlarının ve başka bir yolcu grubunun kamp yaptığı ormanın içinden sesler, bağırışlar ve şarkılar yükseldi.</p>

  <p>“Açıkla bunu,” dedi sonra Cahir.</p>

  <p>“Biri bizi gammazlamış,” dedi Witcher kuru bir sesle. “Valiyle yaptığım görüşmeden ve Angouleme’in verdiği bilgilerden sonra bundan hiç kuşkum yok. İnsan iyice düşününce, hainin içimizde olduğu çıkarımını yapıyor. O kişinin kim olduğunu bulmak hiç de zor değil.”</p>

  <p>“Anladığım kadarıyla,” dedi Cahir kaşlarını çatarak, “gammazın ben olduğuma dair imada bulundun, doğru mu?” “Bunu düşündüğümü gizlemiyorum,” dedi Witcher buz gibi bir ifadeyle, “Evet, doğru. Birçok şey buna işaret ediyor. Birçok şey de böylece açıklanmış olacak. Hem de pek çok.”</p>

  <p>“Geralt,” dedi Dandelion, “Biraz ileri gitmiyor musun?” “Bırak, konuşsun.” Cahir dudaklarını büzdü. “Konuşsun. Kısıtlamasın kendini.”</p>

  <p>“Hesap hatasının nasıl olabildiğine şaşırdık,” dedi Geralt, bakışlarını yoldaşlarının yüzlerinde gezdirerek. “Neden söz ettiğimi anladınız. Dört değil beş kişi oluşumuzu kastediyof rum. Birinin yanıldığını düşündük: Şu gizemli yarı elf, Bülbül ya da Angouleme. Ancak yanılgı olmadığını düşünürseniz, sonuç nedir? Sonuç kendiliğinden ortaya çıkıyor: Ekipte beş kişi var ama Bülbül’den yalnızca dördünü öldürmesi istenmiş, r Çünkü beşinci kişi katillerin işbirlikçisi. Ekibin attığı her adımı onlara bildiren kişi. Ta başından beri, şu ünlü balık çorbası yendikten sonra ekibin biçimlendiği andan itibaren. Ekip f içine bir Nilfgaardlıyı kabul etmişti. Bu Nilfgaardlı Ciri’yi ele geçirecek ve İmparator Emhyr’e teslim edecekti çünkü hayatı ve bundan sonraki mesleki başarısı buna bağlıydı…</p>

  <p>“Demek yanılmamışım,” dedi Cahir ağır ağır. “Bir hainim o zaman. Sinsi, ikiyüzlü bir hain, öyle mi?”</p>

  <p>“Geralt,” dedi Regis yeniden. “Açık konuşacağım, kusura bakma ama senin bu sonuca varma yolun çok derme çatma. Düşünce tarzın da, az önce de söyledim, çok sevimsiz.”</p>

  <p>“Ben bir hainim,” dedi Cahir, vampirin sözlerini duymamış gibi. “Ancak anladığım kadarıyla hainlik yaptığıma dair tek bir kanıt yok, muğlak kuşku anları ve bir Witcher’in varsayımları hepsi. Anladığım kadarıyla masum olduğumu kanıtlama görevi bana düşüyor. Gammaz olmadığımı kanıtlamak zorundayım. Öyle mi?”</p>

  <p>“Coşkulu anlatıma gerek yok Nilfgaardlı,” dedi Geralt homurdanarak. Cahir’in önünde durup gözlerini ona dikmişti. “Elimde suçluluğunun kanıtı olsa, konuşarak tek dakika harcamaz, seni inga balığı gibi doğrardım! Cui bono<sup>6</sup> esasını bilir misin? Söyle bakayım bana: Bizi ele vermek için senden başka kimin tek bir gerekçesi olabilir? Senden başka kim bundan yarar sağlayabilir? “</p>

  <p><sup>6</sup> (Lat.) Kimin yararına, (ç. n.)</p>

  <p>Kamp yapan kervanın bulunduğu yerden müthiş bir patırtı koptu. Kapkara gökyüzüne kırmızı ve altın sarısı havai fişek yıldızları saçıldı, altın sarısı arı kümelerini andıran ışıklar önce parladı, sonra alacalı yağmur gibi yere indi.</p>

  <p>“Gammaz değilim ben,” dedi genç Nilfgaardlı yüksek perdeden güçlü bir sesle. “Fakat bunu ne yazık ki kanıtlayamam. Yine de başka bir şey yapabilirim. Hakarete uğradığım, incitildiğim, onurum kirlendiği, şerefim çamura bulandığı zaman yapmam gerekeni, bana yakışanı yapabilirim.”</p>

  <p>Cahir yıldırım gibi harekete geçti ama ağrıyan dizi hareketlerini zorlaştırıyor olmasaydı Witcher yine de hazırlıksız yakalanmazdı. Geralt, saldırıyı savuşturmayı tam anlamıyla başaramayınca, süvari eldiveninin içinde gelen yumruk bütün şiddetiyle yanağına tosladı, gerileyip kamp ateşinin içine düştü, kıvılcımlar çevreye saçıldı. Hemen fırlayıp doğruldu ama dizi ağrıdığı için yine yeterince çevik olamadı. Cahir yanında bitmişti bile. Witcher bu kez zerre kadar eğilip kaçamadı, - yumruğun başının yan tarafına inmesiyle birlikte gözünün önünde çakan şimşekler ve uçuşan yıldızlar, tacirlerin havai r fişeklerinden saçılanları solda sıfır bıraktı. Geralt, ağzına geldiği gibi sövüp Cahir’in üstüne çullandı, onu iki koluyla kavrayıp yere vurdu. Şimdi birlikte yerde yuvarlanıyor, birbirlerini hiç sakınmadan yumrukluyorlardı.</p>

  <p>Bütün bunlar gökyüzünde patlamayı sürdüren yapay ateşin korkunç suni ışığında oluyordu…</p>

  <p>“Yeter!” diye kükredi Dandelion. “Durun artık, sizi lanet sersemler!”</p>

  <p>Cahir, ayağa kalkmaya çalışan Geralt’ın ayaklarına vurup ağzına bir yumruk savurdu. Sonra da yumruklamayı aralıksız sürdürdü. Geralt kendini sağa sola attı, bedenini gerip Cahit’i tekmeledi, tekmeyi apış arasına denk getiremese de kalçasına indirdi. Şimdi yine ikisi de yerde yuvarlanıyor, gözlerine kaçan tozun ve kumun etkisiyle hiçbir şey göremeden birbirlerini rastgele yumrukluyorlardı.</p>

  <p>Ve ansızın birbirlerinden ayrılıp zıt yönlere doğru yuvarlandılar; ikisi de iki büklümdü şimdi, yukarıdan yağan darbelerden korunmak için başlarını ellerinin arasına almışlardı.</p>

  <p>Çünkü Milva geniş deri kemerini belinden çözmüş, tokasından tutup eline dolamış ve iki kavgacıya girişmişti; hızlanıp s Tanrı yarattı demeden bütün gücüyle vurdukça vuruyordu şimdi. Kemer, bir Cahir’in, bir Witcher’in eline, omzuna, sırtına, kollarına şaklayarak iniyordu. Kavgacılar birbirlerinden ayrıldıktan sonra Milva ortalarına atladı, ikisi de nasibini eşit oranda alsın diye, kemeri bir Cahir’e, bir Geralt’a sallamayı sürdürdü.</p>

  <p>“Sersem herifler sizi!” diye bağırıp Geralt’ın sırtına bir darbe daha indirdi. “Beyinsizler! Sizi akıllandıracağım ben, ikinizi de!”</p>

  <p>“Yeter mi?” diye kükredi Milva daha yüksek perdeden, kemerini Cahir’in başını koruduğu ellerine indirirken. “Tamam mısınız? Sakinleştiniz mi?”</p>

  <p>“Tamam!” diyebildi Witcher. “Yeter!”</p>

  <p>“Yeter!” diye onayladı Cahir, iki büklüm yerde yatarken. “Evet yeter!”</p>

  <p>“Yeter,” dedi vampir. “Milva, gerçekten yeter.”</p>

  <p>Milva kesik kesik soludu, kemeri bileğinden henüz çözmediği eliyle gözünü ovaladı.</p>

  <p>“Bravo,” dedi Angouleme. “Bravo teyze.”</p>

  <p>Milva olduğu yerde arkasına döndü ve kemeri var gücüyle küçük kızın omzuna indirdi. Angouleme acı bir çığlık atıp oturdu ve ağlamaya başladı.</p>

  <p>“Sana söylemiştim,” dedi Milva soluk soluğa, “bana öyle deme demiştim. Demiştim sana!”</p>

  <p>Dandelion, karşıdaki kamp ateşinin başından koşarak gelen tacirleri ve yolcuları, “Bir şey yok,” diyerek yatıştırdı, hafifçe titreyen bir sesle. “Arkadaşlar arasında küçük bir yanlış anlaşılma oldu. Dostlar arasında fikir ayrılığı. Halloldu bile!”</p>

  <p>Witcher, sallanmaya başlayan bir dişini diliyle yokladı, patlayan dudağından akan kanı tükürdü. Sırtının ve kollarının kabarmaya başladığını, kulağının hızla şişip karnabahar büyüklüğünü aldığını hissetti. Yanı başında ise Cahir yerden güç bela doğrulmaya çalışıyor, elini yanağına bastırıyordu. Çıplak kolu şişip kıpkırmızı olmuştu.</p>

  <p>Az önce atılan havai fişeklerin küllerini yüklenmiş kükürt kokulu bir yağmur toprağa inmeye başladı.</p>

  <p>Angouleme omzunu tutmuş, içler acısı bir halde hıçkırıyordu. Milva kemeri elinden attı, bir an duraksadıktan sonra kızın yanına diz çöktü ve hiç konuşmadan ona sımsıkı sarıldı.</p>

  <p>“Bir önerim var,” dedi vampir buz gibi bir sesle. “Hepir niz tokalaşın. Bir önerim daha var: Bu konuyu bir daha asla, kesinlikle açmayın.”</p>

  <p>Dağlardan hiç beklenmedik bir anda sert bir rüzgâr - esmeye başladı, sanki içinde ürpertici çığlıklar, sesler ve yakarışlar barındırıyor gibiydi. Gökyüzünde hızla ilerleyen bulutlar, fantastik şekillere giriyordu. Hilal, kan kırmızı bir ” renge bürünmüştü.</p>

  <p>İ Gün henüz ağarmadan çobanaldatanların öfkeli korosuyla ve kanat çırpışlarıyla uyandılar.</p>

  <p>. Güneş doğar doğmaz yola koyuldular. İlerleyen saatlerde güneş, yaydığı gözalıcı ışıkla dağların zirvesinde alev saçıyordu. Onlar ise güneş doruklara ulaşmadan çok önce yola çıkmıştı. O sırada gökyüzü henüz bulutlarla kaplıydı.</p>

  <p>Ormanlardan geçtiler, yol gittikçe yukarı tırmanıyordu, ağaç türlerinin değişmesinden de anlaşılıyordu bu. Meşeler ve gürgenler ansızın gözden kaybolmuş, yerlerini kırmızı gürgen ormanları almıştı. Yerler dökülmüş yapraklarla kaplıydı, etraf küf, örümcek ağı ve mantar kokuyordu. Yerden mantar fışkırmıştı. Yazın sonlarında yağmur yağmış, mantar bolluğu yaratmıştı. Kayın kökleri, çörek mantarı, sinek mantarı ve lactarius mantarının şemsiyesi altında yer yer kaybolmuştu.</p>

  <p>Kayın ağaçları sakindi, ötücü kuşların çoğu göçmüş gibiydi. Çalılıkların kıyısında köşesinde yağmurdan sırılsıklam olmuş kargalar oturmuş gaklıyordu yalnızca.</p>

  <p>Derken kayınlar bitip çamlar başladı. Ortalık reçine kokuyordu şimdi.</p>

  <p>Sıklıkla çorak tepelere geliyor, rüzgâra tutuluyorlardı. Newi Nehri şelalelerden ve traverslerden taşıyordu; su, yağmura karşın kristal gibi berraklaşmıştı.</p>

  <p>Ufukta, Gorgo bütün heybetiyle yükseliyordu ve gitgide yaklaşıyordu.</p>

  <p>Devasa dağın girintili çıkıntılı yamaçlarından yıl boyunca buzullar ve karlar akıp giderdi, Gorgo bu yüzden beyaz atkılara sarınmış gibi dururdu daima. Şeytan Dağı’nın zirvesini, gizemli bir gelinin başı ve boynuymuş gibi, buluttan duvaklar sarıp sarmalardı. Gorgo bazen dansçı kadınlar gibi beyaz elbisesini sıyırırdı. Bu, güzel ancak ölüm habercisi bir manzara olurdu: O zaman dik yamaçlardan çığ düşer, yolda rastladıklarını alıp sürükler, dağın eteğindeki taş yığıntılarına, oradan vadiye, yamaçtan aşağıya, Theodula Geçidi’nin en yüksek ladin ormanlarına, Newi Vadisine ve dağ göletlerinin karanlık gözlerinden geçip Sansretur’a kadar götürüp atardı.</p>

  <p>Sonunda bulutları delmeyi başaran güneş çok erken batıyordu; kırmızı ve altın sarısı karışımı alevli ışığa bürüdüğü batıdaki dağların ardında kaybolup gidiyordu bir anda.</p>

  <p>Gecelediler. Güneş doğdu.</p>

  <p>Ve ayrılma vakti gelip çattı.</p>

  <p>Geralt, Milva’nın ipek eşarbını dikkatle başına doladı. Regis’in verdiği bereyi üstüne geçirdi. Sırtına vurduğu sih.Ul kılıcını ve postal konçlarına yerleştirdiği iki hançerin duruşunu bir kez daha kontrol etti.</p>

  <p>Hemen yanı başında Cahir, Nilfgaard kılıcını biliyordu. Angouleme alnına yünden bir bant doladı, Milva’nın hediyesi olan av bıçağını postalının koncuna soktu. Milva ve Regis herkesin atını eyerledi. Vampir, karayağız atını Angouleme’e vermiş, Draakul’a binecekti.</p>

  <p>Herkes hazırdı. Yapılacak tek bir iş kalmıştı.</p>

  <p>“Hepiniz gelin buraya.”</p>

  <p>Geldiler.</p>

  <p>“Ceallach’ın oğlu Cahir,” diye başladı Geralt, sesine dokunaklı bir tını karışmamasına özen göstererek, “seni yersiz kuşkumla kırdım ve sana alçakça davrandım. Burada başımı önüme eğip özür diliyorum. Özür diliyorum ve beni bağışlaman için yalvarıyorum. Hepinizden özür diliyorum çünkü sizleri gördüklerinize ve duyduklarınıza maruz bırakmam alçakçaydı.</p>

  <p>“Öfkemi, sinirimi ve üzüntümü Cahir’den ve sizden çıkar- dim. Bizi kimin ele verdiğini biliyor olmamdan kaynaklanan sıkıntılar bunlar. Kurtarmaya çalıştığımız Ciri’yi kimin ele verip kaçırdığını biliyorum. Bir zamanlar bana çok yakın olmuş birinin bunları yapmış olması öfkelendiriyor beni.</p>

  <p>“Nerede olduğumuz, amacımız, hangi yoldan ilerleyip nereye gitmek istediğimiz yer belirleme ve saptama büyüsü yardımıyla ortaya çıkarılmış. Bir zamanlar yakın olduğu ve iyi tanıdığı, zamanında yakın ruhsal iletişim içinde bulunduğu birinin suretini çıkarıp onu uzaktan izlemek ve yerini belirlemek bir büyü ustası için pek zor bir iş sayılmaz. Gelgelelim sözünü ettiğim büyücü kadın ve erkek bir hata yaptı. Kendi foyalarını kendileri ortaya çıkardı. Ekibin üyelerini sayarken bir hata yaptılar ve bu hata onları ele verdi. Anlat bunu onlara, Regis.” . “Geralt haklı olabilir,” dedi Regis ağır ağır. “Her vampir gibi ben de her türlü vizyon ve yer belirleme sondajına, yani saptama büyüsüne karşı görünmezim. Bir vampir analitik - büyüyle saptanabilir, o da sadece yakından, buna karşın bir vampir yer belirleme büyüsüyle uzaktan saptanamaz. Yer belirleme sihri bir vampiri göremez. Saptama sihrine göre vampirin olduğu yerde kimse yoktur. Sonuç olarak bizimle ilgili ancak bir büyücü yanılabilirdi: Beş kişinin, yani dört insan ve bir vampirin olduğu yerde dördünü algılayabilmek yalnızca büyücü işidir.”</p>

  <p>“Büyücülerin bu yanılgısından yararlanacağız,” diye sözlerini sürdürdü Witcher. “Ben, Cahir ve Angouleme, Belhaven’a gidip peşimize kiralık katil takan yarı elfle sohbet edeceğiz. Yarı elfe bu işi kimin emriyle yaptığını sormayacağız, bunu biliyoruz zaten. Emir aldığı büyücülerin yerini soracağız ona. Öğrenirsek atlarımıza atlayıp oraya gideceğiz. Sonra da öç alacağız.”</p>

  <p>Kimse ağzını açmadı.</p>

  <p>“Günleri saymayı bıraktığımız için yirmi beş eylül olduğunu fark etmedik bile. İki gün önce geceyle gündüz eşitlendi, gündönümü yaşandı. Evet, şu an düşündüğünüz geceydi. Üzüntünüzü yüzünüzden okuyorum, gözlerinizin neler anlattığını görüyorum. O meşum gecede, yakınımızda kamp kurmuş tacirler içki içip şarkılar söylerken, havaya havai fişekler atarak cesaretlerini toplamaya çalışırken bir sinyal almıştım. O sezgiyi eminim ben ve Cahir kadar güçlü algılamadınız eminim ama tahmin edebilirsiniz şimdi. Bir şeyden kuşkulanıyorsunuz. Korkarım kuşkulanmakta haklısınız.”</p>

  <p>Çıplak kayalıklar üzerinden uçan kargalar gaklamaya başlamıştı şimdi.</p>

  <p>“Her şey, Ciri’nin artık hayatta olmadığına işaret ediyor. İki gün önce, gündönümünde öldü. Buradan uzaklarda bir yerde, tek başına, düşmanca ve yabancı insanların arasında.</p>

  <p>“Bize öç almaktan başka bir şey kalmıyor. Bundan yüz yıl sonra bile her yerde anlatılacak hikâyelerde yer alacak kadar kanlı ve zalim bir öç. Bunlar öyle hikâyeler olacak ki insanlar hava kararınca sokağa çıkmaya korkacaklar. Böylesi bir caniligi tekrarlamak isteyenlerin ise öcümüzü anımsadığında elleri ı titreyecek. Dehşetin en caydırıcı örneğini hayata geçirelim!</p>

  <p>Canilere ve şerefsizlere yapılması gereken muameleyi çok iyi bilen şu zeki adamın, Efendi Fulko Artevelde’nin yöntemini uygulayalım. Bizim sunacağımız caydırıcı örnek onu bile şaşırtacak!</p>

  <p>“O halde şeytan yoldaşımız olsun ve başlayalım! Cahir, Angouleme, atlayın atlarınıza. Newi boyunca Belhaven’a gidiyoruz. Dandelion, Milva, Regis sizler Toussaint sınırına kadar Sansretour Vadisi’nde ilerleyeceksiniz. Yolu şaşırmanız olanaksız, Gorgo Dağı size önderlik edecek nasılsa. Yakında görüşmek üzere.”</p>

  <p>Ciri, kara kediyi okşuyordu. Hayvan, bütün kedilerin yaptığı gibi özgürlük ve gezip tozma tutkusu, soğuk ve açlıkla gölgelenince kulübeye geri dönmüştü. Şimdi kızın kucağına yatmış, sevmesi için boynunu uzatıyor keyiften mırıldanıp duruyordu. Kızın anlattıkları zerre kadar umrunda değildi.</p>

  <p>“Geralt’ı ilk kez düşümde görmüştüm,” diye sözlerini sürdürdü Ciri. “Thanedd Adası’ndan ve Martı Kulesi’nden ayrıldığımız günden beri düşlerime tek bir kez bile girmemişti, öldüğünü sanıyordum bu yüzden. Ansızın bu düşü görmüştüm, eskiden gördüklerime benziyordu, Yennefer o zamanlar bu düşlerin kehanette bulunduğunu, geleceği gösteren normal ötesi bir algı olduğunu söylemişti. Gündönümünden bir gün önceydi. Adını şimdi anımsayamadığım bir kasabadaydım. Bonhart beni bir mahzene kapatmıştı. Öncesinde işkence yaparak kimliğimi zorla açıklatmıştı.”</p>

  <p>“Kim olduğunu söyledin mi ona?” Vysogota başını kaldırdı. “Her şeyi mi anlattın?”</p>

  <p>“Bu ödlekliğimin bedelini, “dedi ve yutkundu Ciri, “boyunduruk altına girerek ve kendimden tiksinerek ödedim.”</p>

  <p>“Düşünü anlat bana.”</p>

  <p>“Kocaman bir dağ gördüm, dimdik yamaçları vardı, taştan bıçaklar gibi girintili çıkıntılıydı. Geralt’ı gördüm. Söylediklerini duyabildim. Harfi harfine. Sanki oradaymışım gibi her sözcük anlaşılıyordu. Çok iyi anımsıyorum, her şeyin farklı olduğunu haykırmak, bunların doğru olmadığını, korkunç şekilde yanıldığını söylemek istiyordum… Her şeyi birbirine karıştırdığını! Gündönümünün henüz geçmediğini, gündönümünde öleceğimi, henüz yaşadığımı ve beni öncesinde ölmüş kabul etmemesini çığırmak istiyordum. Bir de Yennefer’i yargılamamasını, onun hakkında böyle konuşmamasını…”</p>

  <p>Bir an sustu, burnundan soludu ve kediyi okşadı.</p>

  <p>“Ama sesim çıkmıyordu. Soluk bile alamıyordum… Suda boğulur gibiydim âdeta. Derken uyandım. O düşle ilgili aklımda kalan son sahne üç atlı oldu. Geralt ve iki kişi duvarlarından şelalelerin fışkırdığı bir mağaraya giriyordu atlarının sırtında…”</p>

  <p>Vysogota sesini çıkarmadı.</p>

  <p>Samandan çatısı çökmüş kulübeye, hava karadıktan sonra birisi gizlice yaklaşmış ve panjurların aralığından gizlice içeriye bakmış olsa, zayıf bir ışıkla aydınlatılmış odada kır sakallı bir ihtiyarın yanağı kötü bir yara iziyle kaplı kül sarısı saçlı küçük bir kızın anlattıklarını dikkatle dinlediğini görürdü.</p>

  <p>Ayrıca kızın kucağına yatmış, tembel tembel mırıldanan ve okşanmanın keyfini çıkaran kara bir kedi görürdü. Bu durumu fırsat bilip kulübenin içinde cirit atan fareleri bile fark edebilirdi.</p>

  <p>Ancak kimse göremezdi bunları. Yosunlarla kaplı, samandan çatısı çökmüş kulübe, sislerin arasında, kimsenin girmeye cesaret edemediği Pereplut bölgesindeki sonsuzmuş hissini veren sazlıkların arasında yer alıyordu.</p>
</body>
</html>