<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>1239 doğumlu Houvenaghel, Dominik Bombastus, Ebbing’de büyük ticari yatırımlar yaparak zenginleşmiş ve Nilfgaard’ayerleşmişti. Bir önceki imparatorun takdirini kazanmış biri olarak İmparator Jan Calveit yönetiminde de Venendal Hisar Kontu rütbesine yükseltildi, hizmetlerinin ödülü olarak ayrıca Neweugen kaymakamlığına getirildi. H. imparatorun sadık danışmanı olarak çeşitli resmî toplantılara katıldı. 1301 yılında hayatını kaybetti. H. henüz Ebbing’deyken yardım amaçlı çalışmalarda bulunmuş, darda kalanlara ve yoksullara elini uzatmış, yetimhaneler, hastaneler ve çocuk bakımevleri kurmuştu ve büyük bağışlarda bulunmuştu. Sanatsever ve spora düşkün biri olarak başkente komedi tiyatrosu ve bir stadyum kurmuştu. Bugün her ikisi de onun adını taşımaktadır. H. dürüst ticaretin, ahlakın ve doğruluğun örneği kabul edilmektedir.</p>

  <p>Effenberg ve Talbot Encyclopaedia Maxima Mundi, VII. Cilt</p>

  <h2>Bölüm 4</h2>

  <p>“Tanığın adı, soyadı?”</p>

  <p>“Selborne, Kenna. Yani, pardon: Joanna.”</p>

  <p>“Mesleği?”</p>

  <p>“Çeşitli hizmetler.”</p>

  <p>“Tanık şaka mı yapmak istiyor? Tanığa, vatana ihanet davası kapsamında imparatorluk mahkemesinde bulunduğu anımsatılsın! Birçok insanın yaşamı tanığın vereceği ifadeye bağlı çünkü vatana ihanetin cezası ölümdür! Tanığa hatırlatılsın ki kendi isteğiyle mahkeme huzuruna çıkmamıştır, tek kişilik hücreye kapatıldığı hisardan alınıp buraya getirilmiştir, oraya mı döneceği, yoksa özgürlüğüne mi kavuşacağı vereceği ifadeye de bağlıdır. Mahkeme uzun tiratları dinledi, burada amaç kaba şakaların bu salona uygun olmadığını tanığa göstermekti! Bu tür yaklaşımlar zevksiz oldukları gibi ağır sonuçlara da yol açabilir. Tanığın bunu gözden geçirmesi için yarım dakika zamanı bulunuyor. Ardından mahkeme kendisine aynı soruyu yeniden soracak.”</p>

  <p>“Ben hazırım, muhterem yargıç.”</p>

  <p>“Lütfen ‘sayın hâkim’ diye hitap edin. Tanığın mesleği?”</p>

  <p>“Olayları hissediyorum, sayın hâkim. Genelde imparatorluk gizli servisinin hizmetindeyim, yani…”</p>

  <p>“Lütfen kesin ve kısa yanıtlar verin. Başka açıklamalara gerek duyulursa, bunu sizden ben isterim. Tanığın imparatorluk gizli servisiyle iş birliği içinde bulunduğu mahkemece bilinmektedir. Tanığın mesleğini tanımlarken kullandığı, ‘olayları hissediyorum’ ifadesinin açıklanmasını rica ediyorum.”</p>

  <p>“Ben birinci derece bir psişiğim yani başkalarının düşüncelerini okurum, uzak mesafeden bir büyücüyle, bir elfle ya da olayları hisseden başka biriyle konuşabilirim. Beynimdeki bir komutu karşı tarafa geçirebilirim, şöyle ki birisini istediğimi yapmaya zorlayabilirim. Olayları da öngörebilirim ama yalnızca uyutulduğumda.”</p>

  <p>“Lütfen kayıtlara geçsin, tanık Joanna Selborne doğaüstü ; algılara sahip bir psişiktir. Telepati ve teleempati kurabilmektedir, hipnoz altındayken prekognisyon yapabilir ama psikokinetik yetileri bulunmamaktadır. Bu salonda büyü ve doğaüstü güçlerin kullanılmasının kesinlikle yasak olduğunu tanık bilmelidir. Sorguya devam ediyoruz. Cintra Prensesi Cirilla olduğunu savunan kişiyle tanık ne zaman, nerede ve j hangi koşullarda iletişime geçti?”</p>

  <p>“Kızın Cirilla diye biri olduğunu ancak hapiste öğrendim. Daha doğrusu hapishanede tecrit edildikten sonra, sayın hâkim. Benim yanımda Faika ya da Cintrah diye çağrılan kızla Cirilla’nın aynı kişi olduğunu bana sorgu sırasında açıkladılar. Ama olaylar sırayla aktarmamı gerektirecek şekilde gelişti, anlaşılabilmesi için yani. Şöyle oldu: Etolia’daki bir barda Dacre Silifant bana laf attı, şurada oturan adam…”</p>

  <p>“Tanığın, kendisinden istenmeden davalı Silifant’ın adını andığının zapta geçmesini istiyorum. Devam edin lütfen.”</p>

  <p>“Dacre, sayın hâkim, bir alay kurma hazırlığı içindeydi… Yani silahlı bir birlik. Bir sürü berbat herif ve kadın… Duffîcey Kriel, Neratin Ceka, Chloe Stitz, Andres Vierny, Til Echrade… Neredeyse hiçbiri hayatta değil artık… Hayatta kalanlarsa burada, gözaltında…”</p>

  <p>“Tanığın, davalı Silifant’la ne zaman karşılaştığının açıklanmasını istiyorum.”</p>

  <p>“Geçen seneydi, ağustosta, ayın sonuna doğru ama tam olarak anımsamıyorum. Eylül olmadığını biliyorum, ah eylül beynime öyle kazındı ki çünkü! Dacre adımı bir yerlerden duymuştu, alayı için olayları hisseden birine ihtiyacı vardı, büyücülerle uğraşacağı için şöyle büyüden korkmayan birini arıyordu. İmparator ve imparatorluk için çalışacağımı söyledi, ayrıca ücreti de iyiydi, alayımızın komutanlığını bizzat Baykuş yapacaktı.”</p>

  <p>“Tanık, baykuş derken, imparatorluk soruşturma başkanı Stefan Skellen’i mi kastetmektedir?”</p>

  <p>“Aynen onu kastediyorum tabii.”</p>

  <p>“Lütfen zapta geçsin. Tanık, soruşturma başkanıyla ne zaman ve nerede karşılaştı?”</p>

  <p>“Eylül ayındaydı, on dördünde, Fort Rocayne’de. Sayın hâkim izin verirse açıklayayım, orası bir sınır istasyonudur.</p>

  <p>Maecht’ten Ebbing’e, Geso’ya va Metinna’ya uzanan ticaret yolunu güvenli hale getirir. Dacre Silifant bizim alayı on beş atla oraya götürdü. Toplam yirmi iki kişiydik çünkü ötekiler Ola Harsheim ve Bert Brigden komutasında Rocayne’e önceden gitmişti.”</p>

  <p>Ahşap zemin postalların ağırlığıyla titredi, mahmuzlar şakırdadı, madenî tokalar çıngırdadı.</p>

  <p>“Merhaba, Efendi Stefan!”</p>

  <p>Baykuş yerinden kalkmadığı gibi masanın üzerine uzattığı ayaklarını bile indirmedi. Kudretini gösteren bir edayla eliyle selam aldı yalnızca. “Nihayet,” dedi asık suratla. “Çok beklettin, Silifant.”</p>

  <p>“Çok mu?” Dacre Silifant bir kahkaha attı. “Harikasınız! İmparatorluğun dört bir yanından en iyi on adamı toplayıp getirmem için bana dört hafta zaman tanıdınız, Bay Stefan. Size, bir araya getirilmesi için bir yılın bile yetmeyeceği bir alay getirdim! Övgüyü hak etmedim mi, hım?”</p>

  <p>“Övgü beklesin,” dedi Skellen buz gibi bir sesle, “önce alayını bir inceleyeyim.” /</p>

  <p>“İsterseniz hemen inceleyin: Bunlar benim adamlarım, şimdi sizin oldular, Efendi Skellen: Teğmen Neratin Ceka ve Teğmen Duffıcey Kriel.” “Hoş geldiniz, hoş geldiniz.” Baykuş sonunda ayağa kalkmaya karar vermişti, bunun üzerine emir subayları da doğruldu. “Tanıştırayım… Bert Brigden, Ola Harsheim.”</p>

  <p>“Biz tanışıyoruz.” Dacre Silifant, Ola Harsheim’ın elini kuvvetle sıktı. “Yaşlı Braibant komutasında Nazair’deki ayaklanmayı bastırmıştık. Şahaneydi, değil mi Ola? Müthişti! Atlar bileklerine kadar kana gömülmüştü! Yanılmıyorsam Efendi Brigden, Gemmeralı idi değil mi? Yatıştırıcılardan? Ekipte tanıdıkları vardır o zaman! Epeyce Yatıştırıcı var çünkü.”</p>

  <p>“Merak ettim şimdi hepsini,” dedi Baykuş. “Gidelim mi?” j “Bir saniye lütfen,” dedi Dacre. “Neratin, sen önden git ve sıraya dizilmelerini sağla, sayın başkan üzerinde güzel bir etki yaratsınlar.”</p>

  <p>“Neratin Ceka kadın mı erkek mi?” Baykuş gözlerini kısıp dışarı çıkan subayın arkasından baktı.</p>

  <p>“Efendi Skellen…” Dacre Silifant hafifçe öksürdü, sesi tok, bakışları soğuktu. “Tam olarak bilmiyorum. Görünüşe göre erkek ama emin değilim. Lakin Neratin Ceka’nın subaylık vasıflarına gelince hiçbir kuşkum yok. O sorduğunuz konu, kendisiyle evlenmek isteseydim önem kazanırdı. Böyle bir niyetim yok. Sanırım sizin de yoktur.”</p>

  <p>“Haklısın,” dedi Skellen bir an düşündükten sonra. “Konuşacak bir şey yok. Gidip senin çeteyi görelim bakalım, Silifant.”</p>

  <p>Cinsiyeti belirsiz Neratin Ceka hiç zaman kaybetmemişti. Skellen ve subaylar kalenin ön avlusuna geçtiklerinde, alay bir çizgi halinde sıraya dizilmiş bekliyordu, at başları bile bir ayak boyundan fazla dışarı taşmamıştı. Baykuş yüzünde memnun bir ifadeyle hafifçe öksürdü. Hiç de fena bir ekip değil, diye geçirdi içinden. Ah, şu politika olmasaydı… Böylesi bir sürüyü bir araya toplayıp sınır bölgesine gitmek, soyup yağmalamak, ırza geçmek, öldürmek, yakmak… İnsan kendini yeniden genç hissederdi o zaman… Ah, şu politika olmasaydı!</p>

  <p>“Eee, Efendi Skellen?” diye sordu Dacre Silifant, heyecandan kızarmış yüzünü belli etmemeye çalışıyordu. “Canavar atmacalarımı siz nasıl buldunuz?”</p>

  <p>Baykuş gözlerini bütün yüzlerde ve bedenlerde tek tek gezdirdi. Kimini şöyle ya da böyle şahsen tanıyordu. Diğerlerini ise adlarını ve şanlarını duyduğu için tanımıştı.</p>

  <p>Sarı saçlı elf Til Echrade, Gemmaralı Yatıştırıcılar’ın casusuydu. Rispat La Pointe, aynı paralı asker grubunda nöbetçi başıydı. Bir Gemmeralı daha vardı: küçük Cyprian Fripp. Skellen, Fripp’in abisinin idamında hazır bulunmuştu. Her iki kardeşin sadist eğilimleri olduğu söylenirdi.</p>

  <p>Damalı bir kısrağın üzerinde ise rahat ve umursamaz bir edayla Chloe Stitz oturuyordu, gizli servislerin arada sırada kullandığı profesyonel bir hırsızdı. Baykuş, kadının küstah bakışlarından ve hain sırıtmasından gözlerini derhal kaçırdı.</p>

  <p>Redanya’dan gelen bir kuzeyli olan Andres Vierny tam anlamıyla bir kasaptı. Korsanlık yapan Stigwart, Skellige Adaları’ndan geliyordu, çıkarı için herkesi satardı. Nereli olduğu bilinmeyen Dede Vargas, kiralık katildi. Kabernik Turent’in ise en büyük zevki adam öldürmekti.</p>

  <p>Başkaları da vardı. Bunlardan farksızdı. Hepsi birbirine benziyor, diye düşündü Skellen. İlk beş kişiyi öldürdükten sonra herkesin birine benzediği bir kardeşlikti bu. Aynı hareketler, aynı mimikler, aynı konuşma ve giyim tarzı, aynı yürüyüş.</p>

  <p>Aynı gözler. Umursamaz ve soğuk, yılanlarınki gibi sığ ve hareketsiz, hiçbir şeyin, en korkunç canavarın bile ifadesini değiştiremediği gözler. J</p>

  <p>“Evet? Efendi Stefan?”</p>

  <p>“Fena değil. Hiç fena bir alay değil, Silifant.”</p>

  <p>Dacre iyice kızardı, yumruğunu kalpağına koyup Gem- mera usulü selam verdi.</p>

  <p>“Ben özellikle,” dedi Skellen, “ekipte büyüden anlayan birkaç kişinin olmasını arzu ederdim. Büyüden ve büyücülerden çekinmeyen.”</p>

  <p>“Bu konuyu da düşündüm. Karşınızda Til Echrade! Onun dışında, müthiş kestane rengi kısrağın üzerinde oturan uzun boylu genç hanım, Chloe Stitz’in yanındaki.”</p>

  <p>“Onu sonra yanıma getir.”</p>

  <p>Baykuş yaslandığı korkuluklara binici kırbacının sapını şaklattı. “Merhaba, millet!”</p>

  <p>“Merhaba, başkanım!”</p>

  <p>“Çoğunuz,” diye devam etti Skellen, gürültülü karşılamanın yankısı kesildikten sonra, “benimle, benim ve taleplerim için çalıştınız. Onlar, adamlarımdan beklentilerimi ve nelere asla katlanamadığımı beni tanımayanlara anlatsın, aynı sözleri tekrarlayıp durmaya niyetim yok.</p>

  <p>“Bazılarınıza birazdan görevler dağıtılacak ve bunları yerine getirmek için yarın erkenden yola koyulacaklar. Ebbing sınırları içinde. Şunu anımsatmak isterim: Ebbing şeklen otonom bir krallıktır ve biz bundan dolayı burada herhangi bir hukuki hakka sahip değiliz; bu yüzden temkinli ve dikkatli davranılmasmı emrediyorum. İmparatorluk hizmetinde çalışmayı halen sürdürüyorsunuz ancak havalara girmenizi, övünmenizi ve yerel güçlere küstahça yaklaşmanızı yasaklıyorum. Kimselerin dikkatini çekmeyecek bir davranış içinde olmanızı buyuruyorum. Anlaşıldı mı?”</p>

  <p>“Anlaşıldı, başkanım!”</p>

  <p>“Rocayne’de misafiriz, siz de misafir gibi davranacaksınız. Size verilecek konaklama yerlerini zorunlu bir neden olmadan terk etmenizi yasaklıyorum. Ayrıca kaledeki ekiple iletişime geçmenizi de yasaklıyorum. Eh, sıkıntıdan ölmemeniz için subaylar bir şeyler düşünecektir. Efendi Harsheim, Efendi Brigden, alayı kalacakları yerlere götürün lütfen!”</p>

  <p>“Atımdan iner inmez, sayın hâkim, Dacre beni kolumdan yakaladı. ‘Efendi Skellen,’ dedi ‘seninle konuşmak istiyor, Kenna.’ Ne yapabilirdim Gittik. Baykuş masada oturuyordu, ayakları da masanın üzerindeydi, kırbacını botlarının koncuna vuruyordu. Dayanamadı, beni görür görmez, ‘Güney Yıldızı’ gemisinin ortadan kaybolması olayına karışan Joanna Selborne olup olmadığımı sordu. Olaya karıştığıma dair ortada hiçbir kanıt olmadığını söyledim. Skellen kahkaha attı. ‘Yaptıkları kanıtlanamayan insanları severim,’ dedi. Sonra, ‘Doğuştan HDA, yani hiper duyusal algı yeteneğine sahip misin?’ diye sordu. Ben sorusunu onaylayınca yüzü ciddileşti ve ‘Senin bu yeteneğinin büyücülerde işe yarayacağını düşünüyorum,’ dedi. ‘Ama önce en az senin kadar gizemli biriyle ilgileneceksin.’</p>

  <p>“Tanık, soruşturma başkanı Skellen’in aynen bu sözcükleri kullandığından emin midir?”</p>

  <p>“Evet. Ben bir psişiğim, öyle değil mi?”</p>

  <p>“Lütfen devam edin.”</p>

  <p>“Tanık kendi mahrem durumlarını anlatmayı bıraksın lütfen. Konunun dışına da çıkmasın. Soruşturma başkanı Skellen’in sözünü ettiği ‘gizemli kişi’nin kim olduğunu tanık ne zaman öğrendi?”</p>

  <p>“Bu konuya hemen geleceğim ama sıraya göre gitmeliyim çünkü her şey öylesine karışık ki çözmek çok güç oluyor! J</p>

  <p>O gün akşam yemeğinden önce atlarının sırtına atlayanlar Rocayne’den Malhoun’a gittiler. Ve oradan yanlarında yeni yetme biriyle döndüler…”</p>

  <p>Nycklar kendine çok kızmıştı. Öyle kızmıştı ki kendini tutmasa ağlayacaktı.</p>

  <p>Aklı başında insanların yaptığı uyarıları dikkate almış olsaydı keşke! Keşke atasözlerini ya da hiç değilse çenesini tutamayan karga masalını anımsasaydı! Yapması gereken işleri tamamladıktan sonra evine, Haset’e dönseydi keşke! Ama o ne yapmıştı? Bir binek atına ve içi para dolu keseye sahip olmanın gururu ve yaşadığı maceranın heyecanıyla kendini gösterme coşkusuna karşı koyamamıştı Nycklar! Claremont’tan doğrudan Haset’e dönecek yerde birçok ahbabının ve kur yaptığı genç kızların yaşadığı Malhoun’a gitmişti.</p>

  <p>Malhoun’da bahara çıkmış kazlar gibi tüylerini kabartmış, şamata yapmış, gürültü koparmış, otlaklarda atını dörtnala koşturmuştu, meyhanede herkese içkiler ısmarlamış, su gibi para harcamıştı ve safkan bir prens olmasa da hiç değilse bir kontmuş gibi tavırlar takınmıştı.</p>

  <p>Ve de anlatmıştı.</p>

  <p>Dört gün önce Haset’te olup bitenleri anlatmıştı. Anlatmakla kalmamış, olayları değiştirmiş, eklemeler yapmış, uydurmuş, yalanlar söylemişti ama onu dinleyenler bundan hiç rahatsız olmamıştı. Meyhanenin müdavimleri, yerlileri ve yabancı müşterileri onu can kulağıyla dinliyordu. Nycklar anlattıkça anlatmış, önemli bilgilere sahipmiş gibi davranmıştı. Kendini, uydurduğu yalanların merkezine yerleştirmişti.</p>

  <p>Dili, üçüncü akşam onu zor durumda bırakmıştı.</p>

  <p>İçeriye gelenleri görünce meyhanedekiler birden mezar sessizliğine bürünmüştü. İşte bu sessizlikte mahmuzların şakırtısı, madenî tokaların takırtısı, zırh kayışlarının gıcırtısı, sanki kilise kulesinden aşağıya felaket haberi duyuruluyormuşçasına tehditkâr çınlamalar gibi duyulmuştu.</p>

  <p>Nycklar’ın kahramanlık taslamak için eline bir fırsat bile geçmemişti. Onu bir çırpıda yakalayıp meyhaneden sürükleyerek çıkardıkları sırada topuklarını yere değdirmeyi yalnızca üç kez başarmıştı. Daha düne kadar ısmarladığı içkileri içen ve ölene kadar dost kalacaklarını belirten ahbapları, şimdi başlarını sessizce neredeyse masaların altına kadar çekmişti, sanki masaların altında mucizeler gerçekleşiyor ya da çıplak kadınlar raks ediyordu. Barda oturan şerif yardımcıları bile yüzlerini duvara dönmüş seslerini çıkarmıyorlardı.</p>

  <p>Nycklar da ağzını açmıyordu, kim gelmiş, neden gelmiş, neler oluyor diye sormuyordu. Korkudan dili şişmiş, hareket etmiyordu âdeta.</p>

  <p>Onu atın üzerine oturtup atı hareket ettirmişlerdi. At saatlerce koşmuş, sonunda çitten duvarlarla çevrili kuleli bir kaleye gelmişlerdi. Bir anda iri yarı, silahlı, gürültü koparan askerlerle dolu bir avlunun içinde bulmuştu kendini. Bir de salonu vardı kalenin. İçeride üç kişi bulunuyordu. Bir komutan ve emrinde iki kişi, ilk bakışta anlaşılıyordu bu. Pek uzun boylu sayılmayan, siyah saçlı, iyi giyimli komutan ağır ağır ve hayret verici biçimde kibar konuşuyordu. Nycklar’ın ise şaşkınlıktan ağzı açık kalmıştı çünkü karşısındaki adam, verilen sıkıntıdan ve yaşanan güçlüklerden dolayı önden özür diliyor ve başına bir şey gelmeyeceğinin garantisini veriyordu. Ancak bu sözler onu kandırmak için yeterli değildi. Bu insanlar ona Bonhart’ı anımsatıyordu.</p>

  <p>Bu izleniminde haklı olduğunu çok geçmeden anlamıştı. Bu adamlar doğrudan Bonhart’la ilgileniyordu. Nycklar buna hiç şaşırmadı çünkü onu bu sıkıntılı duruma kendi dili düşürmüştü. Konuşması emredilince anlatmaya başlamıştı. Gerçeği söylemesi, hiçbir şeyi allayıp pullamaması istenmişti. Kibarca ama sert bir sesle ve sözcüklerin üzerine basarak uyarılıyordu; onu uyaran iyi giyimli adam bir yandan da sürekli sapı demir kaplamalı kırbacıyla oynuyordu, gözlerinde itici ve hain bir ifade vardı. ‘</p>

  <p>Haset köyünün tabutçusunun oğlu Nycklar, gerçekleri anlatmıştı. Hem de olduğu gibi. Dokuz eylül sabahında, insanların başına konan paranın peşinde olan Bonhart, Haset köyünde Sıçanlar çetesini imha etmiş ve içlerinden sadece en gençleri olan Faika adlı bir dişi haydutun yaşamını bağışlamıştı. Bütün köyün, Bonhart’ın tutsak kızın işini nasıl bitireceğini, onu nasıl öldüreceğini görmek için toplandığını anlatmıştı, gelgeldim kalabalık büyük bir düş kırıklığına uğramıştı çünkü bir mucize gerçekleşmiş, Bonhart, Falka’yı öldürmemiş, hatta ona işkence bile yapmamıştı! Sıradan bir adamın cumartesi akşamı meyhaneden geldikten sonra karısına yapmadıklarını o da Falka’ya yapmamıştı, eh birkaç tekme savurmak ve ağzına bir iki şaplak atmak dışında dokunmamıştı ona.</p>

  <p>Eli kırbaçlı iyi giyimli adam susmuş, Nycklar da ona Bonhart’ın Falka’nın gözleri önünde cansız Sıçanlar’ın kafalarını nasıl kestiğini ve bu kafalardan tıpkı kekten kuru üzüm toplar gibi taşlarla bezeli altın küpeleri ve halkaları nasıl çıkardığını anlatmıştı. Atların bağlandığı kazığa bağlanan Falka’nın bu sahne karşısında kendini yerden yere atmasını ve kusmasını da anlatmıştı.</p>

  <p>Bonhart’ın tıpkı köpeklere yapar gibi Falka’nın boynuna bir tasma geçirdiğini, kızı tasmadan çekerek “Kimera Kafası” hanına sürüklediğini anlatmıştı. Sonra da…</p>

  <p>“Sonra da,” diye anlattı oğlan, dudaklarını sürekli yalayarak, “Sayın Efendi Bonhart çok terlediği ve boğazı kuruduğu için bira söyledi. Derken ansızın bağırarak canının birine iyi bir at ve beş florin armağan etmek istediğini duyurdu. Aynen bu sözcüklerle söyledi. Bunun üzerine benden önce kimse atılmasın diye hiç beklemeden söz aldım çünkü bir atım, biraz da kendime ait paramın olmasını çılgınca istiyordum. Babam bize hiç para vermez, tabutlardan kazandığını içkiye yatırır. Bunun üzerine elimi kaldırıp, ‘Hangi atı alabilirim, Sıçanlar’dan kalanlardan birini mi?’ diye sordum. Sayın Efendi Bonhart bana öyle baktı ki başımdan aşağı kaynar sular boşaldı. Bedava alabileceğim tek şeyin kıçıma yiyeceğim bir tekme olduğunu söyledi ve ‘Diğer her şey için çalışmak zorundasın,’ dedi. Ne yapabilirdim? Elimi uzatsam bir at benim olacaktı çünkü Sıçanlar’ın atları kazıklara bağlanmış duruyordu, özellikle Falka’nın kara kısrağı az bulunur güzellikte bir hayvandı. Ben de eğilip atı kazanmak için ne yapmam gerektiğini sordum. Bunun üzerine Bay Bonhart at sırtında Claremont’a gitmemi, yolda Fano’ya uğramamı söyledi. Gözümün kara kısrakta olduğunu anlamış olmalı ki özellikle o atı almama izin vermedi. Bunun üzerine f ben de alnı beyaz lekeli kestane rengi kısrağı seçtim…”</p>

  <p>“Atların renklerine gerek yok,” diye uyardı Stefan Skellen hem de mektuplar Efendi Bonhart’ın mührünü taşıyordu.”</p>

  <p>“Ama mektupların alıcılarını anımsıyorsundur?”</p>

  <p>“Elbette anımsıyorum. Efendi Bonhart unutmamam için bana on kez tekrarlatmıştı. Yolu uzatmadan verilen adreslere gittim, mektupları doğru kişilere elden teslim ettim. İkisi de bana övgüler yağdırdı, akıllı çocuk olduğumu söyledi, hatta değerli tüccar bana bir dinar verdi…”</p>

  <p>“Mektupları kime teslim ettin? Kopuk kopuk konuşma!”</p>

  <p>“Birinci mektup Esterhzy Usta’yaydı, Fanolu bir demircidir, kılıç yapar. İkinci mektubu Sayın Efendi Houvenaghel’e, Claremontlu tacire götürdüm.”</p>

  <p>“Zarfları senin yanında açtılar mı? Belki okurken bir şeyler söylemişlerdir? Hafızanı zorlasana oğlum!”</p>

  <p>“Nasıl yapayım ki? O gün hiç dikkat etmedim, şimdi de bir şey anımsayamam elbette.”</p>

  <p>“Mun, Ola.” Skellen sesini hiç yükseltmeden emir subaylarına başıyla işaret etti. “Şu herifi avluya çıkarın, donunu indirin, kıçında otuz kırbaç izi görmek istiyorum.”</p>

  <p>“Hatırladım!” diye bağırdı oğlan. “Bir anda aklıma geldi!”</p>

  <p>“Hafızaya en iyi gelen ballı fındık ya da kıça kırbaçtır. Konuş!”</p>

  <p>“Claremont’ta tüccar Houvenaghel mektubu okuduğu sırada yanında bir efendi daha vardı, boyu ondan kısaydı, tam bir ‘buçukluk’ idi. Bay Houvenaghel ona dedi ki… şey… ‘Mektupta deniyor ki birazdan dünyanın daha önce hiç görmediği şekilde bankada kıyamet kopacak.’ Aynen böyle dedi!”</p>

  <p>“Uydurmuyorsun değil mi?”</p>

  <p>“Annemin mezarı üzerine yemin ederim! Beni kırbaçlatmayın değerli efendim! Merhamet edin!”</p>

  <p>“Haydi, haydi kalk ayağa, dalkavukluk etme! Bir dinarı hak ettin.”</p>

  <p>“Binlerce teşekkür ederim… Beyefendi…”</p>

  <p>“Sana dalkavukluk etme, dedim. Ola, Mun, siz bu sözlerden bir şey anladınız mı? Bankayla…”</p>

  <p>“Panik,” dedi Boreas Mun ansızın. “Banka değil, panik.”</p>

  <p>“Evet,” diye bağırdı oğlan. “Öyle dedi! Sanki o gün siz de oradaymışsınız gibi konuşuyorsunuz, sayın efendim!”</p>

  <p>“Panik ve kıyamet!” Ola Harsheim yumruğunu avucuna indirdi. “Belli ki aralarında belirledikleri bir şifre ama pek yaratıcı sayılmaz. Kıyamet ve panik, izlenme ya da baskın uyarısı. Bonhart, kaçmaları için uyarmış onları! Ama kimden? Bizden mi?”</p>

  <p>“Kim bilir,” dedi baykuş dalgın dalgın. “Kim bilir? Adamlarımızı Claremont’a göndermemiz gerekecek… Fano’ya da tabii. Bu konuyla sen ilgileneceksin. Ola, grupları görevlendir. .. Evet, oğlum, dinle şimdi…”</p>

  <p>“Emredersiniz efendim!”</p>

  <p>“Sen cebinde Bonhart’ın mektuplarıyla Haset’ten ayrılırken, anladığım kadarıyla o hâlâ oradaydı, değil mi? Peki yol hazırlığı içinde miydi? Acele ediyor muydu? Nereye gideceğini açıklamış olabilir mi?”</p>

  <p>“Açıklamadı. Yol hazırlığı içinde olamazdı. Korkunç bir şekilde kana bulanmış giysilerinin yıkanmasını ve temizlenmesini buyurmuştu, bu yüzden gömleğiyle ve donuyla dolaşıyordu, kılıcını kuşanmamıştı. Fakat yine de acelesi var gibiydi bence, öyle ya Sıçanlar’ı öldürmüştü, ödül alabilmek için kafalarını kesmişti, bir önce yola çıkıp ödülünü alması gerekiyordu. Şu Falka’yı da esir almıştı, birisine canlı olarak teslim edecekti. /</p>

  <p>Bu onun mesleği, öyle değil mi? “</p>

  <p>Havaya kalkan yumruğu göremedi, hareketini gözüyle takip edemedi bile. Bir anda gözlerinde yıldızlar çaktı, yer titremeye, ayağının altından çekilmeye başladı ve kendini bir anda kalçasının üzerinde buldu. Canı acıyor, yanağı ve kulağı ateş gibi yanıyordu, adamın yumruğuyla değil, elinin tersiyle vurduğunu fark etti.</p>

  <p>Adam tepesinde durmuş, sıktığı yumruğunu kızın yüzüne dayamıştı. Ciri, az önce eşekarısı sokması gibi yüzünü delen kurukafa şeklindeki ağır mühür yüzüğünü fark etti.</p>

  <p>“Bana bir ön diş borcun var,” dedi Bonhart buz gibi bir sesle. “Bu yüzden senden ‘hayır’ sözcüğünü bir daha duyarsam iki dişini birden yumruklayıp kıracağım. Soyun!”</p>

  <p>Ciri çaresiz ayağa kalktı, titreyen ellerle giysisinin rokalarını ve düğmelerini çözmeye başladı. “Kimera Kafası” hanında bulunan Hasetliler mırıldanmaya, hafifçe öksürmeye, yan yan bakmaya başladılar. Lokantayı işleten dul kadın Goulue tezgâhın arkasına eğilip bir şey arıyormuş gibi yaptı.</p>

  <p>“Üstünde ne varsa çıkar. Son paçavraya kadar.”</p>

  <p>Bu insanlar burada falan değil, diye düşündü Ciri gözlerini yere dikmiş soyunurken. Kimse yok. Ben de burada değilim.</p>

  <p>“Ayaklarını iki yana aç.”</p>

  <p>Asla burada değilim. Birazdan olacaklar beni kesinlikle ilgilendirmiyor. Zerre kadar hem de.</p>

  <p>Bonhart güldü. “Sen kendini bir şey sandın galiba. Sersem, soyunmanı istememin bir nedeni var: Vücudunun bir yerinde sihirli mühür, tılsım ya da muska saklamış mısın, bilmek istiyorum. Senin acınası çıplaklığından haz duyduğumdan değil. Hayaller kurma. Sen sıska bir yeni yetmesin, tahta gibisin, üstelik gece kadar iğrençsin. Hatta canım çok istese bir hindi beceririm diye düşünüyorum.”</p>

  <p>Kıza yaklaştı, giysilerini postalının burnuyla dağıttı, kızı dikkatle süzdü. “Her şeyi, dedim! Yüzüklerini, küpelerini, tasmanı, bilekliklerini!”</p>

  <p>Kızın takılarını hızla elinden aldı. Yakaya mavi tilki kürkü geçirilmiş tuniği, sonra renkli fularları ve gümüş zincirlerden bir araya gelmiş kemeri ayağıyla bir köşeye fırlattı.</p>

  <p>“Papağanlar ya da genelevde çalışan yarı elfler gibi al lanıp pullanmayacaksın! Giysilerinin kalanını giyebilirsin. Sizler ne bön bön bakıyorsunuz öyle? Goulue, atıştıracak bir şeyler getir, acıktım! Sen, işkembe göbek, benim giysilerin durumuna bak, hazır mı?”</p>

  <p>“Ben belediye meclisi üyesiyim!”</p>

  <p>“Ne kadar güzel,” dedi Bonhart sözcüklerin üstüne basarak ve Hasetli belediye meclisi üyesi onun bakışları altında âdeta gitgide küçüldü. “Eğer yıkama sırasında zarar gören bir şey olduysa resmî görevli sıfatıyla seni sorumlu tutacağım. Haydi, doğru çamaşırhaneye! Hey ötekiler, siz de dışarı! Oğlan, sen niye hâlâ dikiliyorsun öyle? Mektupları aldın, at hazır, o halde hemen yola koyul ve dörtnala koştur! Sakın unutma: Sözünde durmaz, mektupları kaybeder ya da adresleri karıştırırsan, seni bulur ve ağzını burnunu öyle dağıtırım ki anan bile tanıyamaz!”</p>

  <p>“Yola koyuldum bile, sayın efendim! Koyuldum bile!”</p>

  <p>“O gün,” dedi Ciri dudaklarını birbirine bastırarak, “bana iki kez daha vurdu, yumruğuyla ve kırbaçla. Sonra hevesi kaçtı. Oturup hiç konuşmadan bön bön baktı. Gözleri… âdeta balıklarınkini andırıyordu. Ne kaşları ne de kirpikleri vardı… Her birinin içine siyah bir çekirdeğin gömülü olduğu sulu küçük toplar… Bu korkunç gözleri üzerime dikmiş konuşmuyordu. Bu hali, bana vurma ihtimalinden daha korkutucuydu. Aklından nelerin geçtiğini bilmiyordum.”</p>

  <p>Vysogota susuyor, kulübenin içinde fareler koşturuyordu.</p>

  <p>“Bana sürekli kim olduğumu sordu ama ağzımı açmadım. Vaktiyle Korath Çölü’nde beni yakaladıklarında yaptığım gibi, bu defa da kendi içimin derinlikerine kaçtım, ne demek istediğimi anlıyorsan tabii. Beni yakalayan herif vaktiyle oyuncak bebek gibi olduğumu söylemişti, evet tahta bebek gibiydim, ruhsuz ve cansız. O bebeğin başına gelenlere dışarıdan, tepeden bakmıştım. Beni dövmeleri, tekmelemeleri, boynuma f Andrzej Sapkowski r köpeklere bağlar gibi tasma geçirmeleri umurumda değildi.</p>

  <p>Ben değildim o kişi, orada değildim… Anlıyor musun?” f “Anlıyorum.” Vysogota başını salladı. “Anlıyorum, Ciri.”</p>

  <p>“Bu kez, eğer sayın hâkim izin verirse, sıra bize gelmişti. Bizim gruba. Bizimle ilgili emir Neratin Ceka’ya verilmişti; ayrıca Boreas Mun da bizimle ilgilenecekti. Sayın hâkim, Boreas Mun’un bir balığın denizdeki izini bile bulduğu anlatılırdı. Böyle biriydi o! Hatta anlatılana göre bir gün…”</p>

  <p>“Tanık konu dışına çıkmaktan kaçınsın!”</p>

  <p>“Anlamadım? Ah, evet… Şimdi kavradım. Yani atları son güçleriyle Fano’ya sürecektik. On altı eylül sabahıydı…”</p>

  <p>Neratin Ceka ve Boreas Mun atlarının sırtında en önden gidiyor, arkalarından yan yana Kabernik Turent ve küçük Cyprian Fripp, onların arkasından da Kenna Selborne ve Chloe Stitz geliyordu, konvoyun en sonunda Andres Vierny ve Dede Vargas bulunuyordu. En arkadakiler, savaş bakanlığınca desteklenen ve yaygınlaştırılan son zamanlarda moda olan bir asker türküsü söylüyorlardı. Bu türkü, kafiyelerinin basitliği ve temel dil bilgisi kurallarını hiçe saymasıyla asker türküleri arasında bile göze batıyordu. Türkü, “Evet, cephede,” diye başlıyordu, hatta türkünün kırk satırından kırkı da böyle başlıyordu.</p>

  <p>Evet, cephede olur öyle şeyler, İnsanın aklı başından gider, Ya da anlarsın sabahları, Bağırsakların taşar dışarı.</p>

  <p>Kenna hafif bir ıslıkla eşlik ediyordu. Etolia’dan Rocayne’e yaptıkları uzun yolculuk sırasında yakından tanıdığı bu insanların yanında kaldığı için hayatından memnundu. Baykuşla konuştuktan sonra rastgele bir gruba, örneğin Brigden ve Harsheimlıların yer aldığı ekibe verileceğini sanmıştı. O gruba Til Echrade verilmişti ama elf yeni arkadaşlarının çoğuyla zaten tanışıyordu.</p>

  <p>Dacre Silifant, atları dayanabildikleri kadar koşturmalarını buyurduğu halde, ağır ağır ilerliyorlardı. Ancak işlerini bilen insanlardı. Kaleden görülebildikleri sürece ortalığı tozu dumana katarak koşturmuşlar sonra yavaşlamışlardı. Hayvanları delice ölümüne dörtnala koşturmak amatör işiydi ve acele işe de şeytan karışırdı!</p>

  <p>Profesyonel hırsız olan Ymlaclı Chloe Stitz, Kenna’ya eskiden soruşturma başkanı Stefan Skellen’le çalıştığını anlatmıştı. Kabernik Turent ve küçük Fripp atlarını yavaşlatmış, anlatılanları dinliyor, sık sık da arkalarına bakıyordu.</p>

  <p>“İyi tanırım onu. Birkaç kez altında çalıştım…”</p>

  <p>Chloe, bu sözlerin çifte anlam taşıdığını fark edince biraz bocaladı ama ardından umursamayıp gülümsedi. “Onun emrinde de çalıştım,” diye patladı. “Hayır, Kenna, korkma. Baykuş kimseyi buna zorlamaz. Hiç asılmadı, ben bizzat bir fırsat kollayıp buldum. Ama şunu bilmelisin: Bu yolla onun koruması altına giremezsin.”</p>

  <p>“Öyle bir niyetim yok zaten.” Kenna dudaklarını büzüp Turent’in ve Fripp’in sırıtan yüzlerine ters ters baktı. “Ben bir fırsat kollamayacağım ama kesinlikle korkum da yok. Kolay kolay gerilmem ben. Hele bir çük yüzünden asla!”</p>

  <p>“Konuşacak başka konunuz yok mu sizin,” dedi Boreas Mun. Sonra kırma aygırını yavaşlatıp Kenna ve Chloe’nin gelmesini bekledi. “Ancak bizim savaşlarımız çükle yapılmaz hanımlar!” diye devam etti, iki kadının yanında atıyla ilerlerken. “Bonhart’ın kılıcıyla kimse boy ölçüşemez. Bay Skellen’le aralarında bir gerginlik ya da düşmanlık olmadığını öğrensem rahat bir nefes alacağım. Keşke her şey tatlıya bağlansa.”</p>

  <p>“Yani ben hiç anlayamıyorum,” dedi Andres Vierny arka taraftan. “Bence bir büyücüye başvuralım, olayları hisseden kadını, aramızdaki Selborne Kenna’yı o yüzden yanımıza verdiler zaten. Şimdi de Bonhart diye birinden ve şu kızdan söz ediyorlar!”</p>

  <p>“Kelle avcısı Bonhart’ın Bay Skellen’le bir sözleşmesi vardı,” dedi Boreas Mun hafifçe öksürerek. “Bu sözleşmenin kurallarını çiğnedi. Kızı öldüreceğini Bay Skellen’e söz verdiği halde canını bağışladı.”</p>

  <p>“Çünkü başkası canlısına ölüsünden daha çok para vermiştir mutlaka,” dedi Chloe omuz silkerek. “Kelle avcıları böyledir. Şerefsizdirler!”</p>

  <p>“Bonhart farklıydı,” diye itiraz etti küçük Fripp, başını arkaya çevirerek. “Bonhart bir söz verdi mi tutardı.”</p>

  <p>“Şimdi tutmamaya başlaması daha tuhaf o zaman.”</p>

  <p>“O kız neden bu kadar önemliymiş ki?” diye sordu Kenna. “Öldürülmesi istenen ama öldürülmeyen şu kız.”</p>

  <p>“Bize ne?” Boreas Mun yüzünü buruşturdu. “Biz emir aldık! Efendi Skellen de hakkı olanı istiyor. Bonhart’tan Falka’nın işini bitirmesi istendi ama yapmadı. Efendi Skellen bunun hesabını sorabilir.”</p>

  <p>“Şu Bonhart’ın amacı,” dedi Chloe Stitz kendinden emin bir edayla, “canlısı için ölüsünden daha çok gelir sağlamak. Bütün sır bu.”</p>

  <p>“Sayın soruşturma başkanı da başlarda öyle sandı. Bonhart’ın, Sıçanlara karşı büyük öfke duyan Gesolu baronlardan birine Falka’yı canlı teslim etmeye söz verdiğini düşündü; başkan, kıza istediğini yapacak ve onu ağır ağır işkenceyle öldürecekti. Ama öyle olmadığı sonra anlaşıldı. Bonhart’ın şu Falka’yı kime sakladığı bilinmiyor ama o barona olmadığı kesin.”</p>

  <p>“Efendi Bonhart!” Hasetli şişko meclis üyesi kendini hanın içine attı, soluk alabilmek için âdeta çırpınıyordu. “Efendi Bonhart, köye silahlı adamlar girmiş! At üstünde hızla geliyorlar!”</p>

  <p>“Bak şu işe.” Bonhart tabağını ekmekle sıyırdı. “Fare sırtında geliyor olsalardı mucize olurdu bu. Kaç kişiler?”</p>

  <p>“Dört.”</p>

  <p>“Giysilerim nerede peki?”</p>

  <p>“Az önce yıkandı… Kurumadı henüz.”</p>

  <p>“Cehennemin dibine gidin. Konukları don paça karşılayacağım o zaman. Neyse bakalım, bu konuklara bu karşılama da uygun.”</p>

  <p>Çamaşırının üzerine bağladığı kılıç kemerini düzeltti, paçalı donunun uç kısımlarını postal koncunun içine tıktı, Ciri’nin boynuna bağlı olan zinciri çekti. “Doğrul, küçük sıçan.”</p>

  <p>Kızı binanın önüne götürdüğü sırada dört atlı hana yaklaşmaktaydı. Zor hava koşullarında balta girmemiş ormanlardan geçerek geldikleri belliydi, üstleri başları, eşyaları ve atları toz ve kurumuş çamur içindeydi.</p>

  <p>Dört kişiydiler ve yanlarında bir yedek at vardı. Ciri bu atı görünce bütün bedeninin yanmaya başladığını hissetti, oysa çok soğuk bir gündü. Ciri’nin kısrağıydı bu at, kendi başlığını ve eyerini taşıyordu hâlâ. Üzerindeki alınlığı ise Mistle’ın bir armağanıydı. Atlılar, Hotsporn’u öldüren ekibin bir parçasıydı.</p>

  <p>Hanın önüne gelip durdular. İçlerinden önderleri olduğu anlaşılan biri yaklaştı ve samur kürkünden kalpağını çıkararak Bonhart’ı selamladı. Esmer tenliydi ve dudağının üstünde kömürle çizilmiş gibi duran bir bıyığı vardı. Adamın üst dudağının sürekli seğirdiği Ciri’nin dikkatinden kaçmamıştı. Bu tiki, adamın sürekli öfkeli görünmesine yol açıyordu. Belki de gerçekten öyleydi.</p>

  <p>“Merhaba, Efendi Bonhart!”</p>

  <p>“Merhaba, Efendi Imbra. Merhaba beyler.” Bonhart, Ciri’nin zincirini kazıklardan birinde bulunan bir kancaya bağladı, hiç acelesi yoktu. “Karşınıza tuhaf bir biçimde çıktığım için kusura bakmayın ama geleceğinizi beklemiyordum. Uzun, çok uzun bir yol katettiniz… Geso’dan yolunuz Ebbing’e nasıl düştü böyle? Saygıdeğer baronumuz nasıllar? Sağlığı yerinde mi?”</p>

  <p>“Keyfi yerinde,” dedi yanık tenli adam umursamaz bir tavırla. “Ancak boş lakırdıyla harcanacak zamanımız yok. İşimiz acele.”</p>

  <p>Bonhart kemerini ve donunu yukarıya doğru çekiştirdi. “Ben zamanınızı kesinlikle boşa harcatmam.”</p>

  <p>“Sıçanlar’ın işini bitirdiğini duyduk.”</p>

  <p>“Doğrudur.”</p>

  <p>“Sayın barona verdiğin söz doğrultusunda,” dedi yanık tenli adam avluda bulunan Ciri’yi görmüyormuş gibi yapmayı sürdürerek, “Falka’yı öldürmemişsin.”</p>

  <p>“Bu da doğru.”</p>

  <p>“Demek ki bize nasip olmayan şansı sen yakalamışsın.” Adam kısrağa baktı. “Tamam. Kızı alıp dönüyoruz. Rupert, Stavro, alın kızı.”</p>

  <p>“Ağır ol bakalım, Imbra.” Bonhart elini havaya kaldırdı. “Kimseyi alıp gitmiyorsunuz. Nedeni ise çok basit: Vermiyorum! Fikrimi değiştirdim. Kız bende kalacak, kendim kullanacağım.”</p>

  <p>Yanık tenli Imbra, eyerin üzerinde yana doğru eğildi, hafifçe öksürüp tükürdü, öyle ki balgamı neredeyse verandanın merdivenlerine vardı. “Sayın barona söz vermiştin!”</p>

  <p>“Evet, vermiştim ama fikrimi değiştirdim.”</p>

  <p>“Ne? Yanlış mı duyuyorum?”</p>

  <p>“Nasıl duyduğun hiç umurumda değil, Imbra.”</p>

  <p>“Şatoda üç gün boyunca hizmet aldın. Barona verdiğin sözün karşılığında üç gün boyunca hayvanca yiyip içtin. Mahzenin en değerli şarapları, kızarmış tavus kuşu, geyik kızartması, balıklı börekler, kremalı turnabalıkları kondu önüne. Üç gece boyunca krallar gibi kuştüyü yorganların içinde uyudun. Şimdi de fikrini değiştirdin, öyle mi? Öyle mi ha?”</p>

  <p>Bonhart susuyor, canı sıkılmış ve umursamaz yüz ifadesini koruyordu.</p>

  <p>Imbra, dudaklarının titremesini önlemek için dişlerini birbirine geçirdi. “Dişi sıçanı zorla elinden alabileceğimizi biliyor musun Bonhart?”</p>

  <p>Bonhart’ın o ana kadar alaylı ve umursamaz olan ifadesi ansızın buz kesti. “Deneyin bakalım. Siz dört kişisiniz, ben tekim. Üstelik donlayım. Ancak sizin gibi boktan herifler için pantolon giymeme hiç gerek yok.”</p>

  <p>Imbra yeniden tükürdü, dizginlere asıldı ve atını döndürdü. “Yuh Bonhart, ne oldu sana böyle! Her zaman ciddiyetinle ünlüydün, gerçek bir profesyoneldin, verdiğin sözü harfiyen yerine getirirdin. Şimdi ise verdiğin sözün bok kadar değeri olmadığı anlaşılıyor! İnsanlar kullandıkları sözcüklere göre değerlendirildikleri için, buna göre…”</p>

  <p>“Madem sözcüklere geldik,” diye sözünü kesti Bonhart, buz gibi bir ifadeyle elini kemerinin tokasına koyarak, “dikkat et ağzından çok kaba bir sözcük kaçmasın. Ağzından çıkanları gırtlağına geri tıkmam canını acıtır…”</p>

  <p>“Dört kişiye yetiyor cesaretin! Peki, cesaretin on dört kişiye de yeter mi? Çünkü seni temin ederim, Baron Casadei bu hakaretini cevapsız bırakmayacaktır!”</p>

  <p>F Andrzej Sapkowski r I “Senin baronuna başlardım ama önümüzde yığınla insan, özellikle kadınlar ve çocuklar var. Bu yüzden şunu söylemekle yetiniyorum: On gün kadar Claremont’ta kalacağım. Hakkında ısrar eden, öcünü almak ya da Falka’yı elimden kapmak isteyen ’ olursa Claremont’a gelsin.”</p>

  <p>“Ben geleceğim!”</p>

  <p>“Orada bekleyeceğim. Şimdi kaybolun gözümden.”</p>

  <p>İ “Ondan korkmuşlardı. Hem de dehşet derecesinde korkmuşlardı. Etrafa yaydıkları korkuyu hissedebiliyordum.”</p>

  <p>Kelpi yüksek sesle kişneyip başını sağa sola attı.</p>

  <p>“Dört kişiydiler ve tepeden tırnağa silahlıydılar. Bonhart tekti, üzerinde yamalı bir don ve lime lime olmuş kısa kollu bir gömlek vardı. Korkmaması… evet korkmaması gülünç olurdu.”</p>

  <p>Vysogota sesini çıkarmadı, rüzgârdan yaşaran gözlerini kıstı. Pereplut bataklıklarına tepeden bakan bir sırtın üzerinde, yaşlı adamın Ciri’yi iki hafta önce bulduğu noktaya yakın bir yerdeydiler. Rüzgâr sazlıkları eğiyor, nehri taşırıyordu.</p>

  <p>“Dört adamdan birinin eyerinde küçük bir tatar yayı asılıydı,” diye sözlerine devam etti Ciri, kısrağın su içmek için suya dalmasına göz yumarak. “Adamın eli yaya gider gibi oldu. Âdeta düşüncelerini okudum, duyduğu dehşeti hissettim. ‘Kirişi çekmeyi başarabilecek miyim? Atabilecek miyim? Ya isabet ettiremezsem.’ Tatar yayını ve ona doğru uzanan eli Bonhart da görmüştü, o düşünceleri de duymuştu, bundan hiç kuşkum yoktu. Ayrıca şundan da kuşkum yoktu: O atlı, yayı geremeyecekti.”</p>

  <p>Kelpi başını kaldırıp kişnemeye, dişlerindeki halkaları takırdatmaya başlamıştı.</p>

  <p>“Kimin eline düştüğümü gitgide daha iyi kavrıyordum. Fakat adamın gerekçesini anlayamıyordum. Aralarında geçen konuşmaları duydum ve öncesinde Hotsporn’un söylediklerini anımsadım. Şu Baron Casadei beni canlı istiyordu, Bonhart da bunu yapacağına söz vermişti. Sonra da fikrini değiştirmişti.</p>

  <p>Neden? Beni, daha çok para vermeye hazır birine mi teslim edecekti? Ya da gerçek kimliğimi bir şekilde öğrenmiş miydi? Yoksa niyeti beni Nilfgaardlılara mı vermekti?</p>

  <p>Akşam olmadan o köyden ayrıldık. Bonhart, Kelpi’ye binmeme izin verdi. Lakin ellerim bağlıydı ve Bonhart boynuma geçirdiği tasmanın ucundaki zinciri elinden bırakmıyor, sımsıkı tutuyordu. Hem de sürekli. Bütün bir gece ve bütün bir gün neredeyse mola vermeden yol aldık. Yorgunluktan öleceğimi sanmıştım. Bonhart ise yorulmuşa benzemiyordu. İnsan değil o. İnsan kimliğine bürünmüş şeytanın ta kendisi.”</p>

  <p>“Lütfen zabıt kâtibine akıl verilmesin ve ifadeye devam edilsin.”</p>

  <p>“Neratin kapıyı yumrukladı. Kim olduğumuzu ve amacımızı kibarca açıkladı, yine aynı kibarlıkla bize kulak verilmesini rica etti. Bizi içeri aldılar. Kılıç ustasının atölyesi güzel bir binaydı, daha ziyade çam sırıklarından bir kaleydi, küçük kulesi meşeden yapılmıştı, iç duvarları karaçamla kaplıydı…”</p>

  <p>“Mahkeme mimari ayrıntılarla ilgilenmiyor. Tanık asıl meselenin dışına çıkmasın. Öncesinde tutanağa geçmesi için kılıç ustasının adının tekrarlanmasını rica ediyorum.”</p>

  <p>“Esterhazy, sayın mahkeme. Fanolu Esterhazy.”</p>

  <p>Kılıç ustası Esterhazy, Boreas Mun’u uzun uzun süzdü ve kendisine sorulan sorunun yanıtını vermekte hiç acele etmedi.</p>

  <p>“Bonhart buraya gelmiştir belki,” dedi sonra boynuna asılı kemik düdükle oynarken. “Belki de hiç gelmemiştir? Kim bilir? Burası, kılıç imal eden bir atölyedir, baylar. Kılıçlarla ilgili her sorunuzu hızla, akıcı bir dille ve enikonu yanıtlayacağız. Ancak konuklarımızla ve müşterilerimizle ilgili soruların yanıtlanması için bir neden göremiyorum.”</p>

  <p>Kenna, kolunun içinden bir bez çıkarıp burnunu siliyormuş gibi yaptı.</p>

  <p>“Bir neden bulunabilir,” dedi Neratin Ceka. “Siz bulabilirsiniz, Efendi Esterhazy. Ya da ben bulabilirim. Seçim sizin!” Neratin’in taşıdığı kadınsı ifadeye karşın yüzü sert, sesi tehdit doluydu.</p>

  <p>Gelgeldim kılıç ustası düdükle oynamayı sürdürürken yüksek sesle soludu yalnızca. “Tehdit ve rüşvet arasında mı seçim yapayım? İstemiyorum. Her iki seçenek de üzerine tükürülmeyi hak ediyor.”</p>

  <p>Boreas Mun hafifçe öksürdü. “Yalnızca küçük bir bilgi vermek çok şey midir? Sizinle uzun zamandır tanışıyoruz Efendi Esterhazy, ayrıca soruşturma başkanı Skellen’i de tanırsınız…”</p>

  <p>“Tanırım,” diye söze atıldı demirci. “İyi tanırım. Bu isimle bağlantılı olan araştırmaları ve olayları da bilirim. Fakat burası Ebbing, kendi yönetimi ve özerkliği bulunan bir krallık. Bu yüzden size bilgi vermeyeceğim. Kendi yolunuza gidin. Rahatlamanız için size şunun sözünü verebilirim, bir ay ya da bir hafta sonra birisi sizi soracak olursa o da aynı şekilde hiçbir bilgi alamayacaktır.”</p>

  <p>“Ama Efendi Esterhazy…”</p>

  <p>“Daha mı açık konuşmamı istiyorsunuz? O zaman buyurun: Dışarı!”</p>

  <p>Chloe Stitz öfkeyle tısladı, Fripp’in ve Vargas’ın elleri doğrudan kılıçlarının sapına gitti, Andres Vierny elini belinde asılı duran savaş baltasının üzerine koydu. Neratin Ceka kımıldamadı, yüzünde de hiçbir hareket yoktu. Gözünü kemik düdükten ayırmadığı, Kenna’nın dikkatinden kaçmamıştı. İçeri girer girmez Boreas Mun onları uyarmıştı: düdüğün çalması, gizli bir yerde bekleyen nöbetçilere işaret demekti, adamların hepsi özel olarak seçilmiş eski tüfekti, kılıç ustasının atölyesinde “kalite kontrolü”nden sorumluydu.</p>

  <p>Gelgelelim Neratin ve Boreas olacakları önceden sezip bir sonraki hamleyi planlamıştı. Yedekte bir kozları daha vardı.</p>

  <p>Kenna Selborne, olayları hisseden kadın.</p>

  <p>Kenna, demirciyi öncesinde incelemiş, onu içgüdülerle donatmış ve düşüncelerinin en gizli noktalarına kadar ilerlemişti. Şimdi ise hazırdı Kenna. Burnuna götürdüğü bezle, burnu kanamaya başlayabilirdi, sert ve zorbaca bir iradeyle adamın beyninin içine giriyordu. Esterhazy öğürmeye başladı, kıpkırmızı kesildi, arkasında oturduğu masaya iki eliyle sarıldı, sanki masa, üzerindeki faturalarla, mürekkep hokkasıyla ve aynı anda iki deniz tanrısıyla birden gönül eğlendiren Nereid perisi şeklindeki mektup ağırlığıyla birlikte havalanıp sıcak bölgelere doğru uçacaktı.</p>

  <p>Sakin ol, diye emretti Kenna, bir şey yok, hiçbir şey de olmayacak. Canın, merak ettiğimiz konuları bize anlatmak istiyor, hepsi o kadar Neyi merak ettiğimizi biliyorsun ve sözcükler ağzın dan çıkmak için acele ediyor. O halde haydi. Başla. Göreceksin, sen konuşmaya başlar başlamaz başının içindeki çınlama bitecek, şakakların zonklamayacak, kulakların acımayacak. Yanağındaki kasılma da sona erecek.</p>

  <p>“Bonhart,” dedi Esterhazy çatallı bir sesle, ağzım gereğinden sık açıp kapayarak, “dört gün önce, 12 Eylül’de buradaydı. - Yanında Faika diye seslendiği bir kız vardı. Geleceklerini tahmin etmiştim çünkü iki gün önce Bonhart’tan bir mektup almıştım…”</p>

  <p>Adamın sol burun deliğinden ince bir kan aktı.</p>

  <p>Konuş, diye emretti Kenna. Konuş. Her şeyi anlat. Nasıl rahatladığını göreceksin.</p>

  <p>4</p>

  <p>Kılıç ustası Esterhazy, meşe ağacından yapılmış masanın arkasından kalkmadan Ciri’yi merakla süzdü. Tuhaf figürlerden oluşan mektup ağırlığına kaleminin gövdesiyle vurduktan . sonra, “Mektubunda hazırlamamı istediğin kılıç bu kız içindi, değil mi Bonhart?” diye sordu. “O halde tahmin edelim bakalım. .. Gerçek ölçüler yazdıklarınla örtüşüyor mu, kontrol edelim. Boy, beş fit ve dokuz inç… Doğru. Ağırlık elli altı kilogram… Eh, biz elli altıdan azdır diye tahmin ederdik ama bu o kadar önemli değil. Beş numaralı eldivenlere uygun eller, diye yazmışsın… Küçük hanım, elinizi bir görebilir miyiz? Evet, bu da doğruymuş.”</p>

  <p>“Benim her şeyim doğrudur,” dedi Bonhart kuru bir sesle.</p>

  <p>“Ona uygun düzgün bir demir var mı elinde?”</p>

  <p>“Benim şirketimde,” dedi Esterhazy gururla, “düzgün olmayan demirler ne üretilir ne de müşteriye sunulur. Bele takıp gezinmek değil, savaşmak üzere bir kılıç istediğini anlıyorum. Aa, evet, bunu da yazmıştın. Merak etme, bu küçük hanıma uygun bir silah kolayca buluruz. Bu boya ve vücut ağırlığına en uygun olanlar otuz sekiz inçlik standart donanıma sahip kılıçlardır. Hafif vücut yapısı ve küçük eli için dokuz inçe uzatılmış küçük bir sapa ve topuza ihtiyacı olacak. Elf taldagdsx ya da Zerrikanya kılıcı verebilirim, ya da Viroledan…”</p>

  <p>“Malı göster, Esterhazy.”</p>

  <p>“Arkamızdan koşturan mı var? Eveeet… Evet, bakalım şimdi… Bana bak Bonhart! Yahu ne yapıyorsun? Kıza neden tasma takmışsın öyle?”</p>

  <p>“Sen kendi sümüklü burnuna bak, Esterhazy! Ve de o burnu seni ilgilendirmeyen yerlere sokma yoksa sıkışıp kalır, görürsün!”</p>

  <p>Boynunda asılı düdükle oynayan Esterhazy, kelle avcısını süzerken yüzünde korku ve saygı ifadesi yoktu, her ne kadar ona bakabilmek için boynunu oldukça geriye eğmek zorunda kalmış olsa da.</p>

  <p>Bonhart bıyığını burup hafifçe öksürdü. “Ben,” dedi alçalttığı ama hainliğini hâlâ koruyan bir ses tonuyla, “senin işlerine ve meselelerine karışmıyorum. Senden de aynısını beklememe şaşırıyor musun?”</p>

  <p>“Bonhart,” dedi demirci gözünü bile kırpmadan, “evimi ve avlumu terk ettiğinde, kapımı çekip çıktığında, senin özel yaşamına, ihtiyaçlarının ve mesleğinin gizliliğine saygı gösteririm. Ve bunlara asla müdahale etmem, bundan hiç kuşkun olmasın. Ama benim mekânımda insan onurunun çiğnenmesine izin vermem. Ne demek istediğimi anladın mı? Bu kapının dışına çıktıktan sonra istersen bu kızı atlara sürüklet. Ancak benim sınırlarım dahilindeyken bu tasmayı çıkaracaksın. Hem de derhal.”</p>

  <p>Bonhart hemen tasmayı tutup açtı ama bunu öylesine sert bir hareketle yaptı ki Ciri az kalsın dizlerinin üstüne düşecekti.</p>

  <p>Esterhazy bu sert davranışı görmemiş gibi yaparak düdüğü elinden bıraktı. “Böyle daha iyi oldu. Gidelim.”</p>

  <p>Kısa bir koridordan geçerek daha küçük bir avluya vardılar. Burası atölyenin arka kapısına bakıyordu ve karşısında bir meyve bahçesi vardı. Oyma kazıkların üzerinde yükselen bir sundurmanın altında uzun bir masa vardı, uşaklar üzerini az önce kılıçlarla donatmıştı. Esterhazy yaptığı bir işaretle, Bonhart’a ve Ciri’ye masaya yaklaşmaları için izin verilmesini istedi.</p>

  <p>“Önerdiğim mallar bunlar, buyurun.”</p>

  <p>Birlikte masanın önüne geldiler.</p>

  <p>“Bunlar,” dedi Esterhazy yan yana dizili çok sayıda kılıcı göstererek, “benim üretimim, çoğu burada hazırlandı, çelik damgam olan nah görüyorsunuz. Fiyatları beş ile dokuz florin arasında değişiyor çünkü hepsi standart kılıç. Şuradakiler ise atölyemde son şeklini alıp monte edildi. Bunların büyük kısmı ithaldir. Nereden geldikleri çelik damgalarda yazılı. Mahakam kılıçları çapraz çekiç damgalıdır, Poviss’ten gelenlerin üzerinde bir taç ya da at başı vardır, Viroleda kılıçlarında güneş ve şirketin ünlü yazıtını görürsünüz. Fiyatlar on florinden başlar.”</p>

  <p>“Nereye kadar çıkar?”</p>

  <p>“Ürüne göre değişir. Bu güzel Viroleda kılıcını ele alalım örneğin.” Esterhazy masadan bir kılıç aldı, havaya kaldırdı, sonra elini ve kolunu “Angelika” adında zor bir çalımla ustaca oynatıp bir eskrim gardına geçti. “Bunun fiyatı on beş. Eski bir eserdir, topuzu antikadır. Sipariş üzerine hazırlandığı anlaşılıyor zaten. Sapındaki desen, zamanında bir kadına ait olduğuna işaret ediyor.”</p>

  <p>Kılıcı çevirdi, hedef aldı. “Bütün Viroleda kılıçlarının sapında olduğu gibi bir yazı taşır: ‘Kınından sebepsiz çıkmaz, şerefsizce yeniden girmez.’ Hah! Viroleda’da bu tür yazılar kılıçlara hâlâ işleniyor. Ama ülkenin her yerinde bu kılıçları serseriler ve budalalar kullanıyor. Ülkenin her yerinde şerefin değeri düştü çünkü günümüzde kimse bu malı istemiyor…”</p>

  <p>“Çok konuşma, Esterhazy. Kılıcı kızın eline ver, denesin. Kızım, tut kılıcı.”</p>

  <p>Ciri hafif kılıcı aldı ve kertenkele derisi kaplı sapın kendi ayasıyla güvenli bir biçimde bütünleştiğini ve kılıcın ağırlığının kolunu hız alıp vurmaya davet ettiğini hemen hissetti.</p>

  <p>“Bu, uzun saplı bir kılıçtır,” diye bir anımsattı Esterhazy. Aslında gereksizdi. Ciri, topuzun üzerine üç parmağını yerleştirerek uzun saplı kılıçları da kolaylıkla kullanabilmekteydi.</p>

  <p>Bonhart geriye doğru iki adım atıp avluya çıktı, kılıcını kınından çekip hızla havada savurdu. “Hadi!” diye bağırdı Ciri’ye. “Öldür beni! Eline kılıç ve de fırsat geçti. Şu an şansın var. Değerlendir. Çünkü sana kolay kolay ikinci bir şans vermeyeceğim.”</p>

  <p>“Siz aklınızı mı oynattınız?”</p>

  <p>“Kapa çeneni, Esterhazy.”</p>

  <p>Ciri, bakışlarını yana çevirip omzunu kafa karıştırıcı bir edayla silkeleyerek Bonhart’ı yanıltmaya çalıştı, kılıcını keskin bir coup âroit’ie yıldırım gibi indirdi. Kılıç, bir çınlamayla siperin üstüne indi ancak Bonhart öylesine sağlam savuşturdu ki Ciri sendeledi. Geriye doğru sıçramak zorunda kaldı ve kalçasını üzerinde kılıçların bulunduğu masaya çarptı. Dengesini korumaya çalışırken farkında olmadan kılıcını indirmişti. Eğer Bonhart isteseydi onu o anda rahatlıkla öldürebilirdi.</p>

  <p>“Siz hepiniz aklınızı mı oynattınız?” Esterhazy şimdi sesini yükseltmiş ve düdüğü yeniden eline almıştı. Uşaklar ve atölye çalışanları olanları şaşkınlık içinde izliyorlardı.</p>

  <p>“Bırak elinden kılıcı.” Bonhart gözünü Ciri’den ayırmıyor, demirciye ise hiç aldırmıyordu. “Bırak elinden, dedim sana. Yoksa elini koparırım!”</p>

  <p>Ciri kısa süreli bir duraksamadan sonra denileni yaptı.</p>

  <p>Bonhart pis pis sırattı. “Senin kim olduğunu biliyorum, yılan. Ama bunu kendi ağzınla itiraf ettireceğim sana. Sözcüklerle ve hareketlerle! Kimliğini itiraf etmek zorunda bırakacağım seni. Sonra da geberteceğim.”</p>

  <p>Esterhazy, sanki biri onu vurup yaralamış gibi sesler çıkardı.</p>

  <p>“Bu kılıç,” diye sözlerini sürdürdü Bonhart, kızın yüzüne bakmaya tenezzül bile etmeden, “sana ağır geldi. Hareketlerin gebe sümüklüböcekler kadar ağırdı. Esterhazy! Kıza verdiğin kılıcın ağırlığı en az yüz gram fazlaydı.”</p>

  <p>Kılıç ustasının rengi kül gibi olmuştu. Bakışları kız ile Bonhart arasında gidip geldi. Yüzü tuhaf bir biçimde değişmişti. Derken bir uşağa başıyla işaret etti ve alçak sesle bir emir verdi.</p>

  <p>“Elimde seni memnun edecek bir mal var, Bonhart,” dedi sonra ağır ağır.</p>

  <p>“Neden hemen göstermedin ki?” diye homurdandı kelle avcısı. “Birinci sınıf bir mal istediğimi yazmıştım sana. Daha iyi bir mal satın almaya gücümün yetmeyeceğini mi düşündün yoksa?”</p>

  <p>“Gücünün neye yettiğini biliyorum,” dedi Esterhazy sözcüklerin üzerine basarak. “Üstelik bugün öğrenmedim bunu. Neden mi hemen göstermedim bu malı? Yanında kimi getireceğini bilemezdim ki… Boynuna tasma geçirip gelmişsin.</p>

  <p>Kılıcın kimin için olacağını ve ne işe yarayacağını tahmin edemedim. Ama artık biliyorum.”</p>

  <p>Uşak geri döndü ve ince uzun bir sandık getirdi.</p>

  <p>“Gel kızım,” dedi Esterhazy alçak sesle. “Bak içine.” Ciri yaklaştı. Baktı ve yüksek sesle iç geçirdi.</p>

  <p>Ciri kılıcı seri bir hareketle çekti. Şöminenin ateşi, bıçağın dalgalı kaynak çizgisini parıldatıp kızıl bir ışığa büründürdü. “İşte buydu,” dedi Ciri. “Tahmin etmişsindir zaten. İstersen eline alabilirsin. Ama dikkat et, jiletten keskindir. Sapının elinin içine âdeta yapıştığını hissediyor musun? Kuyruğunda zehirli dikeni olan yassı bir balığın derisinden yapılmış.”</p>

  <p>“İğneli vatoz.”</p>

  <p>“Olabilir. Bu balığın deri yüzeyinde minicik dişler var, sap bu yüzden elinden kaymıyor, hatta el terli olsa bile kaymıyor. Bıçağın üzerine ne işlenmiş bak.”</p>

  <p>Vysogota öne doğru eğildi, gözlerini kısıp baktı.</p>

  <p>“Bir Elf mandalası bu,” dedi bir süre sonra ve başını kaldırdı. “Blathan caerme der elfler buna, bir kader çelengi, meşeden, spiraea bitkisinden ve yabani hanımelinden yapılmış. Yıldırım çarpan bir kule kaos ve yıkımın sembolüdür… Kulenin tepesinde de…”</p>

  <p>“Kırlangıç,” diye patladı Ciri. “Ziraeal. Benim adım.”</p>

  <p>“Gerçekten hiç fena değil,” dedi sonra Bonhart. “Gnom işi, derhal seçiliyor. Yalnızca gnomlar böyle siyah demir kullanırdı. Bıçağı bilerken yalnızca gnomlar alev şeklini verirdi, yalnızca gnomlar kılıcın ağırlığını hafifletmek için bıçağa kesikler atardı…. Hadi, itiraf et, Esternazy. Taklit bu, değil mi?”</p>

  <p>“Hayır,” diye karşı çıktı demirci. Orijinal mal. Gerçek bir gnomgwyhyf’. Şu gördüğün topuz en az iki yüz yaşında.</p>

  <p>Çerçeve çok daha yeni tabii ama ona da taklit denemez. Tir Tochair’deki gnomlara sipariş üzerine yaptırdım. Eski yöntemlere ve örneklere göre.”</p>

  <p>“Lanet olsun. Buna gücüm belki de gerçekten yetmez. Bu kılıca ne istiyorsun?”</p>

  <p>Esterhazy bir süre konuşmadı. Yüz ifadesindeki anlamı çözmek olanaksızdı. “Para istemiyorum, Bonhart,” dedi sonunda alçak sesle. “Armağanım olsun. Olması gerekenin gerçekleşebilmesi için.”</p>

  <p>“Teşekkür ederim,” dedi Bonhart şaşkınlığını gizlemeden. “Teşekkür ederim, Esterhazy. Krallara layık bir armağan, gerçekten krallara layık… Kabul ediyorum, elbette ediyorum ve de sana borçlu kalıyorum.”</p>

  <p>“Kalmıyorsun. Kılıcı sana değil kıza veriyorum. Tasmalı kız, gel buraya. Kılıcın üzerine işlenmiş işaretlere bak. Anlamadığın yüzünden belli oluyor. Fakat ben sana anlatacağım. Bak. Yazgının öngördüğü çizgi eğri ama şu kuleye çıkıyor. Çöküşe, mevcut değerlerin ve düzenin yok oluşuna. Kulenin tepesinde ne var görüyor musun? Bir kırlangıç. Umudun simgesi. Bu kılıcı al. Olması gereken gerçekleşsin.”</p>

  <p>Ciri elini usulca uzattı ve kenarları ayna gibi parlayan kılıcın siyah bıçağı üzerinde gezdirdi.</p>

  <p>“Al eline,” dedi Esterhazy ağır ağır ve Ciri’ye iri iri açtığı gözlerle baktı. “Al. Eline al, kızım. Al…”</p>

  <p>“Olmaz!” diye bağırdı Bonhart ansızın, kendini onların arasına attı, Ciri’yi omuzlarından yakaladığı gibi yana doğru itti. “Çekil!”</p>

  <p>Ciri dizlerinin üzerine düştü; avuç içleri avludaki çakıl taşlarından acımıştı.</p>

  <p>Bonhart sandığı vurarak kapattı. “Henüz değil!” diye homurdandı. “Bugün değil! Zamanı gelmedi henüz.”</p>

  <p>“Besbelli,” dedi Esterhazy, Bonhart’ın gözlerinin içine bakarak. “Besbelli ki zamanı henüz gelmemiş. Üzüldüm.”</p>

  <p>“Kılıç ustasının düşüncelerini okumak pek işe yaramamıştı, sayın hâkim. Oraya 16 Eylül’de, dolunaydan üç gün önce gitmiştik. Fano’dan Rocayne’e dönerken bir grup atlı, Ola Harsheim ve yedi adamı, arkadan bize yetiştiler. Efendi Ola, tam gaz diğer ekibin arkasından koşulmasını emretti. Çünkü bir gün öncesinde, 15 Eylül’de Claremont’ta bir katliam gerçekleşmişti. Bu olayı sanırım anlatmam gerekmez, sayın mahkemenin Claremont katliamı hakkında bilgisi vardır mutlaka…”</p>

  <p>“Lütfen mahkemenin bildikleriyle uğraşmadan tanıklık edin.”</p>

  <p>“Bonhart bizden bir gün önce gelmişti. Falka’yı 15 Eylül’de Claremont’a götürmüştü…</p>

  <p>“Claremont,” diye tekrarladı Vysogota. “Bu kasabayı bilirim. Nereye götürdü seni?”</p>

  <p>“Pazar yerinde bulunan büyük bir binaya. Girişinde sütunlar ve kemerler vardı. Zengin birinin evi olduğu hemen anlaşılıyordu…”</p>

  <p>Odaların duvarları ağır goblenlerle ve ihtişamlı duvar halılarıyla kaplıydı; halıların üzerinde inancı, av ve köy hayatını yansıtan ama çıplak kadınların eksik olmadığı sahneler dikkat çekiyordu. Kakma pirinç süslemeler mobilyaları ışıl ışıl parlatmıştı; yerdeki halılara basan, bileklerine kadar içine gömülüyordu. Ciri, ayrıntıları incelemeye zaman bulamadı çünkü Bonhart tasmanın zincirini çekiştiriyor ve hızlı adımlarla yürüyordu.</p>

  <p>“Merhaba Houvenaghel.”</p>

  <p>Pencereden içeri giren gökkuşağı ışığında, ev sahnelerinin betimlendiği duvar halısının önünde oldukça yapılı bir adam duruyordu, altın yaldızlı uzun bir ceketin üzerine işlemeli, içi kürklü bir kaftan giymişti. Hayatının baharında genç bir adam olmasına karşın keldi, yanaklarıysa bulldog köpeklerininki gibi sarkıktı.</p>

  <p>“Merhaba Leo,” dedi. “Sana da merhaba küçük hanım…” “Küçük hanım falan yok.” Bonhart kızın tasmasını ve elinde tuttuğu zinciri gösterdi. “Ona selam verilmesi gerekmiyor.”</p>

  <p>“Kibarlık parayla değil.”</p>

  <p>“Zamanını harcama.” Bonhart zinciri çekiştirdi, yaklaştı, şişman adamın göbeğine lafı dolandırmadan bir şaplak attı. “Daha da şişmanlamışsın,” dedi. “Yani Houvenaghel, yolu kapattığın zaman etrafından dolaşmaktansa üstünden atlamak daha kolay olur.”</p>

  <p>“Lüks hayat işte,” dedi Houvenaghel neşeyle ve yanakları titreyerek. “Hoş geldin Leo, hoş geldin. Bugün sevinmek için nedenlerim var, ne iyi ettin de geldin. İşler ummadığım kadar iyi gidiyor, içimden tahtaya vurmak geliyor çünkü kasam dolup taşıyor! İlk aklıma gelen örneği vermek isterim; daha bugün Nilfgaardlı bir yedeksubay, kendisi cepheye malzeme sevkiyatıyla görevli bir levazım subayıdır, bana altı bin adet savaş yayı gönderdi, bunları on misli fiyata avcılara, kaçak avcılara, haydutlara, elflere ve özgürlük savaşçılarına satacağım. Ayrıca buralı bir markiden uygun fiyata bir şato satın aldım…”</p>

  <p>“Yahu şatoyu ne yapacaksın sen?”</p>

  <p>“Yaşadığım yerin temsil gücü olmalı. İşlerime dönersem: Birini sana borçluyum. Bütün umudumu kestiğim bir borçlu ödeme yaptı, hem de az önce. Paraları verirken elleri titriyordu. Adam seni görmüş ve içinden demiş ki…”</p>

  <p>“İçinden ne dediğini biliyorum. Mektubumu aldın değil mi?”</p>

  <p>Houvenaghel, ağzını şapırdatarak Ciri’yi tepeden tırnağa dikkatle süzdü. “Mektupta vaat ettiğin eğlenceyi bu iri gözlü karaca yavrusu temin edecek, öyle mi?” dedi sonra. “Windsor Imbra kentin önüne kadar dayanmış diye geldi kulağıma.</p>

  <p>Yanında da boğaz kesmekte usta birkaç babayiğit getirmiş. Bu yaşlı kurtlardan bazıları saldırıyı görmüş…”</p>

  <p>“Benim malım seni düş kırıklığına uğrattı mı hiç?”</p>

  <p>“Hayır, hiç olmadı. Ama senden uzun zamandır da bir şey edinmedim.”</p>

  <p>“Eskisi kadar çok çalışmıyorum. İşi gücü tamamen bırakmayı bile düşünüyorum.”</p>

  <p>“Bunun için seni geçindirecek bir paranın olması gerekir.</p>

  <p>Aklıma bir olasılık geliyor… Dinlemek ister misin?” t “Başka işim olmadığına göre.” Bonhart, ayağıyla bir koltuk çekti ve Ciri’yi oturmaya zorladı.</p>

  <p>“Kuzeye gitmeyi hiç düşünmedin mi? Cintra’ya, yamaçlara uzanmayı ya da Yaruga’yı geçmeyi? Oraya gidip fethedilmiş bölgelere yerleşmek isteyenlere imparatorluğun dört dönüm arazi verdiğini biliyor musun? On yıl süreyle de vergiden muaf tuttuğunu?”</p>

  <p>“Ben,” dedi kelle avcısı sakin bir tavırla, “çiftçilik yapmaya uygun biri değilim. Toprağı eşip hayvan yetiştirmeyi beceremem. Fazla hassasım. Bok ve solucan görünce kusasım geliyor.”</p>

  <p>“Tıpkı benim gibi.” Houvenaghel yanaklarını salladı.</p>

  <p>, “Tarım alanında tek katlanabildiğim şey gizlice içki üretmektir.</p>

  <p>Gerisi bana iğrenç geliyor. Tarımın, ekonominin ve refahın temeli olduğu söylenir. Fakat gübre kokan bir şeyin benim refahımı belirlemesini yakışıksız ve alçaltıcı buluyorum. Bu konuda birkaç adım attım. Tarla sürmek ve üzerinde hayvan yetiştirmek zorunda değilsin. Toprağa sahip olmak yeterlidir. Yeterince toprağın varsa doğru düzgün kira gelirin de olur. İnan bana, bu işten rahatça geçinebilirsin. Evet, bu konuda biraz hazırlık yaptım, kuzeye yolculukla ilgili sorumun sebebi de bu zaten. Bonhart orada sana göre bir işim var. Sürekli, geliri yüksek ve seni fazla yormayacak bir iş. Hele hassas bir insana pek uygun bir iş çünkü bokla, solucanla hiçbir ilgisi yok elbette.”</p>

  <p>“Dinlemeye hazırım. Hiçbir söz vermiyorum elbette.”</p>

  <p>“İmparatorun oraya yerleşenlere vermeyi garanti ettiği toprak hisselerinden biraz girişimci bir ruh ve az bir başlangıç sermayesiyle epeyce arazi edinmek mümkün.”</p>

  <p>“Anlıyorum.” Avcı, bıyığını dişlerinin arasına aldı. “Nereye varmak istediğini anlıyorum. Refahın için ne gibi adımlar attığını anladım. Zor tarafları yok mu sence?”</p>

  <p>“Var tabii. İki sıkıntı var. Birincisi, sözüm ona oraya yerleşecekmiş gibi kuzeye gidip görevlilerden hisselerini alacak insanlar bulmak gerekecek. Kâğıt üzerinde kendileri ama gerçekte benim için teslim alacaklar toprakları. Bu konuyla ben ilgileneceğim. Senin işin ikinci sıkıntı.”</p>

  <p>“Seni dinliyorum.”</p>

  <p>“Toprağı alıp bana vermekten vazgeçen göçmenler çıkabilir. Sözleşmeyi ve aldıkları parayı unutabilirler. Dolandırıcılığın, adiliğin ve itoğluitliğin insanoğlunun doğasına ne derin işlediğine inanamazsın.”</p>

  <p>“İnanırım.”</p>

  <p>“Yani ahlaksızları, ahlaksızlığın işe yaramadığına ikna etmek gerekecek. Ahlaksızlığın cezasız kalmadığına… Sen bu konuyla ilgileneceksin.”</p>

  <p>“Kulağa hoş geliyor.”</p>

  <p>“Çünkü gerçekten de hoş. Ben deneyimliyim, böyle bir iş çevirdim daha önce. Ebbing imparatorluğa resmen dâhil edildiğinde de toprak hisseleri dağıtılmıştı. Sonraları, kentlerin imparatorluğa dâhil edildiği yasa çıktığında da yaşanmıştı bunlar. İşte şu güzel Claremont kasabasının toprakları üzerime kayıtlıdır, yani kasaba benimdir. Bu bölge tamamen bana ait. Boz rengi dumanlarla kaplı ufka kadar olduğu gibi benimdir her yer. Tam on sekiz bin akre. Ama çiftçi değil imparatorluk ölçülerine göre. Yetmiş üç bin dönüm yapıyor.”</p>

  <p>“Ah yasasız ülkenin çöküşü yakındır,” diye alaycı sesle bir alıntı yaptı Bonhart. “Herkesin çalıp çırptığı bir imparatorluk çökmelidir. Çünkü zaafı çıkarcılık ve bencilliktir.”</p>

  <p>“O dediklerin gücü ve kuvvetidir.” Houvenaghel yanaklarını salladı. Sen girişimcilik ruhunu hırsızlıkla karıştırıyorsun, Bonhart.”</p>

  <p>“Sıklıkla yaparım hem de,” dedi kelle avcısı istifini bozmadan.</p>

  <p>“Ortaklığa var mısın?”</p>

  <p>“Kuzeyin topraklarını paylaşmaya çok erken kalkışmıyor muyuz sence? Her ihtimale karşı, Nilfgaard bu savaşı kazanana kadar beklesek daha iyi olmaz mı?”</p>

  <p>“Her ihtimale karşı mı? Dalga geçme! Savaşın sonucu önceden belli. Savaşlar parayla kazanılır. O da imparatorlukta var, kuzeylilerde yok.”</p>

  <p>“Para konusuna gelmişken…”</p>

  <p>“O konu halloldu.” Houvenaghel masanın üzerinde duran evrakları karıştırdı. “Al, yüz florinlik banka senedi. Bu da, Gesolu Vernhagenlerden haydutların kafaları karşılığında alacağım paradan feragat ettiğine dair sözleşme. İmzala. Teşekkür ederim. Gösterinin gelirlerinden alacağın pay var ama hesap henüz kapanmadı, kasaya para giriyor hâlâ. İlgi büyük, Leo. Gerçekten büyük. Benim kasabanın sakinleri can sıkıntısından ve üzüntüden kırılıyor.” Bir an durup Ciri’ye baktı. “Bu kişiyle ilgili yanılmamış olmanı içtenlikle diliyorum. Bizi epeyce eğlendireceği konusunda umarım yanılmıyorsundur… Ortak kazançlarımız doğrultusunda iş birliğine hazırdır umarım…” “Onun beş kuruş kazanması söz konusu değil. Biliyor bunu.”</p>

  <p>Houvenaghel alnını buruşturdu, hiddetlenmişti şimdi. “Bunu biliyor olması çok fena, lanet olsun! Bilmemesi gerekirdi! Ne oluyor sana, Leo? Ya bizi eğlendirmek istemez de haince döneklik yaparsa? Ne olacak o zaman?”</p>

  <p>Bonhart’ın yüz ifadesi değişmedi. “O zaman,” dedi, “arenada senin bulldogları üzerine salarız. Anımsadığım kadarıyla hiç döneklik yapmadan daima eğlendirmişti onlar.”</p>

  <p>Ciri uzun süre susup deforme olmuş yanağını ovaladı.</p>

  <p>“Artık anlamaya başlamıştım,” dedi bir süre sonra. “Bana ne yapmayı planladıklarını artık anlamaya başlamıştım. İlk fırsatta kaçmayı kafaya koydum… Risk almaya hazırdım. Ama bana hiç fırsat bırakmıyorlardı. Başımda sıkı bir nöbet tutuyorlardı.”</p>

  <p>Vysogota sesini çıkarmadı.</p>

  <p>“Beni alt kata sürüklediler. Şişko Houvenaghel’in konukları bekliyordu orada. Her biri kendine özgüydü! Bu dünyada neden bu kadar çok tuhaf hayvan yaşar, Vysogota? “</p>

  <p>“Çoğalıyorlar. Doğal seçilim.”</p>

  <p>Adamlardan ilki kısa boylu, tıknazdı, insandan çok “buçukluk”a benziyordu, hatta buçukluk gibi şık, güzel sade ve pastel tonlarında giyinmişti. Diğer adam ise yaşı ilerlemiş olsa da asker duruşu ve kıyafeti içindeydi, belinde kılıcı vardı, siyah ceketinin omzunda yarasa kanatlı bir ejderhayı simgeleyen gümüşten bir figür parıldıyordu. Kadın sarışın ve ince yapılıydı, ince dudaklı ve hafif kanca burunluydu. Fıstık rengi elbisesinin dekoltesi oldukça derindi. Bu kesinlikle iyi bir seçim değildi. Çünkü dekoltenin, kalın bir pudra tabakasıyla kapatılmış, kâğıt gibi kurumuş buruşuk bir tenden başka göstereceği bir şey yoktu.</p>

  <p>“Muhterem Markiz de Nementh-Uyvar,” diye kadını tanıttı Houvenaghel. “Majesteleri Nilfgaard İmparatorunun yedek süvari sınıfından Süvari Yüzbaşı Declan Ros aep Maelchlad. Claremont Belediye Başkanı Pennycuick. Bu da Leo Bonhart, akrabam ve uzun yıllardan beri silah arkadaşım.”</p>

  <p>Bonhart hafifçe eğildi.</p>

  <p>“Bizi bugün eğlendirecek küçük dişi haydut bu demek,” dedi zayıf markiz ve solgun mavi gözlerini Ciri’ye dikti. Sesi boğuktu, kısıktı ve titriyordu. “Pek güzel sayılmaz bence. Yine de vücudu fena değil… Gayet hoş … küçük bir beden.”</p>

  <p>Ciri sağa sola harket etmeye çalıştı, kendisine doğru uzanan eli itti, öfkeden kül gibi oldu ve yılan gibi tısladı.</p>

  <p>“Lütfen dokunmayın,” dedi Bonhart buz gibi bir sesle. “Yiyecek vermeyin. Kızdırmayın. Sorumluluk kabul etmiyorum.”</p>

  <p>“Küçük bir beden,” dedi markiz dudaklarını yalayarak ve Bonhart’ı dikkate almadan, “gerekirse yatağa bağlanır ve ’ ulaşılması daha kolay olur. Fiyatını bizim için indirir misiniz, Bay Bonhart. Markim ve ben bu tür küçük bedenleri seviyoruz ama buradaki çoban kızlarına ve köylü çocuklarına el attığımızda Bay Houvenaghel bize sitem ediyor. Bu arada marki artık küçük çocukları yakalayamıyor. Hızlı koşamıyor çünkü apış arasında frengi çıbanı ve siğil illeti var…”</p>

  <p>“Yeter, yeter Mathilda,” dedi Houvenaghel gülümseyerek, , Bonhart’ın yüzündeki tiksinti ifadesini görmüştü. “Tiyatroya gideceğiz. Sayın belediye başkanımıza az önce haber verilmiş, Windsor Imbra, Baron Casadei’in bir grup uşağıyla birlikte f kente giriş yapmış. Gitme zamanımız geldi.”</p>

  <p>Bonhart cebinden küçük bir şişe çıkardı, önündeki sehpanın mermerini koluyla sildi, üzerine şişeden bir miktar fisstech döktü. Ciri’yi zincirinden kendine doğru çekti.</p>

  <p>“Nasıl kullanılacağını biliyorsun, değil mi?”</p>

  <p>Ciri dişlerini birbirine geçirdi.</p>

  <p>“Burnundan içine çek ya da bir parmağını tükürüğünle ıslat ve tozu diş etlerine yedir.”</p>

  <p>“Hayır!”</p>

  <p>Bonhart başını bile çevirmedi. “Kendin yapacaksın,” dedi alçak sesle, “ya da ben yaparım, öyle bir yaparım ki buradakiler eğlencenin dibine vurur. Küçük fare, senin yalnızca ağzının ve burnunun içi mukozayla kaplı değil ki! Başka komik yerlerinde de var. Uşakları çağırırım, seni soydururum, ellerini sımsıkı tuttururum ve bu komik yerleri kullanmalarını sağlarım.”</p>

  <p>Markiz de Nementh-Uyvar pis bir kahkaha atıp Ciri’nin titreyen eliyle uyuşturucuyu almasını izledi.</p>

  <p>“Komik yerler,” deyip dudaklarını yaladı sonra. “İlginç bir fikir. Bir gün denemek gerekir bence! Hey, ufaklık, dikkatli ol, canımfîsstech’i yerlere dökme! Bana da bırak biraz!”</p>

  <p>Uyuşturucu, Sıçanlar’ın yanında denediği maddelerden çok daha güçlüydü. Maddeyi aldıktan birkaç saniye sonra Ciri müthiş bir coşkuya kapıldı, siluetlerin konturları keskinleşti, ışıklar ve renkler gözlerine battı, kokular burnunu tahriş etti, sesler dayanılmaz perdelere ulaştı ve çevresinde ne varsa gerçekliğini yitirdi, düş görüyormuşçasına bulanık bir hale büründü. Merdivenler, ağır bir biçimde toz kokan goblenler ve duvar halıları, Markiz Nementh-Uyvar’ın boğuk kahkahaları… Bir avlu, yüzüne bir anda düşen yağmur damlaları, boynunda hâlâ taşıdığı tasmanın kasılması… Tahtadan kuleli devasa bir yapı ve ön cephede itici ve zevksiz bir resim… Resim, bir canavarı dişlerinin arasına almış köpekleri betimliyordu - canavarsa bir ejderha, griffon ya da bir wyvern idi belki. Binanın önünde toplanmış bir kalabalık vardı. İçlerinden biri bağırıyor, el kol hareketleri yapıyordu.</p>

  <p>“İğrenç bu! Eski bir tapınağı böylesine imansız, insanlık dışı ve iğrenç bir olay için kötüye kullanmak iğrenç ve günahtır Efendi Houvenaghel! Hayvanların da duyguları vardır, Bay Houvenhaghel! Onların da onuru var! Ayaktakımını eğlendirmek ve kâr sağlamak amacıyla onları birbirlerinin üzerine salmak ağır bir suçtur!”</p>

  <p>“Sakin olun, azizim! Ve de özel girişimciliğe burnunuzu sokmayın! Ayrıca hayvanları burada birbirlerinin üzerine saldığımız falan yok. Hem de bir tekini bile! Hepsi insan!”</p>

  <p>“Öyleyse beni bağışlayın.”</p>

  <p>Binanın içi tıklım tıklım doluydu, yan yana dizilen banklar bir anfî tiyatro oluşturmuştu. Merkezinde toprağın kazılmasıyla oluşmuş yaklaşık on metre çapında bir çukur bulunuyordu. Çukurun duvarları kaba kalaslarla desteklenmişti, çevresi parmaklıklarla sarılıydı. Yükselen kötü kokular ve gürültü dayanılmayacak kadar yoğundu. Ciri, tasmanın yine sarsıldığını hissetti, biri koltuk altlarından tuttu, biri de arkasından bir tekme savurdu. Kız kendini bir anda kalasların tuttuğu çukurun dibinde, sıkıştırılmış kumların üzerinde buldu.</p>

  <p>Arenada.</p>

  <p>İlk anda yaşadığı uyuşturucunun başlangıç etkisi geçmişti, fisstech şimdi ruh durumunu yükseltmiş, duyularını keskinleştirmişti. Ciri ellerini kulaklarına bastırdı. Amfiteatr banklarında oturan kalabalık coşmuştu, bağırıp çağırıyor, ıslık çalıyordu, gürültü korkunçtu. Sağ el bileğine ve alt koluna dolanmış derinin sıktığını fark etti Ciri. Fakat bunun ne zaman takıldığını anımsamıyordu.</p>

  <p>Tanıdık o boğuk sesi duydu, fıstık yeşili sıska markizi, Nilfgaardlı süvari yüzbaşıyı, pastel renkli belediye başkanını, arenanın en yüksek noktasına kurulmuş locada oturan Houvenaghel ve Bonhart’ı gördü. Birisi madenî gonga vurunca yeniden kulaklarını kapadı.</p>

  <p>“Bakın güzel halkım! Bugün arenaya ne kurt ne goblin ne endriaj getirdik. Bugün size Sıçanlar çetesinden katil Falka’yı sunuyoruz! Bahisleri girişteki kasamız kabul ediyor! Sakın pintilik etmeyin, millet! Kısa süreliğine yemek içmek yasaktır, yasağa uymayan cezalandırılacaktır!”</p>

  <p>Çığlıklar eşliğinde büyük bir alkış koptu. Uyuşturucu etkisini gösteriyordu artık. Ciri heyecandan tir tir titriyordu, duyuları her şeyi, her ayrıntıyı kaydediyordu. Houvenaghel’in kulakları tırmalayan kahkahasını, boğuk sesli markizi, Bonhart’ın soğuk ve kalın sesini, hayvanları savunmuş olan papazın çığlığını, kadınların ciyaklamalarını ve çocuk ağlamalarını duydu. Arenayı çevreleyen kazıklara sıçramış koyu kırmızı , kurumuş kan lekelerini gördü, içinde bulunduğu çukurdan yayılan iğrenç kokuyu algıladı. Parmaklıkların çevresinde toplanmış, hayvan gibi bakan terli yüzleri gördü.</p>

  <p>Ani bir hareket oldu, sesler yükseldi, küfürler duyuldu. Silahlı adamlar kalabalığı yardılar ama önünde gerillalardan oluşan silahlı nöbetçilerin beklediği duvarı görünce durdular. Ciri, bu adamlardan birini daha önce görmüştü, adamın koyu tenini ve gerginlikten seğiren dudağının üstünde kömürle çizilmiş gibi duran ince siyah bıyığını anımsadı.</p>

  <p>“Efendi Windsor Imbra sanırım?” diye sordu Houvenaghel.</p>

  <p>“Geso’dan değil mi? Muhterem Baron Casadei’in başyaveri?</p>

  <p>Hoş geldiniz, yabancı konuklarımız hoş gelmiş! Yerinize buyurun lütfen, gösterimiz birazdan başlıyor. Ancak girişte ödeme yapmayı lütfen unutmayın!”</p>

  <p>“Buraya eğlenmek için gelmedim, Efendi Houvenaghel!</p>

  <p>Görevli geldim! Neden söz ettiğimi Bonhart iyi bilir!”</p>

  <p>“Gerçekten mi? Leo? Sayın başyaverin neden söz ettiğini biliyor musun?”</p>

  <p>“Şaka yapmayı bırakın! On beş kişi geldik! Falka’yı gö- türmeye! Ya hemen verirsiniz ya da başınız ağrır!”</p>

  <p>“Neden kızdığını anlamadım Imbra.” Houvenaghel kaşlarını çattı. “Ancak şunu hatırlatmak isterim ki burası Geso j değil ve baronunuzun toprakları hiç değil. Patırtı çıkarırsanız ya da küstahlaşırsanız kırbaçla kovalarız sizi buradan.”</p>

  <p>“Kızmayın, Efendi Houvenaghel!” diye yumuşadı Windsor Imbra. “Ancak adalet bizden yana! Burada bulunan Bonhart, Falka’yı Baron Casadei’e vaat etmiş. Söz vermiş. Bakalım bu sorumluluktan nasıl kurtulacak!”</p>

  <p>“Leo?” Houvenaghel yanaklarını salladı. “Bu adamın neden söz ettiğinden haberin var mı?”</p>

  <p>“Haberim var ve onu haklı buluyorum.” Bonhart ayağa kalktı, umursamaz bir el hareketi yaptı. “Karşı koymayacağım ve hiçbir hak iddia etmeyeceğim. Kız burada, yerini herkes görebiliyor. İsteyen gidip alsın oradan.”</p>

  <p>Windsor Imbra afallayarak baktı, dudağı şiddetle seğirdi. “Nasıl yani?”</p>

  <p>“Kız,” diye tekrarladı Bonhart, Houvenaghel’e göz kırparak, “gidip onu arenadan alanındır. Ölü ya da canlı, fark etmez.”</p>

  <p>“Nasıl yani?”</p>

  <p>“Lanet olsun, sabrım taşıyor artık!” Bonhart ustalıklı bir numarayla öfkelenmiş gibi yaptı. “Nasıl, nasıl, nasılmış! Papağan mübarek! Nasıl mı? Nasıl istersen öyle! Canın istiyorsa, kızın önüne kurtlara atar gibi zehirli et at! Ama yer mi yemez mi kestiremiyorum. Aptal birine benzemiyor, ne dersin? Hayır, Imbra. Kızı isteyen zahmete de katlanacak. Şu arenanın ortasında! Falka’yı istiyorsun, öyle mi? Al, o halde!”</p>

  <p>“Şu Falka’yı, yayın balığının ağzına olta ucundaki kurbağayı uzatır gibi sunuyorsun bana,” diye homurdandı Windsor Imbra. “Sana güvenmiyorum, Bonhart. Bu yemin içinde demirden bir kanca kokusu alıyorum!”</p>

  <p>“Koku alma yeteneğini kutlarım!” Bonhart ayağa kalktı, Fano’dan aldığı kılıcını bankın altından çıkardı, kınından çekti ve arenaya fırlattı. Bunu öylesine ustalıklı bir hareketle yaptı ki kılıç, Ciri’ye iki adım uzaklıkta kumun içine dik olarak saplandı. “Sözünü ettiğin demir kanca bu. Apaçık ortada, gizli falan değil. Çünkü bu karının gözümde beş paralık değeri yok; isteyen alabilir. Becerebilirse tabii.”</p>

  <p>Markiz Nementh-Uyvar sinirli bir kahkaha patlattı. “Becerebilirse tabii!” diye tekrarladı kısık sesiyle. “Çünkü küçük bedenin bir kılıcı var şimdi. Bravo Efendi Bonhart. Çünkü küçük bedenin bu kopukların önüne savunmasız bir halde yem diye atılmasını düşünmek bile bana itici gelmişti.”</p>

  <p>“Efendi Houvenaghel.” Windsor Imbra, sıska asilzadenin yüzüne bile bakmadan elini beline koydu. “Bu gösteri sizin yönetiminizde gerçekleşiyor çünkü tiyatro sizin. O halde kimin kurallarına göre oynayacağımızı söyleyin, sizin mi yoksa Efendi Bonhart’ın mı?”</p>

  <p>“Tiyatronun kurallarına göre,” dedi Houvenaghel ve kükrer gibi öyle bir kahkaha attı ki göbeği ve bulldog yanakları titredi. “Doğrudur, tiyatro gerçi bana ait ama müşteri kraldır, öder ve talep eder! Kuralları müşteri koyar! Biz tacirlerse bu kurallara uymak zorundayız: Müşteri ne isterse onu alır.”</p>

  <p>“Müşteri mi? Şu insanlar mı yani?” Imbra kolunu uzatıp tıklım tıklım dolu olan bankları gösterdi. “Bu insanların hepsi bir gösteri izlemek için gelip para ödediler, öyle mi?”</p>

  <p>“İş iştir,” dedi Houvenaghel. “Talep doğarsa neden satmayalım? İnsanlar kurt dövüşü için para ödüyorsa? Endriaj ve karıncayiyen dövüşü için. Köpekler, bir fıçı içine konmuş porsuğun ya da bir wyvern’in üzerine salındığında para ödüyorsa? Ne şaşırıp duruyorsun öyle Imbra? İnsanların ekmek ve su gibi gündelik oyunlara ve gösterilere ihtiyacı var, hatta onlardan daha da fazla. Bu insanların çoğu buraya gelebilmek için dişinden, tırnağından tasarruf etti. Gözlerinin nasıl parladığına baksana! Gösterinin başlamasını sabırsızlıkla bekliyorlar.”</p>

  <p>“Bu yüzden,” diye ekledi Bonhart pis pis sırıtarak, “olaya sportif bir hava katmak gerekir. Köpekler onu fıçının içinden çekip çıkarmadan önce porsuk ısırabilir, o zaman sportif bir hava doğar. Şu kızın kılıcı var örneğin. Bunda da bir spor havası var. Ne dersiniz? Haksız mıyım?”</p>

  <p>Halk, büyük bir coşkuyla bağıra çağıra Bonhart’ın tamamen haklı olduğunu doğruladı.</p>

  <p>“Bu durum Baron Casadei’in hiç hoşuna gitmeyecek Efendi Houvenaghel,” dedi Windsor Imbra ağır ağır, “söylemedi demeyin, hiç hoşuna gitmeyecek. Onunla takışmaya değer mi, gerçekten bilemiyorum.”</p>

  <p>“İş iştir,” diye tekrarladı Houvenaghel, yanaklarını titreterek. “Baron Casadei iyi bilir bunu, benden düşük faizle dünyanın parasını aldı, daha çok borç istemek için bana gelirse, takışma falan kalmaz aramızda. Yabancı bir baron benim özel ve kişisel girişimciliğime karışamaz. Burada bahisler oynandı, insanlar giriş ücretleri ödedi. Arenanın ortasındaki şu kumun üstüne kan dökülmek zorunda.”</p>

  <p>“Zorunda mı?” diye haykırdı Windsor Imbra. “Zorunda morunda değil! Zorunda diye bir şey olmadığını size göstermeyi çok isterdim! Ben atıma atlayıp kendi yoluma gidiyorum, arkama dönüp bile bakmayacağım. Kendi kanınızı sızdırın oraya! Ayaktakımının eğlencesi için harcanma düşüncesi bile midemi bulandırdı!”</p>

  <p>“Gitsin!” Kalabalıktan, neredeyse gözlerine kadar kıllarla kaplı, at derisinden tunik giymiş biri doğrulmuştu ansızın. “Midesi bulanmışsa, gitsin. Sıçanlar’ın işini bitiren ödül alacak denmişti. Ben hazırım, arenaya girebilirim.”</p>

  <p>“Asla olmaz!” diye Imbra’nın adamlarından biri bağırdı birdenbire. Pek uzun boylu sayılmazdı ama kaslı ve yapılı bir adamdı. Keçe gibi sık saçları örgülüydü. “Önce biz geldik! Öyle değil mi çocuklar?”</p>

  <p>“Öyle tabii, önce biz geldik!” diye ona destek oldu sivri bıyıklı zayıf biri. “Önce biz geldik! Sen de öyle pek onurluymuşsun gibi davranma Windsor! Ayaktakımı izliyormuş, ne var bunda? Faika, arenanın ortasında, onu almak için elimizi uzatmamız yeterli. O güruh gözünü açıp izlesin, bize ne!”</p>

  <p>“Bir şeyi daha yerine getirmiş oluruz üstelik!” diye kükredi, kırmızı tunik giymiş başka biri. “Madem spor yapılıyor, bari tam olsun, öyle değil mi Efendi Houvenaghel? Madem gösteri yapılıyor, tam olsun! Bir ödülden söz edilmişti!”</p>

  <p>Houvenhaghel ağzını yayarak sırıtırken başıyla onay verdi, tabii yanakları da gururla ve azametle titredi.</p>

  <p>“Peki, bahisler ne durumda?” diye sordu sivri bıyıklı.</p>

  <p>“Şimdilik,” diye yanıtladı tacir, “mücadelenin sonucu üzerine bahse girilmiyor! Durum şimdilik bire üç, yani üçünüzden birinin arenaya girmeye cesaret edip edemeyeceği üzerine bahis yapılıyor.”</p>

  <p>“Hah!” diye kükredi at derisinden tunikli adam. “Ben ediyorum! Hazırım!”</p>

  <p>“Yaylan bakayım,” diye kükredi saç örgülü. “Önce biz geldik ve ilk sıra bizim. Haydi, ne bekliyoruz!”</p>

  <p>“Kızın yanına kaçar kişi çıkabiliriz?” diye sordu kırmızı tunikli kemerini düzelterek. “Yoksa teker teker mi?”</p>

  <p>Pastel giyimli belediye başkanı hiç beklenmedik bir anda, “Sizi orospu çocukları!” diye bağırdı; çıkardığı öküz gibi ses de beden yapısıyla uyumlu değildi. “Bir kızın karşısına onar onar mı çıkmaya niyetlisiniz yoksa? Belki de atlarınızla ya da savaş arabalarıyla! Silah deposundan bir atış rampası ödünç alın isterseniz, bir kayanın tepesinden atış yaparsınız kıza! Ha?”</p>

  <p>“Tamam, tamam,” diye araya girdi Bonhart, Houvenaghel’le hızlıca istişare ettikten sonra. “Spor olacak ama eğlendirmeli r de. İkişer ikişer çıkabilirsiniz. Çift olarak, yani.”</p>

  <p>“Ancak ödül ikiye katlanmayacak,” diye uyardı Houvenaghel. “İki kişiyseniz ödülü bölüşeceksiniz.”</p>

  <p>“Neden çift? Neden iki kişi?” Saç örgülü hızlı bir hareketle pelerinini omzundan fırlattı. “Çocuklar utanmıyor musunuz? Karşınızdaki bir kız çocuğu yalnızca! Ayıp! Çekilin! Ben gidiyorum ve gebertiyorum onu. Ne var ki bunda!”</p>

  <p>“Falka’yı canlı istiyorum!” diye itiraz etti Windsor Imbra. “Çarpışmalarınızın ve düellolarınızın canı cehenneme! Bonhart’ın gösterisine katılmıyorum ben, kızı istiyorum! Canlı! İkiniz çıkacaksınız, sen ve Stavro. Kızı alıp geleceksiniz.”</p>

  <p>“Böyle sıska birine iki kişi birden saldırmak bana göre uygunsuzluktur,” dedi sivri bıyıklı Stavro.</p>

  <p>“Baron bu uygunsuzluğu yirmi florinle güzelleştirecektir. Elbette kızı canlı görürse.”</p>

  <p>“Baron pinti demek ki!” Houvenaghel kahkahasını atarken göbeği ve bulldog yanakları titredi. “Spordan da zerre kadar anlamıyor. Anlayanları ödüllendirmeyi ise hiç bilmiyor! Bense sporu destekliyorum ve de ödülü yükseltiyorum. Bu arenaya tek başına girene ve ayakları üzerinde terk edene buracıkta, , bu keseden yirmi değil, otuz florin ödeyeceğim.”</p>

  <p>“Daha ne bekliyoruz o halde?” diye bağırdı Stavro. “İlk ben çıkıyorum!”</p>

  <p>“Yavaş,” diye yine gök gürler gibi kükredi kısa boylu belediye başkanı. “Kızın sırtında ince bir keten var yalnızca! O halde sen de o deri zırhı çıkaracaksın asker. Spor böyle olur!”</p>

  <p>“Canınız cehenneme!” Stavro demir çerçeveli zırhı üzerinden attı, gömleğini başından çıkararak soyundu, omuzları ve şebekler gibi ince tüyü olan göğsü açıkta kaldı. “Baylar, sizin de lanet olası sporunuzun da canı cehenneme! Çırılçıplak çıkıyorum ben de! Ha! Pantolonumu da çıkarmamı ister misiniz?”</p>

  <p>“Donunu da çıkar!” dedi çatlak sesiyle Markiz de Nementh-Uyvar edepsizce. “O zaman çenenin dışında da erkek olup olmadığın ortaya çıkar!”</p>

  <p>Kemerine kadar çıplak olan Stavro yoğun alkışlar eşliğinde silahını çekti, gözünü bir an bile Ciri’den ayırmadan bir bacağını bariyer kalasının üzerine attı. Ciri, kuma saplı kılıcına doğru tek bir adım bile atmıyordu. Stavro duraksadı.</p>

  <p>“Yapma,” dedi Ciri kısık sesle. “Beni zorlama… Kendime dokundur tmam. “</p>

  <p>“Kusura bakma, küçük kız.” Stavros bariyeri aştı. “Seninle bir zorum yok. Ama iş iştir…”</p>

  <p>Sözünü bitiremedi çünkü Ciri onun yanında bitmişti bile. Elinde kırlangıç vardı, gnom kılıcına beyninde bu adı vermişti. Ciri en basit, en çocuksu hamleyi kullanarak “üç adımcık” adlı çalımı yaptı ama Stavro bu tuzağa hemen düştü. Geriye doğru bir adım atıp kılıcını havaya kaldırdı ve kızın eline düşmüştü artık. Arenanın önündeki kalaslara sırtını vermişti şimdi ve kırlangıç burnunun ucundan yalnızca birkaç santim uzaklıktaydı.</p>

  <p>“Bu küçük numaraya,” dedi Bonhart markize, kalabalığın çığlıklarını ve “Bravo!” haykırışlarını bastırmak için bağırarak, “‘üç adımcık, çalım ve üçlü hamle’ denir. Basit bir numaradır, kızdan daha bitirim bir numara beklemiştim. Elbette kız isteseydi herif çoktan öbür dünyayı boylamıştı, itiraf etmeliyim.”</p>

  <p>“Öldür! Öldür onu!” diye bağırdı seyirciler. Bu arada Houvenaghel ve belediye başkanı başparmaklarını aşağıya doğru çevirmişti. Stavro’nun yüzünden kan çekildi, yanaklarındaki çirkin sivilceler ve çiçek bozuğu belirginleşti.</p>

  <p>“Sana, beni zorlama demiştim,” diye tısladı Ciri. “Seni öldürmek istemiyorum! Ama bana dokunulmasına da izin vermem. Geldiğin yere dön.”</p>

  <p>Ciri geri çekildi, döndü, kılıcını indirdi ve locaya doğru baktı. “Benimle oynuyor musunuz?” dedi donuk bir sesle. “Beni mücadeleye mi zorlamak istiyorsunuz? Öldürmeye mi? Zorlamayın beni. Dövüşmeyeceğim!”</p>

  <p>“Duydun mu, Imbra?” Bonhart’ın sessizlikte çınlayan sesinde alay vardı. “Doğrudan kâr işte! Sıfır risk! Kız dövüşmeyecek! Onu arenadan alıp Baron Casadei’e götürebilirsiniz, gönlünce eğlenir adam. Hiçbir tehlikeye atılmadan alabilirsiniz kızı! Hemen, çıplak ellerinizle!”</p>

  <p>Windsor Imbra yere tükürdü. Sırtı hâlâ kalaslara sıkışmış olan Stavro, güçlükle soluyor ama kılıcını sımsıkı elinde tutuyordu.</p>

  <p>Bonhart gülümsedi. “Lakin Imbra, her şeye bahse girerim ki bunu başaramayacaksınız.”</p>

  <p>Stavro yüksek sesle soludu. Kızın sırtı ona dönük olduğu için dikkati de dağınıkmış hissini veriyordu. Stavro öfke, utanç ve kinle böğürdü. Dayanamayıp saldırdı. Hızla ve sinsice.</p>

  <p>Kızın karşı hamle yaptığını seyirci fark edememişti. Tek görebildikleri, Stavro’nun Falka’nın üzerine atlarken balet gibi havaya sıçradığı ama baletlere hiç yaraşmayan bir tarzda kafa üstü kuma çakıldığı ve kanının kumların üzerine boşaldığı oldu.</p>

  <p>“İçgüdüler kazanıyor!” diye avazı çıktığı kadar bağırdı Bonhart. “Refleksler çalışıyor! Ne diyorsun, Houvenaghel? Sana söylemiştim, değil mi? Göreceksin bak, bulldoglara gerek kalmayacak!”</p>

  <p>“Nasıl güzel ve kârlı bir oyun.” Houvenaghel keyiften gözlerini kısmıştı.</p>

  <p>Stavro titreyen kollarını uzattı, başını sağa sola attı, bir an bağırdı, hırıltılar çıkardı, kan tükürdü ve başı yeniden kumun üzerine düştü.</p>

  <p>“Zorlamayın beni!” diye bağırdı Ciri, sesinde gerçekten dehşet bir tını vardı. “İstemiyorum! Anlıyor musunuz? İstemiyorum!”</p>

  <p>“Bu kadın cehennemden geliyor!” Kırmızı tunikli, ustaca bir sıçrayışla bariyerleri atladı, Ciri’nin diğer taraftan arenaya atlayan saç örgülüyü fark etmemesi için arenanın çevresini hızla dolaştı. Saç örgülünün arkasından at derisi tunikli de soluğu arenada almıştı.</p>

  <p>“Sportmenliğe aykırı bir oyun bu!” diye bağırdı, temiz gösteri yanlısı, buçukluk boyundaki belediye başkanı Pennycuick ve onunla birlikte seyirciler de haykırmaya başladı. “Bir kişiye karşı üç kişi! Sportmenliğe aykırı, adaletsiz oyun!”</p>

  <p>Bonhart gülümsedi. Markiz dudaklarını yaladı ve bacak- j larını sağa sola daha hızlı oynatmaya başladı.</p>

  <p>Üçlünün planı basitti: Geriye doğru çekilen kızı kalaslara sıkıştıracaklar, iki kişi hareket etmesini engelleyecek üçüncü de vurup öldürecekti. Tabii ki plan tutmadı. Hem de çok basit bir nedenden: Kız geriye doğru çekilmeyip saldırdı.</p>

  <p>Dansı andıran bir hareketle tek ayak üzerinde dönerek aralarından kayıp geçti, üstelik bunu kuma neredeyse hiç değmeden akarcasına yaptı. Saç örgülüyü yanından geçerken tam da vurması gereken yerden, şahdamarından vurup hakladı. Darbe öylesine hafifti ki kız ritminden bile çıkmadı; aksi yöndeki dönüşe zarifçe ve hızla geçtiği için saç örgülünün boğazından sicim gibi fışkıran kandan üzerine tek bir damla sıçramadı. Arkasında biten kırmızı tunikli onu ensesinden vurmak istedi, gelgelelim hain darbesi, Ciri’nin şimşek hızıyla arkasına savurduğu kılıcıyla buluştu. Ciri yaylanarak döndü, iki eliyle birden vurdu ve yaptığı keskin bir kalça hareketiyle bu darbenin daha güçlü inmesini sağladı. Koyu renkli cüce kılıcı tıraş bıçağı kadar keskindi, adamın karnını cızırtılar çıkararak yardı. Kırmızı tunikli dehşet dolu, kulakları tırmalayan bir çığlık attı, kumun üzerine iki büklüm devrildi. At derisi yanlarına doğru sıçradı, kılıcını kızın gırtlağına saplamaya çalıştı, gelgelelim kız bir dönüşle darbeyi savuşturdu, su gibi akarak yönünü değiştirdi ve kılıcının orta kısmıyla adamın yüzüne indirip gözlerini, burnunu, ağzını ve çenesini ortadan ikiye ayırdı.</p>

  <p>Seyirci çığlıklar atıyor, ıslık çalıyor tepiniyor, heyecandan ağlıyordu. Markiz de Nementh-Uyvar ellerini birbirine bastırdığı baldırlarının arasına sokmuş, ıslak dudaklarını yalıyor, boğuk ve heyecanlı sesiyle kahkahalar atıyordu. Nilfgaardlı süvari yüzbaşının rengi kül gibi olmuştu. Bir kadın, elinden kaçıp kurtulmaya çalışan çocuğunu sımsıkı tutmuştu. En ön sırada oturan kır saçlı adam başını dizlerinin arasına almış, hortum gibi kusuyordu.</p>

  <p>At derisi, ellerini yüzüne bastırmış hıçkırıyordu, parmaklarının arasından sümük ve tükürükle karışmış kanlar taşıyordu. Kırmızılı, yerde kıvranıp domuzlar gibi bağırıyordu. Saç örgülü, üzerine devrildiği, kalbi attıkça içinden fışkıran kanlardan yapış yapış olmuş kalasları tırmalamayı bırakmıştı artık.</p>

  <p>“İmdaaaat!” diye böğürdü kırmızılı, kamını içinden taşmış bağırsaklarını iki eliyle bastırarak. “Arkadaşlaaaar! İmdaaaat!”</p>

  <p>“Pii… Buuu… biii…” At derilinin ağzından burnundan kanlar boşalıyordu.</p>

  <p>Kalabalık, “Öldür! Öldür!” diye tempo tutuyor, tepiniyordu. Kusan yaşlı adamı tekmeleyerek banktan yere itmişlerdi.</p>

  <p>Tantananın ortasında Bonhart’ın, “Her şeyine bahse girerim ki,” diye kükreyen alaylı sesi duyuldu, “arenaya girmeye artık kimseler cesaret edemeyecektir. Her şeyine, Imbra!”</p>

  <p>“öldür!” çığlıklar, tepinmeler, alkışlar… “Öldür!”</p>

  <p>“Küçük hanım,” diye bağırdı Imbra ve adamlarını el işaretiyle yanına çağırdı. “Yaralıları almamıza izin ver! Arenaya girip çıkaralım onları oradan, yoksa kan kaybından ölecekler! İnsan ol, küçük hanım!”</p>

  <p>“İnsan,” diye tekrarladı Ciri, içindeki adrenalinin kaynamaya başladığını hissederken. Öğrendiği gibi sık sık nefes vererek kendine gelmeye çalıştı. “İçire girin ve götürün onları,” dedi. “Ama silahsız gelin. Sizler de insan olun. Hiç değilse bu seferlik.”</p>

  <p>“Hayır!” diye haykırdı zıvanadan çıkmış kalabalık, “öldür! öldür!”</p>

  <p>“Alçak hayvanlar sizi!” Ciri esnek bir hareketle döndü, gözlerini tribünlerde ve banklarda gezdirdi. “Değersiz domuzlar sizi! Hergeleler! Uyuz orospu çocukları! Kan mı istiyorsunuz? Gelin buraya, inin aşağıya, tadına, kokusuna bakın! Kurumadan yalayın! Hayvanlar! Vampirler!”</p>

  <p>Markiz inledi, titremeye başladı, gözlerini kaydırdı ve elini bacaklarının arasından çekmeden hafifçe Bonhart’a yaslandı.</p>

  <p>Bonhart kaşlarını çattı ve sağduyulu davranmayı aklının ucundan geçirmeden kadını itti. Kalabalık uğultular çıkarıyordu şimdi. Birisi arenaya ısıtılmış bir sosis, bir başkası bot attı, biri de Ciri’nin üzerine salatalık fırlattı. Ciri de salatalığı kılıcıyla ortadan ikiye yardı, bunun üzerine kalabalıktan daha büyük çığlıklar koptu.</p>

  <p>Windsor Imbra ve adamları, kırmızılıyı ve at derisini yerden kaldırdılar. Dokundukları sırada kırmızılı böğürmeye başladı, at derisi ise baygındı. Saç örgülüde ve Stavro’da yaşam belirtisi kalmamıştı artık. Ciri, arena mümkün kıldığı ölçüde hepsinden uzakta bir yere geriye çekilmişti. Zaten Imbra’nın adamları da ondan uzak durmaya çalışıyorlardı.</p>

  <p>Windsor Imbra kımıldamadan duruyordu. Ciri’yi indirdiği göz kapaklarının altından süzüyordu, eli ise arenaya girerken verdiği söze karşın belinden çıkarmadığı kılıcının topuzundaydı.</p>

  <p>“Hayır,” diye uyardı onu Ciri, dudaklarını neredeyse oynatmadan. “Beni zorlama. Lütfen.”</p>

  <p>Imbra’nın rengi attı. Kalabalık çığlıklar atıyor, tepiniyor, böğürüyordu.</p>

  <p>“Dinleme kızı!” Bonhart yine gürültüye rağmen bağırıp sesini duyurdu. “Çek kılıcını! Yoksa ödlek olduğunu ve donuna sıçtığını bütün dünya öğrenecek! Windsor Imbra’nın kuyruğunu kıstırıp yeni yetme bir kızdan kaçtığını Alba’dan Yaruga’ya kadar herkes duyacak!”</p>

  <p>Imbra’nın kılıcı kınından bir inç kadar dışarı çıktı.</p>

  <p>“Hayır,” dedi Ciri.</p>

  <p>Kılıç kınına girdi yeniden.</p>

  <p>“Ödlek!” diye bağırdı biri kalabalığın içinden. “Kancık!</p>

  <p>Pısırık!”</p>

  <p>Imbra yüzünde taş gibi bir ifadeyle arenanın kenarına döndü. Arkadaşlarının uzattığı eller onu tutmadan başını arkaya çevirdi.</p>

  <p>“Seni nelerin beklediğini sanırım biliyorsundur, küçük kız,” diye fısıldadı. “Leo Bonhart’ın kim olduğunu sanırım biliyorsundur. Nelere muktedir olduğunu biliyorsundur. Nelerin onu azdırdığını da. Seni arenaların ortasına atacaklar. Şunlara benzeyen domuzları ve itleri eğlendirmek için can alacaksın. Daha da beterleri olacak. Öldürmenden artık zevk alamaz olduklarında, uyguladığın şiddet Bonhart’a artık sıkıcı geldiğinde, o zaman o seni öldürecek. Arenaya baş edemeyeceğin / kadar çok adam yollayacak. Ya da üzerine köpekleri salacak.</p>

  <p>Köpekler seni parçalayacak, ayaktakımı da kan kokusu alıp alkış tutturacak. Leş gibi kumun üzerinde geberip gideceksin. Bugün işini bitirdiklerin gibi… İşte o zaman sözlerimi anımsayacaksın.”</p>

  <p>Tuhaftı, Imbra’nın yakasındaki armayı Ciri ancak şimdi görmüştü.</p>

  <p>Siyah bir alanın ortasında tekboynuz.</p>

  <p>Bir tekboynuz.</p>

  <p>Ciri başını önüne eğdi. Kılıcının bıçağına baktı.</p>

  <p>Bir anda sesler kesildi. ;</p>

  <p>“Ey ulu güneş adına,” diye ansızın bağırdı, o ana kadar ağzını açmayan Nilfgaard Yedek Süvari Yüzbaşı Declan ros aep Maelchlad. “Hayır. Sakın yapma, küçük kız. Ne tuv’en que’ss, lunedl”</p>

  <p>Ciri, Kırlangıç’ı elinde ağır ağır çevirdi, topuzunu kuma doğru bastırdı. Çömeldi. Kılıcı sağ eliyle tutup sol eliyle kılıcın ucunu göğüs kemiğinin altına doğru itti. Bıçak giysisini anında kesip tenine batmaya başladı.</p>

  <p>Sakın ağlamaya başlama, diye düşündü Ciri, kılıcı kendine doğru bastırmayı sürdürürken. Sakın ağlama, ağlamanı gerektirecek hiçbir şey yok. Güçlü bir hareket, sonrasında her şey sona erecek…</p>

  <p>“Başaramayacaksın!” Mutlak sessizlikte Bonhart’ın sesi yankılandı. “Başaramayacaksın, Witcher kız. Sana Kaer Morhen’de öldürmeyi öğrettiler, sen de makine gibi öldürüyorsun. İçinden geliyor. Ama kendini öldürebilmek karakter, güç, kararlılık ve cesaret gerektirir. Sana bunu öğretemediler işte.”</p>

  <p>“Gördüğün gibi haklıydı,” diyebildi Ciri güçlükle. “Başaramadım.”</p>

  <p>Vysogota sesini çıkarmadı. Elinde kunduz postu vardı. Hiç hareket etmiyordu. Epeydir hem de. Kızı dinlerken elindeki postu unutmuş gibiydi.</p>

  <p>“Beceremedim. Cesaret edemedim. Ama bedelini ödedim. Her ödleğin ödediği gibi. Acıyla, utançla ödedim, iğrenç bir biçimde boyun eğerek ödedim. Kendimden deli gibi tiksinerek…”</p>

  <p>Vysogota sesini çıkarmadı.</p>

  <p>Eğer o gece yosunlarla kaplı, samandan çatısı çökmüş kulübeye biri usulca yaklaşıp panjurların aralığından içeriye bakmış olsa, zayıf ışıkla aydınlatılmış odada ocağın başında oturan kır sakallı bir ihtiyar ile kül sarısı saçlı bir kız çocuğu görürdü. İkisinin de bakışlarını korlaşmış kömürlere dikip sustuklarını fark ederdi.</p>

  <p>Ancak kimse göremezdi bunları. Yosunlarla kaplı, samandan çatısı çökmüş kulübe, sislerin arasında, kimsenin girmeye cesaret edemediği Pereplut bölgesindeki sonsuzluk hissi veren sazlıkların arasında yer alıyordu.</p>
</body>
</html>