<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>Şanssız kişinin acı çekmesi önemlidir; kırılan onurunun, çektiği acıların kaynağı doğa kanunlarıdır ve dünyaya genel olarak bakıldığında, tıpkı şansın kayırdığı ve onu ezen kişinin varlığı kadar acı çekenin varlığı da önemlidir. İşte bu gerçek, zorbanın ve tiranın ruhundaki vicdan azabını silecektin Bu kişilerin kendilerini dizginlemesi gerekmez, akıllarına eseni cesurca yapmaları gerekir çünkü onları böyle davranmaya iten doğanın sesidir; doğanın, yasalarını gerçekleştirmemiz için bizi yönlendirmesidir. Bu gizli kodlamalar bizi kötüye meylettirirse, doğanın bu kötülüğe ihtiyacı var demektir bu.</p>

  <p>Donatien Alphonse François de Sade</p>

  <h2>Bölüm 10</h2>

  <p>Hücre kapısının açılıp kapanırken çıkardığı takırtılar, Scarra kız kardeşlerden küçüğünü uyandırmıştı. Büyük kardeş masaya oturmuştu, teneke çanağın dibine yapışmış lapa kalıntısını kazıyıp çıkarmaya çalışıyordu.</p>

  <p>“Duruşma nasıl geçti, Kenna?”</p>

  <p>Kenna diye çağrılan Joanna Selborne, hiç konuşmadan tahta karyolanın kenarına oturdu, dirseklerini dizlerine, alnını ” da ellerine dayadı.</p>

  <p>İ Küçük Scarra esnedi, yüksek sesle geğirdi ve yellendi.</p>

  <p>Karşı karyolaya büzülüp oturan Kohut anlaşılmaz bir şeyler geveleyip başını çevirdi. Kız kardeşlerden de bütün dünyadan da hoşlanmıyordu.</p>

  <p>Sıradan hapishanelerde tutuklular cinsiyetlerine göre ayrılıyordu hâlâ ama orduya ait hisarlarda durum farklıydı. Vaktiyle İmparator Fergus var Emreis, imparatorluk ordusunda kadınların eşit haklara sahip olduklarını özel bir fermanla yasalaştırırken şöyle bir düzenleme de getirmişti: Kadınlar . madem özgürlüklerine kavuşuyorlardı, o halde eşitlik eksiksiz ve her cephede geçerli olacaktı, hiçbir istisna yapılmayacak, hiçbir cinse ayrıcalık tanınmayacaktı. O günden beri kalelerde ve hisarlarda tutuklular karma sistemine göre yerleştiriliyordu.</p>

  <p>“Ee?” diye tekrarladı yaşça büyük olan Scarra. “Serbest kalacak mısın?”</p>

  <p>“Yok öyle şey,” dedi Kenna buruk bir sesle, başını kaldırmadan. “Asmazlarsa şanslıyım. Lanet olsun! Gerçeği olduğu gibi anlattım, hiçbir şey gizlemedim yani neredeyse hiçbir şey demek istiyorum. Köpek herifler beni iyice sıkıştırdılar, sonra beni salak yerine koydular, derken güvenilmez ve ağır suçlara yatkın bir kişilik olduğuma karar verdiler ve en sonunda ifsatçı bir komplonun içinde yer aldığım ortaya çıktı.”</p>

  <p>“İfsat…” Yaşça büyük olan Scarra, neden söz edildiğini anlar gibi başını salladı. “Eh, mesele ifsatsa… O zaman boka battın demektir Kenna.”</p>

  <p>“Ben bilmiyorum sanki.”</p>

  <p>Küçük Scarra gerindi, ağzını yayarak panter gibi yeniden esnedi, üstteki karyoladan yere atladı, yolunu kesen Kohut’a ait tabureyi sert bir tekmeyle devirdi, sonra yere tükürdü. Kohut homurdandı ama fazlasına cesaret edemedi.</p>

  <p>Kenna’nın bu hareketi Kohut’un çok ağrına gitmişti ancak kız kardeşlerden resmen korkuyordu.</p>

  <p>Kenna’yı üç gün önce onun hücresine getirdiklerinde, Kohut’un kadınların eşitliğini ve haklarını kabul ediyor olsa bile bu konuda kendine özgü bir yaklaşımı olduğu ortaya çıkmıştı. Gecenin bir yarısında Kenna’nın yorganını ansızın alttan beline kadar açmış, genç kızın belden aşağısına keyfince yaklaşmaya çalışmıştı; Kenna olacakları hızlı kavramasaydı Kohut amacına ulaşırdı da. Kız beynine öylesine bir yumruk indirmişti ki Kohut kurtadam gibi ulumuş, tarantula ısırmış gibi hücreyi dört dönmeye başlamıştı. Kenna onu yakaladığı gibi, içini saran intikam ateşiyle dört ayak üzerinde yürümeye ve başını teneke kaplı kapıya defalarca vurmaya zorlamıştı. Gürültüye koşan gardiyanlar kapıyı açtıklarında Kohut gelenlerden birine kafa atmış, bunun üzerine beş sopa darbesi ve bir o kadar da tekme yemişti. Sonuç itibarıyla Kohut planladığı keyfe ulaşamamıştı ve de Kenna’ya çok öfkelenmişti, öç almaya cesaret bile edememişti çünkü hücreye ertesi gün Scarra kardeşler gelmişti. Kadınlar böylece çoğunluktaydı. Ayrıca bir gerçek daha ortaya çıkmıştı: Kız kardeşlerin eşitlik konusuna bakışlarında Kohut’unkinden pek fark yoktu ama iki cinsin rol dağılımları açısından onunkinin tamamen tersiydi. Küçük Scarra adamı şehvetli bakışlarla süzüyor, manidar laflar atıyordu. Büyük Scarra ise kişner gibi sesler çıkarıp ellerini ovuşturuyordu. Bütün bunların sonucunda Kohut, bir olay durumunda iffetini koruyabilmek için tabureyi yorganın altına alıyordu. Ama bu kadınlara karşı hiç mi hiç şansı yoktu, iki Scarra da piyade taburunda hizmet etmiş, sayısız savaşta askerlik yapmıştı, onları tabureyle korkutmak olanaksızdı. Birine tecavüz etmek isterlerse ederlerdi, adam zırh giymiş bile olsa fark etmezdi. Kenna, kız kardeşlerin dalga geçtiklerinden emindi. Yani neredeyse emindi.</p>

  <p>Scarra kardeşler bir subayı dövdükleri için hapis yatıyorlardı. Levazım amiri Kohut hakkında ise bir soruşturma başlatılmıştı; büyük, ünlü ve gitgide yeni çevreleri içine alan ordu oklarının çalınmasıyla ilgili skandala bulaşmıştı.</p>

  <p>“Boka batmışsın Kenna,” diye tekrarladı büyük Scarra. “Büyük bir belaya bulaşmışsın. Daha doğrusu içine çekmişler seni. Bunun siyasi bir oyun olduğunu zamanında nasıl fark etmezsin!”</p>

  <p>“Hıh.”</p>

  <p>Scarra, Kenna’ya gözlerini dikti ama tek hecelik yanıtı nasıl değerlendireceğini tam olarak kestiremiyordu. Kenna gözlerini kaçırdı.</p>

  <p>Yargıçlardan sakladıklarımı size anlatmayacağım herhalde, diye geçirdi içinden. Bile bile bu oyuna bulaştığımı… Bunu nasıl öğrendiğimi de anlatmayacağım.</p>

  <p>“Başına bayağı iş açmışsın,” dedi küçük Scarra bilmiş bir edayla. Her bakımdan geri kalmış biriydi ve neden söz edildiğini zerre kadar anlamadığından Kenna emindi.</p>

  <p>“Şu Cintra Prensesi meselesi ne olmuştu?” diye ısrar etti büyük Scarra. “Sonunda ele geçirmiştiniz, değil mi?”</p>

  <p>“Geçirdik. Öyle denebilirse tabii. Ayın kaçı bugün?”</p>

  <p>“Yirmi iki eylül. Yarın gündönümü.”</p>

  <p>“Hı. Gerçekten tuhaf bir rastlantı. Yarın olayların üzerinden tam bir yıl geçmiş olacak… Bir yıl dolmuş bile…”</p>

  <p>Kenna, ellerini ensesine yerleştirip karyolaya uzandı. Kız kardeşler, onun anlatmaya hazırlandığını umarak sessizce beklediler.</p>

  <p>Havanızı alırsınız kardeşler, diye düşündü Kenna, üst karyolanın tahta döşemelerine kazınmış rezil çizimlere ve daha da rezil yazılara bakarak. Hiçbir şey anlatmayacağım. Kokarca Kokutun casusa ya da tanığa benzemesi bile umurumda değil. Bu meseleyi konuşmak istemiyorum. Artık anımsamak istemiyorum.</p>

  <p>Bir yıl önce yaşananları, Bonhart, Claremont’ta elimizden kaçtıktan sonra olanları anımsamak istemiyorum.</p>

  <p>Oraya iki gün geç varmıştık, diye hatırladı Kenna, izler soğumuştu bile. Kelle avcısının nereye gittiğini kimse bilmiyordu. Tacir Houvenaghel dışında, deniyor. Ancak Houvenaghel, Skellen’le konuşmak istemedi, onu binaya bile sokmadı. Zamanı olmadığını ve görüşmeyeceğini uşakları aracılığıyla bildirdi. Baykuş köpürdü ama ne yapabilirdi ki? Orası Ebbing’di, hukuki hiçbir yetkisi yoktu orada. Bizim yöntemimizle de Houvenaghel’i konuşturamazdık çünkü Claremont’ta özel bir ordusu vardı, baltayı taşa vuramazdık sonuçta…</p>

  <p>Boreas Mun ajanlık yaptı, Dacre Silifant ve Ola Harsheim rüşvetle şanslarını denediler, Til Echrade elf büyüsü yaptı, ben olayları hissedip düşüncelerini okudum ama hiçbiri pek işe yaramıyordu. Bonhart’ın kenti güney kapısından terk ettiğini öğrenmiştik. Kenti terk etmeden de…</p>

  <p>Claremont’ta küçük bir tapmak vardı, karaçamdan yapılmış ufacık bir yerdi. Güney kapısında, pazar yerindeydi. Bonhart, Claremont’tan ayrılmadan önce bu meydanda, bu tapınağın önünde Falka’yı kırbaçlamıştı. Herkesin gözü önünde, hatta tapınağın papazının bile… Hem kırbaçlamış hem de, “Efendinin kim olduğunu sana göstereceğim!” diye bağırmıştı. “Şimdi seni istediğim gibi pataklayacağım, canım isterse döve döve öldürürüm, kimse ilgilenmeyecek seninle, kimse yardım etmeyecek, ne insanlar, ne de tanrılar!” diye haykırmıştı.</p>

  <p>Küçük Scarra pencerenin parmaklıklarına tırmanmış dışarıya bakıyordu. Ablası hâlâ elindeki çanaktan lapa kazıyordu. Kohut tabureyi alıp yatağına uzandı, yorganı üzerine çekti.</p>

  <p>Nöbetçi kulübesinde bir zil çaldı, duvarın üzerinde yürüyen nöbetçiler birbirlerine seslendiler.</p>

  <p>Kenna yüzünü duvara çevirdi.</p>

  <p>Birkaç gün sonra karşılaştık, diye düşündü. Bonhart’la. Yüz yüze geldik. Vahşi, balık gözlerine baktım ve o kızı dövmesinden başka bir şey düşünemedim. Bir an için düşüncelerine de baktım ve başımı açılmış bir mezara sokmuş gibi oldum…</p>

  <p>Gündönümünde oldu bu.</p>

  <p>Bir gün öncesinde ise, yirmi iki eylülde, görünmeyen bir casusun aramıza karıştığını fark etmiştim.</p>

  <p>İmparatorluk soruşturma başkanı Stefan Skellen kadının sözünü kesmeden dinliyordu ama yüzünün değiştiği Kenna’nın gözünden kaçmamıştı.</p>

  <p>“Şunu bir kez daha söyle Selborne,” diye emretti. “Bir kez daha söyle çünkü sanırım tam duyamadım.”</p>

  <p>“Dikkatli olun Efendi Skellen,” diye mırıldandı Kenna. “Öfkelenmiş gibi yapın… Sanki ben sizden bir şey istemişim, siz de reddediyormuşsunuz gibi… Rol yapın, demek istedim. Yanılmıyorum, çok eminim. İki günden beri içimizde görünmeyen biri var. Görünmeyen bir casus.”</p>

  <p>Baykuş gerçekten zehir gibi bir adamdı. “Hayır Selborne, reddedildi,” dedi yüksek sesle; ne sesinde ne de mimiklerinde artistik bir abartı vardı. “Kurallar herkes için geçerlidir. İstisna yapılmaz. Kabul etmiyorum!”</p>

  <p>“Hiç olmazsa dinleyin beni efendim.” Kenna, Baykuş kadar yetenekli değildi, ses tonunu oturtamadı ama canlandırdıkları durumda yalvaran biri konumunda olduğu için mahcubiyetine verilebilirdi bu. “Lütfen dinleyin beni…”</p>

  <p>“Konuş, Selborne ama kısa kes!”</p>

  <p>Kendini savunuyormuş gibi yaparak, “İki günden beri önümüzden arkamızdan casusluk yapıyor,” diye mırıldandı Kenna. “Claremont’tan beri. Atıyla gizlice peşimizden geliyor ama çadırlarımıza görünmeden giriyor, insanların arasında dolaşıyor, konuşulanları dinliyor.”</p>

  <p>“Dinliyor, lanet olası casus.” Skellen’in öfkelenmiş rolü yapmasına gerek kalmamıştı çünkü sesi öfkeden titriyordu. “Nasıl fark ettin onu?”</p>

  <p>“Önceki gün barın önünde siz Efendi Silifant’a emirler verirken, bankın üzerinde uyuyan bir kedi ansızın kulaklarını dikip tısladı. Kuşkulandım bundan çünkü kedinin baktığı yönde kimse yoktu… Sonra bir şey hissettim; bir tür düşünce, yabancı bir düşünce ve yabancı bir irade. Çevrem yalnızca kendi adamlarımızın alıştığım düşünceleriyle sarılı olunca, böyle yabancı bir düşünce bende birisi bağırıyormuş hissi uyandırıyor efendim… Ben de dikkat etmeye başladım, eni konu dikkat kesildim ve onu buldum.”</p>

  <p>“Onu her zaman hissediyor musun?”</p>

  <p>“Hayır. Her zaman olmuyor. Belli bir büyülü koruması var. Yakınımdaysa hissediyorum onu, üstelik her seferinde değil. Bu yüzden dikkatli olmalıyız, şu an bile yakınımızda olup olmadığı bilemeyebiliriz.”</p>

  <p>“Sakın ürkütme onu,” dedi Baykuş sözcüklerin üzerine basa basa. “Sakın ürkütme… Onu diri istiyorum Selborne. Ne önerirsin?”</p>

  <p>“Onu pasta yapalım.”</p>

  <p>“Pasta mı?”</p>

  <p>“Sesinizi yükseltmeyin efendim.”</p>

  <p>“Ama… Neyse, tamam. Güzel, özgürce davranabilirsin.”</p>

  <p>“Yarın bir köyde gecelememizi sağlayın. Gerisini ben hallederim ama şimdi beni bağıra çağıra paylayın, ben de gideyim.”</p>

  <p>“Paylamam için bir neden yok.” Kadına bakıp gülümsedi ve hafifçe göz kırptı. Ardından sert bir komutanın kibirli ifadesini takındı. “Çünkü sizden memnunum, Hanımefendi Selborne.”</p>

  <p>“Sizden,” demişti. Hanımefendi Selborne. Bir subayla konuşur gibi.</p>

  <p>Baykuş yeniden göz kırptı. “Hayır!” diye kükredi elini sallayarak. Rolünü mükemmel oynuyordu. “İstek geri çevrilmiştir! Dışarı!”</p>

  <p>“Emredersiniz efendim.”</p>

  <p>Ertesi gün ikindi vakti Skellen, Lete Nehri kıyısındaki bir köyde mola verilmesini emretmişti. Varlıklı insanların yaşadığı bir köydü burası, ağaçlardan bir setle çevriliydi, köye taze çam kütüklerinden yapılmış şık bir kapıdan giriliyordu, kapının iki kanadı da orta kısma çakılı bir direğe çivilenmişti. Köyün adı Tekboynuz idi, adını içinde tekboynuzu betimleyen samandan yapılmış bir kuklanın bulunduğu taştan küçük bir tapınaktan almıştı.</p>

  <p>Bu samandan puta ne çok güldüğümüzü anımsıyorum, diye içinden geçirdi Kenna. Biz güldükçe muhtar ciddi bir ifade takınıyor, köyü koruyan kutsal tekboynuzun yılar önce altından, sonra gümüşten, sonra da bakırdan olduğunu, ayrıca fil dişinden ve oyma tahtadan birkaç örneğinin bulunduğunu anlatıyordu. Fakat hepsi çalınıp götürülmüştü. İnsanlar soygun için çok uzaklardan geliyordu. Tekboynuz samandan yapılalı beri kafalarını dinliyorlardı. ,, Köyün içine dağıldık. Anlaştığımız gibi Skellen bizi köy evine yerleştirdi.</p>

  <p>Aradan bir saat bile geçmeden görünmez casusu pastaya dönüştürdük. Kitaplarda yazılan klasik yöntemle…</p>

  <p>“Yaklaşın lütfen,” diye yüksek sesle emretti Baykuş. “Lütfen yaklaşın ve bu evrağa bir göz atın… Tamam mı? Hepsi mevcut mu? İki kez anlatmak zorunda kalmak istemiyorum çünkü.”</p>

  <p>Ola Harsheim dudaklarını yaladı; süt sağma bakracından bir miktar kesilmiş sütle sulandırılmış kaymak içmişti az önce. Kabı elinden bıraktı, çevresine bakınıp saymaya başladı. Dacre Silifant, Bert Brigden, Neratin Ceka, Til Echrade, Joanna ‘</p>

  <p>Selborne…</p>

  <p>“Dufficey yok.”</p>

  <p>“Çağırın gelsin.”</p>

  <p>“Kriel! Duffİ Kriel! Komutan görüşmeye çağırıyor! Önemli emirler verecek! Koş!”</p>

  <p>Dufficey Kriel odaya koşarak girdi, soluk soluğaydı.</p>

  <p>“Herkes burada efendim,” dedi Ola Harsheim.</p>

  <p>“Pencereyi açın. İçerisi boğulacak kadar sarımsak kokuyor.</p>

  <p>Kapıyı da açık bırakın, cereyan yapsın.”</p>

  <p>Brigden ve Kriel denileni hemen yapıp pencereyi ve kapıyı açtılar. Kenna, Baykuşun birinci sınıf rol yaptığına bir kez daha kanaat getirdi.</p>

  <p>“Yaklaşın, iyice yaklaşın efendiler. İmparatordan bu evrak geldi, gizli ve olağanüstü önemli. Bütün dikkatinizi buraya verin…”</p>

  <p>“Haydi!” diye bağırdı Kenna, yıldırım çarpmış hissi uyandıran şiddetli bir dürtü yollayarak.</p>

  <p>Ola Harsheim ve Dacre Silifant süt bakraçlarına davranıp, kaymakları Kenna’nın gösterdiği yöne doğru eşzamanlı olarak boşalttılar. Till Echrade masanın altına sakladığı bir fıçı unu hızla yere boşalttı. Odanın zemininde kaymak ve un karışımı bir siluet belirdi, ilk başta ne olduğu anlaşılamıyordu ama Bert Brigden gözünü dört açmıştı. Pastanın başının nerede olabileceğini en ufak bir hata yapmadan belirledi ve döküm demirden tavayı var gücüyle üzerine indirdi.</p>

  <p>Sonra hepsi birden kaymağa ve una bulanmış casusun üzerine çullandı, görünmezlik şapkasını başından koparıp aldılar, adamı ellerinden ve ayaklarından yakaladılar. Masayı ters çevirdiler ve casusu masanın ayaklarına bağladılar. Botlarını ve çoraplarını çıkardılar, çoraplardan birini bağırmak üzere açtığı ağzına tıktılar.</p>

  <p>Eserlerini taçlandırmak için de Duffîcey Kriel casusun kaburgalarına sıkı bir tekme savurdu. Casusun gözlerinin dışarı fırlaması herkeste sevinç yarattı.</p>

  <p>“İyi iş çıkardınız,” dedi Baykuş takdirle. Aslında çok kısa süren eylem boyunca kollarını göğsünde kavuşturmuş ve hiç kıpırdamamıştı. “Aferin. Tebrikler. Özellikle sizi tebrik ederim Hanımefendi Skiborne.”</p>

  <p>Lanet olsun, diye düşündü Kenna. Böyle devam ederse sonunda gerçekten subay olup çıkacağım.</p>

  <p>“Efendi Brigden,” dedi Stefan Skellen buz gibi bir sesle ve masanın ayaklarına çarmıha gerilmiş gibi bağlanmış esirin karşısına geçip durdu. “Demiri kömürlerin üstüne atın lütfen. Efendi Echrade, köy evinin çevresinde çocuk dolaşmamasını sağlayın lütfen.”</p>

  <p>Eğildi, casusun gözlerinin içine baktı. “Epeydir ortalarda görünmüyordun Rience,” dedi. “Başına bir şey geldi diye kaygılanmaya başlamıştım.”</p>

  <p>Nöbet kulübesinin çalan zili, nöbet değişimini haber veriyordu. Scarra kardeşler bir ağızdan, ahenkle horluyordu. Kohut, taburesine sarılmış uykusunda mırıldanıyordu.</p>

  <p>Şu Rience güçlü ve yiğit adamı oynamıştı, diye anımsadı Kenna. Büyücü Rience pastaya dönüşmüş, çıplak ayakları havaya dikilip masanın ayaklarına bağlanmıştı. Güçlü numarası yapıyordu ama başta ben olmak üzeri kimseyi kandıramıyordu. Baykuş beni uyarmış, adamın büyücü olduğunu söylemişti, ben de büyü yapamaması ve büyü yardımı alamaması için düşüncelerini karıştırmış, altını üstüne getirmiştim. Fırsatını bulunca da düşüncelerini okudum. Önce beynine girmeme izin vermedi ama demirin kızdırıldığı ocaktaki kömür kokusunu alır almaz büyülü korumaları ve ablukaları eski bir pantolonun dikişlerinin patlaması gibi çözüldü ve düşüncelerini istediğim gibi okumaya başladım. Düşüncelerinin, benzeri ortamlarda beyinlerini okuduğum insanlarınkinden hiçbir fakı yoktu. Şaşkın, titreyen korku ve çaresizlik dolu düşüncelerdi. Soğuk, kaygan, ıslak ve kötü kokulu düşünceler… Bir cesedin bağırsakları gibi…</p>

  <p>Yine de tıkaç ağzından çıkarılır çıkarılmaz Rience güçlü adamı oynamaya çalıştı.</p>

  <p>“İyi, tamam, Skellen. Beni ele geçirmeyi başardınız! Tebrikler. Tekniğinize, yeteneğinize ve profesyonelliğinize saygılarımı sunuyorum. İnsanı kıskandıracak kadar mükemmel eğitilmiş adamlar ve şimdi beni bu sevimsiz pozisyondan çıkarmanızı rica ediyorum.”</p>

  <p>Baykuş bir sandalye çekip at biner gibi oturdu, kavuşturduğu ellerini ve çenesini arkalığa dayadı. Casusa tepeden baktı ve konuşmadı.</p>

  <p>“Beni çözmelerini emret, Skellen,” diye tekrarladı Rience. “Ardından adamlarını dışarı çıkar. Söyleyeceklerimi senden başka kimse duyamaz.”</p>

  <p>“Efendi Brigden,” dedi Baykuş başını çevirmeden, “demirin rengi nedir?”</p>

  <p>“Az daha kaldı efendim.”</p>

  <p>“Hanımefendi Selborne?”</p>

  <p>“Onu şu an okumak zahmetli.” Omuz silkti. “Çok korkuyor, korku diğer bütün düşünceleri bastırıyor ama düşünce dolu onda, ooo! İçlerinde saklamaya çalıştıkları var ancak benim için zor değil, ben…”</p>

  <p>“Gerek kalmayacak buna. Biz klasik yöntemle, kızgın demirle deneyeceğiz.”</p>

  <p>“Lanet olsun!” diye bağırdı casus. “Skellen! Niyetin herhalde…”</p>

  <p>Baykuş, öne doğru eğildi, yüzü biraz değişmişti. “Birincisi: Efendi Skellen,” dedi ağır ağır ve sözcüklerin üstüne basarak. “İkincisi: Niyetim, evet, tabanlarından kızartma yapmak, Rience. Bu beni tarifsiz tatmin edecek çünkü bunu tarihî adaletin ifadesi olarak görüyorum. Anlamadığına bahse girerim.”</p>

  <p>Rience ağzını açmayınca Skellen sözlerine devam etti. “Bilir misin, Rience, Vattier de Rideaux’ya vaktiyle, bundan yedi yıl önce senin tabanlarını pişirmesini öğütlemiştim, hani yanlış oldu, hizmet ettiğin herkesin adını vereceğine dair… ve de ihanet ettiğin herkesin. Sonra dedim ki iki listenin ne çok noktada örtüştüğünü görerek şaşıracaksın Vattier. Ne yapalım, Vattier de Rideaux beni dinlemedi. Şimdi pişmandır mutlaka ama henüz bir şey kaybedilmiş değil. Seni birazcık ısıtacağım, öğrenmek istediğimi öğrendiğimde seni Vattier’a devredeceğim. O da derini yüzecek ama ağır ağır, parça parça.”</p>

  <p>Baykuş cebinden bir mendil ve küçük bir şişe parfüm çıkardı. Mendile bolca parfüm damlatıp burnuna tuttu. Parfüm hoş bir misk kokusu yaysa da Kenna kusacak gibi olmuştu.</p>

  <p>“Demir, Efendi Brigden.”</p>

  <p>“Vilgefortz’un emriyle sizi izliyorum!” diye haykırdı Rience. “Mesele şu kız! Sizin birliği izleyerek sizden önce davranacağımı ve şu kelle avcısına sizden önce ulaşacağımı ummuştum! Pazarlık yapıp kızı onun elinden almam istenmişti!</p>

  <p>Ondan, sizden değil! Çünkü siz kızı öldürmek istiyorsunuz ama ‘</p>

  <p>Vilgefortz onun dirisini istiyor! Başka ne bilmek istiyorsunuz?</p>

  <p>Her şeyi anlatacağım! Her şeyi!”</p>

  <p>“Hoop dur!” diye bağırdı Baykuş. “Ağır ol. Bunca gürültüden ve bilgi yoğunluğundan insanın başı ağrıyor. Beyler, bunu biraz dağlarsak sizce ne olur? Çığlıklarıyla yeri göğü birbirine katar, değil mi?”</p>

  <p>Kriel ve Silifant kahkahayı patlattılar. Kenna ve Neratin Ceka onlara katılmadı. Bert Brigden de sesini çıkarmadı, demiri ateşten alıp dikkatle inceledi. Demir öylesine kızmıştı ki âdeta şeffaflaşmıştı, demirden ziyade sıvı ateşle doldurulmuş cam bir boruyu andırıyordu.</p>

  <p>Rience bunu görüp ötmeye devam etti. “Kelle avcısını ve kızı nasıl bulacağınızı biliyorum!” diye bağırdı. “Biliyorum! Anlatacağım size!”</p>

  <p>“Elbette anlatacaksın.”</p>

  <p>Kenna hâlâ onun düşüncelerini okumaya uğraşıyordu. Çaresiz ve aciz öfke dalgasıyla karşılaşınca yüzünü buruşturdu. Rience’in beyninde bir şey, bir bariyer daha kırıldı. Korkusundan bir şey söyleyecek, diye içinden geçirdi Kenna. En sona saklamak istediği, son turda bütün kozları geride bırakacak bir kozu açığa vuracak. Acı çekmekten duyduğu iğrenç korku karşısında asını birazdan masaya atacak.</p>

  <p>Kenna’nın beyninde ansızın bir şimşek çaktı, şakaklarının önce ısındığını, sonra soğuduğunu hissetti.</p>

  <p>Biliyordu artık, Rience’in gizli düşüncelerini öğrenmişti. Tanrılar, diye düşündü, işte şimdi belaya battım galiba… “Anlatacağım!” dedi büyücü ağlamaklı bir sesle; kıpkırmızı kesilmiş, dışarı fırlamış gözlerini soruşturma başkanına çevirmişti. “Sana önemli bir şey anlatacağım Skellen! Vattier de Rideaux…”</p>

  <p>Kenna ansızın bambaşka, yabancı bir düşünce hissetti. Neratin Ceka’nın elini hançerine atıp usulca kapıya yöneldiğini gördü.</p>

  <p>Postallar yeri titretti ve köy evinin odasına Boreas Mun daldı. “Sayın Başkanım! Acele edin efendim! Geldiler! Kimin geldiğine inanamayacaksınız!”</p>

  <p>Skellen, elindeki demirle casusun ayaklarına doğru eğilen Brigden’i bir el hareketiyle durdurdu.</p>

  <p>“Piyango oynamalısın Rience,” dedi Skellen, pencereden dışarıya bakarken. “Böylesine şanslı birine ömrüm boyunca rastlamamıştım.”</p>

  <p>Pencereden bakıldığında yaklaşan bir kalabalık ve kalabalığın ortasında atlar görünüyordu. Kenna gelenlerin kim olduğunu hemen anlamıştı. Büyük bir karayağızın sırtında yaklaşan balıkgözlü sıska devin kim olduğunu biliyordu.</p>

  <p>Ayrıca karayağız kısrağın sırtında oturan kül sarısı saçlı J kızı da tanıyordu. Kızın elleri bağlanmış, boynuna da bir ip geçirilmişti. Şişmiş yanağı mosmordu.</p>

  <p>Vysogota kulübeye döndüğünde hiç neşesi yoktu, bedbin, suskun hatta öfkeliydi. Kayıkla post almaya gelen bir köylüyle konuştuktan sonra böyle olmuştu. Bahardan önce herhalde bir daha gelmem, demişti köylü. Hava her geçen gün sertleşiyor, sicim gibi yağmur yağıyor, fırtına var, insan kayığa binmekten korkuyor. Sabahları su birikintilerini buz tutuyor, kar her an başlayabilir, ardından don başlar, arkana dönüp bakıncaya kadar nehir, dereler ve göller donar. O zaman kayığı depoya kaldırıp kızağı çıkarmak gerekir ama Pereplut’ta kızakla bile bir yere gitmek olanaksız, bataklıktan geçilmiyor çünkü… ?</p>

  <p>Köylü haklıydı. Akşama doğru bulutlar kümelenmiş, masmavi gökyüzünden beyaz taneler inmeye başlamıştı. Doğudan gelen fırtına kurumuş sazlıkları eğiyor, suyun yüzeyinde beyaz köpükler oluşturuyordu. Hava hissedilir biçimde soğumaya başlamıştı.</p>

  <p>Yarından sonra Saovine Bayramı, diye içinden geçirdi Vysogota. Elf takvimine göre üç gün sonra yeni yıl başlıyor ama insan takvimine göre iki ay daha beklememiz gerekiyor.</p>

  <p>Ciri’nin kısrağı Kelpi, ahırda kişneyip çifte atıyordu.</p>

  <p>Vysogota kulübeye girdiğinde Ciri’nin sandıkları karıştırdığını gördü. Yaşlı adam buna izin vermiş hatta kızı teşvik etmişti. Birincisi, Kelpi’ye binmek ve kitap okumak dışında farklı bir uğraştı bu. İkincisi sandıklarda kızına ait eşyalar vardı, Ciri’ye de üstünü değiştirmek için kuru giysiler lazımdı çünkü hava soğuk ve rutubetliyken yıkanan eşyalar kolay kurumuyordu.</p>

  <p>Ciri seçti, üzerine denedi, istemedi, usulca bir kenara bıraktı. Vysogota masaya oturdu. Bir tavuk kanadı ve haşlanmış iki patates yedi. Konuşmuyordu.</p>

  <p>“Çok iyi işçilik.” Ciri, yaşlı adama yıllardır görmediği hatta evinde olduğunu unuttuğu şeyler gösterdi. “Bunlar da mı kızınındı? Buzda kaymayı sever miydi?”</p>

  <p>“Bayılırdı. Kışın gelmesini dört gözle beklerdi.”</p>

  <p>“Benim olabilir mi?”</p>

  <p>“Ne istiyorsan al.” Yaşlı adam omuz silkti. “Benim işime yaramaz artık. Hoşuna gittiyse ve botlar ayağına uygunsa al tabii… Sen eşyalarını mı topluyorsun Ciri? Gitmeye mi hazırlanıyorsun yoksa? “</p>

  <p>Kız yüzünü giysilere doğru çevirdi. “Evet, Vysogota,” dedi kısa bir sessizliğin ardından. “Öyle bir karar aldım çünkü bak… Kaybedecek zamanım yok.”</p>

  <p>“Düşlerin.”</p>

  <p>“Evet,” dedi Ciri bir an durduktan sonra. “Düşlerimde çok güzel şeyler gördüm. Gördüklerim gerçekleşti mi, yoksa geleceği mi haber veriyor, emin değilim. Olacakları engelleyebilir miyim, bilmiyorum… ama gitmeliyim. Biliyor musun, vaktiyle en yakınlarımın yardımıma gelmemelerine gücenmiştim. Beni kaderin ellerine bırakmalarına kızmıştım ama bence şimdi onlatm yatdima itaiyaci vat. Gitmeliyim”</p>

  <p>“Kış kapıda.”</p>

  <p>“İşte bu yüzden gitmeliyim. Eğer kalırsam bahara kadar çıkamam buradan… Bahara kadar elim kolum bağlı oturmaktan kıvranır, kâbuslarla kahrolurum. Yola çıkmalıyım, hem de hemen ve şu Kırlangıç Kulesi’ni bulmaya çalışmalıyım. Şu ışınlanma merkezini. Göle on beş günlük yolculuk sonunda ulaşılacağını kendin hesapladın. Kasım dolunayından önce oraya ulaşırım…”</p>

  <p>“Saklandığın yerden henüz çıkamazsın,” diye Ciri’nin sözünü güçlükle kesti ihtiyar. “Şimdi olmaz. Yakalarlar seni. Ciri… Peşindeler… ve çok yakındalar. Şimdi kalkıp…”</p>

  <p>Ciri elindeki bluzu yere attı yaydan çıkmış ok gibi ayağa kalktı. “Sen bir şey öğrendin.” Sesi sertti. “Postları almaya gelen köylüden bir şey öğrendin. Konuş.”</p>

  <p>“Ciri…”</p>

  <p>“Konuş lütfen!”</p>

  <p>İhtiyar anlattı ama sonra pişman oldu.</p>

  <p>“Herhalde şeytan yollamış onları, Efendi Münzevi,” diye mırıldandı köylü, postları saymayı bir an için unutarak. “Şeytan herhalde. Gündönümünden beri ormanın altını üstüne getiriyorlar, bir kız ar iyotlarmış. Halkı korkuttular, bağırıp tehdit ettiler ama hemen atlarıyla uzaklaştılar, hiçbir yerde kalıcı olmadılar. Şimdi kafalarına başka bir şey koymuşlar: Bazı köylerde yerleşim merkezlerinde, dur adı neydi… nöb itçi diye bir şey uydurmuşlar. Tabii itçi değil bunlar, nöb de her neyse artık, üç ya da dört serseri, tam baş belası. Şimdi kış boyunca oralara pusu kurup peşine düştükleri kızın saklandığı yerden çıkmasını ve köye inmesini bekleyecekler. O zaman bu itçiler kızı yakalayacak.”</p>

  <p>“Sizin oraya da geldiler mi?”</p>

  <p>Bakışları âdeta kararan köylü dişlerini gıcırdattı. “Bize gelen yok. Şanslıyız ama bize yarım gün mesafedeki Dun Dâre’de dört kişi var. Çiftliklerin oradaki meyhaneye yerleşmişler. Hepsi hergele, Efendi Münzevi, su katılmamış hergele, boş gezenin boş kalfası. Kızlara sarkıntılık etmişler, köyün adamları karşılarına dikilmiş, onlar da öldürmüş onları efendim, acımasızca. Vurup…”</p>

  <p>“İnsanları mı öldürmüşler?”</p>

  <p>“İki kişiyi. Muhtarı ve birini daha. Bu alçak heriflere hak ettikleri ceza verilir mi efendim? Adalet var mı? Ne ceza ne de adalet kaldı! Kızını ve karısını alıp Dun Dâre’den bizim köye kaçan bir tekerlekçi, eskiden dünyada Witcherlann olduğunu anlattı… Onlar ayaktakımını ortadan kaldırırmış. Bu alçakların işini bitirmesi için Dun Dâre’ye bir Witcher çağırmak gerekir…”</p>

  <p>“Witcherlar insan değil canavar öldürürdü.”</p>

  <p>“Bunlar hergele, Efendi Münzevi, insan değil, hergele, cehennem kaçkını. Onlara bir Witcher gerek, evet Witcher… Şimdi gitmeliyim, Efendi Münzevi… Uff, nasıl soğudu hava! Yakında kayığı kaldırıp kızağı çıkaracağız… Ama Dun Dâre’deki hergelelere bir Witcher gerek, efendim…”</p>

  <p>“Adam haklıymış,” dedi Ciri birbirine geçirdiği dişlerinin arasından. “Hem de çok haklı. Buraya bir Witcher gerek. Kadın da olabilir. Dört kişiler, öyle mi? Dun Dâre’deler. Nerede bu Dun Dâre? Nehrin akış yönünde mi? Kıyıyı izleyerek gidebilir miyim oraya?”</p>

  <p>“Tanrılar adına, Ciri,” diye dehşet içinde bağırdı Vysogota. “Olamaz, sen şimdi ciddi ciddi…”</p>

  <p>“İnanmadığın tanrıları karıştırma şimdi. İnanmadığını biliyorum.”</p>

  <p>“Benim dünya görüşümü bırakalım! Ciri, senin beyninden ne şeytani düşünceler geçiyor öyle! Nasıl olur da…”</p>

  <p>“Sen de benim dünya görüşümü bırak, Vysogota! Ben üzerime düşen görevi biliyorum! Ben dişi Witcher’ım!”</p>

  <p>“Sen genç ve tutarsız birisin!” diye patladı adam. “Travmalar yaşamış bir çocuksun, yaralı, nevrozlu ve her an sinir krizi geçirebilecek durumda bir çocuk… Ayrıca intikam ateşi seni hasta etmiş! Misilleme dürtün gözünü karartmış! Anlamıyor musun sen bunu?”</p>

  <p>“Senden çok daha iyi anlıyorum!” diye sağırdı Ciri. “Çünkü bir insanın yaralanmasının ne demek olduğundan senin haberin yok! Sana kimse gerçek anlamda bir kötülük yapmadığı için intikamdan da haberin yok!”</p>

  <p>Kulübeden koşarak çıktı, kapıyı çarptı. Kapının bir anlık açılıp kapanması sırasında odanın içi soğuk rüzgârla dolmuştu. Vysogota çok geçmeden kişnemeler ve nal sesleri duydu.</p>

  <p>Öfkesinden bir tabağı kaldırıp masaya çarptı. Nereye giderse gitsin, diye hiddetle düşündü, içindeki kötülüğü döksün bakalım. Kızın başına bir şey gelir diye kaygılanmıyordu, bataklıkların ortasında gece gündüz at binen biriydi Ciri, patikaları, barajları, kıyıyı ve ormanları iyi tanıyordu. Yolunu şaşıracak bile olsa, atının dizginini biraz gevşetmesi yeterliydi; kara Kelpi evi biliyordu, onu keçi ahırına geri getirirdi.</p>

  <p>Bir süre sonra, hava iyice karardığında yaşlı adam dışarı çıkıp direğe bir fener taktı. Çitlerin önünde durdu, nal sesi ve su sesi duymaya çalıştı ama rüzgârın uğultusu ve sazlıkların hışırtısı bütün sesleri bastırıyordu. Direkteki fener deli gibi sallandı ve sonunda söndü.</p>

  <p>Derken duydu. Uzaklardan. Hayır, Ciri’nin gittiği yönden gelmiyordu. Aksi yönden. Bataklıklardan geliyordu.</p>

  <p>İnsan sesine benzemeyen, vahşi, yakınan bir çığlık… Uluma…</p>

  <p>Bir anlık sessizlik oldu.</p>

  <p>Sonra yeniden başladı. Bir banshee idi bu.</p>

  <p>Bir elf hayaleti. Ölüm habercisi.</p>

  <p>Vysogota soğuktan ve korkudan ürperdi. Hızla kulübeye geri döndü, söylediklerini duymamak için kendi kendine mırıldandı, duymamalıydı söylediklerini, kimse duymamalıydı.</p>

  <p>Sönen feneri daha yakamadan Kelpi karanlığın içinden fırladı.</p>

  <p>“Gir kulübeye,” dedi Ciri yumuşacık, sevimli bir sesle. “Gir ve dışarı çıkma. Berbat bir gece.”</p>

  <p>Akşam yemeğinde yine tartıştılar.</p>

  <p>“İyi ve kötü hakkında çok şey biliyorsun anlaşılan!”</p>

  <p>“Elbette biliyorum! Üstelik âlimlerin kitaplarından bile değil!”</p>

  <p>“Öyledir elbette! Her şeyi yaşadığın için biliyorsun. Her şey geçmiş başından. Upuzun, on altı yıllık yaşamında bir dolu deneyim kazandın çünkü.”</p>

  <p>“Evet, bir dolu. Yetecek kadar çok!”</p>

  <p>“Kutlarım. Âlim arkadaşım.”</p>

  <p>“Dalganı geçiyorsun,” dedi Ciri dişlerini gıcırdatarak, “oysa siz ihtiyar âlimlerin şu dünyaya ettiği kötülüklerden hiç haberin yok. Siz kuramcılar kitaplarınıza gömülüyorsunuz, ahlak üzerine yazılmış yüz yıllık incelemeleri okuyorsunuz ve bunu öylesine özenli yapıyorsunuz ki gerçek dünyayı anlamak için pencereden dışarıya bakmaya bile zaman bulamıyorsunuz. Siz filozoflar, üniversitelerden emekli maaşı alabilmek için sahte felsefelerin peşinde koşuyorsunuz. Dünyayla ilgili yaydığınız iğrenç yalanlar karşılığında tek bir kişi size para vermeyeceği için de ahlak ve ahlak dersi, güzel ve iyimser bilimler uydurdunuz. Yalan ve kokuşmuş olacak kadar güzel ve iyimser!”</p>

  <p>“Düşünülmeden verilmiş bir karardan daha yalan değil, sümüklü seni! Aceleci ve oturmamış bir yargı!”</p>

  <p>“Kötülüğe karşı bir çare bulamadınız siz! Ama ben, sümüklü dişi Witcher buldum! Hem de kesin bir çare!”</p>

  <p>İhtiyar sesini çıkarmadı ama yüzü onu ele vermiş olmalıydı çünkü Ciri masadan fırladı. “Aptalca laflar ettiğimi düşünüyorsun, değil mi? Boş konuşuyorum, değil mi?”</p>

  <p>“Kızgınlığından böyle konuştuğunu düşünüyorum,” dedi yaşlı adam sakince. “Kızgınlığından öç planları yaptığını düşünüyorum ve sakinleşmen için yalvarıyorum.”</p>

  <p>“Sakinim ben. Öce gelince: Söyle bana, neden almayacakmışım öcümü? Neden vazgeçecekmişim? Kimin adına? Yüce fikirler adına mı? Kötülükler cezalandırıldığında hangi düzen bozulur? Senin, bir filozofun ve ahlakçının gözünde öç çirkin bir eylemdir, eleştiriyi hak eder, ahlaksızlıktır, adaletsizliktir. Soruyorum o zaman: Kötünün cezası ne olacak? Bu cezayı kim belirleyecek, açıklayacak, infaz edecek? Kim? O inanmadığın tanrılar mı? Tanrıların yerine koymaya karar verdiğin evrenin ulu yaratıcısı mı? Yoksa yasalar mı? Yoksa Nilfgaard adaleti mi, imparatorluk mahkemeleri mi, valiler mi? Saf ihtiyar seni!”</p>

  <p>“Yani göze göz, dişe diş mi? Kana kan mı? Bu kan karşılığında yeniden kan mı? Kan gölü mü? Dünyayı kana mı bulamak istiyorsun? Sen, saf ve yaralı kız mı yapacaksın bunları? Kötülüklerle böyle mi savaşmak istiyorsun, dişi Witcher?”</p>

  <p>“Evet. Aynen böyle! Çünkü kötünün korktuğunu bilirim. Senin ahlakından, öğütlerinden, ahlak üzerine incelemelerinden korkmaz o, Vysogota! Kötü; acı çekmekten korkar, sakat kalmaktan, azaptan ve son olarak da ölümden! Kötü, yara alınca acıdan köpekler gibi ulur! Kanının damarlarından fışkırdığını, çoraplarından kemiklerinin fırladığını, karnındaki bağırsakla ların ortaya döküldüğünü görünce, soğukla birlikte ölümün de gelmekte olduğunu hissedince kendini yerden yere atar, , domuz gibi ciyaklar. Derken tüyleri diken diken olur ve kötü ’ haykırır: ‘Merhamet edin! İşlediğim günahlardan pişmanım!</p>

  <p>İyi ve düzgün biri olmak istiyorum, yemin ederim! Kurtarın beni, kan kaybından ölüme terk etmeyin, sefiller gibi gebermeme izin vermeyin!’</p>

  <p>“Evet, münzevi. Kötüyle böyle mücadele edilir! Eğer kötü sana zarar vermek, acı çektirmek istiyorsa, ondan önce davran, hatta kötünün beklemediği bir anda harekete geç. Kötüden önce davranmayı başaramamışsan, kötü sana acı çektirmişse o zaman hıncını al! Saldır ona, özellikle o bu konuyu unuttuğu, kendini güvende hissettiği zaman saldır. İntikam al yani. Üç ’ misli al. Göze göz mü? Hayır! Bir göz karşılığında iki gözünü , birden sök! Dişe diş mi? Hayır! Tek diş karşılığında bütün dişlerini dök! Kötüden hıncını al! Acıdan ulumasını, ulurken göz bebeklerinin yarılmasını sağla. Aşağı baktığında huzur f içinde, güvenle şunu söyleyebilmelisin: Şurada yatan artık ı kimseye zarar veremeyecek, kimseyi yıldıramayacak. Gözleri yoksa birine nasıl zarar verebilir? Elleri de yoksa? Bağırsakt ları taşların üstüne dağılmışsa ve kanı kumun içine sızıyorsa ı birilerine nasıl zarar verebilir ki?”</p>

  <p>“Sen,” dedi münzevi ağır ağır, “elinde kanlı kılıcınla dikilmiş, kanın kumun içine sızmasını izliyorsun. Böylece sonsuz I ikilemin ortadan kalktığını, filozof düşünün gerçekleştiğini sanıyorsun. Kötünün niteliğinin değiştiğine mi inanıyorsun?”</p>

  <p>“Evet, öyle,” dedi Ciri kışkırtıcı bir tonda. “Çünkü yerde I yatan ve sürekli kan kaybeden artık kötü değildir. Belki iyi değildir henüz ama artık kötü olmadığı kesindir!”</p>

  <p>“Doğanın boşluğa tahammülü yoktur,” dedi Vysogota ağır ağır. “Yerde yatan, kan kaybeden, senin kılıcınla ölen artık kötü değildir. Kötü nedir o zaman? Bunu düşündün mü hiç?”</p>

  <p>“Hayır. Ben Witcher’im. Eğitimim sırasında kötünün karşısına dikileceğime yemin ettim. Daima ve de hiç düşünmeden.</p>

  <p>“Çünkü düşünmeye başlarsan eğer,” diye alçak sesle ekledi, “öldürmenin bir anlamı kalmaz artık. Öcün anlamı kalmaz ve buna izin vermemelidir.”</p>

  <p>İhtiyar başını iki yana salladı ama Ciri onun itirazlarını bir el hareketiyle engelledi.</p>

  <p>“Hikâyemi sonlandırmamın zamanı geldi, Vysogota. Sana otuz gece boyunca gündönümünden Saovine’e kadar olanları anlattım ama her şeyi anlatmadım sana. Ben buradan çekip gitmeden önce Tekboynuz köyünde gündönümünde neler olup bittiğini öğrenmelisin.”</p>

  <p>Adam kızı eyerden çekip indirirken kız inledi. Adamın bir gün önce tekmelediği kalçası sızlıyordu.</p>

  <p>Kızın boynundaki tasmanın zincirinden çektiği gibi kızı açık renkli binaya doğru sürükledi.</p>

  <p>Binanın kapısında silahlı adamlar bekliyordu. Bir de uzun boylu bir kadın.</p>

  <p>“Bonhart,” dedi adamlardan biri; ince yapılı, ince yüzlü ve esmer tenliydi, elinde pirinç kaplama bir süvari kırbacı tutuyordu. “Bak hakkını yememek gerekir, insanları şaşırtmayı biliyorsun.”</p>

  <p>“Merhaba Skellen.”</p>

  <p>Skellen dediği kişi uzun süre kızın gözlerinin içine baktı. Kız bu bakışların etkisiyle titredi.</p>

  <p>“Ee,” dedi Skellen, yeniden Bonhart’a dönerek. “Hemen açıklayacak mısın, yoksa peyderpey mi olacak?”</p>

  <p>“Pazar meydanında açıklama yapmayı sevmem, insanın ağzına sinek kaçabilir. İçeriye girebilir miyim?”</p>

  <p>“Buyur tabii.”</p>

  <p>İçeride bekleyen bir adam daha vardı, saçı başı dağınıktı, rengi solgundu, muhtemelen aşçıydı çünkü üstüne bulaşan unları ve kaymakları temizlemeye çalışıyordu. Ciri’yi görünce gözleri parladı. Yaklaştı.</p>

  <p>Aşçı değildi bu adam.</p>

  <p>Ciri onu hemen tanıdı, iğrenç gözlerini ve dudağındaki lekeyi anımsadı. Thanedd Adası’nda onu Sincaplar’la birlikte izleyen adamdı. Ciri, camdan atlayarak onun elinden kurtulmuştu, adam da elflere kızın peşinden atlamayı emretmişti. Elf adama nasıl hitap etmişti? Prens miydi adı?</p>

  <p>“Bak bak bak!” dedi adam itici sesiyle ve parmağını sertçe kızın göğsüne bastırdı. “Küçük hanım Ciri! Thanedd’den beri görüşemedik. Küçük hanımı çok uzun zamandır arıyordum ve sonunda buldum!”</p>

  <p>“Beyefendi, kim olduğunuzu bilmiyorum,” dedi Bonhart buz gibi bir sesle. “Ama bu sözde bulduğunuz şey bana ait. O yüzden pis ellerinizi sürmeyin, tabii o güzelim parmaklarınızı seviyorsanız.”</p>

  <p>“Adım Rience.” Büyücünün gözlerinde hain bir ışık yanıp söndü. “Kafanıza iyice yazın, sayın kelle avcısı. Kim olduğumu birazdan anlayacaksınız. Ayrıca bu küçük hanımın kime ait olduğunu da birazdan anlayacaksınız ama aceleci davranmayalım. öncesinde küçük hanıma getirdiğim selamları ileteceğim ve bir söz vereceğim. Sizce bir mahsuru yoktur sanırım?”</p>

  <p>“Yok.”</p>

  <p>Rience, Ciri’ye yaklaştı, gözünü kızın gözlerinin içine dikti. “Senin hamin, şu cani Yennefer,” dedi sözcüklerin üzerine basarak, “bir gün beni yaraladı. Sonrasında elime düştüğünde ona Rience olarak acının ne olduğunu gösterdim. Bu ellerle, bu parmaklarla ve ona bir söz verdim, eğer günün birinde elime düşersen prenses, acının ne olduğunu sana göstereceğime söz verdim. Bu ellerle, bu parmaklarla…”</p>

  <p>“Tehlikeli,” dedi Bonhart usulca. “Benim kızımı kızdırmak ya da tehdit etmek, Efendi Rience, ya da adınız her neyse, çok tehlikelidir. Bu kız kincidir, yaptıklarınızı unutmaz. Bir kez daha söylüyorum: Ellerinizi, parmaklarınızı ve kalan bütün uzuvlarınızı bu kızdan uzak tutun.”</p>

  <p>“Yeter,” diye Bonhart’ın sözünü kesti Skellen, gözünü Ciri’nin meraklı bakışlarından ayırmadan. “Kes, Bonhart. Rience, sen de kendine gel. Seni lütfumla ödüllendirdim ama fikrimi her an değiştirip yeniden masanın ayaklarına bağlatabilirim. İkiniz de oturun. Birbirimizle uygar insanlar gibi konuşalım. Üçümüz, baş başa. Çünkü anladığım kadarıyla görüşülmesi gereken bir konu var. Bu görüşmenin konusunu geçici olarak nöbetçilere teslim edelim. Efendi Silifant!”</p>

  <p>“Çok iyi koruyun onu.” Bonhart zincirin ucunu Silifant’a uzattı. “Gözbebeğiniz gibi.”</p>

  <p>Kenna biraz uzakta duruyordu. Son zamanlarda adını sıkça duyduğu şu kızı görmek istiyordu elbette ama Harsheim’ın ve Silifant’ın çevresini saran, esrarengiz tutsağı köy meydanındaki direğin başına sürükleyen kalabalığa girmek içinden gelmiyordu.</p>

  <p>Herkes birbirini itiyor, merakla olup bitenlere bakıyordu. Hatta kıza dokunmaya, onu itmeye, tırmalamaya çalışıyorlardı. Kız sopa gibi yürüyordu, hafifçe topallıyordu ama başı dimdikti. Kızı dövmüş, diye düşündü Kenna ama diz çöktürememiş.</p>

  <p>“Faika dedikleri bu demek…”</p>

  <p>“Çocuk yahu bu daha!”</p>

  <p>“Kız, hey! Kasap seni!”</p>

  <p>“Bu canavar Claremont Meydanı nda altı oğlanı öldürmüş…” “Öncesinde kim bilir daha kaçını… Şeytan seni!” “Kurtkadın!”</p>

  <p>“Şu kısrağa da bakın, ne kısrak öyle o! Cins bir at… Şuraya da bakın, Bonhart’ın eyerindeki kılıca bakın… Hah… Mucize bu!”</p>

  <p>“Çekin elinizi!” diye bağırdı Dacre Silifant. “Dokunmak yok! Yabancı şeylere pis ellerinizi neden sürüyorsunuz? Kıza dokunmak, el sürmek, hakaret etmek, laf atmak yok! Biraz merhametli olun. Gün doğmadan asacak mıyız, bilmiyorum henüz. Bari o saate kadar başını dinlesin.”</p>

  <p>“Kahpe ölecekse,” diye atıldı küçük Cyprian Fripp, “O zaman kalan zamanını güzelleştirmek lazım, ne dersiniz? Samanlığa çekip şöyle evire çevire düzelim mi?”</p>

  <p>“Vay!” Kabernik Turent kahkahayı bastı. “Amma olurdu! Baykuşa soralım bakalım, izin…”</p>

  <p>“İzin yok, diyorum size!” diye adamın sözünü kesti Dacre. “Lanet olası götler, aklınız bir buna çalışıyor! Kızı rahat bırakın dedim. Andres, Stigward, kızın yanında durun. Gözünüzü dört açın, bir adım bile uzaklaşmayın buradan. Yaklaşan olursa kafasına cop yiyecek!”</p>

  <p>“Oha!” dedi Fripp. “Her neyse bizim için farketmez! Çocuklar gelin, odunluğa gidelim, şenlik için kuzu ve domuz çeviriyorlar. Bugün gündönümü, bayram. Beyler toplantı yaparken biz de biraz eğlenelim.”</p>

  <p>“Gidelim! Eyer torbalarından bir şişe getir Dede. İçelim! İzin var mı Efendi Silifant? Efendi Harsheim? Bugün bayram, üstelik bu gece buradayız.”</p>

  <p>“Ne adamlarsınız be!” Silifant alnını buruşturdu. “Kafayı çekmekten ve zıkkımlanmaktan başka bir iş bilmezsiniz! Peki, kızın başında nöbet tutanlara yardım etmek ve Efendi Stefan’ın emirlerini yerine getirmek üzere kim kalacak burada?”</p>

  <p>“Ben kalırım,” dedi Neratin Ceka.</p>

  <p>“Ben de,” dedi Kenna.</p>

  <p>Dacre Silifant ikisine de dikkatle baktı. Sonra elini salladı ama kabul anlamına geliyordu bu. Fripp ve diğerleri nara atar gibi teşekkür ettiler.</p>

  <p>“Ama şenlikte dikkatli davranın bak!” diye uyardı Ola Harsheim. “Kızlara sarkıntılık yok, köylüler yabayı indirir kafanıza yoksa!”</p>

  <p>“Oha! Geliyor musun Chloe? Kenna, sen? Bir düşün istersen.”</p>

  <p>“Hayır. Kalıyorum.”</p>

  <p>“Ellerimi bağlayıp beni direğe zincirlediler. Başımda iki nöbetçi vardı. Ayrıca biraz ötede iki kişi daha bekliyordu, beni aralıksız süzüyor, gözetliyorlardı. Biri uzun boylu bir kadındı, çirkin değildi. Erkek olanın görüntüsü ve hareketleri biraz kadınsıydı. Tuhaf bir tipti.”</p>

  <p>Odanın ortasına kurulmuş oturan kedi uzun uzun esnedi, işkence ederek öldürdüğü fare cazibesini yitirdiği için canı sıkılıyordu. Vysogota susuyordu.</p>

  <p>“Bonhart, Rience ve şu Skellen denen baykuş köy evinde hâlâ müzakere ediyorlardı. Neyi görüştüklerini bilmiyordum. Başıma en kötüsünün geleceğini düşünüp artık vazgeçmiştim. Başka bir arenaya daha mı götürürlerdi? Ya da hemen mi öldürürlerdi? Lanet olsun, bir an önce bitsin, diye geçiriyordum içimden.”</p>

  <p>Vysogota sesini çıkarmadı.</p>

  <p>Bonhart iç geçirdi. “Asma suratını Skellen,” diye tekrarladı. “Derdim para kazanmaktı yalnızca. Artık köşeme çekilme, verandada oturup güvercinleri izleme zamanım geldi. Dişi Sıçan için bana yüz florin verdin, mutlaka ölmesini istedin. Bu beni düşündürdü. Bu küçük hanımın gerçek değeri nedir acaba, diye düşündüm. Sonra bir hesap yaptım, kızın elde tutulması öldürülmesinden ya da teslim edilmesinden mutlaka daha değerli olmalıydı. Eski bir iktisat ve ticaret ilkesidir bu. Bir malın değeri sürekli artar. Pazarlık yapılarak…”</p>

  <p>Baykuş, çevreden kötü kokular alıyormuş gibi burnunu buruşturdu. “İnsanın canını acıtacak kadar açık konuşuyorsun Bonhart ama konuya gel. Açıkla. Kızla birlikte bütün Ebbing boyunca kaçıyorsun, sonra geliyor ve iktisat ilkeleriyle özür diliyorsun. Neler olduğunu açıkla.”</p>

  <p>“Bunda açıklayacak ne var ki?” Rience pis pis sırıttı. “Efendi Bonhart, kızın kim olduğunu sonunda kavramış ve de ne kadar para ettiğini!”</p>

  <p>Skellen ona bakmaya tenezzül etmedi. Bonhart’ın ifadesiz balık gözlerindeydi gözü. “Ancak bu pahalı kız,” dedi sözcüklerin üstüne basarak, “emeklilik yıllarını garanti altına almasını düşlediği bu değerli ganimet, Claremont’ta arenaya atılıyor ve ölüm kalım savaşı vermeye mecbur ediliyor. Sözüm ona bu kadar değerli olmasına karşın hayatıyla oynanıyor. Buna ne diyorsun Bonhart? Bir terslik var burada.”</p>

  <p>“Kız sözünü ettiğin o arenada ölseydi,” dedi Bonhart gözünü kaçırmadan, “hiçbir değeri olmadığı anlaşılırdı.”</p>

  <p>“Anlıyorum.” Baykuş kaşlarını hafifçe çattı. “Kızı bir sonraki arenaya taşımaktansa bana getirdin. Neden, sorabilir miyim?”</p>

  <p>Rience yüzünü buruşturdu. “Tekrar ediyorum: Kızın kim olduğunu ancak kavradı.”</p>

  <p>“Pek zekisiniz, Efendi Rience.” Bonhart eklemlerini kütürdeterek gerindi. “Çözdünüz. Doğru, Kaer Morhen’de eğitilen dişi Witcher’in bir de sırrı olmalıydı. Geso’da, soylulara saldırıldığında ufaklık ağzından kaçırmıştı. Sözüm ona çok önemli ve asil biriydi ve bir barones onun gözünde ayaktakımıydı, onun önünde asla eğilmezdi. Buna göre bu Faika, dedim, en azından bir kontes olmalı. Tuhaftır, birincisi dişi Witcher’di. Dişi Witcher çok olur mu? İkincisi, Sıçanlar’ın çetesindeydi. Üçüncüsü, bir imparatorluk soruşturma başkanı Korath’tan Ebbing’e kadar bu kızı bizzat kovalıyor ve öldürülmesi için birilerini görevlendiriyor. Bütün bunların yanında kız yüksek mertebeden bir soylu. Hah, dedim kendi kendime, kim olduğunu bu kıza gerçekten sormalıyım artık.”</p>

  <p>Bir an sustu.</p>

  <p>“Başlarda,” dedi, burnunu manşetine silerek, “konuşmak istemedi. Oysa rica etmiştim konuşması için. Ellerimle, ayaklarımla ve copumla rica etmiştim. Sakat bırakmak istemiyordum bu kızı… Tesadüf bu ya, o sırada bir cerrah geldi. Diş çekme aletleriyle. Ben de kızı sandalyeye bağladım…”</p>

  <p>Skellen yutkundu. Rience gülümsedi. Bonhart, gözlerini manşetine dikti.</p>

  <p>“Kız bu aletleri görür görmez her şeyi anlattı. Şu diş penselerini… Dili anında çözüldü. Ortaya çıktı ki bu kız…”</p>

  <p>“Cintra Prensesi’ymiş,” dedi Rience, bakışlarını Baykuş’a çevirerek. “Veliaht prenses. İmparator Emhyr’in eş adayı.”</p>

  <p>“Ancak Efendi Skellen bana bunu söylememişti.” Kelle avcısı ağzını büzdü. “Kızı öldürmemi istedi, buna defalarca vurgu yaptı. Gördüğüm yerde, asla acımadan gebertmeliydim. Nasıl yani, Efendi Skellen? Bir kraliçeyi mi öldüreceğim? İmparatorunuzun müstakbel eşini mi? Söylentiler doğruysa, Andrzej Sapkowski imparatorun her an evleneceği kızı mı? Ardından büyük bir affın geleceği evliliği mi engelleyecektim?”</p>

  <p>Bunları anlatırken, Bonhart, Skellen’i bakışlarıyla oyuyordu.</p>

  <p>Al sana bir sıkıntı,” diye sözlerini sürdürdü kelle avcısı. Bunun üzerine istemeden de olsa bu Witcher prensesle ilgili planlarımdan vazgeçtim. Bütün sıkıntıyı buraya, Efendi Skellene getirdim. Konuşmak ve uzlaşmak için… çünkü bu sıkıntı bence Bonhart’a tek başına biraz büyük gelir…”</p>

  <p>Çok doğru bir çıkarım,” dedi, Rience’in giysisinin altından gelen tiz bir ses. “Çok doğru bir çıkarım, Efendi Bonhart. Yakaladığınız şey beyler, ikinize de biraz büyük gelir. Neyse ki benim gibi biri var hayatınızda.”</p>

  <p>“Ne bu?” Skellen ayağa fırladı. “Lanet olsun, ne bu?”</p>

  <p>“Ustam, büyücü Vilgefortz.” Rience, gömleğinin altından küçük bir gümüş kutu çıkardı. “Daha doğrusu ustamın sesi. Xenogloss adlı büyülü düzeneğin içinden yükseliyor.”</p>

  <p>“Beyler hepinizi selamlıyorum,” dedi kutu. “Sizleri yalnızca duyabildiğim için üzgünüm, ışınlanma ve yansıma yapamayacak kadar çok önemli işlerim var.”</p>

  <p>“Bir bu eksikti, lanet olsun,” diye homurdandı Baykuş, “ama tahmin etmeliydim. Rience kendi başına eyleme geçemeyecek kadar aptal biridir. Baştan beri karanlık bir yerlerde gizlendiğini tahmin etmeliydim Vilgefortz. Şişko bir örümcek gibi karanlık bir yere gizlenip ağın titremesini bekliyordun.”</p>

  <p>“Nasıl da canlı bir betimleme.”</p>

  <p>Skellen homurdandı. “Karşımızda numara yapma Vilgefortz. Rience’ten ve kutusundan işlerinin yoğunluğundan dolayı yararlanmıyorsun, sen büyücüler ordusundan, senin algoritmanı kullanarak bütün dünyadaki büyü izlerini araştıran eski konsey arkadaşlarından korkuyorsun. Eğer ışınlanacak olsan seni bir çırpıda bulurdu onlar.”</p>

  <p>Çok etkileyici bir bilgi.”</p>

  <p>Biz tanıştırılmamıştık.” Bonhart, gümüş kutunun önünde abartılı bir reverans yaptı. “Rience’in kıza işkence edeceğini söylemesi sizin direktifiniz ve yetkiniz dâhilinde gerçekleşiyor demek, Efendi Büyücü? Yanılıyor muyum yoksa? Açık söyleyeyim, kızın benim gözümdeki değeri her an artıyor. Anlaşılan ona hepimizin ihtiyacı var.”</p>

  <p>Biz tanıştırılmadık,” dedi Vilgefortz kutunun içinden, ama sızı tanıyorum, Efendi Bonhart. Hatta ne kadar iyi tanıdığımı bilseniz, şaşırırdınız. Bu kız, evet öyle, çok önemli. Cintra’nm aslan yavrusu, Eski Kan o. Itlina’nın kehanetine göre, onun soyu gelecekte dünyayı yönetecek.”</p>

  <p>“Bu yüzden mi ona böylesine ihtiyacınız var?”</p>

  <p>“Bana onun plasentası gerek yalnızca. Rahmi. Ben plasentasını çıkarıp aldıktan sonra kalanı sizin olabilir. Neler duyuyorum ben öyle, homurdananlar mı var? Tiksintiden iç geçirenler ve sık sık soluyanlar mı? Kimden geliyor bu sesler? Kızı her gün özel yöntemlerle fiziksel ve ruhsal işkencelere maruz bırakan Bonhart’tan mı? Kızı hainlerin ve komplocuların emriyle öldürmek isteyen Skellen’den mi? Hım?”</p>

  <p>Ellerini ensesine dayayıp tahta karyolaya uzanan Kenna, gizlice dinledim, diye anımsadı. Köşede durup hissettim ve tüylerim diken diken oldu. Bütün bedenimde. İçine battığım pisliğin boyutunu o an bir anda kavradım.</p>

  <p>“Evet, evet,” diye bir ses yükseldi Xenogloss’un içinden, “sen kendi imparatoruna ihanet ettin Skellen. Hiç çekinmeden, hem de eline geçen ilk fırsatta.”</p>

  <p>Baykuş alaycı bir ifadeyle homurdandı. “Senin gibi baş hainin ağzından ihanet suçlaması duymak çok önemli Vilgefortz. Ucuz bir panayır şakasına benzemeseydi şeref duyardım bundan.”</p>

  <p>“Seni hainlikle suçlamıyorum Skellen, ihanet ederken sergilediğin bönlüğünle ve beceriksizliğinle dalga geçiyorum. Hükümdarına kimin için ihanet ediyorsun? İmparator, Cintra prensesiyle evlenmeye karar vererek onların kızlarını reddettiği için hastalıklı hırslarına yenik düşen Ardal aep Dahy ve de Wette için! Bu adamlar soylarından yeni bir hanedanlığın doğacağına, imparatorluk içinde tahtı aşan güçlere ulaşacak ilk soyu temsil ettiklerine inanmışlardı! Emhyr tek bir hamleyle bu umutlarını yıktı, onlar da bunun üzerine tarihin gidişatını değiştirmeye karar verdiler. Silahlı ayaklanmaya hazır değiller ama Emhyr’in onların kızlarına tercih ettiği kız ortadan kaldırılabilir! Kendi asil ellerini kirletmek istemediler tabii, böylece bir kiralık cellat, ihtiraslarla yüklü Stefan Skellen’i tuttular. Tam olarak nasıldı Skellen? Bize anlatmak istemez misin?”</p>

  <p>“Neden?” diye bağırdı Baykuş. “Ve de kime? Her zaman olduğu gibi sen her şeyi biliyorsun, ulu büyücü! Rience her zamanki gibi hiçbir şey bilmiyor, öyle de olmalı, Bonhart’ı ise ilgilendirmez bunlar…”</p>

  <p>“Sense, daha önce belirttiğim gibi, övünülecek bir şey yapmadın. Asiller seni vaatlerle satın aldılar ancak onlardan sana bir fayda gelmeyeceğini anlayacak kadar zekisin. Cintralı kızdan kurtulmak için bugün seni kullanıyorlar ama değersiz bir sonradan görme olduğun için yarın seni başlarından defedecekler. Yeni imparatorlukta sana Vattier de Rideaux’nun konumunu mu vaat ettiler? Buna kendin de inanmıyorsundur Skellen! Vattier’a senden daha çok ihtiyaçları var, darbeler yaşanır biter ama gizli servisler değişmez. Onların tek istedikleri sana ellerinle cinayet işletmek; güvenlik mekanizmasını kontrol altına almak için Vattier’a ihtiyaçları var. Ayrıca Vattier bir vikont, sense bir hiçsin.”</p>

  <p>“Doğru.” Baykuş, dudaklarını büzdü. “Bunları anlayacak kadar zekiyim. Sana katılmak için şimdi de Ardal aep Dahy’ye mi ihanet edeyim Vilgefortz? Derdin bu mu? Ben boşa kürek çekmem! Devrimi destekliyorsam, bunu inandığım için, dava uğruna yapıyorum. Başına buyruk zorbalık yönetimi bitmeli, meşruti monarşi kurulmalı, ardından demokrasi…”</p>

  <p>“Ne?”</p>

  <p>“Halkın egemen olduğu rejim. Halkın ülkeyi yöneteceği bir düzen. Devletin bütün vatandaşlarının içlerinden en değerli ve dürüstleri tarafından temsil edildiği ve bu kişilerin dürüst seçimlerle belirlendiği…”</p>

  <p>Rience böğürerek gülmeye başladı. Bonhart da bağırarak güldü. Biraz tiz bir sesle olsa da Büyücü Vilgefortz da Xenogloss cihazının içinden keyifle güldü. Üçü de gözlerinden yaşlar gelinceye kadar gülmeyi sürdürdü.</p>

  <p>“Güzel,” diye kahkahaları böldü Bonhart. “Buraya gülüp eğlenmeye değil, pazarlığa geldik. Kız şimdilik bütün vatandaşların dürüst temsilcilerinin değil, benim ama satabilirim onu. Efendi büyücü ne veriyor?”</p>

  <p>“Dünya egemenliği seni ilgilendiriyor mu?”</p>

  <p>“Hayır.”</p>

  <p>“O halde,” dedi Vilgefortz ağır ağır, “kıza yaptıklarımı görmen için sana bize katılma izni veriyorum. İzleyebilirsin. Bu tür manzaraları her hoşluğa tercih ettiğini biliyorum.”</p>

  <p>Bonhart, gözlerinde beyaz bir ateşe rağmen sükunetini korudu. “Daha somut konuşur musun?”</p>

  <p>“Somutu şöyle, aldığın ücretin yirmi katını ödemeye hazırım. İki bin florin. Düşün Bonhart, kaldıramayacağın kadar yığınla para bu, bir katırla taşıman gerekecek. Bu para emekliliğine, verandaya, güvercinlere ve hatta har vurup harman savurmazsan kızlara ve birlikte içeceğiniz içkilere yeter.”</p>

  <p>“Tamamdır, efendi büyücü.” Kelle avcısı rahatlamış gibi gülümsedi. “Şu içki ve kız meselesiyle kalbimi fethettiniz gerçekten. Pazarlığı kapatalım ama şu izleme önerinize de tepkisiz kalamam. İtiraf ediyorum, kızın arenada gebermesini görmeyi yeğlerdim ama sizin neşter çalışmanıza da bir göz atmak isterim. Bunu da bahşiş olarak ekleyin pazarlığa.”</p>

  <p>“Anlaştık.”</p>

  <p>“Pek hızlı oldu,” dedi Baykuş yüzünü ekşiterek. “Gerçekten, Bonhart’la çarçabuk anlaştın. Gelgelelim bir societas leonina<sup>16</sup> anlaşması bu. Bir şeyi unutmadınız mı? İçinde oturduğunuz . şu köy evi ve sattığınız Cintralı kız yirmiyi aşkın silahlı adam tarafından çevrelenmiş ve bunlar benim adamlarım.”</p>

  <p><sup>16</sup> (Lat.) Ortaklardan bazılarının yalnızca kazanca, diğerlerinin de yalnızca zarara katılmasını öngören geçersiz ortaklık anlaşması, (ç. n.)</p>

  <p>“Sevgili Soruşturma Başkanı,” dedi Vilgefortz’un kutudan f yükselen sesi. “Bu pazarlıkta zararlı çıktığınızı düşünmeniz p beni kırıyor. Aksine size karşı olağanüstü bonkör davrandı ğımı düşünüyorum. Size şu adına demokrasi dediğiniz şeyi garantileyemem ama size materyal yardımı, lojistik destek ve bilgiye ulaşma sözü verebilirim. Bu bilgiler sayesinde komplocuların maşası ve uşağı olmaktan kurtulup ortakları olursunuz. Böylece kişiliğiniz ve görüşleriniz Prens Joachim de Wette, r Dük Ardal aep Dahy, Kont Broinne, Kont d’Arvy ve diğer bütün asilzade komplocular nezdinde ağırlık kazanır. Societas leonina olması ne fark eder? Elbette, söz konusu ganimet Cirilla olunca aslan payı bana düşecek, ayrıca hak ettiğimi düşünüyorum. Bu seni çok mu rahatsız ediyor? Sen de bu işten büyük yarar sağlayacaksın. Cintralı kızı bana bırakırsan, Vattier de Rideaux’nun koltuğu cebinde demektir. Gizli servis başkanı olarak Stefan Skellen, her türlü ütopyayı gerçekleştirebileceksin, hatta demokrasi ve dürüst seçimler dâhil. Yani gördüğün gibi sana on beşlik cılız bir kız karşılığında en büyük düşlerini ve tutkularını vadediyorum. Görüyor musun?”</p>

  <p>“Hayır,” Baykuş başını iki yana salladı. “Yalnızca dinliyorum.”</p>

  <p>“Rience.”</p>

  <p>“Buyrun üstadım.”</p>

  <p>“Efendi Skellen’e, bilgilerimizin niteliğinden bir örnek sun. Vattier’dan öğrendiklerini anlat ona.”</p>

  <p>“Bu ekipte,” dedi Rience, “bir casus var.”</p>

  <p>“Ne?”</p>

  <p>“Duydun işte. Vattier de Rideaux’nun bir ajanı var burada. Yaptığın her şeyden haberdar. Neden ve kimin için yaptığından. Vattier içinize bir ajan sokmuş.”</p>

  <p>Yanına usulca sokuldu. Kadın onun geldiğini duymamıştı bile.</p>

  <p>“Kenna.”</p>

  <p>“Neratin.”</p>

  <p>“Düşüncelerimi hissettin. Şu köy evinde. Ne düşündüğümü biliyorsun. O halde kim olduğumu da biliyorsun.”</p>

  <p>“Dinle Neratin…”</p>

  <p>“Hayır. Sen dinle Joanna Selborne. Stefan Skellen ülkeye ve imparatora ihanet ediyor. Bir komplocu o. Onun yanında yer alan herkes darağacını boylayacak. Bin Yıl Meydanı’nda atlar tarafından parçalanacaklar.”</p>

  <p>“Benim bir şeyden haberim yok Neratin. Emirleri yerine getiriyorum… Benden ne istiyorsun? Ben soruşturma başkanının hizmetindeyim… Ya sen? Sen kime hizmet ediyorsun?”</p>

  <p>“İmparatorluğa. Sayın de Rideaux’ya.”</p>

  <p>“Benden ne istiyorsun?”</p>

  <p>“Akıllı olmanı.”</p>

  <p>“Git. Seni ele vermeyeceğim, sesimi çıkarmayacağım… ama git lütfen. Yapamam, Neratin. Ben basit bir kadınım. Benim için fazla…”</p>

  <p>Ne yapacağımı bilmiyorum. Skellen, “Hanımefendi Selborne,” dedi. Subayla konuşur gibi. Ben kime hizmet ediyorum? Ona mı? İmparatora mı? Devlete mi?”</p>

  <p>Hem nereden bileceğim?</p>

  <p>Kenna, sırtını dayadığı kulübenin köşesinden uzaklaştı. Direğin dibinde oturan Falka’yı merakla izleyen çocukları ürkütmek için eline geçirdiği bir değneği sallayıp ters ters baktı.</p>

  <p>Oo, ben resmen pisliğe battım. Ah, darağacı kokusu var bu işte ve de Bin Yıl Meydanı’ndaki at boku kokusu…</p>

  <p>Bu işin sonunu kestiremiyorum, diye düşündü Kenna, ama kendimi onun yerine koymalıyım. Şu Falka’nın. Hiç değilse bir an için düşüncelerini hissetmeliyim. Bildiklerini öğrenmeliyim.</p>

  <p>Anlamalıyım.</p>

  <p>“Kadın yaklaşmaya başladı,” dedi Ciri, kediyi okşarken. “Uzun boylu ve bakımlıydı, o it sürüsünden çok farklıydı… Hatta kendince güzeldi. Saygı uyandırıyordu. Başımda nöbet tutan iki odun herif, kadının yaklaştığını görünce sövmeyi kesti.”</p>

  <p>Vysogota sesini çıkarmıyordu.</p>

  <p>“Kadın eğildi,” diye devam etti Ciri, “gözlerimin içine baktı. Hemen bir şey hissettim… Tuhaf bir şey… Sanki başımın arka kısmında bir şey çatırdadı ve canım acıdı. Kulaklarımda bir uğultu başladı. Gözlerimin içinde bir an parlak bir ışık yanıp söndü… İçime bir şey girmişti, iğrenç ve kaypaktı… Tanıyordum bunu. Yennefer bana tapınakta göstermişti… O kadının bana bunu yapmasına izin vermek istemiyordum… Böylece içime soktuğu o şeyi iterek attım, bütün gücümü ve yeteneğimi kullanarak içimden dışarı fırlattım. Uzun boylu kadın ayağa kalktı ve yüzüne yumruk yemiş gibi sendelemeye başladı, iki adım geriledi… Burnundan kanlar fışkırdı. İki delikten birden.”</p>

  <p>Vysogota sesini çıkarmıyordu.</p>

  <p>“Ama,” dedi Ciri başını kaldırarak, “neler olduğunu kavramıştım. İçimde ansızın güç hissettim. Oysa Korath Çölünde kaybetmiştim, kendimi koparmıştım ondan. Sonrasında güç yaratamamış ve kullanamamıştım. O, o kadın bana o gücü vermiş, neredeyse elime bir silah tutuşturmuştu. Bu benim şansımdı.”</p>

  <p>Kenna yalpaladı, kumların üzerine yığıldı, sarhoşlar gibi başını sallayarak yeri eşeledi. Kanlar burnundan ağzına ve çenesine akıyordu.</p>

  <p>“Ne oluyor…” Andres Viemy yerinden fırladı ama ansızın ellerini başına bastırdı, ağzını açtı, ağzından hırıltılar çıktı. Gözlerini ardına kadar açıp Stigward’a baktı ama korsanın da ağzından ve burnundan kanlar boşalıyordu. Andres’in gözleri buğulandı. Dizlerinin üzerine çöktü, yan tarafta durmuş sakince onu izleyen Neratin Ceka’ya baktı.</p>

  <p>“Nera… tin… Yardım…”</p>

  <p>Ceka kımıldamadı bile. Kıza bakıyordu ama kız gözlerini üzerine çevirince irkildi.</p>

  <p>“Gerek yok,” diye kızı aceleyle uyardı. “Senden yanayım. Sana yardım edeceğim. Gel, iplerini keseyim… Al şu bıçağı, tasmayı kendin kes. Ben atları getireyim.”</p>

  <p>“Ceka…” diyebildi Andres Viemy güçlükle, nefes alamıyordu. “Hain seni…”</p>

  <p>Kız, bakışıyla bir darbe indirdi ve Vierny, hareketsizce yerde yatan Stigward’in üzerine devrildi, cenin gibi iki büklüm oldu. Kenna ise hâlâ doğrulamıyordu. Kanlar şimdi göğsüne ve karnına damlıyordu.</p>

  <p>Kulübenin arkasından fırlayan Chloe Stitz, “İmdat!” diye bağırdı ve elindeki koyun kaburgası elinden düştü. “İmdaaaat! Silifant! Skellen! Kız kaçıyor!”</p>

  <p>Ciri, eyerin üzerine oturmuştu bile. Elinde de kılıcı vardı.</p>

  <p>“Haydi Kelpi!”</p>

  <p>“İmdaaaaat!”</p>

  <p>Kenna kumları eşeledi. Ayağa kalkamıyordu. Bacakları onun değildi, odundandı sanki. Bir psişik, diye düşündü. Olağanüstü bir psişik güce çattım. Kız benden on kat daha güçlü… Neyse ki öldürmedi beni… Bilincim nasıl açık hâlâ?</p>

  <p>Kulübelerin yanından bir grup koşarak yetişti, Ola Harsheim, Bert Brigden ve Til Echrade en önden geliyordu. Kapıdaki nöbetçiler Dacre Silifant ve Boreas Mun da telaşla geldiler. Ciri atını çevirdi, bağırdı, nehre doğru dörtnala koşmaya başladı. Ancak o yönden de silahlı adamlar fırlamıştı.</p>

  <p>Skellen ve Bonhart kendilerini köy evinden dışarı attılar. Bonhart kılıcını eline almıştı bile. Neratin Ceka böğürdü, atını onlara doğru sürüp ikisini de yere devirdi. Ardından atının sırtından doğrudan Bonhart’ın üzerine atılıp adamı yere bastırdı. Eşikte beliren Rience afallamıştı.</p>

  <p>“Yakalayın!” diye kükredi Skellen. “Yakalayın ya da öldürün!”</p>

  <p>“Dirisini istiyorum!” diye kükredi Rience. “Dirisiniii!”</p>

  <p>Kenna, göl kıyısında sıralanmış ağaçların Ciri’yi engellediğini, onun da kısrağını çevirip ana kapıya doğru dörtnala sürdüğünü gördü. Kabernik Turent’in kızın üzerine atlayıp onu eyerden çekerek indirmeye çalıştığını, bir kılıcın parıldadığını, Turent’in boynundan sicim gibi kan aktığını da gördü. Dede Vargas ve Fripp Junior da gördüler bunu. Kızın yolunu kesmeye kalkışmayıp kulübelerin arkasına kaçmayı yeğlediler.</p>

  <p>Bonhart ayağa fırladı, Neratin Ceka’yı kılıcının topuzuyla kendinden uzaklaştırdı ve adamın göğsüne dehşet bir darbe indirdi. Ardından hemen Ciri’ye doğru sıçradı. Yarılmış göğsünden kanların fışkırdığı Neratin, Bonhart’ı son gücüyle ayaklarından yakaladı ancak yeni bir kılıç darbesiyle kuma çakılınca elleri gevşedi. Yine de birkaç saniyelik gecikme yeterli olmuştu.</p>

  <p>Ciri, atını mahmuzladı ama şimdi de Silifant ve Mun peşindeydi. Skellen, bir kurt gibi gizlice soldan yaklaştı, kolunu savurdu. Kenna, havada bir şeyin parıldadığını, kızın titrediğini, eyerin üzerinde sallandığını ve yüzünden kan fışkırdığını gördü. Ciri sonra eyerden arkaya doğru kaykıldı ve sırtını bir an kısrağın sağrısına dayadı ama düşmedi, yeniden doğruldu, eyere yerleşti ve atının boynuna sarıldı. Kısrak, silahlı adamları etrafa savurup kapıya doğru ilerledi. Arkalarından Mun, Silifant ve elinde tatar yayıyla Chloe Stitz koşuyorlardı.</p>

  <p>“Kapıyı aşamaz! Yakaladık onu!” zafer çığlığı attı Mun. “İki metreyi hiçbir at aşamaz!”</p>

  <p>“Vurma, Chloe!”</p>

  <p>Chloe onca velvele içinde bu uyarıyı duymadı. Durdu. Tatar yayını yanağına dayadı. Chloe’nin hedefi her zaman tutturduğu herkesçe bilinirdi.</p>

  <p>“Öl!” diye bağırdı Chloe. “Öl!”</p>

  <p>Kenna, adını bilmediği tıknaz bir adamın koşarak geldiğini, elindeki tatar yayını kaldırdığını ve okunu yakın mesafeden Chloe’nin sırtına sapladığını gördü. Okun hedefe saplanmasıyla birlikte âdeta kanlı bir patlama oldu. Chloe, inlediği bile duyulmadan yere düştü.</p>

  <p>Karayağız kısrak kapıya varınca başını hafifçe geriye çekti ve atladı. Yükseldi, yükseldi, kapıya âdeta tırmandı, narin ön ? bacaklarıyla siyah bir ipek şerit gibi kapının üzerinden süzüldü.</p>

  <p>Arka bacaklarıysa en üst kirişe değmedi bile.</p>

  <p>“Tanrılar!” diye bağırdı Dacre Silifant. “Tanrılar, bu nasıl p bir at böyle! Ağırlığınca altın değerinde!”</p>

  <p>“Kim yakalarsa, kısrak onun,” diye haykırdı Skellen. “Atlayın atlarınıza! Atlayın ve peşine düşün!”</p>

  <p>Sonunda açılmış kapıdan hepsi yıldırım gibi geçti. En önden Bonhart ve Boreas uçarcasına ilerliyordu.</p>

  <p>Kenna güçlükle ayağa kalktı. Kalkar kalkmaz sendeleyip kuma oturdu. Bacaklarındaki karıncalanma canını yakıyordu.</p>

  <p>Kabernik Turent hareket etmiyor, kollarını ve bacaklarını açmış kan gölünün içinde yatıyordu. Andres Vierny, hâlâ baygın olan Stigward’i kucaklamaya çalışıyordu.</p>

  <p>- Kumların üzerinde iki büklüm yatan Chloe bir çocuk kadar küçülmüştü âdeta.</p>

  <p>Ola Harsheim ve Bert Brigden, Chloe’yi öldüren tıknaz adamı sürükleyerek Skellen’in karşısına getirdiler. Baykuş, yüksek sesle soluyor, öfkeden titriyordu. Az önce kızın yüzüne sapladığı çelik yıldızların bir İkincisini göğsüne asılı omuz kayışından çekip aldı.</p>

  <p>“Seni cehennem yutsun Skellen,” dedi tıknaz adam. Kenna adamın adını anımsadı birden. Mekesser. Jediah Mekesser. Kenna onunla Rocayne’de tanışmıştı.</p>

  <p>Baykuş, öne doğru eğilip sert bir el hareketi yaptı. Altı köşeli yıldız uğultuyla uçtu ve Mekesser’in yüzüne, alnının tam ortasına saplandı. Mekesser bağırmadı bile, onu sımsıkı tutan Harsheim’ın ve Brigden’in elinde sarsılarak seğirmeye başladı. Öylesine uzun süre seğirdi ve ağzını öylesine yaydı ki herkes gözlerini kaçırdı. Baykuş dışında herkes.</p>

  <p>“Yıldızımı ondan söküp al Ola,” dedi Stefan Skellen, cesedin onu tutan kollara yığılıp kaldığını gördükten sonra. “Leşini de öteki leşle, şu erdişiyle birlikte bokun içine gömün. Uyuz hainlerden tek bir iz bile kalmasın.”</p>

  <p>Gökyüzünü ansızın karabulutlar kapladı ve korkunç bir fırtına başladı. Her yer kapkaranlık olmuştu.</p>

  <p>Nöbetçiler hisar duvarının üzerinde birbirlerine seslendiler. Scarra kardeşler düet yapar gibi horluyordu. Kohut boş kovanın içine şarıl şarıl işedi.</p>

  <p>Kenna, yorganı çenesine kadar çekti. Kendini anılara kaptırmıştı.</p>

  <p>Kıza yetişememişlerdi. Ortadan kaybolmuştu kız. Evet, kaybolmuştu. Olacak iş değildi, Boreas Mun, kara kısrağın izini üç mil kadar sonra kaybetmişti. Hava ansızın, hiçbir belirti vermeden kararmıştı, fırtına ağaçları yerlere yatırıyordu. Yağmur bardaktan boşalırcasına yağıyor, şimşekler birbiri ardına çakıyordu.</p>

  <p>Bonhart acımasızdı. Tekboynuz’a geri döndüler. Birbirlerine bağırıyorlardı, herkes herkese hakaret ediyor, sesiyle diğerlerini bastırmaya çalışıyordu. Bonhart, Baykuş, Rience ve şu dördüncü esrarengiz, canavar tiz ses… Benim gibi at binemeyecek durumda olanlar hariç sonrasında tekrar yola koyuldular… Köylüleri ellerindeki meşalelerle önlerine kattılar, ormanların içine koştular. Sabaha karşı geri döndüler.</p>

  <p>Döndüklerinde elleri boştu. Gözlerindeki dehşet dışında hiçbir şey getirmemişlerdi.</p>

  <p>Söylentiler, diye hatırladı Kenna, birkaç gün sonra başlamıştı. Başlarda Baykuş’tan ve Bonhart’tan herkes çok ürküyordu. Öylesine öfkeliydiler ki kimse onlara görünmek istemiyordu. öyle ki Bert Brigden bir subay olduğu halde, düşünmeden konuştuğu için başına süvari kamçısı yemişti.</p>

  <p>Derken, takip sırasında neler yaşandığı konuşulmaya başlandı. Tapınaktaki küçük, samandan tekboynuz ansızın büyüyüp bir ejderha boyutuna ulaşmıştı ve atları öylesine ürkütmüştü ki sırtlarındaki adamlar yere düşmüş ve mucize eseri boyunlarını kırılmaktan korumuşlardı. Ölü atların sırtına binmiş ateş gözlü hayaletlerden oluşan süvari alayı, gökyüzünden dörtnala yere iniyordu. Alaya, kaburgaları fırlamış iskelet bir kral komuta ediyordu ve hizmetindeki hayaletlere pelerinlerini yere sererek siyah kısrağın izlerini silmelerini buyuruyordu. Çobanaldatan kuşları kulakları tırmalamasına hep bir ağızdan ötüyor, ölüm habercisi banshee hayalet gibi uluyordu…</p>

  <p>Rüzgâr, yağmur, bulutlar ve fantastik görünümdeki çalılıklar ve ağaçlar, üstelik kocaman gözleri olan korku, diye yorumladı Boreas Mun. öyle ya, o da oradaydı. Açıklama böylece bitmişti. Ya çobanaldatanlar? Ne vardı bunda, onlar her zaman çığlık atardı zaten.</p>

  <p>İzler, at sanki gökyüzünde uçmuş gibi bir anda kesilen nal izleri peki?</p>

  <p>Suyun içindeki balığın bile izini bulan izci Boreas Mun’un yüzü bu soru karşısında gerilmişti. Rüzgâr, demişti, rüzgâr bütün izleri kumlarla ve yapraklarla kapattı. Başka bir açıklama yok.</p>

  <p>Kimileri inanmıştı hatta buna, diye hatırladı Kenna. Bütün bunların doğal hadiseler ya da yanılsamalar olduğuna inanmıştı. Hatta gülmüşlerdi bunlara.</p>

  <p>Sonrasında hiç gülmediler. Dun Dâre’den sonra. Dun Dâre’den sonra artık kimse gülmedi.</p>

  <p>Yaşlı adam kızı gördüğünde elinde olmadan geri çekildi, derin bir nefes aldı.</p>

  <p>Kız, ocaktan aldığı kurumla kaz yağını karıştırmış, göz çukurlarını ve göz kapaklarını bununla siyaha boyamış ve boyayı şakaklarına oradan da kulağına kadar uzatmıştı.</p>

  <p>Şeytana benzemişti.</p>

  <p>“Dördüncü adacıktan ormana gireceksin ve daima kıyıdan ilerleyeceksin,” diye yol tarifini tekrarladı yaşlı adam. “Sonra nehir kıyısında kurumuş üç ağaca kadar devam et, oradan gürgen ormanına dal ve dümdüz batıya doğru ilerle. Karşına çamlar çıktığında ormanın kıyısından ilerle ve orman yollarını say. Dokuzuncu patikaya sap ve ondan sonra artık sapmak yok. Dun Dâre köyüne çıkacaksın, köyün kuzey tarafında bir yerleşim merkezi var. Birkaç kulübe yalnızca. Tam arkalarındaki yol ayrımında meyhaneyi göreceksin.”</p>

  <p>“Aklıma yazdım. Bulurum, korkma.”</p>

  <p>“Nehir kıvrımlarına çok dikkat etmen lazım. Sazlıkların azaldığı yerlerden kendini sakın. Kurtpençesiyle kaplı yerlerden de. Çam ormanına varmadan karanlık basarsa dur ve sabaha kadar bekle. Bataklıkların içinden sakın geceleri ilerleme. Gece yeni ay var, üstelik bulutlar…”</p>

  <p>“Biliyorum.”</p>

  <p>“Göller bölgesine gelince… Tepeleri aşıp kuzeye doğru ilerle. Anayollara girme, oralar asker kaynar. Sylte adında büyük bir nehre geldiğinde yolun yarısını geride bıraktın demektir.”</p>

  <p>“Biliyorum. Bana çizdiğin haritayı yanıma aldım.”</p>

  <p>“Ha evet, doğru ya.”</p>

  <p>Ciri, at başlığını ve eyer torbalarını yeniden gözden geçirdi. Farkında olmadan. Ne diyeceğini bilemiyordu çünkü. Sonunda söylemek zorunda olduğu şeyi erteliyordu.</p>

  <p>“Seni burada konuk etmek güzeldi,” diye ondan önce davrandı yaşlı adam. “Gerçekten güzeldi. Elveda, dişi Witcher.”</p>

  <p>“Elveda münzevi. Her şey için teşekkür ederim.”</p>

  <p>Kız eyerin üzerine oturmuş ve Kelpi’ye bir şaplak atmaya hazırlanıyordu ki yaşlı adam yaklaşıp elini tuttu. “Ciri. Gitme. Bari kışı…”</p>

  <p>“Don başlamadan önce göller bölgesine ulaşacağım. Sonra, her şey senin söylediğin gibiyse, hiçbir şeyin anlamı kalmayacak. Işınlanmayla Thanedd’e döneceğim. Aretusa Okulu’na. Hanımefendi Rita’ya… Vysogota… Ne kadar zaman önce olduğunu…”</p>

  <p>“Kırlangıç Kulesi bir efsanedir. Unutma, yalnızca bir efsane.”</p>

  <p>“Ben de yalnızca bir efsaneyim,” dedi Ciri acı acı. “Doğduğum günden beri. Zireael, kırlangıç, sürpriz çocuk. Seçilmiş kişi. Kader çocuğu. Eski Kan’ın çocuğu. Gidiyorum, Vysogota. Sağlıcakla kal.”</p>

  <p>“Sağlıcakla kal, Ciri.”</p>

  <p>Kulübelerin arkasındaki yol ayrımında yer alan meyhane boştu. Küçük Cyprian Fripp ve üç arkadaşı yerlilerin içeri girmesini yasaklamıştı ve seyyahları kovalıyordu. Kendileri ise günlerdir keyiflerince yiyip içerek duman içindeki karanlık meyhanede oturuyordu. İçerisi, kışları kapısı bacası açılmayan bütün meyhaneler gibi ter, kedi, fare, kirli çorap, çam kerestesi, osuruk, yağ, yanmış yiyecek ve ıslak, buharı tüten giysi kokuyordu.</p>

  <p>“Ne boktan bir aksilik,” diye belki yüzüncü kez söylendi Mal Yuz Jannowitz ve içki getirmesi için garson kıza işaret etti. “Tanrı, Baykuş’un cezasını versin. Bizi böylesine berbat bir delikte bırakıp gitti! Ormanın içinde devriye gezmeyi yeğlerdim doğrusu!”</p>

  <p>“Saçmalıyorsun ama!” dedi Dede Vargas. “Dışarısı buz gibi! Sıcak yerde oturmak işime gelir. Hem de bir kızla beraber!”</p>

  <p>Garson kızın kalçasına sert bir şaplak attı. Kız hafiften ciyakladı, hiç oralı olmadığı belliydi. Dürüst olmak gerekirse akıllı biri sayılmazdı. Meyhanede çalıştığı süre içinde, kalçasına şaplak ya da çimdik atılırsa cıyaklaması gerektiğini öğrenmişti.</p>

  <p>Cyprian Fripp ve takımı, geldiklerinin ikinci günü iki garson kıza da sarkıntılık etmişti. Meyhaneci karşı koymamıştı, kızlar da karşı koymayı akıl edecek kadar zeki değildi. Hayat onlara, karşı koyan kadınlara dayak atıldığını öğretmişti. Bu durumda erkeklerin heveslerinin geçmesini beklemek daha mantıklıydı.</p>

  <p>“Şu Faika,” dedi Rispat La Pointe can sıkıntısından yaptıkları akşam sohbetlerinden birini daha başlatarak, “söylemedi demeyin, ormanın birinde mortu çekti bence. Skellen’in ağzını yıldızla nasıl dağıttığını, içinden oluk oluk kanlar fışkırdığını gözlerimle gördüm. O kız toparlanamamıştır bir daha!”</p>

  <p>“Baykuş tam vuramadı onu,” diye karşı çıktı Yuz Jannowitz. “Yıldız teğet geçti yalnızca. Doğrudur, kızın ağzı resmen dağıldı, ben de gördüm. Ama bu durum kızın ana kapıyı aşmasını engelledi mi? Attan düştü mü Ciri? Nerdee! Kapı kemerini sonradan ölçtük: İki metre ve beş santim, tam tamına. Ve ne yaptı? Üzerinden atladı kız. Hem de nasıl! Eyerle kıçının arasına kılıç bile giremezdi!”</p>

  <p>“Domuz gibi kan kaybetti,” diye karşı çıktı Rispat La Pointe. “Atıyla bir süre gitmiş, sonra yere düşmüştür ve çukurun birinde gebermiştir. Leşini de kurtlar, kuşlar, artıklarını da sansarlar yemiştir, karıncalar da kalan son izleri silmiştir. Son, deireadh\ Bence biz burada boş yere oturup paramızı içkiye yatırıyoruz. Üstelik kendi paramız bu, maaş alacakmışız gibi görünmüyor çünkü.”</p>

  <p>“Bir cesetten hiçbir izin, hiçbir belirtinin kalmaması mümkün değil,” dedi Dede Vargas kesin bir ifadeyle. “Geriye her zaman bir şey kalır; kafatası, kalça ya da kalın bir kemik. Şu büyücü Rience, Falka’dan kalanları er geç bulacaktır. Bu iş o zaman hallolmuş sayılır.”</p>

  <p>“Sonra da bizi öyle işlere koşarlar ki buradaki miskinliğimizi ve bu boktan domuz ahırını ararız.” Küçük Cyprian Fripp, sıkılmış bakışlarını meyhanenin duvarlarında gezdirdi; her çiviyi, her su lekesini tanıyordu. “Bir de şu rezil içkiyi. Bir de leş gibi soğan kokan, sen onları becerirken danalar gibi yatıp havaya bakan ve dişlerini karıştıran şu iki kadını arayacağız.”</p>

  <p>“Bence her şey buradaki can sıkıntısından iyidir!” dedi Yuz Jannowitz. “İnsanın içinden oturup hüngür hüngür ağlamak geliyor! Yahu gelin bir şeyler yapalım! Herhangi bir şey! Köyü yakalım mı örneğin?”</p>

  <p>Kapı gıcırdadı. Çıkan ses öylesine alışılmamıştı ki dördü birden ayağa fırladı.</p>

  <p>“Dışarı!” diye haykırdı Dede Vargas. “Kaybol, ihtiyar! Dilenci! Kokarca! Defol!”</p>

  <p>“Bırakın adamı!” Fripp elini can sıkıntısıyla salladı. “Görüyorsun işte, adam gayda satıyor. Zavallının biri, hanlarda müzik çalıp şarkılar söyleyerek geçinen eski bir askerdir mutlaka. Dışarısı yağmurlu ve soğuk. Otursun işte…”</p>

  <p>“Bizden olabildiğince uzağa otursun o zaman.” Yuz Jannowitz, ihtiyara oturacağı yeri gösterdi. “Yoksa bitleri buraya uçar. Bitlinin biri olduğunu buradan görebiliyorum. Hatta bit değil, kaplumbağa olduklarını sanır insan.”</p>

  <p>“Adama tıkınacak bir şeyler getir, meyhaneci!” diye buyurdu Fripp Junior. “Bize de içki!”</p>

  <p>İhtiyar, başındaki büyük kürk kalpağı çıkardı ve kötü kokusunu vakarla çevresine yaydı. “Teşekkür ederim, asil efendiler,” dedi. “Bu akşam Saovine, bayram. Bayramlarda hava soğuk ve yağmurluysa kimse dışarı atılmaz. Bayramlar kutlanır…”</p>

  <p>“Doğru ya!” Rispat La Pointe avucunu alnına vurdu.</p>

  <p>“Bugün Saovine gecesi! Ekimin sonu!”</p>

  <p>“Büyü gecesi.” Yaşlı adam, önüne konulan sulu çorbayı höpürdeterek içti. “Hayalet ve dehşet gecesi!”</p>

  <p>“Oo!” dedi Yuz Jannowitz. “İhtiyar bize birazdan bir dilenci hikâyesi yutturmaya kalkışacak!”</p>

  <p>“Bırak yapsın.” Dede Vargas esnedi. “Her şey şu can sıkıntısından iyidir!” j “Saovine,” diye tekrarladı Cyprian Fripp bezgin bir ifadeyle. “Tekboynuz’dan bu yana beş hafta geçti. Burada böylece oturalı da iki hafta oldu. Boşa giden iki hafta! Saovine demek!”</p>

  <p>“Mucizeler gecesi.” Yaşlı adam kaşığı yaladı, kâsenin dibinde kayan bir şeyi parmaklarıyla alıp yedi. “Dehşet ve büyü gecesi!”</p>

  <p>“Söylememiş miydim?” Yuz Jannowitz ağzını büzdü.</p>

  <p>“Sıra şimdi dilenci masalında!”</p>

  <p>İhtiyar doğruldu, başını kaşıdı ve hafifçe öksürdü. “Saovine’den önceki geceyi,” diye başladı sözcüklerin üstüne basarak, “kasım hilalinin görünmesinden önceki geceyi elfler eski yılın son gecesi olarak kabul eder. Yeni günle birlikte elfler için yeni yıl da başlar. Bu yüzden evdeki ve işteki bütün ateşleri bir çırayla yakmak ve kalan çırayı mayısa kadar saklayıp Belleteyn ateşini bununla tutuşturmak elflerde gelenektir. Böylece her şeyin yolunda gideceğine ve mutlu yaşayacaklarına inanırlar. Yalnızca elfler değil, bizimkilerden de uygulayanlar var bunu. Kötü ruhlardan korunmak çin…”</p>

  <p>“Ruhlar!” dedi Yuz, sesli soluyarak. “Şu moruğun söylediklerine bakın!”</p>

  <p>“Saovine’den önceki gece bu!” dedi ihtiyar duygulu bir sesle. “Böyle bir gecede ruhlar ortalıkta dolaşır! Ölmüşlerin ruhları pencereye vurup alın bizi içeri,” diye yalvarırlar, alın bizi içeri. Onlara ballı lapa vermek, içine de votka damlatmak gerekir…”</p>

  <p>“Ben votkayı kendi boğazıma damlatmayı yeğliyorum!” Rispat La Pointe’ın kahkahası kulakları tırmaladı. “Senin ruhlarınsa ihtiyar,” dedi eliyle kıçını göstererek, “şuramı yalasın!”</p>

  <p>“Aman efendiler, ruhların şakası olmaz, sizi duyabilirler r ve kincidir onlar! Bugün Saovine’den önceki gece, dehşet ve büyü gecesi! Kulak verin, çevrede bir şeylerin hışırdadığını duyuyor musunuz? öteki dünyadan gelen ölüler bunlar; evlere gizlice girip ateşin başında ısınmak ve karınlarını doyurmak , istiyorlar. Hasadı kaldırılmış şu boş tarlalarda ve yapraksız ormanlarda fırtına ve don, kol geziyor, zavallı ruhlar üşüyor, bu yüzden sıcacık evleriniz çekiyor onları. Bu yüzde onlar için - eşiğe ya da harman yerine bir kap yemek bırakmayı unutmayın çünkü cinler oralarda bir şey bulamazlarsa aramak için gece yarısından sonra kulübelere gelirler…”</p>

  <p>“Vay başımıza gelen!” diye fısıldadı garson kızlardan biri ’ ve ardından hemen ciyakladı çünkü Fripp kalçasına çimdik atmıştı.</p>

  <p>“Kötü bir hikâye değil!” dedi Fripp. “Ama iyi bir hikâye r de değil! Meyhaneci, İhtiyara bir kupa bira ver, belki iyi şeyler anlatır o zaman! Çocuklar, iyi bir hikâye nereden anlaşılır biliyor musunuz: Kadınlar dinlemekten kendilerinden geçerler f ve çimdiklendiklerini hiç anlamazlar!”</p>

  <p>Adamlar bağırarak gülmeye başladı ve kendilerinden geçip geçmediklerine bakılan kızlardan ciyaklama sesleri yükseldi. İhtiyar, sıcak biradan bir yudum aldı ve yüksek sesle geğirdi.</p>

  <p>“Sakın kafayı bulup uyuklayayım deme!” diye uyardı Dede Vargas tehdit dolu bir sesle. “Bedava içki yok! Anlat, şarkı söyle, müzik çal! Eğlendir bizi!”</p>

  <p>İhtiyar ağzını açtı, karanlık bozkırın ortasına çakılı mil taşı gibi tek bir diş göründü. “Ama baylar, Saovine bu! Müzik nasıl çalınır? Olmaz! Saovine müziği, pencereden duyulan fırtınadır! Kurtadamlar ve pençeli vampirler ulur, hayaletler dans edip inler, gulyabaniler dişlerini gıcırdatır! Banshee sızlanıp bağırır, çığlığını duyanın sonu kesinlikle yakın demektir. Ne kadar kötü ruh varsa o gece saklandığı yerden çıkar ve cadılar kıştan önceki son toplantılarına uçarlar! Saovine dehşet ve mucize gecesidir! Ormana gidilmez, orman cini yutar yoksa! Mezarlıktan geçilmez, ölüm cini yakalar adamı! En iyisi kulübeden çıkmamaktır ve ne olur ne olmaz diye eşiğe yeni bir demir bıçak saplamak gerekir çünkü kötü ruhlar bu bıçağı aşıp içeri girmeye cesaret edemez. Kadınlar bu gece çocuklarına göz kulak olmalıdır çünkü Saovine gecesinde bir denizkızı ya da bir cüce cin çocuğu çalıp yerine iğrenç bir dönme cin bebek bırakabilir. Bir kadın hamileyse evden çıkmamalıdır çünkü gece cini karnındaki bebeğine büyü yapabilir! Böylece kadın bir bebek yerine demirden dişleri olan bir ucube dünyaya getirir…”</p>

  <p>“Vay başımıza gelen!”</p>

  <p>“Demirden dişleri olan bir bebek! Bebek önce annesinin memesini ısırıp koparır. Sonra ellerini. Sonra da yüzünü… Of, nasıl da acıktım…”</p>

  <p>“Al şu kemiği, üzerinde biraz et var. Daha fazlası yaşlılara zararlı, genzine kaçar ya da kuyruğu titretirsin, hahaha! Neyse ne, bir de bira getirin kızlar. Ee, ihtiyar, şu ruhları biraz daha anlat bakalım!”</p>

  <p>“Saovine, efendiler, hayaletlerin gününü gün ettikleri son gecedir. Sonrasında don bütün güçlerini alır, onlar da derinlere, toprağın altına inerler, burunlarını bile dışarı çıkarmadan bütün kışı orada geçirirler. Bu yüzden uğursuz yerlerde define aramak için en uygun zaman Saovine’den şubata, Imbaelk şenliğine kadarki süredir. Örneğin sıcak bir mevsimde bir tepede kazı yaparken, iki metre boyunda ve iki metre eninde bir tepe cini uyanır, öfkeyle atlar ve defineciyi yer. Ama Saovine ile Imbaelk arasında herkes istediği kadar arayıp kazı yapabilir çünkü cinler, yaşlı ayılar gibi derin bir uykudadır.”</p>

  <p>“Titrek ihtiyar, neler uyduruyorsun böyle!”</p>

  <p>“Gerçeği konuşuyorum, baylar. Evet, evet. Saovine büyülü bir gecedir, korkunçtur ama kehanette bulunmak ve geleceği görmek için en uygun zamandır. Böyle bir gecede iskambil falı ve el falı bakmak iyi sonuç verir, hatta kemik, beyaz diş, peynir, tavşan bağırsağı, çürümüş yarasayla da fala bakılır.”</p>

  <p>“İğrenç!”</p>

  <p>“Saovine gecesi, dehşet ve hayalet gecesidir… En iyisi kulübeden çıkmamaktır. Bütün aileyle… Ateşin başında…”</p>

  <p>“Bütün aileyle,” diye tekrarladı Cyprian Fripp ve arkadaşlarına bakıp ağzını yayarak sırıttı. “Bütün aileyle, çaktınız mı? Bir haftadan beri sazlıkların arasında bizden sinsice saklanan ’ bütün aileyle!”</p>

  <p>“Demircinin karısı!” dedi Yuz Jannowitz, durumu hemen f kavrayarak. “Altın sarısı saçlı güzel kadın! Kafan çalışıyor, , Fripp. Kadını bugün kulübede yakalayabiliriz! Ne dersiniz ı çocuklar? Demircinin çiftliğine gidelim mi bir koşu?”</p>

  <p>“Ooo, bence hemen!” Dede Vargas enikonu gerindi. - “Demircinin karısı gözümün önüne geldi şimdi çocuklar, köyden geçişi, memelerini sallayışı, kırıtışı… Onu vaktiyle yakalayacaktık aslında ama şu görev hastası ahmak Dacre 497 ı Silifant… Ama bugün Silifant yok, demircinin karısı ise kulübede! Bizi bekliyor!”</p>

  <p>“Biz bu köyde kazmayla muhtarın işini bile bitirdik.” Rispat alnını buruşturdu. “Yardıma gelen hödüğün karnını yardık. Daha fazla ceset gerekiyor mu? Demirci ve oğlu odun gibi herifler. Kolay kolay boyun eğmezler. O halde onları da…”</p>

  <p>“Yaralayacağız,” diye cümleyi tamamladı Fripp. “Biraz yaralarız o kadar. Biralarınızı bitirin, hazırlanıp atlara atlayacağız ve köye gideceğiz. Saovine kutlamaya! Paltolarımızı postu dışarı bakacak şekilde giyelim, bağırıp çağıralım, yaygara koparalım. Köylüler kötü ruh ya da cin olduğumuzu sansın!”</p>

  <p>“Demircinin karısını alıp bizim buraya mı getirelim, ya da kendi tarzımızda, Gemerya usulü ailenin gözleri önünde mi eğlenelim?”</p>

  <p>“İkisini de yapabiliriz.” Fripp yağlı parşömenle kaplı pencereden dışarı baktı. “Lanet olsun, ne fırtına bu böyle! Kavaklar bile eğiliyor!”</p>

  <p>“Ooo,” dedi ihtiyar kupasının arkasından. “Bu ne rüzgâr ne de fırtına! Süpürgelerine binip buraya gelen cadılar bunlar ama kiminin elinde havan ve tokmak da var, arkada bıraktıkları izleri siliyorlar. Ormanda kimin yolunu ne zaman kesecekleri ve kimin üzerine arkadan çullanacakları belli olmaz. Ne zaman saldıracaklarını kimse bilmez. Öyle de dişleri vardır ki tam böyle"</p>

  <p>“Cadılarla ancak çocukları korkutabilirsin, ihtiyar!”</p>

  <p>“Ormana uygunsuz zamanda girmeyin efendim. Şunu da söyleyeyim, cadılar toplumunda kontes ya da prenses kabul edilen en korkunç cadılar… ooo, onlar süpürgeyle, ocak demiriyle ya da havanla uçmaz! Onlar siyah kedilerin sırtında dörtnala koşar!”</p>

  <p>“Hahaha!”</p>

  <p>“Gerçekten! Çünkü Saovine gecesinde, kediler bir geceliğine kapkara kısraklara dönüşür. Böyle bir cadıyla karşılaşan ölümün pençesinden kurtulamaz. Cadı, önüne çıkanı rüzgârın yaprakları savurması gibi savurur ve koparıp öteki dünyaya götürür!”</p>

  <p>“Döndüğümüzde sonunu anlatırsın artık. Bak güzel bir hikâye uydur, lanet olası ihtiyar ve de gaydanı hazırla! Dönüşte eğleneceğiz burada! Dans edeceğiz, demircinin karısını kurcalayacağız… Ne var, Rispat?”</p>

  <p>Rispat La Pointe işemek için dışarıdaki kulübeye gitmiş ve koşarak dönmüştü. Yüzü kireç gibiydi. Ellerini kollarını sallıyor, kapıyı gösteriyordu. Ağzından tek bir sözcük çıkmıyordu. Gerekmiyordu zaten. Dışarıda bir at kişniyordu çünkü.</p>

  <p>“Siyah bir kısrak,” dedi Fripp; yüzünü pencereye yapıştırmıştı. “Aynı siyah kısrak. Bu o.”</p>

  <p>“Cadı mı?”</p>

  <p>“Budala şey, Faika!”</p>

  <p>“Onun ruhudur!” Rispat güçlükle soluk alıyordu. “Hayalet! Faika kurtulmuş olamaz asla! Öldü ve hayalet olarak geri döndü! Saovine gecesinde…”</p>

  <p>“Mezar gibi kapkaranlık bir gecede gelecek,” diye mırıldandı ihtiyar, boş kupayı karnına bastırarak. “Karşısına çıkan da mutlaka ölümle buluşacak…”</p>

  <p>“Silahlarınızı, silahlarınızı alın,” dedi Fripp telaşla. “Çabuk! Kapının iki yanını tutun! Anlamıyor musunuz? Şanslıyız! Falka’nın bizden haberi yok, ısınmak için buraya geldi, soğuk ve açlık onu saklandığı delikten çıkardı! Doğrudan kollarımıza itti! Baykuş ve Rience bizi altına boğacaklar! Silahlara davranın…”</p>

  <p>Kapı çatırtıyla açıldı.</p>

  <p>İhtiyar, masanın üzerine doğru eğilip gözlerini kıstı. Az görüyordu. Gözleri de yaşlanmıştı, glokom ve göz nezlesi görme gücünü çok zayıflatmıştı. Ayrıca meyhane karanlıktı ve dumanla kaplıydı. Yaşlı adam bu yüzden içeri girip antreden salona ilerleyen, misk faresi postundan bir tunik giymiş, başında başlık, boynunda yüzünü örten bir atkı olan çelimsiz silueti pek seçemedi. Neyse ki ihtiyarın kulakları sağlamdı. Garson kızlardan birinin alçak sesle attığı çığlığı, öteki kızın nalınlarının takırtısını, meyhanecinin sesini yükseltmeden ettiği küfrü duymuştu. Ayrıca kılıçlar kınlarından çekilirken çıkan cızırtıyı da duymuştu. Cyprian Fripp’in alaycı, alçak bir sesle, “Elimizdesin, Faika! Burada bizi beklemiyordun, değil mi?” dediğini de duymuştu.</p>

  <p>“Bekliyordum,” diye bir ses duydu ihtiyar ve bu sesin tınısıyla titredi.</p>

  <p>Çelimsiz siluetin hareket ettiğini farketti. Ardından dehşetle iç geçirenleri duydu. Garson kızlardan birinin çığlığı geldi kulağına yine. Adına Faika dedikleri kızın başlığını ve atkısını çıkardığını görememişti. Yara izinden deforme olmuş yüzünü göremedi. Kurum ve yağ karışımı bir boyayla çepeçevre boyanmış ve bir şeytanınkine benzeyen gözleri de göremiyordu.</p>

  <p>“Ben Faika değilim,” dedi kız.</p>

  <p>Yaşlı adam yine hızlı ve bulanık bir hareketini gördü kızın. Gaz lambasının ışığında bir şeyin parladığını gördü.</p>

  <p>“Kaer Morhenli Ciri’yim ben. Witchenm. Sizi öldürmeye geldim.”</p>

  <p>Yaşamı boyunca nice meyhane kavgasına tanık olan ihtiyar, kendini nasıl koruyacağını biliyordu: Masanın altına girip büzüldü ve masa ayaklarını sımsıkı kavradı. Bulunduğu pozisyondan artık hiçbir şey göremiyordu tabii. İstemiyordu zaten. Masaya sımsıkı tutunuyordu, gelgeldim masa diğer eşyalarla birlikte salonun içinde oradan oraya kayıyordu. Kıyamet kopuyordu; herkes bağırıyor, çatırtılar kopuyor, postallar öfkeyle yere vuruluyordu; küfürler havada uçuşuyor, çığlıklar, iniltiler ve kılıç şakırtıları kulakları sağır ediyordu.</p>

  <p>Garson kızlardan biri tiz sesiyle sürekli bağırıyordu.</p>

  <p>Birisi masanın üzerine sert bir şeyle vurdu ve masayı altındaki ihtiyarla birlikte itti ve hemen dibinde yere düştü. İhtiyar, üzerine sıcak kanların sıçradığını fark edince bir çığlık attı. İçeri ilk girdiği sırada onu kovmaya çalışan Dede Vargas —ki tuniğinin üzerindeki pirinç zımbalardan tanımıştı onu yaşlı adam- tüyler ürpertici şekilde ciyaklıyor, kendini yerden yere atıp kollarını sağa sola savururken çevreye kanlarını sıçratıyordu. Can havliyle savrulan darbelerden biri ihtiyarın doğrudan gözüne denk geldi. Yaşlı adam artık hiçbir şey görmüyordu. Bağıran garson kız, genzine hava kaçınca sustu, derin bir soluk aldıktan sonra daha yüksek perdeden çığlıklarına devam etti.</p>

  <p>Birisi paldır küldür yeri boyladı, çam kerestesinden yeni silinmiş zemin tahtalarının üzerine yine kanlar sıçradı. O sırada ölen kişinin Rispat la Pointe olduğunu, Ciri’nin kılıcını adamın boynuna yandan sapladığını yaşlı adam fark edememişti. Ciri’nin Fripp’in ve Janowitz’in burunlarının dibinde tek ayak üzerinde döndüğünü, savunmalarının içinden boz rengi gölge gibi geçtiğini görmedi. Jannowitz hızlı, kedilerinkini andıran yumuşak bir dönüşle karşılık verdi. Usta bir eskrimciydi. Sağ ayağı üzerinde durdu, dizlerini kırdı ve kılıcını aşağıdan yukarı doğru kızın yüzüne, berbat yara izine yöneltti. Iskalaması imkânsızdı.</p>

  <p>Ama yine de ıskaladı.</p>

  <p>Siper almaya zaman bulamamıştı. Ciri bu boşluktan yararlanıp kılıcını iki eliyle kavrayıp yakından adamın göğsünü ve karnını yardı. Ardından derhal geriye sıçradı, Fripp’in darbesini savuşturmak için hızlı bir çalımla döndü ve kılıcını iki büklüm olmuş Jannowitz’in boynuna geçirdi. Jannowitz alnını küt diye banka çarptı. Fripp, bankın ve cesedin üstünden atladı hız alıp kılıcını salladı. Ciri, darbeyi yandan savuşturdu, tek ayak üzerinde yaptığı yarım dönüşün ardından kılıcını Fripp’in böğrüne geçirdi. Fripp sendeledi, masanın üstüne düştü, dengesini yakalamak için elini uzattı. Elini masanın üstüne koyduğu anda Ciri hızlı bir darbeyle adamın elini bileğinden ayırdı.</p>

  <p>Fripp, kanların fışkırdığı kesik kolunu kaldırdı, dikkatle inceledi ve bakışlarını masanın üzerinde duran eline çevirdi. Sanki sabuna basıp da kaymış gibi ansızın düştü, hızla kalçasının üstüne oturdu. Oturduğu yerde önce bağırmaya, sonra ağlamaya başladı; kulakları tırmalayan bir kurt ulumasıydı bu âdeta.</p>

  <p>Masanın altında iki büklüm olmuş, her yeri kan içinde kalmış ihtiyar, garson kızın tekdüze çığlıkları ve Fripp’in sarsılarak ağlamasıyla ürperdi.</p>

  <p>Önce garson kız sustu, çığlıklarını vahşi bir ciyaklamayla noktaladı. Fripp ise ağlamayı hemen bıraktı. “Anne…” dedi ansızın. Bilinci açıktı ve sözleri çok rahat anlaşılıyordu. “Annecim… Neden… Nasıl… Neler oldu bana? Bana… neler oldu?”</p>

  <p>“ölüyorsun,” dedi yüzü deforme olmuş kız.</p>

  <p>İhtiyar adamın tek tük kalmış saçları diken diken oldu. Dişlerinin birbirine çarpmasını engellemek için çiftçi gömleğinin kolunu ısırdı.</p>

  <p>Cyprian Fripp, güçlükle bir şey yutuyormuşçasına bir ses çıkardı. Sonrasında başka bir ses gelmedi ondan. Bir daha hiç gelmedi.</p>

  <p>Çıt yoktu.</p>

  <p>“Ne yaptın sen…” diye inledi meyhaneci sessizliği bozarak. “Kızım ne yaptın sen…”</p>

  <p>“Ben Witcher’ım. Canavar öldürürüm.”</p>

  <p>“Bizi asacaklar… Köyü de meyhaneyi de ateşe verecekler!”</p>

  <p>“Canavar öldürürüm,” diye tekrarladı kız ancak sesinde şaşkınlık vardı. Bir duraksama. Kararsızlık.</p>

  <p>Meyhaneci iç geçirip inledi. Ardından hıçkıra hıçkıra ağlamaya başladı.</p>

  <p>İhtiyar, masanın altından yavaş yavaş çıkarak Dede Vargas’ın cesedinden ve tüyler ürpertici bir şekilde dağılmış olan yüzünden uzaklaştı.</p>

  <p>“Siyah bir kısrağa binmişsin…” diye mırıldandı. “Mezar gibi kapkaranlık bir gecede… Arkanda bıraktığın izleri siliyorsun…”</p>

  <p>Kız, arkasına dönüp ihtiyara baktı. Atkısını yeniden yüzüne dolamıştı ve çevresine siyaha boyalı hayalet gözleriyle bakıyordu.</p>

  <p>“Karşına çıkan ölümle mutlaka buluşacak,” diye kekeledi ihtiyar. “Çünkü sen ölümsün.”</p>

  <p>Kız baktı ona. Uzun uzun baktı. Bakışları kayıtsızdı.</p>

  <p>“Haklısın,” dedi sonunda.</p>

  <p>Bataklığın bir yerinde, çok uzakta ama öncesine göre çok yakınlarda banshee’nın ağıtı andıran uluması ikinci kez duyuldu.</p>

  <p>Vysogota yerde yatıyordu, yatağından kalkarken yığılmıştı oraya. Ayağa kalkamadığını dehşet içinde fark etti.</p>

  <p>Kalbi sıkışıyor, âdeta boğazından yukarı doğru bastırıyordu. Canı yanıyordu.</p>

  <p>Elf hayaletinin geceki çığlığının kimin ölümünü haber verdiğini anlamıştı. Hayat güzeldi, diye düşündü. Her şeye rağmen.</p>

  <p>“Tanrılar…” diye fısıldadı. “Size inanmıyorum… Ama yine de varsanız eğer…”</p>

  <p>Göğsüne, göğüs kemiğinin arkasına tarifsiz bir sancı saplandı. Bataklığın bir yerinde, çok uzakta ama öncesine göre çok yakınlarda banshee vahşi ulumasını üçüncü kez tutturmuştu.</p>

  <p>“Eğer gerçekten varsanız, dişi Witcher’i yürüdüğü yolda koruyun!”</p>
</body>
</html>