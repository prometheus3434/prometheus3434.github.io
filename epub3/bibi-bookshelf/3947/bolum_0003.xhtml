<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>Anılarımı yazmaya nasıl karar verdiğimi bana sıklıkla soruyorlar. Pek çok kişi anılarımın yazılmaya başlandığı anı merak ediyor, yani hangi olayın ve gelişmenin yazma olayının başlamasına eşlik ya da teşvik ettiğini bilmek istiyor. Geçmişte buna çeşitli açıklamalar getirdim, çoğu kez de yalan söyledim ama şimdi gerçeğe yönelmek istiyorum. Artık saçları kırlaşmış ve seyrelmiş biri olarak gerçeğin değerli bir buğday, yalanın ise saman çöpü olduğunu biliyorum.</p>

  <p>Gerçek şöyle: Beni bütün bunlara teşvik eden, eserimin ortaya çıkmasını sağlayan ilk notlarımı borçlu olduğum hadise bir rastlantıydı, şöyle ki yoldaşlarımla birlikte Lirya birliklerinin kamplarından çaldığımız eşyaların arasında kâğıt ve kalem bulunmasıydı. Böyle başladı…</p>

  <p>Dandelion Şiirin Yarım Yüzyılı</p>

  <h2>Bölüm 3</h2>

  <p>Eylül yeniayını izleyen beşinci günde, köprünün üzerindeki savaştan altı gün sonra, Brokilon’dan başlayan seferimizin tam olarak otuzuncu gününde cereyan etmişti.</p>

  <p>Sevgili müstakbel okurum, biraz geriye gidip köprüde yaşanan şanlı ve vahim savaşın hemen sonrasında meydana gelen olayları anlatmak istiyorum. Ancak öncelikle, belki ilgi alanları farklı olduğu için ya da umumi cehalet nedeniyle köprü savaşı hakkında bilgisi bulunmayan kalabalık okur kitlemi bilgilendirmek istiyorum. Söz konusu savaş, Büyük Savaş yılının ağustos ayının son gününde Angren de, Yaruga’nın iki yakasını Kızıl Yığın adlı köyün yakınlarında birleştiren köprünün üzerinde başlamıştı. Silahların konuştuğu bu çatışmanın tarafları Nilfgaard ordusu ile Kraliçe Meve’nin emrinde bulunan Lirya ordusuna bağlı bir birlik ve muazzam bir ekip olarak bizdik. Ben, daha doğrusu bu satırları kaleme alan kişi, Witcher Geralt, vampir Emiel Regis Rohellec Terzieff-Godefroy, okçu Maria Barring namı diğer Milva ile ısrar ve inatla Nilfgaardlı olmadığının altını çizen Nilfgaardlı Cahir Mawr Dyffryn aep Ceallach.</p>

  <p>Sevgili okurum, Kraliçe Meve’nin Angren e nasıl geldiğini de anlamıyorsundur büyük olasılıkla çünkü o zamanlar kraliçenin ordusuyla birlikte yok olduğu, silinip gittiği sanılıyordu. Bunun nedeni Nilfgaardlıların temmuz ayında Lirya’ya, Rivya’ya ve Aedirne hücum etmiş olmaları ve bu toprakların imparatorluk birlikleri tarafından işgal edilmesiydi. Bu arada Meve, sanıldığının aksine ne çarpışırken ölmüş ne de Nilfgaardlıların eline esir düşmüştü. Lirya ordusundan hayatta kalanların önemli bir bölümünü bayrağı altında toplamış, bulabildiği herkesi birliğine almıştı, öyle ki ekipte paralı askerler kadar eşkıyalar da vardı. Yiğit Meve, bunun üzerine Nilfgaard’a karşı gerilla savaşı başlattı. Yabanıl Angren, gerilla savaşı için ideal bir yerdi. İster tuzak kurup arkadan vurmak, ister sık ormanların içinde gizlenmek için olsun burası uygundu çünkü Angren de bolca ormanlık alan vardır. Doğruyu söylemek gerekirse o bölgede sık ormandan başka sözünü etmeye değer başka bir şey göremezsiniz.</p>

  <p>Meve’nin birliği, adına daha o zamanlar Beyaz Kraliçe’nin ordusu deniyordu, kısa zamanda güçlenip palazlandı ve öylesine saldırgan bir tutum benimsedi ki korkusuzca Yaruga’nın sol kıyısına geçti. Orada, düşmanın yerleşik olduğu bölgede, keyfince patırtı kopararak gezinmeye başladı.</p>

  <p>Artık konumuza, yani köprü üzerindeki savaşa dönelim. Taktiksel durum şöyleydi: Kraliçe Meve’nin gerillaları, Yaruga’nın sol kıyısını talan ettikten sonra sağ kıyıya kaçmak istediler ancak sağ kıyıyı yağmalayan ve sol kıyıya kaçmak isteyen Nilfgaardlılarla karşılaştılar. Yukarıda adı geçenlerin hepsiyle tam ortada, yani Yaruga Nehri’nin ortasından gelirken sağdan ve soldan olmak üzere karşılaştık, tabii hepsi silahlıydı. Bu durumda hiçbir yere kaçamadığımız için kahraman olduk ve ölümsüz bir şan ve şöhret kazandık. Bu arada savaşı Liryalılar kazanmıştı çünkü onlar sağ kıyıya kaçmak olan hedeflerini gerçekleştirmişlerdi. Nilfgaardlılar bilinmeyen bir yöne kaçarak savaşı kaybetmişlerdi. Bütün bunların kulağa karmakarışık geldiğinin bilincindeyim, bu yüzden kitabım yayımlanmadan önce bir askerî uzmana danışmayı ihmal etmeyeceğim. Şimdilik, ekibimizdeki tek asker olan Cahir aep Ceallach’ın bilgisiyle yetinmek zorundayım. Cahir, savaş alanından hızla kaçmanın pek çok askerî doktrin açısından zafer olarak değerlendirilebileceğini doğruladı.</p>

  <p>Ekibimizin savaşa kuşkusuz şanlı bir katkısı oldu, gelgelelim kötü sonuçlar doğurdu. Milva hamileydi ve trajik bir kaza geçirdi. Diğerlerinin şansı öyle yaver gitti ki kimse ciddi bir zarar görmedi. Gelgelelim bu savaşın yararını da kimse görmedi, kimse bize zerre kadar teşekkür de etmedi. Tek istisna Witcher Geralt idi. Çünkü çoğu zaman ikiyüzlü olan tutarsız davranışlarına ve tarafsızlığını defalarca belirtmesine karşın, Geralt savaşta olağanüstü ve heyecan verici bir çaba sergiledi, bir başka deyişle gerçekten dikkat çekecek kadar iyi savaştı, yani dikkat çekmeye çalıştı. Çabaları gözlerden kaçmadı ve Lirya Kraliçesi Meve ona şövalyelik unvanını verdi. Ancak bu unvan Witcher’a avantajdan çok dezavantaj getirdi.</p>

  <p>Şunu bilmelisin ki sevgili okurum, Geralt her zaman mütevazı, dengeli ve ölçülü bir insandı, iç dünyası teberli askerlerinki gibi düzgün ve sorunsuzdu. Gelgelelim hiç beklemediği bir anda şövalyelikle onurlandırılması ve kraliçenin sözüm ona gözüne girmesi onu yine de değiştirmişti, eğer onu yakından tanımış olmasaydım şöhretten başının döndüğünü düşünebilirdim. Geralt, kimselere görünmeden bir an önce ortamdan sıvışmak yerine kraliyet kamplarında gezinmeye, ona verilen onurun, kazandığı itibar ve şöhretin tadını çıkarmaya başlamıştı.</p>

  <p>Gelgelelim itibar ve şöhret işimize yarayacak en son şeylerdi. Şimdi artık anımsamayanlara hatırlatmak isterim ki sözünü ettiğim şövalyeliğe terfi ettirilmiş olan Witcher Geralt, büyücülerin Thanedd Adasında gerçekleştirdiği ayaklanmayla birlikte Dört Krallık’ın gizli servisleri tarafından aranmaya başlanmıştı. Aynı kaynaklar, hiçbir zaman hiçbir suç işlememiş olan beni bile casuslukla suçlamaya çalışıyordu. Bütün bunlara, Milva’nın dry adlar ve Scioatael’lerle iş birliği yapması ve Brokilon Ormanı kıyısında yaşanan ünlü kıyıma karışması eklenmişti. Bir de Cahir aep Ceallach vardı. Düşman bir ülke vatandaşıydı, Nilfgaardlı idi, cephenin karşı tarafında yer alması açıklanabilir ve haklı gösterilebilecek bir durum değildi. İşte bu yüzden, içimizden birimizin bile foyasının ortaya çıkması hepimizin yontulmuş kavak kazıklarına oturtulması için yeterliydi. Lirya bayrağı gölgesinde geçirdiğimiz her gün, ki başta hoşumuza gidiyor kendimizi güvende hissediyor- j duk, bu riski artırıyordu.</p>

  <p>Geralt beni dinlememekte ısrarlıydı. Hangimizin haklı olduğu çok geçmeden ortaya çıktı. Bir gün, doğudaki Klamatt Boğazından Nilfgaardlı bir misilleme birliğinin Angren’eyaklaştığı duyulunca, Lirya birliği bir an bile duraksamadan kuzeye yani Mahakam’a yöneldi. Anlaşılacağı üzere Geralt yön değiştirilmesinden hiç hoşlanmadı çünkü Mahakam’a değil bir önce druidlerin yanına gitmek istiyordu/ Çocuk saflığıyla Kraliçe Meve’ye koştu, ordudan ayrılmak ve özel meseleleri için onun inayetine sahip olmak istediğini söyledi. Kraliçenin lütfü da Geralt’ın köprüdeki savaş nedeniyle kazandığı kahraman konumu da hayranlık da işte o an uçup gitti. Şövalye Geralt’a, soğuk ama kesin bir dille saraya karşı olan sorumlulukları anımsatıldı. Sağlığına hâlâ kavuşamamış olan Milva’ya, vampir Regis’e ve bu satırları yazana, birliğin peşi sıra yürüyen göçmenler ve siviller konvoyuna katılmaları buyuruldu. Cahir aep Ceallach uzun boylu bir genç adamdı, sivillere benzemiyordu, göğsüne mavi beyaz bir kuşak bağlayıp, özgür bölük diye adlandırdıkları bir gruba geçirdiler onu, daha doğrusu akla gelebilecek her çeşit ayaktakımıyla dolu, Liryalıların yoldan topladıkları bir süvari alayıydı bu. Öylesine birbirimizden koparılmıştık ki birlikteliğimiz kesin olarak son bulmuş gibiydi.</p>

  <p>Lakin sevgili okurum, bu kesinlikle sonumuz değildi, hatta başlangıç bile değildi/ Milva durumu öğrenince hemen iyileştiğini ve direnebilecek durumda olduğunu bildirdi ve birlikten ayrılmamızı ilk öneren kişi oldu. Cahir, kraliyet renklerini çalılıkların arasına fırlatıp özgür bölükten çıktı, Geralt da seçkin ve lüks şövalye çadırına artık girmeyeceğini bildirdi.</p>

  <p>Gerçi ayrıntılara girmeyeceğim çünkü söz konusu girişime bulunduğum hiç de az olmayan katkılarımı açıklamama tevazum izin vermiyor. Gerçeği tanımlamam yeterli olacaktır: Eylülün beşini altısına bağlayan gece, ekibimiz Kraliçe Meve’nin birliğini sessiz sedasız terk etti. Ancak Lirya birliğinden ayrılmadan önce kendimiz için bolca tedarikte bulunmaktan geri kalmadık ama bunu yaparken levazım subayının iznini alma ihtiyacını hiçbir şekilde duymadık tabii. Milva’nın kullandığı “soygun” sözcüğünü fazlaca iddialı buluyorum. Öyle ya unutulmaz köprü savaşına katılmış olmamızın bir mükâfatı olmalıydı sonuçta. Mükâfat olmasa bile, verdiğimiz kayıpların karşılığı olarak bir tazminat hak ediyorduk. Milva’nın yaşadığı trajik olayın ve Geralt ile Cahir’in aldığı yaraların haricinde benim sadık Pegasus’um ve Witcher’ın inatçı kısrağı Roach dışında savaşta atlarımızın tamamıya öldürülmüş ya da sakat kalmıştı. Karşılığında yanımıza üç safkan süvari sınıfı atı ve bir de yedek at almıştık. Ayrıca elimize geçirdiğimiz bütün teçhizatları da beraberimizde götürmüştük ve adalet yerini bulsun diye eklemek isterim ki yolda bunların yarısını atmak zorunda kalmıştık. Milva, karanlıkta hırsızlık yapanın başına bunlar gelir, demişti. Depolardaki en yararlı malzemeleri vampir Regis toplamıştı çünkü karanlıkta gündüz ışığından çok daha zj’i görür. Regis ayrıca fare grisi renkli iri bir katırı kaçırarak da Lirya ordusunun savaş gücünü zayıflatmıştı. Üstelik katırı çitlerin , Regis verdi. Anlaşılan bu ad Regis’i eğlendiriyor. Vampirlerin kültüründe ve dilinde komik bir anlamı olmalı ancak Regis bize bunu açıklamaya yanaşmadı, başka dile çevrilmesi olanaksız bir kelime oyunu olduğunu savunmakla yetindi.</p>

  <p>Bizim ekip böylece yeniden yola koyuldu; bizden haz etmeyen insanların kabarık listesi artık daha da uzamıştı. Korku nedir bilmez şövalye Rivyalı Geralt, şövalyelik rütbesi henüz belgelenmeden, saray tarafından kendisine henüz bir arma bile hazırlanmadan şövalyelikten ayrıldı. Cahir aep Ceallach ise Nilfgaard ve Nordlingen arasında yaşanan büyük çekişme sırasında iki orduda savaşmayı, ikisinden de firar etmeyi ve her iki taraftan da gıyaben ölüm cezasına çarptırılmayı başarmıştı. Bizler, yani diğerleri kesinlikle ondan daha iyi durumda değildik. Sonuçta darağacı darağacıdır ve insanın neden sallandığının pek önemi yoktur, suçumuz, şövalyelik onurunu lekelemek, firar ve askeriyeye ait bir katıra Draakul adı vermekti.</p>

  <p>Bu yüzden sevgili okur, Kraliçe Meve’nin ordusuyla aramızdaki mesafeyi olabildiğince açabilmek için muazzam bir çaba harcamış olmamız seni şaşırtmasın. Yaruga Nehrinin sol kıyısına geçebilmek için, atları güneye doğru dörtnala koşturduk. Bunun tek nedeni, kraliçe ve çetecileriyle aramıza nehri sokmak değildi. Nehir bölgesindeki tenha yerler savaşın kol gezdiği Angren e göre daha az tehlikeliydi ve Caed Dhudaki druidlerin yanına gitmek için nehrin sağ değil, sol kıyısını kullanmak daha akıllıcaydı. Bu işte bir çelişki vardı çünkü Yaruga’nın sol kıyısı artık Nilfgaard İmparatorluğunun eline geçmiş bulunuyordu. Sol kıyıyla ilgili fikrin babası Witcher Geralt’tı. Şövalyelerle ilişkisini kestikten sonra eski zekâsını, mantıklı düşünme yeteneğini ve alışıldık özenini tam anlamıyla yeniden kazanmıştı. Gelgeldim Witcher ın planının ağır sonuçlar doğuracağını ve seferimizin kaderini kalıcı bir biçimde etkileyeceğini zaman gösterecekti. Ancak bu konuya daha sonra değineceğim.</p>

  <p>Yaruga kıyısına ulaştığımızda her yer Nilfgaardlı kaynıyordu. Kızıl Yığın limanı yakınlarında yeniden inşa edilmiş köprüyü geçiyorlardı, amaçları Angren de başlatılan taarruzu, sürdürmek, hatta Nilfgaard komutasının planları doğrultusunda oradan Temerya’ya, Mahakam’a ve kim bilir daha nerelere uzanmaktı. Nehri gelişigüzel aşmamız söz konusu değildi, gizlenmek ve birliklerin geçip gitmesini beklemek zorundaydık. Nehir kıyısındaki çalılıkların içinde iki gün kaldık, romatizma sahibi olduk ve sivrisinekleri besledik. Bütün bunlar yetmiyormuş gibi çok geçmeden hava da bozdu, yağmur yağmaya başladı, berbat bir rüzgâr çıktı, üşümekten dişlerimiz birbirine vuruyordu. Ne eylüller vardır belleğimde ama böylesi bir eylül hiç hatırlamıyorum, işte sevgili okurum, Lirya ordusu kampından ödünç aldığımız teçhizatlar arasından kâğıt ve kurşunkalem bulmuş, vakit öldürmek ve başımıza gelenleri unutmak için maceralarımızın birkaçını yazıp ölümsüzleştirmeye başlamıştım.</p>

  <p>İnsanı bunalıma sürükleyen yağmurlu hava ve zorunlu atalet moralimizi bozmuş, karanlık düşüncelere dalmamıza yol açmıştı. Özellikle de Witcher ın beyni altüst olmuştu. Geralt, Ciri’den ayrı geçirdiği günleri saymayı alışkanlık haline getirmişti ve kendi ifadesine göre yollarda olmadığı her gün onu küçük kızdan biraz daha uzaklaştırıyordu. Islak çalılıkların arasında, yağmurun altında ve soğukta geçen her saatle birlikte Witcher’in yüzü daha da düşüyor, sinirleri bozuluyordu. Ağır bir şekilde topalladığını da fark etmiştim, kimsenin onu görüp duymadığından emin olduğunda sövüyor ve acıyla kıvranıyordu. Şunu bilmelisin ki sevgili okurum, Thanedd Adasındaki büyücülerin eğlencesinde Witcher’in kemikleri kırılmıştı. Brokilon ormanlarında yaşayan dryadların sihirli çabaları sayesinde Witcher’in kemikleri kaynamış ve sağlığına kavuşmuştu, gelgeldim hâlâ gözle görülür sıkıntıları vardı. Nasıl derler, Witcher hem ruhen hem bedenen hâlâ acı çekmekteydi ve bu yüzden burnundan soluduğu için kimse yanına yaklaşamıyordu.</p>

  <p>Derken yine kâbuslar görmeye başlamıştı. Dokuz eylül sabahı, gece nöbet tuttuğu için o sırada uyuyordu, bir çığlıkla yataktan fırlayıp kılıcına sarılarak hepimizin yüreğini ağzına getirdi. Sanki önüne geleni öldürecek gibi bakıyordu ama neyse ki çabucak kendine geldi.</p>

  <p>Önce bir kenara çekildi. Çok geçmeden asık suratla aramıza döndü ve ekibi an itibarıyla dağıttığını, tek başına yola koyulacağını bildirdi çünkü bir yerlerde korkunç olaylar cereyan ediyordu. Zaman yoktu, durum tehlikeliydi ancak ne kimseyi riske atmak ne de bir başkasının sorumluluğunu üstlenmek istiyordu. Öylesine kararlı bir biçimde konuşuyor ve görüşünü gerekçelendiriyordu ki kimse onunla tartışmak istemedi. Başka zamanlar çenesi düşük olan vampir bile omuz silkmekle yetindi, Milva yere tükürdü, Cahir kuru bir sesle Witcher’a kendi sorumluluğunu elbette üstleneceğini belirtti ancak risk konusuna gelince kılıcını kemerini ağırlaştırmak için taşımadığını söyledi. Ardından herkes sustu ve gözlerini bu sayfaların yazarına çevirdi, hepsinin beklentisi fırsattan yararlanıp evime döneceğim yönündeydi kuşkusuz. Çok yanıldıklarını söylememe gerek yok sanırım.</p>

  <p>Bu olay, bizi üzerimizdeki ölü toprağını atmaya ve cesur bir girişimde bulunup Yarugayı geçmeye yöneltti, itiraf edeyim, bu plan beni çok huzursuz etmişti çünkü nehri gece, Milva ve Cahit’in ifadesiyle atlarımızın kuyruklarına tutunup, yüzerek geçmemizi gerektiriyordu. Bu sahneyi gözümün önüne bile getirmek istemiyordum, kendimi Pegasus’un kuyruğuna bırakmanın düşüncesi bile rahatsız ediciydi. Genel anlamda yüzmek hiçbir zaman iyi becerdiğim bir şey olmadı. Eğer doğa ana yüzmemi isteseydi, henüz beni yarattığı evrim süreci içinde el ve ayak parmaklarımın arasını perdelerle donatırdı. Pegasus için de aynı durum geçerliydi.</p>

  <p>Ancak bir atın kuyruğuna tutunarak yüzme konusundaki kaygılarımın yersiz olduğu ortaya çıktı. Nehrin karşı kıyısına geçmiştik. Fakat bu kıyının daha çılgın bir yer olup olmadığını henüz kimse bilmiyordu. Aslında öyleydi de çünkü yol, Kızıl Yığın yakınlarında yeniden kurulmuş köprü üzerinden, Nilfgaardlı nöbetçilerin ve devriyelerin gözünün önünden geçiyordu. Sonradan gördük ki planımız çılgınca cesaret gerektiren bir ölüm oyunu gibi görünse de aslında her şey tıkırındaydı. Cepheye giden birlikler, köprüyü geçtikten sonra arabaların, hayvan sürülerinin, insan kalabalıklarının önünden yürüyüp geçiyordu. Kalabalıkların arasında siviller de bulunduğu için bizim ekip dikkat çekmiyor, kimsenin gözüne batmıyordu. Böylece eylül ayının onuncu günü hep birlikte Yaruga’nın sol kıyısına geçtik ve sadece bir kez bir nöbetçi bizi durdurdu. Bunun üzerine Cahir kibirli bir edayla kaşlarını çattı, tehdit dolu ve kızgın bir ses tonuyla saray tarafından görevlendirildiğini söyledi. Tabii sözlerini her zaman etkisini gösteren ve ordunun olmazsa olmazı “orospu çocuğu” hakaretiyle destekledi. Birileri bizim kimliğimizi merak bile edemeden Yaruga’nın sol kıyısına ulaşmış, nehir bölgesinin sık ormanlarının içine dalmıştık. Orada tek bir karayolu olduğundan ne yönümüzle ne de aynı yolu kullanan Nilfgaardlılarla ilgileniyorduk çünkü seçme şansımız bulunmuyordu.</p>

  <p>Nehir bölgesi ormanlarında geçirdiğimiz ilk gecede tuhaf bir düş görmüştüm ama Geralt’ın aksine düşüme Ciri değil büyücü Yennefer girmişti. Gördüğüm düş garipti, huzurumu kaçırmıştı. Her zamanki gibi siyahlara ve beyazlara bürünmüş Yennefer, dağların arasından yükselen loş bir şatonun üzerinde havada uçuyordu, aşağıda diğer büyücü kadınlar yumruklarını sıkmış, ona tehditler ve hakaretler yağdırıyordu. Yennefer elbisesinin geniş ve uzun kollarını sallayarak sonsuzluk hissi veren denize ve doğan güneşe doğru uçarken kara bir albatrosu andırıyordu. O andan başlayarak düşüm kâbusa dönüştü. Uyandığımda ayrıntılar belleğimden uçup gitmiş, geriye belirsiz ve anlam ifade etmeyen resimler kalmıştı, gelgeldim bu resimler ürkütücüydü: İşkence, çığlıklar, acı, korku ve ölüm… Tek kelimeyle dehşet.</p>

  <p>Bu düşümü Geralt’a anlatmadım. Hatta bu konuyla ilgili ağzımı bile açmadım. Doğru davrandığım daha sonra ortaya çıkacaktı.</p>

  <p>“Adı Yennefer’di! Vengerbergli Yennefer. Ünlü ve kudretli bir büyücüydü! Yalan söylüyorsam şuracıkta düşüp öleyim!”</p>

  <p>Triss Merigold irkildi, döndü ve tavernanın ana salonunu tıklım tıklım doldurmuş kalabalığı ve mavimsi dumanı bakışlarıyla delmeye çalıştı. Sonra masasından kalktı, yüzünde isteksiz bir ifadeyle dil balığı filetosundan ve çok leziz bir yerel spesiyalite olan ançüezden uzaklaştı. Bremervoord tavernalarını ve hanlarını leziz yemekleri için değil, bilgi toplamak için geziyordu. Ayrıca kilosuna dikkat etmesi gerekiyordu.</p>

  <p>İçine güçlükle girdiği insan çemberi zaten yeterince kalabalıktı. Bremervoord halkı hikâye dinlemeye bayılıyor, bir yenisini duyma fırsatını asla kaçırmıyordu. Buraya inen denizciler Triss Merigold’u asla düş kırıklığına uğratmazdı, denizci maceraları ve öyküleri bakımından oldukça zengin bir repertuvara sahipti. Bunların çoğu uydurmaydı elbette ama işin orası önemli değildi. Hikâye hikâyeydi ve kendi kurallarına sahipti.</p>

  <p>O sırada hikâyesini anlatan ve Yennefer’den söz eden kadın, Skellige Adaları’ndan gelen bir balıkçıydı, yapılı ve geniş omuzluydu, saçları kısacık kesilmişti, beraberindeki dört kadın gibi o da gergedan derisinden bir yelek giymişti ancak deri eskilikten parlıyordu.</p>

  <p>“Ağustos ayının on dokuzuncu günü, ikinci dolunayın sabahıydı,” diye sözlerini sürdürdü adalı kadın, bira bardağını ağzına götürürken. Triss’in gözünden kaçmamıştı, kadının eli eski kiremitlerin rengindeydi, boğum boğum kaslı çıplak kolunun çevresi herhalde yirmi inçti. Triss’in belinin çevresi ise yirmi iki inç geliyordu.</p>

  <p>“Sabahın ilk ışıklarıyla teknemiz Ard Skellig ve Spikeroog adaları arasındaki istiridye yatağına doğru denize açılmıştı,” diye sözlerine devam etti balıkçı kadın gözlerini dinleyiciler arasında gezdirerek, “oraya biz genelde somon ağlarımızı atarız. Acelemiz vardı çünkü fırtına kopacak gibiydi, batı tarafında gökyüzü kararmaya başlamıştı. Somonları olabildiğince süratle ağlardan boşaltmamız gerekiyordu çünkü siz de bilirsiniz, bir fırtınanın ardından hava nihayet denize açılabilecek duruma geldiğinde ağlarda yalnızca koparılmış balık kafaları kalır, gerisi silinip süpürülmüş ve bütün av büyük balıkların midesine inmiştir.”</p>

  <p>Çoğu Bremervoord ve Cidaris sakinleri olan, hayatlarını genelde denizden kazanan dinleyiciler başlarını sallayıp kadını anladıklarını anlatan sözcükler mırıldandılar. Aslında Triss somonu genelde sadece ince pembe dilimler olarak görmüştü ama o da başını sallayıp onlar gibi mırıldandı çünkü dikkat çekmek istemiyordu. Başka bir kimlik altında, gizli bir görevle orada bulunuyordu.</p>

  <p>“Tam ağları toplamaya başlamıştık ki,” diye sözlerini sürdürdü balıkçı kadın, bira bardağını boşaltıp dinleyicilerden birinin ona ikinci bir bardak ısmarlamasını mimikleriyle ima ettikten sonra, “tam başlamıştık ki Sturli’nin kızı Gudrun avazı çıktığı kadar bağırmaya başladı! Parmağıyla sancak tarafını gösteriyordu! O yöne baktık, havada bir şey süzülüyordu ama kuş değildi! Bir an kalbim duracak gibi oldu çünkü önce bunun bir wyvern ya da griffon olduğunu düşündüm çünkü bazen Spikeroog Adası’na uçarak geldikleri olur. Tabii genelde kışın, batı rüzgârı estiğinde. Kara şey derken suya daldı. Hem de ne dalma! Doğrudan bizim ağların içine. Ağlara dolandı, foklar gibi suyun içinde dönüp durdu, sonra hepimiz birden -sekiz kadındık bu arada- ağı kavradığımız gibi güverteye fırlattık! İşte o zaman ağzımız şaşkınlıktan açık kaldı! Çünkü daha önce gördüğümüz bir kadındı! Siyah elbisesi içinde karga gibi kapkaraydı. İki somon balığı arasına sıkışıp ağa dolanmıştı ki yemin ederim balıklardan biri yirmi bir buçuk kilo ağırlığındaydı!”</p>

  <p>Skellige Adalarından gelen balıkçı kadın bardağın üzerini kaplayan köpüğü üfledikten sonra biradan büyük bir yudum aldı. Dinleyiciler ne ağızlarını açıyor ne de inanmadıklarını gösteren bir harekette bulunuyordu, oysa aralarındaki en yaşlılar bile o güne kadar böylesi muazzam ağırlıkta bir somonun yakalandığını anımsamıyordu.</p>

  <p>“Ağların içindeki siyah saçlı kadın,” diye adalı kadın sözlerini sürdürdü, “öksürüyor, ağı parçalamaya çalışıyordu, ağzından sular boşalıyordu ve hâlâ umutlu olan Gudrun bağırmaya başladı: ‘Kelpi\ Kelpi bu! HavfruY Oysa bunun kelpi olmadığını oradaki en sersem bile görebiliyordu çünkü kelpi olsa ağı çoktan parçalardı. Böylesi bir canavarı tekneye nasıl çektirebilirdim? Havfru da değildi çünkü balık kuyruğuna sahip değildi, oysa denizkızlarının illa kuyruğu olurdu! Ayrıca gökyüzünden düşmüştü denize, bir kelpi’nm ya da havfru mm gökyüzünde uçtuğunu daha önce gören olmuş muydu hiç? Ama Una’nın kızı Skadi de heyecanını yenemeyip, ‘Kelpi’ diye bağırdı! Sonra elini ağa attı. Ama ağın içinde mavi bir şimşek çakınca Skadi çığlığı bastı! Ağdaki nesne sola, Skadi sağa devrildi, yalan söylüyorsam ölüm çıksın, ağdaki taklalar atıp kıçüstü güverteye düştü! Hah, artık ortadaydı, ağın içindeki kadın büyücüydü, medusadan, domuz balığı ya da yılan balığından da berbattı! Cadı sonra çığlıklar atmaya, sövmeye ve korkmaya başladı! Ağdan tıslamalar, kötü kokular ve dumanlar yükseldi, kadın büyücülük yapıyordu! Şakasının olmadığını hepimiz görüyorduk..</p>

  <p>Adalı kadın bira bardağını ağzına dikip boşalttı, hemen ikinci bardağa uzandı.</p>

  <p>“İşin şakası yoktu,” deyip yüksek sesle geğirdi, elinin tersiyle ağzını ve burnunu sildi, “ağımıza bir büyücü takılmıştı! Size yemin ederim, büyünün tekneyi hızla sallamaya başladığını fark ettik. Artık düşünecek bir durum kalmamıştı. Karen’ın kızı Britta ağı tekne kancasıyla yakaladı, ben de küreklerden birini yakalayıp kadına giriştim! Vurdum da vurdum!”</p>

  <p>Biranın köpüğü kabarıp masaya taştı, devrilmiş birkaç bardak yere yuvarlandı. Dinleyiciler yanaklarını ve kaşlarını sildiler ama içlerinden söylenen ya da yakınan olmadı. Hikâye hikâyedir. Her hikâyenin kendi kuralları vardır.</p>

  <p>“Cadı işte o zaman kiminle dans ettiğini anladı.” Balıkçı kadın başını geniş sinesine doğru eğip kışkırtıcı bakışlarla çevresini süzdü. “Skellige kadınlarının şakaya gelmediğini anladı! Direnmeden teslim olacağını belirtip büyülü sözcükleri söylemeyeceğine ve büyü yapmayacağına söz verdi. Bize adını da açıkladı: Vengerbergli Yennefer.”</p>

  <p>Dinleyiciler aralarında fısıldaşmaya başladılar. Thanedd Adası’nda yaşanan olayların üzerinden henüz iki ay bile geçmemişti, Nilfgaard’ın satın aldığı hainlerin adları hâlâ belleklerdeydi. Yennefer de unutulmamıştı.</p>

  <p>“Yennefer’i Ard Skellig’e, Kaer Trolde’a, Kont Crach an Craite’e götürdük,” diye devam etti kadın. “Sonrasında bir daha görmedim onu. Kont yolculuktaydı, yani döndüğünde büyücüyü önce sert karşıladı ama sonrasında kibar ve dostça davrandı. Hımm… Ama ona kürekle giriştiğim için büyücünün başıma açacağı sürprizi merakla bekledim. Beni konta şikâyet edeceğini düşündüm. Ama yapmadı. Tek kelime bile etmedi, yakınmadı, biliyorum bunu. Düzgün bir kadındı. Sonrasında intihar ettiğini öğrenince acıdım ona…”</p>

  <p>“Yennefer öldü mü?” diye bağırdı Triss, duyduğu dehşetle sahte kimliğini ve gizli görevini unutarak. “Vengerbergli Yennefer hayatta değil mi artık?”</p>

  <p>“Ya evet, değil.” Balıkçı kadın birasını içip bitirdi. “Uskumru gibi öldü. Büyü numaraları sergilerken kendi büyüsüyle canına kıydı. Olay yakınlarda oldu, ağustosun son gününde, yeniaya çok az kala. Ama bu bambaşka bir hikâye…”</p>

  <p>“Dandelion! Eyer tepesinde uyuma!”</p>

  <p>“Uyumuyorum. Yaratıcı düşüncelere daldım!”</p>

  <p>Evet, sevgili okurum, Ciri’yi bulmamıza yardımcı olmaları için druidlerin peşinde atlarımızın sırtında nehir bölgesinin ormanlarından geçerek doğuya, Caed Dhuya ilerledik. Bu olayın nasıl geliştiğini daha sonra anlatacağım. Ama öncesinde tarihsel gerçek adına ekibimiz ve ekibin her bir üyesi hakkında yazmak istediğim şeyler var.</p>

  <p>Vampir Regis’in yaşı dört yüzü aşmıştı. Bu, eğer yalan söylemiyorsa, onun hepimizden büyük olduğu anlamına geliyordu. Tabii yalan söylüyor olabilirdi, hangimiz bunu soruşturacak güçteydik ki? Ben şahsıma vampirin bize gerçeği söylediğine inanmayı yeğliyordum çünkü bize insan kanı içmeye kesinkes son verdiğini de anlatmıştı; geceleri kurduğumuz çadırda bu açıklama sayesinde kısmen huzurlu uyuyorduk. Farkındaydım, Milva ve Cahir sabahları uyandıklarında ilk zamanlar korkuyla boyunlarını kontrol ediyorlardı ama bu alışkanlıklarını çabuk kaybettiler. Vampir Regis son derece saygın bir vampirdi ya da öyle bir izlenim yaratıyordu. Kan emmediğini söylüyorsa, emmiyordu.</p>

  <p>Gerçi bazı zayıf yönleri vardı ama bunların vampir doğasıyla bir ilintisi yoktu. Regis bir entelektüeldi ve bunu göstermeye bayılıyordu. Savlarını ve gerçekleri peygamber mimikleri ve ses tonuyla açıklamak gibi sinir bozucu bir alışkanlığa sahipti. Biz bir süre sonra buna tepki vermemeye başlamıştık çünkü açıkladığı savlar ya gerçekti ya da kulağa gerçekmiş gibi geliyordu yahut denetlenmeleri olanaksızdı. Zaten her ikisi de aynı kapıya çıkıyordu. Regis’in en dayanılmaz özelliği, birisi sorduğu soruyu tamamlamadan ona hemen yanıt vermesiydi, hatta bazen karşısındaki sorusuna henüz başlarken Regis’in yanıtı hazır olurdu. Bu sözüm ona keskin zekâ belirtilerini daima saygısızlık ve kibir belirtisi olarak değerlendirmişimdir Üniversite ve saray çevrelerine uygun olan bu özelliklere gün boyu üzengilerin neredeyse birbiriyle temas ettiği bir yolculuk yapıldığında, geceleri ise aynı battaniye altında uyunduğu durumlarda katlanmak oldukça güçtün Ancak Milva sayesinde yine de ciddi gerginlikler yaşamadık. Doğuştan fırsatçılığa yatkın olan Geralt ve Cahir, vampirin alışkanlıklarına ayak uydurmaya hatta bu konuda onunla yarışmaya yönelirken, okçu Milva basit ve iddiasız bir çözümden yana olmuştu. Regis üçüncü kez onun sorusunu yarıda kesip yanıt verince Milva hemen hakaret etmeye başlamış, yaşlı bir piyadenin bile utançtan yüzünü kızartacak sözler sarf etmişti. Ardından bir mucize gerçekleşmiş ve vampir sinir bozucu alışkanlığından bir çırpıda vazgeçmişti. Bundan şöyle bir sonuç çıkmıştı: Entelektüel üstünlük taslayanlara karşı en etkili savunma, baskı uygulamaya çalışan entelektüeli alabildiğine küçük düşürmekti.</p>

  <p>Milva’nın, üzücü kazayı ve yaşadığı kaybı aşmakta çok zorlandığı izlenimi uyanmıştı bende. İzlenimi uyanmıştı, diyorum çünkü böylesi bir kazanın ve kaybın bir kadın için taşıdığı anlamı bir erkek olarak kestiremeyeceğimin bilincindeyim. Şair ve eli kalem tutan bir erkek olmama karşın gelişmiş tahayyül gücüm bile burada yetersiz kalır.</p>

  <p>Okçu kadın, fiziksel gücünü kısa zamanda yeniden kazandı ama ruhsal durumu iyi görünmüyordu. Sabahtan akşama kadar ağzını açmadığı oluyordu. Ortadan kaybolmayı, bir kenara çekilmeyi sıklıkla yeğliyordu, bu da bizi biraz tedirgin ediyordu. Sonunda bir gün her şey değişti. Milva bir dryad ve elf gibi davranmaya başladı, şiddetli ve ani tepkiler verdi, ne yapmaya çalıştığı pek anlaşılamıyordu. Bir sabah gözümüzün önünde bıçağını çekip r t saç örgüsünü ensesinden kesip attı. “Bakire olmadığıma göre bu saçı kullanmaya hakkım yok, ” dedi, ağızlarımız açık bakakalır dığımızı görünce. “Dul da değilim, ” diye devam etti, “o halde yas dönemi bitmiştin ” O andan başlayarak artık eskisi gibi oldu. Aksi, iğneleyici, ağzına geleni söyleyen ve hiç duraksamadan ağzını bozabilen biriydi artık. Biz de bunun üzerine sorunlarını artık aştığına karar verdik.</p>

  <p>Ekibimizin tuhaflıkta diğerlerini aratmayan üçüncü üyesi bir Nilfgaardh idi ama Nilfgaardh olmadığını kanıtlamaya çalışıyordu. Söylediğine göre adı Cahir Mawr Dyffryn aep Ceallach idi…</p>

  <p>“Cahir Mawr Dyffryn, Ceallach’ın oğlu,” dedi Dandelion sözcüklerin üzerine basarak ve küçük kurşun kalemiyle Nilfgaardlıyı göstererek. “Bu pek saygın topluluğun içinde hoşuma gitmeyen, hatta hiç katlanamayacağını şeylere razı olmak zorunda kaldım. Her şeye katlanmadım tabii! Yazı yazarken birinin tepeme dikilip beni izlemesine dayanamam! Buna razı olmaya hiç niyetim yok!”</p>

  <p>Nilfgaardh ozandan uzaklaştı, bir an düşündükten sonra eyerini, paltosunu ve battaniyesini uyuklamaya başlayan Milva’ya doğru çekti.</p>

  <p>“Kusura bakma,” dedi Nilfgaardh. “Rahatsızlık verdiysem a bağışla Dandelion. Öylesine baktım sana, sıradan bir merakla.</p>

  <p>Bir harita çizdiğini ya da hesap yaptığını sandım.”</p>

  <p>“Muhasebeci değilim ben!” Ozan köpürüp ayağa fırladı.</p>

  <p>“Haritacı da değilim! Olsaydım bile, bu sana çizdiklerime bakma hakkı vermez!”</p>

  <p>“Özür dilemiştim,” dedi Cahir donuk bir sesle, yatağını başka bir yere sererken. “Bu saygıdeğer topluluk içinde pek çok şeye göz yumdum ve alıştım. Lakin yalnızca bir kez özür dilemek gibi bir alışkanlığım var.”</p>

  <p>“Gerçekten,” dedi Witcher, kimsenin hatta kendinin bile beklemediği bir anda genç Nilfgaardlının yanında yer alarak. “Deli gibi gergin biri olup çıktın, Dandelion. Bu durumunun şu kurşun parçasıyla bir süredir karaladığın kâğıtla bir ilgisi olduğu gözümden kaçmıyor.”</p>

  <p>“Doğru,” dedi vampir Regis, ateşe yeniden kayın dalları atarken. “Aşk şairimiz son günlerde gergin, içine kapanık, ketum ve herkesten kaçan biri olup çıktı. Doğal ihtiyaçlarını karşılarken tanıklardan hiç rahatsızlık duymuyor, bizi şaşırtan da bu. Yabancı bakışlara karşı gösterdiği çekingenlik, içine kapanıklık yalnızca kalemle doldurduğu kâğıtla sınırlı. Acaba bizim yanımızda şiir mi yazıyor? Bir rapsodi mi? Bir destan mı? Aşk şiiri mi? Lavta şarkısı mı?”</p>

  <p>“Hayır,” diye itiraz etti Geralt, ateşe yaklaşıp battaniyeyi omuzlarına atarken. “Onu tanırım. Şiir yazıyor olamaz çünkü kendi kendine konuşmuyor, mırıldanmıyor ve heceleri parmaklarıyla saymıyor. Sessiz sedasız yazıyor, demek ki düzyazı.”</p>

  <p>“Düzyazı!” Vampir genelde kaçındığı bir şey yaparak, sivri köpek dişlerini göstererek gülümsedi. “Roman mı yazıyor yoksa? Ya da bir deneme mi? Bir ahlak dersidir belki de. Yahu, Dandelion. Bize işkence etme! Söyle hadi, ne yazıyorsun?”</p>

  <p>“Anılarımı.”</p>

  <p>“Nasıl yani?”</p>

  <p>“Bu notlardan,” dedi Dandelion bir dosyayı göstererek, “hayatımın en büyük eseri ortaya çıkacak. Adı da Şiirin Elli Yılı olacak.”</p>

  <p>“Saçma sapan bir ad,” dedi Cahir. “Şiirin yaşı yoktur.”</p>

  <p>“Diyelim ki yaşı var,” diye araya girdi vampir, “o zaman mutlaka çok daha büyüktür.”</p>

  <p>“Anlamıyorsunuz. Bu ad, yazarın tam tamına elli yıl boyunca şiir sanatına hizmet ettiğini anlatıyor.”</p>

  <p>“O zaman daha da büyük bir saçmalık,” dedi Witcher.</p>

  <p>“Sen daha kırkına gelmedin, Dandelion. Sana yazı yazmayı, tapınak taşra ilkokulunda kıçına kızılcık sopasıyla vura vura öğrettiklerinde sekiz yaşındaydım Daha o günden şiir yazmaya başladığını varsaysak bile, şiir sanatına otuz yıldır hizmet ediyorsundur ancak. Sıklıkla sözünü ettiğin için biliyorum ki sen ciddi ciddi şiir yazma ve beste yapma işine on dokuz yaşında, Kontes de Stael’e duyduğun aşktan aldığın ilhamla başlamışsın. Bu da yirmi yıldan daha az bir zaman demektir Dandelion. Kitabın adını koyarken, şu elli yılı nerenden uyduruyorsun peki? Metafor falan mı?”</p>

  <p>“Ben,” dedi ozan kasılarak, “düşünsel anlamda geniş ufuklara uzanıyorum. Bugünü anlatırken geleceğe ışık tutuyorum. Yazmaya başladığım eseri yirmi ila otuz yıl sonra yayımlamayı düşünüyorum, o zaman kitabın adına kimse takılmayacak.”</p>

  <p>“Haa. Şimdi anlıyorum. Fakat çok ileriyi hesaplaman şaşırtıyor beni. Yarın ilgilendirmiyor seni, biliyorum.”</p>

  <p>“Yarın gitgide daha az ilgilendiriyor beni,” dedi şair kibirle.</p>

  <p>“Ben gelecek kuşakları düşünüyorum. Bir de sonsuzluğu!”</p>

  <p>“Gelecek kuşaklar açısından bakıldığında,” dedi Regis, “yazmaya şimdiden, yani stoklayarak başlaman bence pek ahlaki değil. Gelecek kuşaklar böyle bir kitap adıyla karşılaştıklarında bu eserin yarım yüzyıllık deneyime sahip bir kişinin bakış açısıyla yazılmış olduğunu, gerçekten yarım yüzyıllık bilgi ve deneyim içerdiğini umacaktır…”</p>

  <p>“Deneyim dağarcığı yarım yüzyılı kapsayan bir kişinin,” diye söze girdi Dandelion, “doğal olarak beyni kireçlenmeden kemirilmiş bir dede olması gerekir. Böyle biri verandaya oturup rüzgâra karşı yellensin ama anılarını dikte etmesin, yoksa insanları kendine güldürür. Ben böyle bir hataya düşmeyeceğim, anılarımı öncesinde, yaratıcı gücüm doruktayken yazacağım. Daha sonra, kitabın yayımlanmasına yakın bazı estetik düzeltmeler yapacağım.”</p>

  <p>“Bak bunun bir anlamı var.” Geralt ağrıyan dizini ovalayıp dikkatlice büktü. “Özellikle bizim açımızdan. Yazdıklarında kuşkusuz hepimize yer verdiğin, kuşkusuz hepimizi yerden yere vurduğun halde, bu elli yıl sonra bizim için bir şey ifade etmeyecek.”</p>

  <p>“Yarım yüzyıl nedir ki?” Vampir gülümsedi. “Göz açıp kapayıncaya dek geçen bir an… Haa, Dandelion bir fikrimi belirtmek isterim: Bence Şiirin Yarım Yüzyılı, kulağa Elli Yıl’tem. daha iyi geliyor.”</p>

  <p>“Buna hayır diyemem.” Ozan bir kâğıdın üzerine doğru eğilip kurşunkalemle bir şeyler karalamaya başladı. “Teşekkürler Regis. Nihayet yapıcı bir görüş geldi. Başka bir fikri olan var mı?”</p>

  <p>“Benim var,” dedi Milva herkesi şaşırtarak başını battaniyenin altından uzattı. “Ne bakıyorsunuz öyle aval aval? Okuma yazma bilmediğim için mi? Salak da değilim! Bir yolculuğa çıktık, elimizde silahlarla düşman topraklarından geçerek Ciri’ye yardıma gidiyoruz. Dandelion’ın karaladıkları düşmanın eline geçebilir. Bizim şair parçasını iyi tanıyoruz, çenesi düşüktür ayrıca dedikodu yaymayı da çok iyi becerir. Yazdığı eciş bücüş şeyler yüzünden darağacını boylamayalım da!”</p>

  <p>“Abartıyorsun,” dedi vampir yumuşak bir sesle.</p>

  <p>“Üstelik oldukça,” diye atıldı Dandelion.</p>

  <p>“Bana da öyle geliyor,” diye ekledi Cahir umursamaz bir sesle. “Kuzeyde nasıldır bilemem ama bir elyazması bulundurmak imparatorlukta suç teşkil etmez, edebî çalışmalar cezalandırılmaz.”</p>

  <p>Geralt ona ters ters baktıktan sonra elinde oynadığı dalı sert bir hareketle kırdı. “Kültüre pek düşkün bu ulusun fethettiği kentlerde kütüphaneler ateşe verildi,” dedi ağır ağır ama sesinde sitem vardı. “Her neyse. Maria, bence de abartıyorsun. Dandelion’ın karalamalarının her zamanki gibi hiçbir önemi yok. En azından güvenliğimiz açısından.”</p>

  <p>“Ne demezsin!” diye itiraz etti Milva ve yattığı yerden doğruldu. “Ben ne söylediğimin bilincindeyim! Saray maliye memurlarının yaptığı bir sayımda üvey babam tazı gibi kaçıp çalılıkların içine saklanmış ve iki hafta çıkmamıştı. Kâtibin olduğu yerde yargıç da vardır, bugün adını yazarlar, yarın asarlar, derdi üvey babam her zaman. Orospu çocuğu, cehennemi boylar dilerim!”</p>

  <p>Milva üzerindeki battaniyeyi atıp ateşin başına oturdu, uykusu uçup gitmişti. Geralt anlamıştı, bu gece yine uzun uzun sohbet edilecekti.</p>

  <p>“Anlıyorum ki üvey babanı hiç sevmemişsin,” dedi Dandelion kısa bir suskunluğun ardından.</p>

  <p>“Evet, sevmedim.” Milva duyulur biçimde dişlerini gıcırdattı. “Boktan herifin tekiydi çünkü. Annem görmeden bana yanaşır, orama burama dokunurdu. Ne yapsam olmadı, ona karşı çıkmak olanaksızdı, sonunda kendimi kaybedip bahçıvan tarağını sırtına sapladım, yere devrildi, kaburgalarına ve kasıklarına iki tekme bastım. İki gün yerden kalkamadan kan tükürdü. Ben de evden kaçıp uzaklara gittim, adamın iyileşmesini beklemedim. Sonra öldüğünü öğrendim, hemen arkasından annemin de öldüğünü duydum… Hey, Dandelion bir şeyler mi yazıyorsun orada sen? Sakın ha! Sakın böyle bir şey yapmaya kalkma, anladın mı? Ne dediğimi duydun mu?” “</p>

  <p>Milva’nın bizimle yola koyulmuş olması ilginçti, vampirin aramızda bulunması da şaşırtıcı bir gerçekti. En garip, daha doğrusu anlaşılmaz olan da Cahir’in gerekçeleriydi. Eskiden düşmanızmızken, dost j diyemesek bile müttefikimiz olmuştu. Genç adam, köprü savaşında kendi adamlarına karşı Witcher’in yanında yer alarak kanıtlamıştı bunu. Bu hareketiyle bizim sempatimizi kazanmış, kuşkularımızı tamamen ortadan kaldırmıştı. “Bizim” derken kendimi, vampiri ve Milva’yı kastediyorum. Çünkü Geralt, Cahir’le omuz omuza savaşmış, Cahir’in yanında ölümle burun buruna gelmiş olsa da ona duyduğu kuşkularını koruyor ve asla yakınlık göstermiyordu.</p>

  <p>Gerçi önyargısını gizlemeye çalışıyordu ama daha önceden de belirttiğim gibi düz bir adam olduğu için, kendini olduğundan farklı göstermeyi beceremiyordu ve Cahir’e karşı duyduğu soğukluk, yılan j balığının başını uzatması gibi her fırsatta kendini gösteriyordu.</p>

  <p>Bunun nedeni apaçık ortadaydı, Ciri’ydi. j Krala sadakatini korumuş büyücüler ile Nilfgaard’ın azmettirdiği hainler arasında çıkan kanlı çatışmanın yaşandığı temmuz yeniayında ThaneddAdasında bulunmam kaderin işiydi. Hainlerin destekçisi isyana elfler, yani Sincaplar ve de Ceallach ‘ın oğlu Cahir’di. Cahir, Thanedd’e özel bir görevle gönderilmişti, Ciri’yi yakalayıp kaçıracaktı. Ciri kendini savunurken Cahir’i yaralamıştı. Cahir’in sol elinde öyle bir yara izi bulunuyor ki her gördüğümde kanım çekiliyor. Canının müthiş acımış olması gerekiyor çünkü iki parmağını hâlâ bükemiyor.</p>

  <p>Bütün bu olaylardan sonra onu kendi adamları tarafından elleri kolları bağlanmış, vahşice öldürülmeye götürülmek üzereyken kanal yakınında bulup kurtardık. Neden, hangi suçundan dolayı öldüreceklerdi ki onu? Sırf Thanedd’de başarılı olamadığı için mi?</p>

  <p>Cahir konuşkan biri değil ama ben imalardan bile anlam çıkarmayı bilen bir adamım. Çocuk otuzuna bile gelmemiş ama anladığıma göre Nilfgaard ordusunun yüksek rütbeli bir subayıymış. Ortak lisanı kusursuz kullandığı için -ki Nilfgaardlılar arasında ender bir özelliktir bu- Cahir’in ordunun hangi biriminde görev yaptığını ve neden hızla terfi ettirildiğini bildiğimi varsayıyorum ve de niçin böylesine garip bir görev verildiğini de… Üstelik farklı bir ülkede. Çünkü Ciri’yi daha önce de kaçırmaya çalışan kişi Cahir’di.</p>

  <p>Yaklaşık dört yıl önce, Cintra’da meydana gelen katliam sırasında. Bu kızın hayatını yöneten yazgı kendini ilk kez o tarihte belli etmişti.</p>

  <p>Geralt’a bu konuyu açmam da kaderdi. Yaruga’yı birlikte geçtikten üç gün sonraydı, gece ile gündüzün eşit olmasından on gün önceydi, nehir bölgesinin ormanlarından geçiyorduk. Bu konuşma çok kısa olsa da rahatsız edici tavırlar içeriyordu. Çok daha sonra, gece ile gündüzün eşitlendiği gecede sarı saçlı Angoulem’in de bize katılmasıyla birlikte Witcher’inyüzünde ve gözlerinde ortaya çıkacak olan o ifade, daha o gün ilk kez belirmişti.</p>

  <p>Witcher, Dandelion’ın yüzüne bakmadı. İleriye de bakmadı.</p>

  <p>Yalnızca Roach’un yelesine baktı.</p>

  <p>“Calante,” diye söze girdi yeniden, “ölmek üzereyken birkaç şövalyeye ant içtirdi. Ciri’nin Nilfgaardlıların eline düşmesini engellemelerini istedi onlardan. Kaçış sırasında bu şövalyeler öldürüldü ve Ciri cesetlerin, alevlerin, yanmakta olan kentin dar sokaklarının tam ortasında kapana kısılmış gibi tek başına kalakaldı. Ciri’nin hayatta kalması olanaksızdı, burası kesin. Ancak Cahir onu buldu. Kızı, alevlerin ve ölümün gırtlağından koparıp aldı. Kurtardı. Kahramanca! Asilce!”</p>

  <p>Dandelion, Pegasus’u yavaşlatmak için dizginlerine hafifçe asıldı. Onlar arkadaydılar, Regis, Milva ve Cahir elli adım kadar önden ilerliyordu, bu konuşmanın tek sözcüğünün bile onların kulaklarına ulaşmasını istemiyordu şair. “Sorun şu ki,” diye sözlerini sürdürdü Witcher, “bizim Cahir’e asil olması emredilmişti. Onun kibarlığı karabatak misaliydi: Balığı, boğazına bir halka takılı olduğu için yutmuyordu. Görevi, balığı ağzıyla taşıyıp efendisine ulaştırmaktı. Bunu başaramayınca efendisini sinirlendirdi! Karabatak gözden düştü şimdi. Bu yüzden balıkların arasına karışıp onların dostluğunu mu kazanmak istiyor acaba? Ne dersin, Dandelion?”</p>

  <p>Ozan, yere doğru uzanmış ıhlamur dalına takılmamak için eyerin üzerinde öne doğru eğildi. Dalın yaprakları iyice sararmıştı.</p>

  <p>“Yine de kızın hayatını kurtardı. Ciri onun sayesinde Cintra’dan sağ salim çıkabildi.”</p>

  <p>“O adam düşlerine girdiği için geceleri çığlık atarak uyanıyordu.”</p>

  <p>“Yine de o kurtardı onu. Kindarlığı bırak, Geralt. Çok şey değişti ve de her gün değişmeye devam ediyor, kindarlık can sıkmaktan başka işe yaramıyor ve belli ki kimseye yararı yok. Adam Ciri’yi kurtardı. Bu gerçek her zaman için gerçek olarak kalacak.”</p>

  <p>Geralt, atın yelesine bakmaktan sonunda vazgeçip başını kaldırdı. Dandelion onun yüzüne kaçamak bir bakış attıktan sonra başını hızla yana çevirdi.</p>

  <p>“Gerçek, gerçek olarak kalacak,” diye yineledi Witcher sert ve sinirli bir sesle. “Evet, öyle! Bu gerçeği Thanedd’de yüzüme haykırdı ancak duyduğu dehşetten sözcükler boğazına takılıp kalmıştı çünkü kılıcımdan gözünü ayıramıyordu. Bu gerçeği bağırması onu öldürmememe neden oldu. Evet, böyle oldu ve artık bunun tersi mümkün değil. Aslında yazık oldu. Çünkü daha Thanedd’de bir zincir başlatmalıydım. Ölüm zinciri, öç r zinciri, yüz yıl sonra bile dillerden düşmeyecek uzun bir zincir. Hava karardıktan sonra insanların dinlemekten ürpereceği bir zincir. Anlıyor musun, Dandelion? “</p>

  <p>“Pek değil.”</p>

  <p>“Cehennemin dibine git o zaman.”</p>

  <p>İğrenç bir konuşmaydı bu ve Witchefınyüzü de iğrenç bir görünüm almıştı o gün. Böyle bir ruh haline girmekten ve bu tür konuşmalar yapmaktan çok rahatsız oluyordu.</p>

  <p>Şunu itiraf etmeliyim ki karabatak benzetmesi etkisini göstermişti ve ben huzursuz olmaya başlamıştım. Ağzındaki balığı, uyuşturulup karnının yarılacağı ve kızartılacağı yere götürecekti! Gerçekten güzel bir benzetmeydi, neşeli günler bizi bekliyordu.</p>

  <p>Gelgelelim mantığım bu tür korkulara direniyordu. Balık benzetmesine devam edersek, sonuçta kimdik ki biz? Küçük balıktık, bol kılçıklı küçük balıklar. Cahir böylesi zavallı bir avı teslim ederek imparatorun gözüne giremezdi. Üstelik kendi de olmak istediği gibi müthiş biri değildi. Bizler gibi küçük bir balıktı yalnızca. Savaşın dünyanın ve insanların kaderi üzerinde demir tırpan gibi gezindiği bir dönemde küçük balıklar kimin umurundaydı?</p>

  <p>Kellem üzerine bahse girerim ki Nilfgaard’da daha şimdiden kimse Cahir i anımsamıyordur.</p>

  <p>Nilfgaard askerî casusluk biriminin şefi Vattier de Rideaux, i başını önüne eğmiş imparatorun azarlarını dinliyordu.</p>

  <p>, “Öyle demek,” diye kükredi Emhyr var Emreis. “Devlet kasasına halk eğitimi, sanat ve kültür giderlerinin toplamından üç misli daha pahalıya mal olan bir yapı, tek bir adamı bulup çıkarabilecek güce sahip değil. Bak hele, adam ortadan kayboluyor, gizleniyor, oysa ben bu yapı için öylesine büyük rakamlar harcıyorum ki bundan gizlenmeye kimsenin hakkı olamaz. Hainlikle suçlanan biri, masumların bile uykusunu kaçıracak kadar sınırsız olanaklar ve imtiyazlar tanıdığım bir kurumu aptal yerine koyuyor. Şundan kuşkun olmasın ki Vattier, konseyin gelecek toplantısında konu gizli servislerin giderlerini kısmaya gelirse iyice kulak kabartacağım. Bundan hiç ama hiç kuşkun olmasın!”</p>

  <p>“Majesteleri,” dedi Vattier de Rideuax hafifçe öksürdükten sonra, “artıları ve eksileri itinayla değerlendirdikten sonra doğru kararı verecektir mutlaka. Olayın aydınlatılmasında yaşanan başarıları ve başarısızlıkları da gözden geçirecektir. Majesteleri emin olmalıdır ki vatan haini Cahir aep Ceallach cezasını çekmekten kurtulamayacaktır. Büyük çabalar harcayarak…”</p>

  <p>“Size çaba harcamanız için değil sonuca ulaşmanız için ödeme yapıyorum. Bunlar da çok yetersiz Vattier, çok yetersiz! Vilgefortz meselesi ne oldu? Cirilla nerede, lanet olsun? Ne mırıldanıp duruyorsun öyle? Yükselt sesini!”</p>

  <p>“Majestelerinin, Darn Rowan’da tuttuğumuz kızla bence evlenmesi gerekiyor. Bu evliliğe, Cintra’nın bağımsız derebeyliklerinin yasallaştırılmasına, Skellige Adaları’na huzurun gelmesine, Attre, Strept, Mag Turga ve kuzey hattındaki isyancıların yatışmasına ihtiyacımız var. Genel bir affa, ülkenin iç kısımlarının ve sınır bölgelerinin sakinleşmesine ihtiyacımız var. Kovirli Esterad Thyssen’in tarafsızlığına ihtiyacımız var.”</p>

  <p>“Biliyorum. Lakin Darn Rowan’daki kız doğru kişi değil. Evlenemem onunla.”</p>

  <p>“Majesteleri beni bağışlasın ama kızın doğru kişi olup olmamasının bir önemi var mı? Siyasal iklim bir düğün töreni bekliyor. Acilen. Genç hanımefendi duvak takınalı. Gerçek Cirilla’yı bulduğumuzda gelin… sadece değiştirilir.”</p>

  <p>“Sen aklını mı oynattın, Vattier?”</p>

  <p>“Sahte gelin burada halkımıza hızlıca gösterildi. Doğru kızı Cintra’da dört yıldır kimse görmedi, hem deniyor ki kız Skellige Adaları’nda Cintra’dan daha uzun süre yaşamış. Bu hileyi kimsenin fark etmeyeceğine kefilim.”</p>

  <p>“Hayır!”</p>

  <p>“Majestele…”</p>

  <p>“Hayır, Vattier! Bana gerçek Ciri’yi bul! Kıçınızı kaldırın artık. Bana Ciri’yi bulun. Cahir’i bulun. Özellikle de Vilgefortz’u. Çünkü Ciri onun yanında, hiç kuşkum yok bundan.”</p>

  <p>“Majesteleri…”</p>

  <p>“Dinliyorum, Vattier! Deminden beri dinliyorum seni!”</p>

  <p>“Vaktiyle kuşkulanmıştım, Vilgefortz olayının sıradan bir provokasyon olduğunu düşünmüştüm. Büyücünün öldürüldüğünü ya da esir alındığını ve Dijkstra’nın onu aradıklarını uluorta ilan etmesinin bizi karalamasına ve kendi kanlı baskılarını meşrulaştırmasına yaradığını düşünmüştüm.”</p>

  <p>“Ben de bundan kuşkulanmıştım.”</p>

  <p>“Redanya’da bu resmen açıklanmadı ama ajanlarımdan duydum, Vilgefortz’un saklandığı yerlerden birini Dijkstra keşfetmiş ve büyücünün insanlar üzerinde vahşice deneyler yaptığına dair kanıtlar bulmuş. Daha doğrusu, Vilgefortz insan ceninleri ve gebe kadınlar üzerinde deneyler yürütüyormuş. Bu durumda Vilgefortz, Cirilla’yı ele geçirdiyse, korkarım kızı daha fazla aramanın bir…”</p>

  <p>“Sus, lanet olsun!”</p>

  <p>“Öte yandan,” diye sözlerine aceleyle devam etti Vattier de Rideaux, bakışlarını imparatorun öfkeli yüzüne çevirerek, “bütün bunlar kasten yayılmış yanlış haberler olabilir, büyücüyü itibarsızlaştırmayı amaçlayabilir. Dijkstra sever böyle şeyleri.”</p>

  <p>“Vilgefortz’u bulup Ciri’yi elinden almanızı istiyorum! Lanet olsun, yeter! Spekülasyon ve varsayım istemiyorum!</p>

  <p>Baykuş nerede? Geso’da mı hâlâ? Her taşın altına, her deliğin içine baktığı söyleniyor. Söylediğine göre kız orada değilmiş ve hiç oraya gitmemiş. Görünüşe göre astrolog yanılmış ya da yalan söylemiş. Bunların hepsi onun raporlarından edinilmiş alıntılar. O halde ne yapıyor orada hâlâ?”</p>

  <p>“Soruşturma başkanı Skellen, çok açık olmayan önlemlere başvuruyor. Majestelerinizin oluşturmasını emrettiği birimini, kendi üssünü kurduğu Maecht’e ve Fort Rocayne’e kaydırıyor. İzninizle belirtmek isterim ki o birim çok kuşku uyandırıyor. En tuhaf durum ise, Bay Skellen’in ağustos ayının sonlarına doğru ünlü bir kiralık katili tutmuş olması…”</p>

  <p>“Ne?”</p>

  <p>“Celladın birini tutmuş ve onu Geso’yu kırıp geçiren bir çeteyi ortadan kaldırması için görevlendirmiş. Aslında övgüye layık bir girişim, gelgelelim bir imparatorluk soruşturma başkanına düşer mi bu?”</p>

  <p>“Yoksa kıskandın mı, Vattier? Senin raporlarına renk ve enerji katan da bu duygu mu acaba?”</p>

  <p>“Yalnızca gerçekleri dile getiriyorum, majesteleri.”</p>

  <p>“Gerçekleri,” dedi imparator ansızın ayağa kalkarak, “gözlerimle görmek istiyorum. Yalnızca duymaktan bıktım artık.”</p>

  <p>Gerçekten zor bir gün geçirmişti. Vattier de Rideaux yorgun düşmüştü. Günlük iş planına göre iki saat daha kâğıt işleriyle uğraşacaktı, böyle bir planlama onu evrakların içinde boğulup kalmaktan kurtarıyordu. Ancak önündeki iki saati düşünmek bile Vattier de Rideuax’yu ürpertmeye yetiyordu. Hayır, diye düşündü, zorlamanın anlamı yok. İş kaçmıyor. Eve gideyim…</p>

  <p>Hayır, eve değil. Karım beklesin. Cantarella’ya gideyim. Tatlı Cantarella insanı dinlendiriyor…</p>

  <p>Kararını hemen verdi. Ayağa kalktı, paltosunu aldı, tam dışarı çıkacağı sırada sahtiyan derisinden dosya içindeki evrakları imzalaması için eline tutuşturmaya yeltenen sekreterine tiksinir gibi bir bakış fırlatarak onu durdurdu. Yarın! Günler çuvala girmedi!</p>

  <p>Sarayı, bahçelere açılan arka kapıdan terk etti, sağlı sollu servi ağaçlarıyla dolu bulvarda yürüdü. İçinde yüz otuz iki yaşındaki bir sazanın olduğu yapay bir göletten geçti. Devasa balığı göletin içine İmparator Torres’in bıraktığı, hayvanın solungaçlarının üzerine tutturulan altın madalyonda yazılıydı.</p>

  <p>“İyi akşamlar, vikont.”</p>

  <p>Vattier, ceketinin yenine gizlediği hançeri kolunun hafif bir hareketiyle yerinden oynattı. Hançerin sapı kendiliğinden avucunun içine kaydı.</p>

  <p>“Büyük risk alıyorsun, Rience,” dedi buz gibi bir sesle. “Yanık yüzünü Nilfgaard’da göstererek büyük risk alıyorsun. Büyülü yansıtma bile olsa…”</p>

  <p>“Fark ettin demek? Oysa Vilgefortz, büyü olduğumun dokunulmadan anlaşılmayacağına garanti vermişti.”</p>

  <p>Vattier hançerini yerine geri koydu. Karşısındakinin hayal ürünü olduğunu kesinlikle fark etmemişti ama şimdi öğrenmişti.</p>

  <p>“Burada gerçek kimliğini göstermeye korkuyorsun, Rience.</p>

  <p>Çünkü seni nelerin beklediğini biliyorsun.”</p>

  <p>“İmparator bana karşı hâlâ önyargılı mı? Ustam Vilgefortz a da mı?”</p>

  <p>“Pişkinliğin insanı dehşete düşürüyor.”</p>

  <p>“Lanet olsun, Vattier. Seni temin ederim ki ben ve Vilgefortz hâlâ sizin tarafınızdayız. Evet, itiraf ediyorum, sahte Cirilla’yı vererek kandırdık sizi ama bunu iyi niyetle yaptık, yalan söylüyorsam boğup öldürsünler beni. Vilgefortz, madem gerçeği ortada yok, sahtesi hiç olmamasından iyidir, diye düşündü. Sizin için fark etmez diye düşün…”</p>

  <p>“Senin pişkinliğin insanı dehşete düşürmekle kalmayıp kırıyor. Zamanımı, beni kıran bir hayal ürünüyle harcamayı düşünmüyorum. Seni bir gün gerçek kimliğinin içinde yakalarsam, o zaman konuşacağız, hem de uzun uzun, sana söz veriyorum. Ama o güne kadar… Bas git Rience.”</p>

  <p>“Seni tanıyamaz oldum Vattier. Eskiden karşına şeytan bile çıksa, sana bir faydası dokunur mu diye araştırmadan edemezdin.”</p>

  <p>Vattier büyülü yüze bakmayıp bütün dikkatini göletteki çamuru dalgalandırarak yüzen, üzeri yosunlarla kaplı sazana vermişti.</p>

  <p>“Fayda mı?” dedi Vattier, küçümser bir ifadeyle dudaklarını büzerek. “Senden mi? Sen bana ne verebilirsin ki? Gerçek Cirilla’yı mı? Ya da patronun Vilgefortz’u mu? Belki de Cahir aep Ceallach’ı.”</p>

  <p>“Dur!” Rience’in hayali, hayalî elini kaldırdı. “Onun adını andın.”</p>

  <p>“Kimin?”</p>

  <p>“Cahir’in. Sana Cahir’in kafasını getirelim. Ben ve ustam Vilgefortz.”</p>

  <p>“Tevazu buyur Rience,” diye burnundan soludu Vattier. “Sıralamayı değiştir.”</p>

  <p>“Nasıl istersen. Vilgefortz, benim mütevazı desteğimle size Ceallach’ın oğlu Cahir’in kafasını getirebilir. Onun nerede olduğunu biliyoruz, kolumuzu sallar, onu canımız istediği zaman çıkarırız.”</p>

  <p>“Olanaklarınız varsa buyurun o zaman. Kraliçe Meve’nin ordusunda böylesine iyi ajanlarınız mı bulunuyor?”</p>

  <p>“Beni sınamak mı istiyorsun?” Rience yüzünü buruşturdu. “Yoksa gerçekten bilmiyor musun? Bence İkincisi. Sevgili vikont, Cahit’in… yerini biliyoruz. Nereye gitmeyi, kimin topluluğuna girmeyi amaçladığından haberimiz var. Onun kellesini mi istiyorsun? Alacaksın.”</p>

  <p>“Thanedd’de gerçekte ne olup bittiğini anlatamayacak bir kelle,” dedi Vattier gülerek.</p>

  <p>“Böylesi herhalde daha iyi,” dedi Rience alaycı bir sesle. “Cahit’e konuşma fırsatı neden verilsin ki? Bizim görevimiz, Vilgefortz ile İmparator arasındaki husumeti gidermek, derinleştirmek değil. Sana Cahir aep Ceallach’ın kellesini temin edeceğim. Bunu sen, tamamen sen başarmışsın gibi ayarlayacağız. Üç hafta içinde göndermiş oluruz.”</p>

  <p>Göletteki yaşlı sazan, suyu göğüs yüzgeçleriyle yarıyordu. Hayvan çok bilge olmalı, diye içinden geçirdi Vattier. Aynı çamurun içinde, aynı nilüferlerin arasında debeleniyor.</p>

  <p>“Ücretin nedir Rience?”</p>

  <p>“Küçük bir meblağ. Stefan Skellen nerede ve ne planlıyor?”</p>

  <p>“Ona öğrenmek istediklerini anlattım.” Vattier de Rideaux yattığı yerde gerinirken bir yandan da Carthia van Canten’in altın sarısı bukleleriyle oynuyordu. “Görüyor musun tatlım, bazı şeylere zekice yaklaşacaksın. ‘Zekice’, ‘eleştirmeden’ demektir. Farklı davranırsan eline bir şey geçmez. Havuzun pis suyuna ve leş kokulu çamuruna kalırsın. Havuzun mermerden yapılmış ve saraya birkaç adım mesafede olmasının bir anlamı yoktur. Haksız mıyım tatlım?”</p>

  <p>Yakınlarının Cantarella diye çağırdığı Carthia van Canten yanıt vermedi. Vattier da yanıt beklemiyordu zaten. Kız on sekiz yaşındaydı ve açık konuşmak gerekirse pek zeki sayılmazdı. En azından şimdilik ilgi alanları sevişmekle sınırlıydı ve de en azından şimdilik, Vattier’la sevişmek istiyordu. Cantarella seks konusunda doğuştan yetenekliydi, coşkusunu ve istekliliğini teknikle ve beceriyle harmanlamayı biliyordu. Ancak asıl önemli olan bu değildi.</p>

  <p>Cantarella az ve nadiren konuşurdu ama gönüllü ve mü- j kemmel bir dinleyiciydi. İnsan Cantarella’ya içini dökebiliyor, onun yanında dinlenebiliyor, ruhen yenilenebiliyordu.</p>

  <p>“İnsan böyle bir meslekte azardan başka bir şey işitmiyor,” j dedi Vattier buruk bir sesle. “Sırf Cirilla diye birini bulamadım diye! Adamlarımın çabaları sayesinde ordunun yeni başarılara koşması az bir şey midir? Genelkurmayın düşmanın her hareketini biliyor olması az bir şey mi? Fethetmek için haftalarca uğraşmak yerine onca hisarı ajanlarımın imparatorluk birliklerine açmış olmasına ne demeli? Ama hayır, bunlar için tek bir övgü bile yok! Cirilla diye birinden başka bir şey önemli değil!”</p>

  <p>Vattier de Rideaux öfkeyle soluyup Cantarella’nın elindeki Toussaint menşeli enfes Est Est’le dolu kadehi aldı. Est Est’in üretim yılı, İmparator Emhyr var Emreis’in henüz küçük bir oğlan çocuğu olduğu, tahta çıkma hakkının elinden alındığı, acımasızca küçük düşürüldüğü, Vattier de Rideaux’nun ise genç ancak rütbe kademesi bakımından önemsiz bir gizli servis subayı olduğu günlere aitti.</p>

  <p>Ancak şaraplar açısından iyi bir yıldı.</p>

  <p>Vattier şaraptan biraz içti, Cantarella’nın biçimli memeleriyle oynarken anlatmayı sürdürdü. Cantarella onu büyük bir ilgiyle dinliyordu.</p>

  <p>“Stefan Skellen, tatlım,” diye mırıldandı, imparatorluğun askerî istihbarat başkanı, “hilekâr ve komplocudur fakat onun ne numaralar çevirdiğini daha Rience oraya ulaşmadan öğreneceğim… Adamım var orada… Skellen’e çok yakın biri… Çok yakın…”</p>

  <p>Cantarella, Vattier’ın geceliğini bir arada tutan şalın düğümünü açtı ve aşağıya doğru eğildi. Vattier kızın soluğunu hissedince yaşayacağı hazzın mutluluğuyla inledi. Müthiş bir yetenek, diye geçirdi içinden. Ardından kadifemsi dudakların yumuşacık ve ateşli dokunuşu kafasındaki bütün düşünceleri silip süpürdü.</p>

  <p>Carthia van Canten, imparatorluk askerî istihbarat başkanına zevki ağır ağır, ustalıkla ve üstün bir beceriyle tattırıyordu. Gelgeldim Carthia’nın tek yeteneği bu değildi ve Vattier de Rideaux’nun bundan zerre kadar haberi yoktu.</p>

  <p>Carthia’nın görünenin aksine zehir gibi bir belleği ve parlak bir zekâsı vardı.</p>

  <p>Vattier’ın anlattığı her şeyi, ağzından çıkan her bilgiyi hemen ertesi sabah olduğu gibi büyücü Assire var Anahid’e aktarıyordu.</p>

  <p>Evet, başım üzerine bahse girerim ki Nilfgaard’da Cahir’i anımsayan kimse kalmamıştı, hatta nişanlısı varsa o bile.</p>

  <p>Bu konuya daha sonra değineceğim, önce Yaruga’yı aştığımız güne ve ortama dönelim. Atlarımızın sırtında hızlı bir tempoyla doğuya doğru ilerliyorduk, derdimiz eski dilde Caed Dhu diye geçen Kara Ormanlar bölgesine bir an önce ulaşmaktı. Çünkü eski druidler orada yaşıyordu, Ciri’nin bulunduğu yerle ilgili kehanette bulunabilir, hatta Geralt’ın peşini bırakmayan tuhaf düşlerden bu yeri çıkarabilirlerdi belki. Yukarı nehir bölgesinin ormanlarından geçtik, buraya sol kıyı da deniyordu, yaban ve kimselerin uğramadığı bir bölgeydi burası, Yaruga ile Ameli Dağlarının eteğindeki yamaçların ortasında kalıyordu, doğusu Dol Angra Vadisi, batısı ise adını şimdi anımsayamadığım bataklık bir alanla sınırlıydı.</p>

  <p>Bu bölge üzerinde o güne kadar kimse hak iddia etmemişti, bu yüzden arazinin gerçekte kime ait olduğu, kimin tarafından yönetildiği hiçbir zaman pek bilinmemişti. Bu bakımdan söz hakkına anlaşılan sırasıyla Temerya, Sodden, Cintra ve Rivya hükümdarları sahipti, nehrin sol kıyısını farklı nedenlerle kendi imparatorluklarının derebeyliği olarak görüyorlardı ve bu yüzden zaman zaman hak iddialarını ateş ve kılıçla kabul ettirmeye j çalışıyorlardı. Derken Ameli Dağları’nın arkasından Nilfgaard orduları çıkageldi ve o andan itibaren kimsenin söz hakkı kalmadı.</p>

  <p>Derebeylik ve toprak hakları konusunda kuşkuları olan da ağzını f açamıyordu. Yaruga’nın güneyinde ne varsa imparatorluğa aitti.</p>

  <p>Şu satırları yazdığım sırada Yaruga’nın kuzeyinde kalan birçok arazi de imparatorluğa geçmiş bulunuyor. Yeterince ayrıntılı bilgi edinemediğim için bunların sayısını ve ne ölçüde kuzeye uzandığını bilmiyorum.</p>

  <p>Yeniden nehir bölgesine dönersek, sevgili okurum, tarihî gelişmeleri anlatmak için izninle konu dışına çıkacağım: Bir toprağın tarihi, oluşum ve gelişim açısından genelde rastlantısaldır, dış etkenlerin çatışmasının bir yan etkisidir. Bir ülkenin tarihini genelde ülke dışındakiler belirler. Yani sebep ülke dışındakilerdir, gelgelelim olayın sonuçlarına istisnasız olarak yörenin insanları katlanır.</p>

  <p>Nehir bölgesi açısından bu kural ziyadesiyle geçerlidir.</p>

  <p>Nehir bölgesinin kendi sakinleri vardı, nehir bölgeliler denirdi onlara. Yıllarca süren göçebelik ve savaşlar yüzündenyoksul düşüp dilenci oldular ve bölgeden göçtüler. Köyler, kasabalar ateşe verildi.</p>

  <p>Çiftliklerin enkazını ve işlenmemiş tarlaları vahşi doğa boynuna aldı. Ticaret bitti, karavanlar bakımsız cadde veyollardan geçmez oldu. Geriye kalan birkaç nehir bölgesi arazisi bakımsızlıktan yabanlaştı. insanların sansarlardan ve ayılardan tek farkı pantolon giymeleriydi. Hiç değilse birkaçının. Yani, insanların bir kısmı pantolon giyiyordu bir kısmı da hayvanlardan farklıydı. Nehir bölgeliler genelde bencil, alık ve hoyrat bir halktı.</p>

  <p>Hele mizahtan hiç anlamazlardı.</p>

  <p>Arıcının siyah saçlı kızı onu rahatsız eden saç örgüsünü arkasına atıp el değirmenini öfke dolu bir enerjiyle çevirmeyi sürdürdü. Dandelion’ın çabaları boşa gitmişti, şairin sözlerinin muhatabı oralı bile değildi. Dandelion kız görmeden ekibe göz kırptı, iç geçiriyormuş ve bakışlarını tavana çeviriyormuş gibi yaptı. Oysa vazgeçmeyecekti.</p>

  <p>“Ver,” dedi Dandelion ağzını yayarak. “Ver, ben öğüteyim, sen de bir koşu kilere inip bira getir. Buralarda bir yerde küçük bir kiler, kilerde de küçük bir fıçı olmalı. Haksız mıyım, güzel kız?”</p>

  <p>“Kızı rahat bırakın, efendim,” dedi arıcının karısı kızarak. Uzun boylu, ince yapılı, olağanüstü güzel bir kadındı, mutfakta çalışıyordu. “Burada bira olmadığını söyledim.”</p>

  <p>“Size on kez söyledik, efendim,” diye karısının yardımına koştu arıcı, Witcher’la ve vampirle sohbetini yarıda keserek. “Size ballı yumurtalı kek pişirelim, yiyin. Öncesinde kızın huzur içinde buğdayını öğütmesi gerekiyor çünkü un olmadan büyücüler bile yumurtalı kek yapamaz! Bırakın da rahatça işine baksın!”</p>

  <p>“Duydun mu, Dandelion?” diye bağırdı Witcher. “Kızı rahat bırak ve yararlı bir işle ilgilen. Ya da anılarını yaz!”</p>

  <p>“Bir şeyler içmek istiyorum. Bazı otlar topladım, bir çay yapmak istiyorum. Büyükanne, kulübede kaynar su var mıdır? Kaynar su var mıdır, diye sordum?”</p>

  <p>Sobanın yanındaki kanepede oturan arıcının yaşlı annesi, yamadığı çoraptan başını kaldırıp, “Vardır canımın içi, vardır,” diye geveledi. “Ama soğumuştur.”</p>

  <p>Dandelion iç geçirdi, ekibin arıcıyla çene çaldığı masaya sıkkın bir ifadeyle oturdu. O sabah ekipçe ormanda ilerlerken rastlamışlardı arıcıya. Arıcı tıknaz, geniş omuzlu, siyah saçlı ve oldukça şişman bir adamdı, ekip onu sık ormanların , içinde ansızın görünce kurtadam sanmış, haklı olarak korkuya kapılmıştı. Olayın en gülünç yanı, içlerinden “Kurtadam! Kurtadam!” diye bağıran ilk kişinin vampir olmasıydı. Bir an için karışıklık yaşanmış ama durum hızla aydınlanmıştı; arıcı yabani bir dış görünüşe sahip olsa da misafirperver ve kibar bir adamdı. Ekip lafı uzatmadan davetini kabul etmiş ve onunla birlikte evinin yolunu tutmuştu. Ev, zemini düzeltilmiş ağaçsız bir alanda bulunuyordu, arıcı burada annesi, karısı ve kızıyla birlikte yaşıyordu. Karısı ve kızı olağanüstü, insanı şaşkınlığa uğratacak kadar güzeldi ve bundan açıkça anlaşıldığı üzere karısının ataları arasında mutlaka bir dişi dryad ya da hamadryad bulunmuş olmalıydı.</p>

  <p>Aralarında geçen ilk sohbetlerde, arıcının arılar, kovan, petek, balmumu, çerçeve, polen ve pupa dışında başka konulardan konuşamadığı hissine kapılsalar da yanılıyorlardı.</p>

  <p>“Durumlar mı? Nasıl olsun? Her zamanki gibi. Vergiler sürekli artıyor. İki kovan bal, bir çerçeve balmumu. Ürün alabilmek için canım çıkıyor, sabahtan akşama kadar kıçımın üzerinde oturup yeni kovanlar oymaya çalışıyorum… Vergileri kime mi ödüyorum? Kim istiyorsa ona işte, kimin iktidarda olduğunu nereden bileyim? Son zamanlarda Nilfgaard usulü haraç topluyorlar. Artık imparatorluğun eyaletiymişiz ya da ona benzer bir şey. Eğer balımı satabilirsem, karşılığında üzerinde imparatorun yüzünün basılı olduğu imparatorluk parası ödüyorlar. Bu imparator sert yüzlü de olsa, diğerlerinden daha yakışıklı, hemen belli oluyor. Yani…”</p>

  <p>Biri siyah diğeri kızıl kahve tüylü iki köpek vampirin karşısına oturup başlarını kaldırdı ve ulumaya başladı. Arıcının hamadryad’ı ocaktan dönüp köpeklere süpürgeyle vurdu.</p>

  <p>“Köpeklerin güpegündüz ulumaya başlaması iyiye işaret değildir,” dedi arıcı. “Evet, ne anlatmamı istemiştiniz?”</p>

  <p>“Caed Dhu’da yaşayan druidleri.”</p>

  <p>“Öyle mi? Efendim demek şaka yapmıyordunuz? Gerçekten druidlere mi gitmek istiyorsunuz? Siz canınıza falan mı susadınız? Orası ölüm demektir! Ot toplayanlar tarlalarına girmeye cesaret eden herkesi yakalayıp kazığa çakıyorlar, sonra da harsız ateşte kızartıyorlar.”</p>

  <p>Geralt, Regis’e bir bakış attı. Regis de ona göz kırptı. Druidler hakkında dolaşan dedikoduları ikisi de iyi biliyordu, hepsi uydurmaydı. Milva ve Dandelion ise, şimdi olmadığı kadar dikkat kesilmişler, arıcıyı artan bir ilgiyle dinliyorlardı. Huzurlarının kaçtığı apaçık ortadaydı.</p>

  <p>“Kimileri,” diye sözlerini sürdürdü arıcı, “ot toplayanların öç aldıklarını anlatıyor çünkü Nilfgaardlılar önce onları taciz etmiş, Dol Angra’dan geçerek kutsal meşe korularına girmiş ve druidleri hiç yoktan öldürmeye başlamışlar. Bir başka anlatıma göre de önce druidler saldırmış, birkaç imparatorluk askerini yakalayıp işkence etmişler, şimdi de Nilfgaard bunun acısını çıkarıyormuş. Gerçekte ne yaşandığını kimse bilmiyor. Şu kesin ki druidler insanları yakalıyor, bir fırına tıkıp kızartıyor. Onların yanına gitmek kesin ölüm demektir.”</p>

  <p>“Bizim korkumuz yok,” dedi Geralt sakin bir sesle.</p>

  <p>“Doğru.” Arıcı, Witcher’ı, Milva’yı ve atların ihtiyaçlarını karşılayıp o sırada kulübeye giren Cahir’i süzdü. “Korkak insanlar olmadığınızı görebiliyorum, savaşçısınız ve kendinizi savunmayı biliyorsunuz. Sizin gibilerle iç rahatlığıyla yola düşebilir insan. Ama ot toplayanlar Kara Orman’dan ayrıldılar, o yolu boş yere göze almış olacaksınız. Nilfgaard onları sıkıştırıp Caed Dhu’dan kovaladı. Orada değiller artık…”</p>

  <p>“Nasıl yani?”</p>

  <p>“Öyle işte. Ot toplayanlar gittiler oradan.”</p>

  <p>“Nereye?”</p>

  <p>Arıcı, hamadryad karısına bir bakış attı, sonra bir an sustu.</p>

  <p>“Nereye?” diye tekrarladı Witcher.</p>

  <p>Arıcının tekir kedisi vampirin karşısına oturup ısrarla miyavlamaya başladı. Hamadryad, kediyi süpürgeyle kovaladı.</p>

  <p>“Kedinin güpegündüz miyavlaması kötüye işarettir,” dedi arıcı, belli ki kafası karışmıştı. “Druidler… şey… Yamaçlara kaçtılar. Evet, doğru. Yamaçlara.”</p>

  <p>“Güney yönünde en az altmış mil,” diye bir tahmin yürüttü Dandelion, neşeli denebilecek bir rahatlıkla. Lakin Witcher’in bakışlarını görünce sesi hemen kesildi.</p>

  <p>Oluşan sessizlikte, yalnızca evden kovulan kedinin kulakları tırmalayan miyavlaması duyuluyordu.</p>

  <p>“Aslında,” dedi vampir, “bizim için ne fark eder ki?”</p>

  <p>Ertesi sabah gün yeni sürprizlerle başlamıştı. Bir de çabuk çözüme ulaşan bilmecelerle…</p>

  <p>“Şimdi birazdan…” dedi, gürültüden uyanıp herkesten önce samanlıktan çıkan Milva. “Şimdi birazdan kriz geçireceğim.”</p>

  <p>Kayran insanlarla dolmuştu. Beş ya da altı koloninin orada toplandığı ilk bakışta anlaşılabiliyordu. Witcher’in deneyimli gözü kalabalığın içinde birkaç tuzakçı da fark etti. Toplamda yaklaşık yirmi erkek ve on kadındılar, beraberlerinde kızlı erkekli on on iki yeni yetme ve bir o kadar da çocuk vardı. Yanlarına altı araba, on iki öküz, on inek, dört keçi, bolca koyun, kedi ve köpek almışlardı. Kedilerin miyavlayıp köh peklerin havlaması bu koşullarda kuşkusuz kötü bir alamet olarak kabul ediliyordu.</p>

  <p>“Bunun ne anlama geldiğini öğrenmek istiyorum,” dedi Cahir gözlerini ovalayarak.</p>

  <p>“Sıkıntı,” dedi Dandelion ve saçlarının arasına girmiş . saman çöplerini çekiştirdi. Regis susuyordu ancak yüz ifadesi tuhaftı.</p>

  <p>“Değerli efendiler, kahvaltıya buyurun,” dedi tanıdıkları arıcı; yanına geniş omuzlu bir adamı alıp samanlığa gelmişti. “Kahvaltı hazır. Sütlü yulaf lapası. Bal da var… Bu da, izninizle tanıtmak isterim, Jan Cronin, arıcıların en yaşlısı…”</p>

  <p>“Memnun oldum,” diye yalan söyledi Witcher, adamın eğilerek selamlamasına karşılık vermeden, dizi de zaten çok ağrıyordu. “Bu kalabalık nereden çıktı peki?”</p>

  <p>“Şey…” Arıcı başını kaşıdı. “Bakınız, kış geliyor… Kovanlar boşaldı… Yamaçlara, Riedbrune’e dönme vaktimiz geldi… Balımızı teslim edip kışı geçireceğiz… Gelgeldim ormanlar tehlikelidir… Tek başımıza zor…”</p>

  <p>En yaşlı arıcı hafifçe öksürdü. Adam Geralt’a baktı, utan cından iyice büzülmüş gibiydi.</p>

  <p>/ “Atlı ve silahlısınız,” diye geveledi. “Savaşçı ve yürekli siniz, hemen anlaşılıyor. İnsan sizin gibilerle birlikte olunca ürkmez… Hem size de yararı olacaktır… Yolları karış karış biliriz, her orman yolunu, her vadiyi, her çalılığı… Hem yiyeceklerinizi de biz sağlarız…”</p>

  <p>“Druidler,” dedi Cahir buz gibi sesle, “Caed Dhu’dan ayrılmışlar, yamaçlara gitmişler. Ne tuhaf bir rastlantı.”</p>

  <p>Geralt arıcıya ağır ağır yaklaştı. İki eliyle adamı ceketinin önünden yakaladı. Hemen sonra fikrini değiştirip adamı bıraktı, kendi giysisini düzeltti. Konuşmadı. Soru sormadı ama arıcı yine de hızla açıklama yapmaya çalıştı.</p>

  <p>“Gerçeği söyledim! Yemin ederim! Yalan söylediysem yerin dibine gireyim! Ot toplayanlar Caed Dhu’dan ayrıldılar!</p>

  <p>Orada değiller artık!” /</p>

  <p>“Yamaçlardalar, öyle mi?” diye kükredi Geralt. “Sizin, bütün güruhun gitmek istediğiniz yerde, öyle mi? Silahlı bir konvoyu yanınızda götürmek istediğiniz yerdeler yani. Konuş adam! Ama unutma ki birazdan senin için yer yarılabilir!”</p>

  <p>Arıcı başını önüne eğdi ve huzursuzca ayaklarının altındaki toprağa baktı. Geralt ağzını açmadı. Neler döndüğünü sonunda kavrayan Milva ağız dolusu sövmeye başladı. Cahir öfkeyle burnundan soluyordu.</p>

  <p>“Ee?” diye bastırdı Witcher. “Druidler nereye göçtü?”</p>

  <p>“Kim bilir nereye gittiler efendim,” diye sonunda kekeledi arıcı. “Yamaçlarda olabilirler… Tabii başka yerde de. Yamaçlarda kocaman meşeler var, druidler de meşe ormanlarını sever…”</p>

  <p>Arıcının arkasında şimdi yaşlı Cronin dışında iki hamadryad, yani kızı ile karısı da duruyordu. Kızın babasının değil, annesinin arkasında durması iyi olmuş, diye düşündü Witcher, arıcı ile karısı tencere kapak gibiler. Geralt daha sonra fark etti ki hamadryad’\arvn. arkasına birkaç kadın daha geçmişti, onlar kadar güzel değillerdi ama onlar gibi yalvarırcasına bakıyorlardı.</p>

  <p>Witcher, Regis’e bir bakış atı, adamdan gülmesini mi, yoksa sövmesini mi istediğini kendi bile bilmiyordu. , Vampir omuzlarını silkti. “Sonuçta,” dedi, “arıcı haklı Geralt. Genel duruma bakılırsa, druidlerin yamaçlara göçmüş olma ihtimalleri yüksek. Oranın dokusu onlara çok uygun.”</p>

  <p>“Bu olasılığı,” dedi Witcher buz gibi bir bakışla, “ansızın yönümüzü değiştirip bunlarla rastgele yola düşmemiz için yeterince güçlü mü buluyorsun? “</p>

  <p>Regis yine omuz silkti. “Ben bir fark göremiyorum. Düşünsene: Druidler, Caed Dhu’da değiller, o halde o yön devre dışı kalıyor. Yaruga üzerinden geri dönmek sanırım söz konusu değil. Bu yüzden diğer bütün yönler eş değerde.”</p>

  <p>“Gerçekten mi?” Witcher’in sesindeki ateş bakışlarındakinden farksızdı. “Diğer yönlerden sence en uygunu hangisi? Arıcılarla birlikte gidilecek olan mı? Ya da bambaşka bir yön mü? Bunu o sınırsız bilgeliğinle saptayabileceğine güveniyor musun?”</p>

  <p>Vampir, yüzünü en yaşlı arıcıya, hamadryad’Xara. ve öteki kadınlara döndü. “Güzel insanlar, yanınıza bir konvoy almak isteyecek kadar neden korkuyorsunuz böyle? Nedir sizi ürküten? Dürüstçe söyleyin.”</p>

  <p>“Ah efendim,” diye iç geçirdi Jan Cronin ve gözlerinde samimi bir dehşet belirdi. “Soruyorsunuz hâlâ… Yaş Issızlık’tan<sup>4</sup> geçeceğiz biz! Değerli efendim, korkunçtur orası! Orada sevgili efendim, ölü kemiren vampirler, yaprak burunlu yarasalar, enrega’lar, griffonlar ve daha bir sürü iğrenç yaratık yaşar! Bir leşenin damadıma saldırmasının üzerinden iki hafta bile geçmedi, bulduğumuzda damadım hırıltılar çıkarıyordu yalnızca, çok geçmeden göçüp gitti. Çocuklarla ve kadınlarla oraya girmekten çekinmemize şaşıyor musunuz hâlâ? Hı?”</p>

  <p><sup>4</sup> Nehir bölgesindeki bataklık bölge, (ç. n.)</p>

  <p>Vampir, Witcher’a bakıp çok ciddi bir ifade takındı. “Benim sınırsız bilgeliğim,” dedi, “bir Witcher için en uygun olan yolun en doğru yol olduğunu önermemi söylüyor bana.”</p>

  <p>Böylece güneye, yamaçlara doğru yola çıktık, Ameli Dağları eteğinde bir araziydi burası. Maiyetimizde koca bir kalabalık vardı: Genç kızlar, arıcılar, tuzakçılar, kadınlar, çocuklar, genç kızlar, ev hayvanları, ev eşyası, genç kızlar ve de yığınla bal. Bu bal yüzünden her şey yapış yapıştı, hatta genç kızlar bile.</p>

  <p>Konvoy, yayaların ve ineklerin hızında ilerliyordu ama yine de yavaş sayılmazdık çünkü yollarda kaybolmuyor, dümdüz yol alıyorduk. Arıcılar yolları, patikaları ve göllerin arasında bulunan bentleri karış karış biliyordu. Bu bilgi çok işimize yaradı çünkü bir anda yağmur çiselemeye başladı ve bütün nehir bölgesi kalın bir sis örtüsünün içinde kayboldu. Arıcılar olmasa yolumuzu kesinlikle şaşırır, bataklıklara gömülürdük. Yiyecek bulmak ve hazırlamak için de zaman kaybetmiyorduk, önümüze günde üç kez yemek geliyordu, basit yiyeceklerdi ama boldu. Üstelik yemekten sonra sırtüstü yatıp bir süre dinlenebiliyorduk.</p>

  <p>Lafı uzatmayayım, her şey mükemmeldi. Bizim aksi ve mızmız ihtiyar Witcher bile sık sık gülümsemeye ve yaşamdan zevk almaya başlamıştı çünkü hesap yapmış ve günde on beş mil yol aldığımızı saptamıştı, oysa Brokilon’dan yola çıktığımızdan beri böyle bir başarıyı bir kez olsun elde edememiştik. Witcher’a düşen bir iş yoktu çünkü Yaş Issızlık daha yaş bir ortam hayal edilemeyecek ölçüde yaş olsa da karşımıza canavarlar çıkmıyordu.</p>

  <p>Evet, geceleri hayaletler uluyor, orman banshee’leri ağlıyor ve de bataklıklar solgun ışıklardan geçilmiyordu ama alışılmamış bir durum değildi bu.</p>

  <p>Tekrar rastgele seçilmiş bir yöne doğru ilerliyor olmamız ve kesin bir hedefimizin bulunmaması az da olsa kaygılandırıyordu bizi elbette. Lakin Regis in altını çizdiği gibi, hedef olmadan ilerlemek; hedef koyamayıp yerinden kımıldamamaktan ve de hedefsiz geri çekilmekten daha iyiydi.</p>

  <p>“Dandelion! Çantanı daha sıkı bağla! Şiirin Yarım Yüzyılı düşüp otların arasında kaybolursa yazık olur.”</p>

  <p>“Korkma! Düşürmem çantamı, hiç merak etmeyin. Ayrıca kimse elimden de alamaz! Bu çantayı benden koparmaya çalışacak kişinin önce soğumuş cesedimi çiğnemesi gerekir. Şu pırıl pırıl gülüşünün nedenini öğrenebilir miyim Geralt? Dur, tahmin edeyim… Tanrı vergisi bunama olabilir mi?”</p>

  <p>Beauclair’de, büyük bir yangına işaret eden çok eski bir kömür tabakasının altında kazılar yapan Castell Graupian Üniversitesi’ne bağlı bir grup arkeolog, on üçüncü yüzyıla ait başka bir tabakaya daha ulaşmıştı. Bu tabakanın içinden duvar kalıntılarından oluşmuş ve balçık ile harç yardımıyla korunmuş bir mağara çıktı ve uzmanlar mağaranın içinde mükemmel şekilde korunmuş iki insan iskeleti bulunca şaşırıp kaldı. İskeletler bir kadına ve bir erkeğe aitti. İskeletlerle birlikte silah ve çok sayıda küçük tarihî eserin yanı sıra sert deriden otuz inç uzunluğunda bir kılıf da bulundu. Derinin üzerine eşkenar dörtgenlerden ve aslanlardan oluşan solgun renklerde bir arma işlenmişti. Karanlık Çağ’ın mühür bilimi uzmanı olan ekip başkanı Profesör Schliemann, bu armanın Rivya’ya, konumu tam olarak bilinmeyen eski bir krallığa ait olduğunu saptadı.</p>

  <p>Arkeologların sevinci zirvedeydi çünkü Karanlık Çağ’da bu kılıflarda elyazmaları saklanırdı, kılıfın ağırlığı ise içinde epeyce kâğıt ya da parşömen bulunduğunu müjdeliyordu. Kılıfın dış görünüşüne bakarak içindeki dokümanların okunaklı olduğu ve karanlığa bürünmüş geçmişi epeyce aydınlatacağı sonucu çıkarılabilirdi. Yüzyıllar dile gelecekti! Bu büyük bir şans, bilimin mutlaka değerlendirilmesi gereken bir zaferiydi. Önlem alınmış, Castell Graupian’dan dilbilimciler ve ölü diller üzerinde araştırmalar yapan uzmanlar getirtilmişti, ayrıca kılıfı değerli içeriğinin zerre kadar zarar görmeyeceği biçimde açabilecek uzmanlar da çağırılmıştı.</p>

  <p>Profesör Schliemann’ın çalışma arkadaşları arasında bir “hazine” ile ilgili dedikodular dolaşmaya başlamıştı. Derken bu sözler, balçık içinde yapılan kazı çalışmaları için işe alman Grabsh, Zapp ve Kamil Ronstetter adlı üç kişinin kulağına gitti. Kılıfın altın ve değerli eşyayla dolu olduğundan kuşku duymayan üç kazıcı, paha biçilmez eseri gece vakti çalıp ormana kaçtı. Orada çok küçük bir ateş yakıp çevresine oturdular.</p>

  <p>“Daha ne bekliyorsun?” diye sordu Zapp, Grabsh’a. “Aç artık şu kılıfı!”</p>

  <p>“Açılmıyor ki!” diye Zapp’a yakındı Grabsh. “Sıçan boku gibi yapışmış!”</p>

  <p>“O zaman o boktan sıçana çizmenle bir tekme at!” diye önerdi Kamil Ronstetter.</p>

  <p>Paha biçilmez keşfin kilidi Grabsh’ın topuğunun baskısına dayanamadı ve içindekiler yere döküldü.</p>

  <p>“Sıçtığımın sıçan boku!” diye şaşkınlık içinde bağırdı Zapp. “Nedir bu?”</p>

  <p>Aptalca bir soruydu, yere dökülenlerin kâğıt tabakaları olduğu ilk bakışta anlaşılıyordu. Grabsh bu yüzden yanıt vermeyip tabakalardan birini eline alıp gözlerine yaklaştırdı. Yabancı işaretleri uzun süre inceledi.</p>

  <p>“Her yeri yazılı,” dedi uzmanca bir edayla. “Harf bunlar!”</p>

  <p>“Harf mi?” diye kükredi Kamil Ronstetter, şaşkınlıktan kül gibi olmuş bir yüzle. “Yazılı harfler mi? Hassiktir!”</p>

  <p>“Yazılar, yani büyü!” diye bağırdı Zapp, dişleri korkudan takırdarken. “Harfler, yani büyücü ıvır zıvırı! İğrenç şeylere dokunma sakın! Bulaşır yoksa!”</p>

  <p>Grabsh uyarıyı dikkate alıp kâğıtları hemen ateşe attı, ellerini hızla pantalonuna sildi. Kamil Ronstetter yerdeki kâğıtları da güçlü bir tekmeyle ateşin içine savurdu, öyle ya belalı şeyler çocukların eline geçebilirdi. Ardından tehlikeli yerden üçü birden koşarak uzaklaştı. Karanlık Çağ’a ait kalıntılar alevler içinde kaldı. Kâğıtlar ateşin içinde kararırken, yükselen çıtırtıların içinde yüzyıllar birkaç saniye dile geldi. Derken alevler alçalıp söndü ve zemini sıçan bokuna benzer iğrenç bir karanlık kapladı.</p>
</body>
</html>