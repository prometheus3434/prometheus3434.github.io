<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>Taktak, namıdiğer taktak ruh, coblynau, çekiç, dağ cini, karkonoş, bekçi ya da viran, cüce bir cin türüdür ama boy ve güç açısından cüceleri önemli ölçüde sollan Taklakların ayrıca cinlerde görülmediği ölçüde devasa sakalları vardın Taklaklar maden ocaklarında, kuyularda, çukurlarda, uçurumların dibinde, karanlık oyuklarda, kayalıkların içinde, her tür mezarda ve mağarada yaşan Bulunduğu yerlerde toprağın altında mutlaka madenler, bakır, demir, kömür, tuz ve petrol gibi zenginlikler vardın Bu yüzden taktaklara çoğunlukla maden ocaklarında, özellikle de terk edilmiş olanlarda rastlanın Bununla birlikte hâlihazırda çalışmakta olan ocaklarda da bulunmayı seven Kötücül bir musibet ve haşere, madenciler için bir lanet ve beladır. Eziyet edip madencilere yollarını şaşırtır, kayalara tak tak vurarak onları yanıltır ve ürkütür, koridorları yıkıp yolları kapatır, madencilerin aletlerini ve eşyalarını çalar, kırıp döker, hatta bir köşeye gizlenip başlarına sopayla vurmaktan zevk duyan Şeytanlığın ölçüsünü kaçırmaması için, madenciler ona rüşvet vermeyi seçerler, karanlık galerilere ve kuyulara ekmek, tereyağı, bir parça keçi peyniri, pastırma, bir şişe içki bırakırlar çünkü taktak içki için çıldırır.</p>

  <p>Physiologus</p>

  <h2>Bölüm 7</h2>

  <p>H I tehlikeyi atlattılar,” dedi vampir, Draakul’u dürterken.</p>

  <p>-L “Üçü de atlattı tehlikeyi; Milva, Dandelion ve elbette Angouleme. Kız bize Sansretour Vadisi’nde tam zamanında yetişip her şeyi anlattı ama tabii bolca o renkli laflarından kullanarak. Haydutların yaklaşmakta olduğunu haber verdi, biz de hemen Toussaint sınırını aştık. Milva bu işten hiç hoşlanmadı, bütün derdi ikinizin yardımına koşmaktı ama onu vazgeçirmeyi başardım. Dandelion prensliğin sınırları içinde olduğuna sevineceği yerde yüreği ağzında gezdi. Toussaint’da onu böylesine korkutan şeyin ne olduğunu biliyor musun acaba?” “Bilmiyorum ama tahmin edebiliyorum,” dedi Geralt yüzünü ekşiterek. “Bizim ozanın başının belaya girmediği yer yok ki. Şimdilerde düzgün kişilerin arasında bulunduğu için biraz duruldu ama gençliğinde elinden kimse kurtulamazdı. Şöyle diyeyim, yalnızca çocuklara ve ağaçların en tepesine tırmanan kadınlara elini uzatmazdı. Kadınların kocaları da hiç hoşlanmazdı bu durumdan elbette. Toussaint’da Dandelion’ı görür görmez eski hikâyeleri anında anımsayacak bir koca vardır mutlaka… Aslında önemli değil bunlar. Peşimizdeki adamlardan ne haber? Umarım…”</p>

  <p>“Toussaint’a kadar bizi izlediklerini sanmıyorum,” dedi Regis gülümseyerek. “Sınır şövalyelerle dolu, canları çok sıkılıyor ve çarpışmak için bahane arıyorlar. Ayrıca sınırda karşılaştığımız bir hacı grubuyla birlikte kendimizi bir anda kutsal Myrkvid korusunda bulduk. Burası korku saçan bir yer. Öyle ki dünyanın dört bir yanından Myrkvid’e gelen hacılar ve şifa arayan hastalar, ormanın kenarındaki yerleşim merkezinde kalıyor ve iç kısma girmeyi göze alamıyorlar. Söylentilere göre, kutsal meşe ormanlarına girme cesaretini gösterenlerin hayatı, söğüt dallarıyla yakılmış ateşte son bulurmuş.”</p>

  <p>Geralt derin bir soluk aldı. “Yoksa orada…”</p>

  <p>“Elbette.” Vampir, Geralt’ın sözünü bitirmesini beklemedi. “Myrkvid korusunda druidler yaşıyor. Vaktiyle Angren’de, Caed Dhu yakınlarında yaşamışlar, sonraları Monduirn Gölü’ne, son olarak da Myrkvid’e göçmüşler. Onlarla karşılaşmak alnımıza yazılmıştı. Bu karşılaşmanın yazgımız olduğundan daha önce söz etmiş miydim sana?”</p>

  <p>Geralt yüksek sesle iç geçirdi, arkasından atıyla gelen Cahir de öyle yaptı. “Bu druidler arasında tanıdığın biri var mı?”</p>

  <p>Vampir yine gülümsedi. “Tanıdığım bir kadın var,” dedi. “Evet, onların içinden biri. Hatta yükselmeyi başarmış biri. Bölgeyi o yönetiyor.”</p>

  <p>“Bir hierophant yani?”</p>

  <p>“Bir flamina. Druidlerde bir kadının ulaşabileceği en yüksek mertebedir bu. Aynı düzeydeki erkeklere hierophant denir.”</p>

  <p>“Haklısın, unutmuşum. Yani Milva ve diğerleri…”</p>

  <p>“Hepsi flamina’mn ve druidlerinin koruması altındalar.” Vampir, alışkanlığı olduğu üzere soru daha sorulmadan yanıta geçiyor, sorulmamış soruyla ilgili ayrıntılara geçiyordu. “Sizi bulmak için acele ettim çünkü çözemediğim tuhaf bir olay meydana geldi. Durumumuzu anlatmak istediğim flamina beni konuşturmadı. Her şeyden haberi olduğunu bildirdi. Nicedir gelmemizi bekliyormuş…”</p>

  <p>“Anlamadım?”</p>

  <p>“Ben de şaşkınlığımı gizleyemedim.” Vampir, atını dizginledi, üzengiye basıp ayağa kalktı ve çevresine bakındı.</p>

  <p>“Birini ya da bir şey mi arıyorsun?” diye sordu Cahir.</p>

  <p>“Aramıyorum, buldum. İnelim atlardan.”</p>

  <p>“Bana kalsa bir an önce…”</p>

  <p>“Hadi, inelim. Her şeyi açıklayacağım.”</p>

  <p>Oldukça dik bir kayadan inen şelalenin şarıltısında birbirlerini duyabilmek için yüksek sesle konuşmak zorundaydılar. Aşağıda, şelalenin küçük bir göl oluşturduğu noktada, kaya duvarında kapkara bir mağara girişi dikkat çekiyordu. Witcher dik dik ona baktı.</p>

  <p>“Evet, aynen orası,” dedi Regis, Witcher’in tahminini doğrularcasına. “Seni karşılamak için yola çıktım çünkü seni oraya göndermekle görevlendirildim. Söylediğim gibi, druidlerin senden, Ciri’den ve hedefimizden haberleri vardı. Bütün bunları, işte orada yaşayan birinden öğrenmişler. İşte o kişi, druidlerin sözüne inanacaksak eğer, seninle görüşmek istiyormuş.”</p>

  <p>“Druidlerin sözüne inanacaksak eğer,” diye alaylı bir sesle tekrarladı Geralt. “Buralara daha önce gelmiştim. Şeytan Dağının derin mağaralarının içinde nelerin yaşadığını bilirim. Yok yoktur orada. Çoğuyla da görüşülüp sohbet edilemez. Olsa olsa kılıçla yapılır bu görüşme. Senin druid kadın başka neler anlattı? Başka nelere inanmam gerekiyormuş?”</p>

  <p>“Bana açıkça şunu anlattı,” dedi vampir, simsiyah gözlerini Geralt’a dikerek, “yaşayan doğayı yok eden, öldüren canlılardan, hele ki Witcherlardan genelde hiç hoşlanmazmış. Ben de ona, senin şu sıralar yalnızca ad olarak bir Witcher sayıldığını açıkladım. Sana zarar vermediği sürece yaşayan doğaya asla zarar vermediğini anlattım. Şunu bilmelisin ki, flamina son derece uyanık bir kadındır, Witcherhktan dünya görüşünü değiştirdiğin değil, koşullar öyle gerektirdiği için uzaklaştığını derhal anladı. Witcher’a yakın birinin başına bir felaket geldiğini çok iyi biliyorum,’ dedi. ‘Witcher bu yüzden işini bırakıp ona yardıma koşmak zorunda kaldı.’”</p>

  <p>Geralt yorum yapmadı, gelgeldim bakışlarıyla konuştuğu için vampir açıklama yapmakta gecikmedi.</p>

  <p>“Flamina aynen şunları söyledi: ‘Witcher olmayan Witcher, , tevazu ve özveri gösterebileceğini kanıtlayacak. Toprağın en karanlık uçurumlarına dalacak. Silahsız olarak. Yanına tek bir silah, tek bir keskin demir almayacak. Keskin fikirlerini de geride bırakacak. Tüm saldırganlıkları, öfkeleri, kötülükleri, kibri de. Tevazu gösterecek. Orada, o uçurumun içinde, Witcher olmayan mütevazı Witcher onu yoran sorularına yanıt bulacak. Lakin Witcher, Witcher olarak kalırsa hiçbir şey bulmayacak.”</p>

  <p>Geralt, şelale ve mağara yönüne doğru tükürdü. “Bir oyun bu,” dedi. “Eğlence! Aptalca bir oyun! Kâhinlik, özveri, mağaralarda esrarengiz karşılaşmalar, sorulara yanıtlar… Böylesine basmakalıp ifadeleri sadece gezgin masalcılar kullanır. En iyi ihtimalle biri benimle dalga geçiyor. Elbette bütün bunlar şaka değilse…”</p>

  <p>“Ben buna asla şaka demem,” dedi Regis kararlı bir sesle.</p>

  <p>“Kesinlikle değil, Rivyalı Geralt.”</p>

  <p>“Nedir o halde? Druidlerin şu ünlü garabetlerinden biri mi?”</p>

  <p>“Gözümüzle görmeden hiçbir zaman anlayamayız,” diye araya girdi Cahir. “Gel, Geralt, birlikte girelim içeri…”</p>

  <p>“Hayır,” dedi vampir başını iki yana sallayarak. “Flamina bu konuda kesin kararlıydı. Witcher’in oraya tek başına gitmesi gerekiyor. Silahsız. Kılıcını bana ver. Yokluğunda koruyacağım onu.”</p>

  <p>“Lanet olsun…” diye başladı Geralt, gelgeldim Regis hemen atılıp onu susturdu.</p>

  <p>“Ver bana kılıcını,” deyip elini uzattı. “Yanında başka bir silahın daha varsa, onu da bana bırak. Flamina nın söylediklerini unutma. Saldırganlık yok. Özveri. Tevazu.”</p>

  <p>“Orada neyle karşılaşacağımı biliyor musun peki? Mağarada kim ya da ne bekliyor?”</p>

  <p>“Hayır, bilmiyorum. Gorgo’nun yeraltı koridorlarında her türlü yaratık yaşar.”</p>

  <p>“Berbat şeyler olabilir.”</p>

  <p>Vampir hafifçe öksürdü. “Hayır diyemem,” dedi ciddi bir sesle. “Ancak bu tehlikeyi göze almalısın. Girmek istediğini biliyorum zaten.”</p>

  <p>Geralt yanılmamıştı. Mağaranın girişi tahmin ettiği gibi kurukafalar, kaburgalar, kaval kemikleri ve daha başka kemiklerden oluşan devasa bir yığınla doluydu ama ortalıkta çürüme kokusu yoktu. Anlaşılan kemikler çok eskiydi ve istenmeyen misafirlere gözdağı vermek içindi.</p>

  <p>Ya da en azından Geralt öyle olduğunu düşündü.</p>

  <p>Karanlıkta ilerledi, ayağının altında kemikler çatırdıyordu.</p>

  <p>Gözleri karanlığa hemen uyum sağlamıştı.</p>

  <p>Devasa, kayalık bir mağaranın içindeydi şimdi. Büyüklüğünün gözle algılanması olanaksızdı çünkü derinliği yukarıdan uzanan sarkıtlarla gizleniyordu. Rutubetten parlayan ve binbir çeşit renkte çakıl taşıyla harelenen zeminde beyaz ve pembe renklerde dikitler uzanıyordu, kaideleri kalındı, yukarı doğru inceliyorlardı. Bazılarının ucu, Witcher’in boyunu aşıyordu. Bazılarıysa yükseldikçe başka dikitlerle birleşmiş ve sütun benzeri damlataşlar oluşturmuştu. Kimse seslenmiyordu ona. Duyabildiği tek ses, su damlalarının yaydığı yankılardı.</p>

  <p>Witcher karanlığın içine, damlataş sütunlarına doğu ağır ağır ilerledi. İzlendiğini biliyordu.</p>

  <p>Sırtında kılıcının olmaması büyük bir boşluk yaratıyordu, apaçık ve rahatsız edici bir boşluktu bu, yeni kırılmış bir dişin verdiği hisse benziyordu sanki.</p>

  <p>Geralt adımlarını yavaşlattı.</p>

  <p>Az öncesine kadar dikitin dibinde bir kaya parçası sandığı şey, ışıldayan kocaman gözleriyle şimdi ona bakıyordu. Tozlarla kaplı, kurşuniye çalan kahverengi post yığınının içinde devasa ağızlar açıldı, kazma gibi sivri dişler göründü.</p>

  <p>Barbegazi.</p>

  <p>Geralt ağır ağır ve dikkatle ilerledi; barbegazi’Xer irili ufaklı olmak üzere her yerdeydi, yolunun üzerinde yatıyorlardı ve kenara çekilmek gibi bir niyetleri belli ki yoktu. Henüz çok sakindiler ama Geralt istemeden birinin üzerine bassa, neler olabileceğini kestiremiyordu.</p>

  <p>Damlataşlar ormanı andırıyordu, Geralt dümdüz ilerleyemiyordu, kendine yan yollar bulmak zorundaydı. Tavanı kaplamış olan kirpi dikenini andıran sarkıtlardan sular damlıyordu.</p>

  <p>Sayıları gitgide artan barbegazi.’\çx Geralt’a topluca eşlik ediyordu. Geralt onların monoton homurtularını ve soluklarını duyuyor, keskin ve ekşimsi kokularını alıyordu.</p>

  <p>Derken durmak zorunda kaldı. Yolunun üzerinde iki dikitin ortasında, yolunu değiştiremeyeceği bir noktada kocaman bir echinops durmaktaydı. Geralt yutkundu. Bir echinops’un dikenlerini en az üç metre öteye fırlatabildiğin! çok iyi biliyordu. Dikenlerin özel bir yapısı vardı: Vücuda girdikten sonra kırılıyor, sivri uçları duyarlı bir organa ulaşana kadar bedenin içinde ilerliyordu.</p>

  <p>“Sersem Witcher!” diye bir ses duydu karanlığın içinden. “Ödlek Witcher! Korkuyor, haha!”</p>

  <p>Ses tuhaf ve yabancıydı ama Geralt bu tür seslerden daha önce de defalarca duymuştu. Konuşarak iletişime alışık f olmayan canlılar böyle konuşurdu, bu yüzden vurgular tuhaf, heceler uzundu.</p>

  <p>“Sersem Witcher! Sersem Witcher!”</p>

  <p>Geralt hiç sesini çıkarmadı. Dişlerini sıkıp echinops’un yanından geçti. Canavarın dikenleri, denizşakayığının du yargaları gibi kabarmaya başlamıştı. Ancak bu dalgalanma yalnızca bir an sürdü, echinops ardından donup kaldı. Bu haliyle üst üste yığılmış bataklık bitkilerini andırıyordu.</p>

  <p>Geralt’ın yolunu iki devasa barbegazi kesti; aralarında anlaşılmaz konuşmalar yaptılar. Tavandan kanat çırpma ve tıslamayı andıran kıs kıs gülme sesleri geliyordu, belli ki içer ride yaprak burunlu yarasalar ve vespertilio yarasaları vardı.</p>

  <p>“Geldi cani, katil geldi! Witcher geldi!” diye karanlıktan az önce duyduğu ses yükseldi. “İçeri girdi! Cesarete bakın!</p>

  <p>’ Ama kılıcı yok katilin. Nasıl can alacak ki? Bakışlarıyla mı?</p>

  <p>Haha!”</p>

  <p>“Belki de,” dedi, vurgusu çok daha tuhaf olan başka bir f ses, “biz onu öldürelim diye gelmiştir? Haha!”</p>

  <p>Barbegazi’ler hep bir ağızdan bağıra çağıra konuşmaya başlamıştı şimdi. Olgun bir balkabağı büyüklüğündeki biri iyice yaklaşıp Geralt’ın topuklarının dibinde dişlerini takırf dattı. Witcher, dilinin ucuna kadar gelen küfürleri kendine sakladı. Yoluna devam etti. Sarkıtlardan damlayan suların yankısı duyuluyordu.</p>

  <p>Geralt’ın bacağına hızla bir şey yapıştı. Witcher, tekme atmamak için kendini zor tuttu.</p>

  <p>Yaratık büyük değildi, olsa olsa pekinez köpeği kadardı. Üstelik pekinez köpeğini andırıyordu biraz. Geralt bu canlının neyin nesi olduğunu anlamadı. Böyle bir şeye yaşamı boyunca rastlamamıştı.</p>

  <p>“Viçır!” diye bağırdı pekinez tiz ama anlaşılır bir sesle. Sımsıkı sarıldığı Geralt’ın postalını bırakmıyordu. “Viçıçır! Piç kurusu.”</p>

  <p>“Bırak,” dedi Geralt dişlerinin arasından. “Postalımı bırak, yoksa kıçına bir tekme savuracağım.”</p>

  <p>“Bırak postalımı,” diye yineledi Geralt, kendine hâkim olmaya çalışarak. “Silahsız geldim, savaşmak niyetinde değilim. Bana engel…”</p>

  <p>Aldığı iğrenç kokuyla duraksadı, gözlerinin yaşardığını fark etti.</p>

  <p>Ayağına sarılmış olan pekinez benzeri yaratık, gözlerini iri iri açmış ve postalının üzerine dışkılıyordu. İğrenç kokuya şimdi daha da iğrenç sesler eşlik ediyordu.</p>

  <p>Geralt ağız dolusu sövüp küstah yaratığı ayağıyla itti.</p>

  <p>Olması gerektiği kadar şiddetli değildi bu tekme. Yine de beklediği oldu.</p>

  <p>“Ufaklığı tekmeledi!” Barbegazi coşkulu gevezeliğini bastıran bir kükreme yükseldi karanlığın içinden. “Ufaklığı tekmeledi! Kendinden zayıf birinin canını acıttı!”</p>

  <p>Geralt’ın ayaklarının dibinde bir anda birkaç barbegazi toplanmıştı şimdi. Taş gibi sert kemikli ayaklarıyla ona sarılmış, sımsıkı tutuyorlardı. Geralt kendini savunmayı bırakıp tümüyle teslim oldu. Kirlenen postalını, en büyük ve saldırgan olan yaratığın postuna sürtüp temizledi. Giysisinden tutup aşağı çektiklerini hissedince yere oturdu.</p>

  <p>Damlataş sütunlarının birinin üzerinden kocaman bir şey aşağıya kaydı, yere atladı. Geralt onu hemen tanıdı. Bir “taktak”tı bu. Güçlü, iri yarı, kıllı, eğri bacaklıydı, omuzları birer karıştı, kızıl sakalı omuzlarından da genişti.</p>

  <p>Taktak yaklaşırken zemin titredi, sanki taktak değil de ağır bir savaş atı geliyordu. Yaratığın nasırlı ve taraklı ayakları, kulağa aptalca gelse de yarım metre büyüklüğündeydi.</p>

  <p>Taktak, Geralt’ın üzerine eğildi; berbat şekilde içki kokuyordu. Alçaklar burada içki damıtıyor, diye içinden geçirdi Geralt.</p>

  <p>“Kendinden zayıf birine vurdun, Witcher.” Kötü kokulu soluğu Geralt’ın yüzüne vurmuştu. “Ufak, kendi halinde, masum bir canlıya nedensizce saldırdın ve canını yaktın. Sana güvenilmeyeceğini biliyorduk zaten. Saldırgansın sen. Katil içgüdüleri var sende. Kaçımızı öldürdün bugüne kadar hergele, ha?”</p>

  <p>Geralt yanıt vermeyi uygun görmedi.</p>

  <p>“Oooo!” Taktak, henüz sindirilmemiş alkol kokan soluğunu Geralt’ın yüzüne yeniden üfledi. “Küçüklüğümden beri bunu düşlüyordum! Küçüklüğümden beri! Düşüm sonunda gerçek oldu. Sol tarafa bak.”</p>

  <p>Geralt sersem gibi söz dinleyip sol tarafa baktı ve dişlerinin üstüne koca bir yumruk yedi. Öyle şiddetliydi ki gözünde şimşekler çaktı.</p>

  <p>“Oooh!” Taktak’ın, leş gibi kokan sakalının arasından eğri büğrü koca dişleri göründü. “Küçüklüğümden beri bunu düşlüyordum! Sağ tarafa bak.”</p>

  <p>“Yeter!” mağaranın derinlerinden bir yerden kükreyen sesle bir emir duyuldu. “Bu kadar oyun ve şaka yeter! Lütfen bırakın geçsin.”</p>

  <p>Dudağı patlayan Geralt kan tükürdü. Postalını, kayalıklardan akan suların biriktiği bir çukurda yıkadı. Pekinez suratlı kokarca yüzüne alaylı bir ifadeyle bakıp sırıtıyordu ama neyse ki ona bir şey yapamayacak kadar uzaktaydı.</p>

  <p>Taktak da dişlerini göstererek sırıtıyor, bir yandan da yumruğunu ovalıyordu. “Git Witcher,” diye homurdandı. “Madem çağırıyor seni, git yanına. Burada bekleyeceğim çünkü dönüşte buradan geçeceksin.”</p>

  <p>Witcher’ın girdiği mağara hayret verici bir şekilde ışıl ışıldı. Sarkıtlarla kaplı tavandaki açıklıklardan içeriye giren ışık huzmeleri birbirini kesiyor, kayalıkları ve sütunları büyülü bir ışıltıyla kaplıyordu. Ayrıca havada ışık yayan sihirli bir küre süzülüyordu, duvarlardaki kristallerin yansımalarıyla bu renkler daha da canlanmıştı. Bunca ışığa karşın mağaranın kenarları karanlığa gömülüydü, damlataşlardan kemerler dizisi kapkaraydı.</p>

  <p>Doğanın âdeta bu görev için yarattığı bir duvarda o sırada devasa mağara resimleri oluşuyordu. Resimleri çizen uzun boylu, sarışın bir elfti, sırtına renk renk boyaların bulaşmış olduğu bir pelerin atmıştı. Esrarlı doğal ışıkta başında sanki bir ışık halkası varmış gibi duruyordu.</p>

  <p>“Otur.” Elf, başını çevirmeden fırçanın ucuyla bir kaya parçasını gösterdi. “Canını yakmadılar, değil mi?”</p>

  <p>“Hayır. Pek sayılmaz.”</p>

  <p>“Onlara anlayış göstermek zorundasın.”</p>

  <p>“Gerçekten öyle. Zorundayım.”</p>

  <p>“Çocuk gibiler biraz. Geleceğin için müthiş sevinçliydiler.”</p>

  <p>“Fark ettim.”</p>

  <p>Elf ancak şimdi yüzüne baktı. “Otur,” diye tekrarladı. “Birazdan emrinde olacağım. İşim bitmek üzere.”</p>

  <p>Elfin bitirdiği iş, hatları sadeleştirilmiş bir hayvanı betimliyordu, muhtemelen bir bizondu. Aslında bitmiş olan, görkemli boynuzlarından ve onlardan geri kalmayan kuyruğuna kadar uzanan konturlarıydı yalnızca. Geralt, ona gösterilen kayanın üzerine oturup olabildiğince sabır ve tevazuu göstermeye çalıştı.</p>

  <p>Elf birbirine geçirdiği dişlerinin arasından usulca ıslık çalmaya başladı, fırçasını boya çanağına batırdı ve bizonunun gövdesini hızlı hareketlerle mora boyadı. Bir an düşündükten sonra da hayvanın yanlarına kaplan deseni çizgiler çekti.</p>

  <p>Geralt sesini çıkarmadan izliyordu.</p>

  <p>Elf sonra bir adım geri çekilip bir av sahnesini betimleyen mağara resmini incelemeye koyuldu. Çizgili mor bizonun peşinden çılgınca koşan insan figürleri vardı; özensiz fırça darbeleriyle çizilmişlerdi, ellerinde yaylar ve mızraklar tutuyorlardı.</p>

  <p>Geralt’ın sabrı taşmıştı artık. “Nedir bu?”</p>

  <p>Elf, fırçanın temiz ucunu ağzına sokup Geralt’a göz ucuyla baktı. “Bu,” dedi, “tarih öncesi dönemlere ait bir resim; binyıllar önce bu mağarada yaşamış ve vakitlerinin önemli bir kısmını nesilleri çoktan tükenmiş mor bizonları avlamakla geçirmiş olan ilk insanlar tarafından çizilmiş. Bu tarih öncesi döneme ait avcıların kimi sanatçıydı, sanatsal yolla rahatlama ihtiyacı duyuyorlardı. Onları meşgul eden meseleleri ebedileştirme gereksinimi içindeydiler.”</p>

  <p>“Müthiş.”</p>

  <p>“Elbette öyle,” dedi elf. “Sizin âlimleriniz yıllardır mağaraların içinde sürünüp ilk insanların izlerini arıyorlar. Ne zaman bir ize rastlasalar, inanılmaz ölçüde büyüleniyorlar, çünkü bu kıtaya, hatta bu dünyaya sonradan gelip yerleşmediğinizin kanıtlarını buluyorlar. Atalarınızın öteden beri burada yaşadığının, sonuç olarak bu dünyanın onlardan sonraki nesillere ait olduğunun kanıtını ele geçirmiş oluyorlar. Öyle ya, her ırk belli köklere ihtiyaç duyar. Hatta köklerinin ağaç tepelerinde aranması gereken sizin insan ırkınız bile. Gülünç bir sözcük oyunu değil mi, ne dersin? Hicvetmeye değer. Sanattan anlar mısın? Sence buraya başka ne çizilebilir?”</p>

  <p>“Tarih öncesi avcıların kalkmış büyük kamışlarını çiz.” “İyi fikir.” Elf, fırçasını boyaya batırdı. “İlkel uygarlıkların tipik bir özelliğidir kamış kültü. Ayrıca insan cinsiyetinin fiziksel bir dejenerasyona uğradığı kuramına da katkıda bulunabilir. Eski insanların gürzü andıran penisleri vardı, sonraki kuşaklara dumura uğramış gülünç küçük penisler kaldı… Teşekkürler, Witcher.”</p>

  <p>“Rica ederim. Öylesine içimden geldi. Tarih öncesi dönemler için boyalar fazlasıyla canlı duruyor.”</p>

  <p>“Duvarlardan akan tuzun etkisiyle boyalar üç dört gün içinde solacak ve resimler en mükemmel biçimde tarih öncesi dönemi yansıtacak. Sizin âlimler gördüğünde sevinçten donlarına yapacaklar. Benim bunu can sıkıntısından yaptığımı kimse fark etmeyecek, hiç kuşkun olmasın.”</p>

  <p>“Edecekler.”</p>

  <p>“Nasıl peki?”</p>

  <p>“Çünkü eserine imza atmadan duramayacaksın.”</p>

  <p>Elf, cansız bir kahkaha attı. “Bildin! Beni hemen çözdün. Ah, kibir denen zalim, senin içinde boğulmak sanatçı için nasıl da güç! Tabloya imzamı attım bile. Bak, şuraya.”</p>

  <p>“Yusufçuk değil mi bu?”</p>

  <p>“Hayır. Benim adımı simgeleyen bir ideogram. Adım Crevan Espane aep Caomhan Macha. Basitleştirmek için Avallac’h adını kullanıyorum, sen de beni böyle çağırabilirsin.”</p>

  <p>“Öyle yapacağım.”</p>

  <p>“Sanaysa Rivyalı Geralt diyorlar. Bir Witcher’sin. Şimdilerde kayıp bir kızın peşine düştüğün için canavar katletmeyi bıraktın.”</p>

  <p>“Haberler şaşılacak kadar hızlı yayılıyor. Şaşılacak kadar uzaklara hem de. Buralara geleceğimi öngördüğün anlatılıyor. Anladığım kadarıyla gelecekle ilgili kehanetlerde bulunabiliyorsun.”</p>

  <p>“Herkes gelecekle ilgili kehanetler yapabilir,” dedi Avallac’h ellerini bir beze silerken. “Herkes yapar, mesele değil. Kehanette bulunmak beceri değildir. Beceri, doğru kehanette bulunmaktır.”</p>

  <p>“Hicvi hak eden şık bir fikir silsilesi. Sen elbette doğru kehanetlerde bulunuyorsun.”</p>

  <p>“Evet, oldukça sıklıkla. Ben, sevgili Geralt, çok şey biliyor, çok şeyin üstesinden gelebiliyorum. Ayrıca, siz insanların ifadesiyle, akademik unvanım buna işaret ediyor. Unvanım tam olarak şöyle: Aen Saevherne.</p>

  <p>“Âlim.”</p>

  <p>“Aynen.”</p>

  <p>“Umarım bilgisini paylaşmaya hazır bir âlimdir.”</p>

  <p>Avallac’h bir süre sustu.</p>

  <p>“Paylaşmak mı?” dedi sonra uzatarak. “Seninle mi? Bak canım, bilgi bir ayrıcalıktır, yalnızca kendin gibilerle paylaşırsın. Ben bir, elf, bir âlim, seçkin sınıfa mensup biri olarak bir maymundan, fareden ya da başka bir memeliden oluşup evrende yalnızca beş milyon yıl önce belirmiş herhangi bir canlının soyundan biriyle bilgimi neden paylaşayım ki? İki kıllı eliyle bir kemiği kemirmek için belli hareketler gerektiğini ancak bir milyon yıl sonra keşfedebilen bir canlıyla. Üstelik bu kemiği sonra kıçına sokup mutluluktan ciyaklayan bir canlıyla hem de.”</p>

  <p>Elf susup döndü ve gözlerini yeniden resmine dikti.</p>

  <p>“Bilgimi seninle paylaşacağımı tahmin etme cesaretini nereden buluyorsun, insan?” Söyle bana!”</p>

  <p>Geralt, postalına yapışıp kalmış kakaları da silip temizledi. “Belki de,” dedi soğuk bir sesle, “kaçınılmaz olduğu içindir.”</p>

  <p>Elf hızla dönüp, “Kaçınılmaz olan nedir?” diye sordu dişlerinin arasından.</p>

  <p>“Belki de,” dedi Geralt sesini yükseltmeden, “birkaç yıl sonra insanlar birilerinin onlarla paylaşmaya hazır olup olmadıklarına aldırmadan bütün bilgilere sahip olacağı içindir? Senin bir elf ve âlim olarak şu duvarların ardına ustalıkla gizlediğin bilgiler de bunların arasında olacaktır belki? İlk insanlarla ilgili sahte kanıtlar içeren resimlerle donatılmış bu duvarları kazmalarla paramparça etmeyi insanların canının istemeyeceği umuduyla gizlediğin bilgileri? Ne diyorsun? Ah, kibir denen zalim!”</p>

  <p>Elf, sesli soludu ama keyfî yerindeydi.</p>

  <p>“Haklısın,” dedi. “Sizlerin bir şeyleri paramparça etmeyeceğine inanmak, aptallığa varan bir kibirlenme olurdu. Siz her şeyi paramparça ediyorsunuz. Ama sonuç ne oluyor? Bunların sonucu ne oluyor, insan?”</p>

  <p>“Bilmiyorum. Sen söyle ama söylemeyi uygun görmüyorsan ben de yoluma giderim. Ancak başka bir çıkışı kullanmayı yeğlerim çünkü dışarıda birkaç kaburgamı kırmaya hazırlanan haşarı çeten bekliyor.”</p>

  <p>“Buyur.” Elf, ani bir hareketle ellerini iki yana açtı, kaya takırtılarla ve gümbürtülerle yarıldı, mor bizon vahşice ortadan ikiye ayrıldı. “Oradan ışığa çık. Mecazi anlamda ya da sözcük anlamında olsun, her zaman doğru yoldur.”</p>

  <p>“Biraz yazık oldu,” dedi Geralt. “Freski kastediyorum.”</p>

  <p>Elf kısa bir süre sustuktan sonra, “Sanırım şaka yapıyorsun,” dedi samimi ve yumuşak bir tonda. “Freske bir şey olmaz. Kayayı aynı formülle kapatacağım, çatlak izi bile kalmayacak. Çık. Ben de sana eşlik edeceğim. Sana bir şey daha söylemem ve de göstermem gerektiği sonucuna vardım.”</p>

  <p>İçerisi karanlıktı ama mağaranın devasa büyüklükte olduğunu Witcher hemen anlamıştı. İçerinin ısısından ve hava hareketlerinden belliydi bu. Üzerinde yürüdükleri çakıl taşları ıslaktı.</p>

  <p>Avallac’h, büyüyle bir ışık yaktı, tek bir sihir sözü söylememiş, elf yöntemlerine göre bir hareket yapmıştı. Işıltılı küre tavana doğru uçtu, mağara duvarlarını kaplayan necef taşı oluşumları sayısız parıltılarla ışıldadı ve gölgelerin dansı başladı. Witcher elinde olmadan derin derin iç geçirdi.</p>

  <p>Geralt elf rölyeflerini ve heykellerini ilk kez görmüyordu ancak her seferinde aynı etkiyi yaşıyordu. Âdeta hareket halindeyken, titrerken donup kalmış gibi duran elf siluetleri bir heykeltıraşın eseri olamazdı, canlı dokuyu beyaz mermere dönüştürmek güçlü bir büyünün etkisi olmalıydı.</p>

  <p>En yakınındaki heykel, dişi bir elfi betimliyordu, bacaklarını altına almış, siyah bir mermer plakanın üzerine oturmuştu. Yaklaşan ayak seslerinden rahatsız olmuşçasına başını yana çevirmişti. Çırılçıplaktı. Bembeyaz ışıldayan mermer, elften yayılan sıcaklığın âdeta hissedilmesini sağlıyordu.</p>

  <p>Avallac’h durdu, heykellerin arasından uzanan yolda yükselen sütunlardan birine yaslandı.</p>

  <p>“Beni ikinci kez anında çözdün, Geralt,” dedi alçak sesle. “Evet haklıydın, kaya duvarına çizilmiş bizon bir kamuflajdı.</p>

  <p>Amaç, duvarın kırılıp ardına ulaşılmasını engellemek. Buranın yağmalanmasının, yerle bir edilmesinin önüne geçmek. Her soyun, elflerin bile köklere sahip olma hakkı vardır. Burada gördüklerin bizim köklerimiz. Lütfen dikkatli yürü. Sonuçta bir mezarlık burası.”</p>

  <p>Necef taşları üzerinde oynaşan ışık yansımaları karanlıkta kalmış başka ayrıntıları da açığa çıkarıyordu. Heykellerle dolu yolun ardında kemerler, merdivenler, holler, dönemeçler ve sütunlu avlular vardı. Her şey süt gibi mermerdendi.</p>

  <p>Avallac’h durup eliyle işaret etti. “Tüm bunların kalıcı olmasını istiyorum. Bizler gittikten sonra da bütün kıta, hatta bütün dünya yüzlerce metre kalınlığındaki bir buz ve kar tabakasının altına gömüldükten sonra bile Tir nâ Bea Arainne ayakta kalacak. Buradan gidecek ama günün birinde geri döneceğiz. Bunu bize aen Ithlinnespeath, Ithlinne Aegli aep Aevenien kehaneti müjdeliyor.”</p>

  <p>“Gerçekten inanıyor musunuz buna? Bu kehanete. Kaderciliğiniz böylesine derin mi?</p>

  <p>“Her şey,” dedi elf, Geralt’a değil, örümcek ağı misali ince ve narin çalışılmış yassı bir rölyefle kaplı mermer sütuna bakarak, “öngörülmüş ve kehanetle bildirilmiştir. Sizin kıtaya gelişiniz, savaşlar, dökülen elf ve insan kanları… Irkınızın büyümesi, bizimkinin gerilemesi… Kuzeyli ve güneyli hükümdarların çarpışması. Güneyin kralı, kuzeyin krallarına başkaldıracak, onların topraklarını taşkın gibi kaplayıp hükmü altına alacak, krallıkları darmadağın edilip halkları yok edilecek… Dünyanın yok edilişi işte böyle başlayacak. Itlina’nın metnini anımsıyor musun Witcher? Uzakta olan salgından, yakında olan kılıçtan, saklanan açlıktan ölecek, hayatta kalanı don bitirecek… Çünkü Tedd Deireadh Çağı, bitiş çağı geliyor, kılıç ve balta çağı, nefret çağı, beyaz soğuk ve kurt fırtınaları çağı…”</p>

  <p>“Şiirsel anlatımlar bunlar.”</p>

  <p>“Şiirsellikten uzak şeyler anlatayım mı, ister misin? Güneş ışınlarının yayılma açısının değişmesi sonucu, sonsuz buzun sınırı önemli ölçüde değişiyor. Kuzeyden bastıran buzullar, buranın dağlarını un ufak edip güneye kaydıracak. Her şey bembeyaz karların altında kaybolacak. En az bir mil kalınlığındaki bir tabakanın altında. Ve de soğuk, gerçekten çok soğuk olacak.”</p>

  <p>“Yün donlar giyeceğiz,” dedi Geralt heyecansız bir sesle. “Posttan yapılmış mantolar ve de başlıklar.”</p>

  <p>“Lafı ağzımdan aldın,” dedi elf sakin bir sesle. “Sözünü ettiğin donları ve başlıkları giyince siz hayatta kalacaksınız, sonra buralara döneceksiniz, kuyular açacaksınız, bu mağaraların altını üstüne getireceksiniz, yağmalayacaksınız, her yerini yıkıp dağıtacaksınız. Itlina’nın kehanetinde buna yer verilmemiş ama ben biliyorum. İnsanların ve hamamböceklerinin kökünü kurutmak olanaksızdır, bir dişi ile bir erkek her zaman kalır. Biz elflere gelince, Itlina açıkça söylemiştir: Yalnızca kırlangıcın peşinden gidenler uzun ömürlü olacak. Baharın simgesi olan kırlangıç, kurtarıcıdır; yasaklı olanlara kapılar açacak, onlara kurtuluş yolunu gösterecektir. Kırlangıç, Eski Kan’ın çocuğudur.”</p>

  <p>“Ciri’yi mi kastediyorsun?” dedi Geralt kendini tutamayarak. “Yoksa Ciri’nin çocuğunu mu? Nasıl? Neden?”</p>

  <p>Avallac’h onu duymamış gibi yaptı. “Eski Kan’ın temsilcisi kırlangıç,” diye tekrarladı. “Onların kanının. Gel. Ve bak.”</p>

  <p>Gizemli derecede gerçekçi, çoğu bir hareketi yansıtan heykeller arasında Avallac’h’ın parmağıyla gösterdiği yine de öne çıkıyordu. Geniş bir levha üzerinde duran, bedeni kısmen öne doğrulmuş olan beyaz mermerden elf, sanki az önce uyanmış, doğrulmaya ve ayağa kalkmaya hazırlanır gibiydi. Yüzünü, yanı başındaki boş alana çevirmişti, kaldırdığı eliyle görünmeyen birine dokunuyordu âdeta.</p>

  <p>Avallac’h’ın sessizliği bozması uzun sürdü. “Bu Lara Dorren aep Shiadhal. Mezar değil bu elbette, bir kenotaf<sup>8</sup>. Heykelin duruşu şaşırttı mı seni? İki âşığı, Lara’yı ve Lodlu Cregennan’ı mermerden yaratma fikri destek görmedi. Cregennan bir insandı, Ameli mermerini onun heykeli için harcamak bağışlanamaz bir suç olurdu. Bir insanın heykelini dikmek buraya, Tir Nâ Bea Arainne’ye küfretmek gibi olurdu. Öte yandan, bu duyguya dair bütün anıları kasten silmek çok daha büyük bir suç olurdu. Bu durumda bir orta yol bulundu. Cregennan şeklen burada değil ama aslında burada. Lara’nın bakışında ve pozunda. Âşıklar birlikteler. Onları hiçbir şey ayıramadı. Ne ölüm ne de unutulma… Hatta kin.”</p>

  <p><sup>8</sup> Temsilî mezar, (ç. n.)</p>

  <p>Witcher’a, elfin umursamaz ses tonu bir an için değişmiş gibi gelmişti ama bu olanaksızdı herhalde.</p>

  <p>Avallac’h, heykele yaklaştı, dikkatli ve yumuşak bir el hareketiyle mermer omza dokundu. Sonra döndü ve üçgen yüzünde her zamanki hafif alaylı gülümseme belirdi. “Uzun yaşamanın en büyük dezavantajının ne olduğunu biliyor musun, Witcher?”</p>

  <p>“Hayır.”</p>

  <p>“Seks.”</p>

  <p>“Nasıl yani?”</p>

  <p>“Doğru işittin. Seks. Yaklaşık yüz yıl sonra sıkıcı olmaya başlıyor. Büyüleyici ve heyecanlandırıcı ve yeni olan hiçbir yanı kalmıyor. Her şey daha önce yaşanmış oluyor. Derken ansızın Kürelerin Çarpışması oldu ve siz insanlar belirdiniz burada. İnsanlık âleminden kalanlar, sizin tümüyle imha ettiğiniz eski bir dünyadan, bambaşka bir dünyadan gelen canlılar doluştu buraya. Hâlâ kıllı olan ellerinizle onları imha ettiniz ve beş milyon yıl sonra kendi türünüzü yarattınız. Sizler bir avuçsunuz, ortalama yaşam süreniz gülünç derecede kısa, yani hayatta kalmanız çoğalma hızınıza bağlı, bu yüzden dizginlenemez bir şehvete sahipsiniz, seks sizi bütünüyle esir almış, hatta bu dürtünüz varlığınızı sürdürme dürtünüzden daha güçlü. Öncesinde adamakıllı düzüşmüşseniz ölüm neden olmasın ki! İşte sizin bütün felsefeniz bundan ibaret.”</p>

  <p>İçinden fazlasıyla gelse de Geralt onun sözünü kesmedi, hiçbir yorum yapmadı.</p>

  <p>“Ansızın ne oldu?” diye sözlerini sürdürdü Avallac’h. “Canları sıkkın, elf kadınlarından sıkılmış elf erkekleri sürekli ihtiraslı olan insan kadınlarıyla birleşti, canları sıkkın elf kadınları yaşam sevinci ve coşkuyla insan soyunun erkeklerine sapıkça bir merakla teslim oldu. Kimsenin açıklayamadığı bir şey ortaya çıktı: Normalde on ya da yirmi yılda bir yumurtlayan elf kadınları, bir insanla birleştiklerinde güçlü bir orgazm yaşayıp yumurtluyorlardı. Gizli bir hormon ya da bir hormon kombinasyonu harekete geçti. Elf kadınları, yalnızca insanlarla birleşerek çocuk doğurabileceklerini anladılar. Sizden daha güçlü olduğumuz dönemde kökünüzü kazımamızı kadınlarımız engelledi. Derken siz daha güçlü konuma geçtiniz ve bizim kökümüzü kazımaya başladınız. Elf kadınları her zaman sizden yana oldu. Birlikte yaşamayı, birlikte çalışmayı ve birlikte var olmayı desteklediler. Asıl dertlerinin birlikte sevişmek olduğunu itiraf etmek istemiyorlardı elbette.”</p>

  <p>“Bunun benimle ne ilgisi var?” diye sordu Geralt.</p>

  <p>“Seninle mi? Hiçbir ilgisi yok. Ciri, Lara Dorren aep Shiadhal soyundan geliyor, Lara Dorren ise insanlarla birlikte yaşamayı savunan biriydi. Özellikle de bir insanla. Lodlu Cregennan’la, insan bir büyücüyle. Lara Dorren, Cregennan’la defalarca ve başarılı bir şekilde birlikte oldu. Daha basit bir ifadeyle: Hamile kaldı.”</p>

  <p>Witcher bu kez de sessizliğini korudu.</p>

  <p>“Ancak Lara Dorren sıradan bir elf değildi. Bir genetik yüklemeydi. Uzun yıllar süren çalışmalar sonucunda özel olarak hazırlanmıştı. Başka bir genetik yüklemeyle, bir elfle elbette kendisinden de özel olan bir çocuk doğurması bekleniyordu. Fakat o insan spermiyle gebe kalınca bu şansı mezara götürdü, yüzyıllar süren planlamaların ve hazırlıkların sonucunu boşa çıkardı. En azından o zamanlar böyle düşünülüyordu. Cregennan’ın çocuğu olan melezin, üstün değere sahip annesinden olumlu özellikler alabileceği kimsenin aklına gelmiyordu. Hayır, böylesine uygunsuz bir birleşmeden iyi bir şey beklenemezdi…”</p>

  <p>“Bu yüzden ağır bir ceza gerekiyordu.”</p>

  <p>“Hayır, düşündüğün gibi olmadı.” Avallac’h, Geralt’a hızlı bir bakış attı. “Lara Dorren ile Cregennan’ın birleşmeleri elflere tarifsiz zararlar, insanlara ise yalnızca yarar getirdiği halde Cregennan’ı öldüren elfler değil insanlar oldu. Lara’yı elfler değil, insanlar mahvetti. Elflerin âşıklara kinlenmek için çokça nedenleri olmasına karşın olaylar gerçekten böyle gerçekleşti. Tabii bu nedenler arasında kişisel olanlar da vardı.”</p>

  <p>Elfin sesinde ikinci kez meydana gelen değişiklik Geralt’ı düşündürdü.</p>

  <p>“Her neyse,” diye sözlerini sürdürdü Avallac’h, “birlikte yaşama, sabun köpüğü gibi kısa ömürlü oldu, iki ırk birbirinin gırtlağına yapıştı. Bugüne kadar süregelen savaş başladı. Geçen süre içinde, Lara’nın genetik mirası… Tahmin edeceğin gibi kaybolmadı. Hatta gelişti bile ama ne yazık ki mutasyona uğradı. Evet, senin Ciri bir mutant.”</p>

  <p>Elf, bu kez de bir yanıt alamadı.</p>

  <p>“Elbette işin içinde canlıları kurnazca birbirleriyle çiftleştiren büyücülerin parmağı vardı tabii ama olay onların da kontrolünden çıktı. Lara Dorren’in genetik özelliklerinin Ciri’de böylesine güçlü bir biçimde vücut bulmasının nedenini, buna neyin yol açtığını kimse açıklayamıyor. Thanedd’de senin kemiklerini dağıtan Vilgefortz bence biliyor bunu. Lara’nın ve Riannon’un altsoyu üzerinde incelemeler yapan büyücüler bir dönem kendilerini bütünüyle bu işe verdiler, gelgelelim umdukları sonuca varamayınca heyecanlarını yitirip deneysel çalışmalarını noktaladılar. Gelgelelim deney kendi kendine de olsa devam etti. Pavetta’nın kızı, Calanthe’nin torunu, Riannon’un torununun torunu Ciri, Lara Dorren’in soyundan geliyordu gerçekten. Vilgefortz bunu öğrendi, muhtemelen bir rastlantı sonucu oldu bu. Nilfgaard İmparatoru Emhyr var Emreis de biliyor bunu.”</p>

  <p>“Sen de biliyorsun.”</p>

  <p>“Hatta onlardan daha fazlasını biliyorum. Ama bunun bir anlamı yok. Kader değirmeni çalışıyor, yazgının değirmen taşları öğütüyor… Alna yazılan gerçekleşmek zorunda.”</p>

  <p>“Ne geçekleşecek peki?”</p>

  <p>“Kadere yazılmış olan şey. Baştan beri belirlenmiş olan, mecazi anlamda elbette… Kusursuz işleyen, hedefi, planı ve sonucu içinde barındıran bir mekanizmanın çalışmasına yön veren şey.”</p>

  <p>“Bu söylediklerin ya şiir ya da metafizik. Ya da her ikisi de çünkü bazen sınır belirlemek güç oluyor. Daha somut bir açıklama yapabilir misin? En azından birazcık daha? Seninle tüm bunları tartışmayı isterdim ama çok acelem var.”</p>

  <p>Avallac’h, Geralt’ı uzun uzun süzdü. “Neden bu acele? Nereye gideceksin? Ah, özür dilerim… Sanırım anlattıklarımı zerre kadar anlamadın. O halde doğrudan söyleyeyim: Senin şu büyük kurtarma harekâtının anlamı kalmadı artık. Kız bütünüyle yenildi.</p>

  <p>“Ve bunun birçok nedeni var,” diye sözlerini sürdürdü elf, bakışlarını Witcher’in taşlaşmış yüzüne çevirerek. “Birincisi, artık çok geç, olabilecek en kötü olay gerçekleşti, kızı bundan kurtaramazsın artık. İkincisi, artık doğru yola girdi, kırlangıç kendi başının çaresine bakabiliyor, içinde ulu bir güç var, bundan böyle hiçbir şeyden ürkmüyor, senin yardımına ihtiyacı kalmadı. Üçüncüsü… Hımmm…”</p>

  <p>“Seni dikkatle dinliyorum, Avallac’h. Büyük bir dikkatle.”</p>

  <p>“Üçüncüsü… Ona şimdi başka biri destek oluyor. Kaderin bu kızı yalnızca seninle bağladığına inanacak kadar kibirli olamazsın sanırım.”</p>

  <p>“Bu kadar mı?”</p>

  <p>“Evet.”</p>

  <p>“O halde hoşça kal.”</p>

  <p>“Bekle.”</p>

  <p>“Söylemiştim, acelem var.”</p>

  <p>“Bir an için farz edelim ki,” dedi elf sakin bir sesle, “neler olacağını biliyorum ve geleceği görüyorum. Olması gerekenin senin çabalarından bağımsız olarak gerçekleşeceğini söylesem ne olur? Tek başına giriştiğin bütün işlerin sonuçsuz kalacağını söylesem? Sana dünyanın sakin bir köşesinde kendine yer bulup hiçbir şey yapmadan oturmanı ve gidişatın kaçınılmaz sonuçlarını beklemeni söylesem, kabul eder miydin?”</p>

  <p>“Hayır.”</p>

  <p>“Hedef, plan ve sonuç gibi sarsılmaz mekanizmalara duyduğun güvensizlikten kaynaklanan eylemlerinin, çok düşük f bir ihtimal olsa da ancak olumsuz yönde değişikliklere yol açabileceğini söylesem, konuyu bir kez daha gözden geçirir miydin? Ah, geçirmeyeceğini yüzünden okuyorum zaten. O ’ halde doğrudan soruyorum: neden?”</p>

  <p>“Gerçekten merak ediyor musun?”</p>

  <p>“Gerçekten ediyorum.”</p>

  <p>“Çünkü senin yaratıcıların planı ve önceden saptanmış amaçlarıyla ilgili metafizik basmakalıp sözlerine inanmıyorum. Sizin şu ünlü Itlina kehanetlerinize ve gelecekle ilgili diğer öngörülerinize de inanmıyorum. Bence bunlar tıpkı senin ’ kaya resimlerin gibi saçmalık ve kandırmaca. Yani mor bir bizon Avallac’h, başka bir şey değil. Bana yardım edemiyor ’ musun, yoksa etmek mi istemiyorsun, kestiremiyorum. Ancak ’ seni suçlayamam…”</p>

  <p>“Sana yardım etmediğimi ya da etmek istemediğimi söylüyorsun. Ne şekilde edebilirim ki?”</p>

  <p>Geralt bir süre duraksadı. Pek çok şeyin, sorunun doğru bir şekilde sorulmasına bağlı olduğunun bilincindeydi.</p>

  <p>“Ciri’yi bulabilecek miyim?”</p>

  <p>Yanıt hemen geldi. “Bulacaksın ama ardından hemen yeniden kaybetmek üzere. Üstelik sonsuza kadar, kesinlikle. Ancak öncesinde bütün yoldaşlarını kaybedeceksin. İçlerinden birini önümüzdeki haftalarda, belki de günlerde yitireceksin. Hatta birkaç saat içinde bile olabilir.”</p>

  <p>“Teşekkür ederim.”</p>

  <p>“Henüz bitirmedim. Hedef ve planın işleyiş şekline doğrudan müdahale etmen binlerce insanın ölümüne yol açacak. Bu büyük bir önem taşımıyor çünkü bundan kısa bir süre sonra milyonlarca insan yaşamını yitirecek. Tanıdığın dünya yok olacak, varlığını sonlandıracak, aradan belli bir süre geçtikten sonra yeni bir biçimde yeniden doğacak. İşte tam da bu gelişmeleri engellemeye ya da olayların akışını değiştirmeye kimsenin gücü yok, olmayacak da. Ne senin ne benim ne büyücülerin ne de âlimlerin. Ciri’nin bile. Buna ne diyorsun?”</p>

  <p>“Mor bizon. Her şeye rağmen sana teşekkür ederim, Avallac’h.”</p>

  <p>Elf, omuz silkti. “Bu arada az da olsa merak ettiğim bir şey var: Değirmenin mekanizması içine düşen küçük bir taşın nasıl bir etkisi olabilir? Senin için yapabileceğim başka bir şey var mı?”</p>

  <p>“Sanmam. Bana Ciri’yi gösteremezsin herhalde, değil mi?”</p>

  <p>“Kim demiş onu?”</p>

  <p>Geralt’ın soluğu kesildi.</p>

  <p>Avallac’h hızlı adımlarla bir mağara duvarına doğru yürüdü ve Witcher’a onu izlemesini işaret etti.</p>

  <p>Işıldayan necef taşlarını gösterip, “Tir nâ Bea Arainne duvarlarının özgün özellikleri vardır. Benim de -büyük bir tevazuyla söylüyorum- özel yeteneklerim vardır. Ellerini şunun üzerine koy. Dikkatle oraya bak. Düşüncelerinle yoğunlaş. Ciri’nin sana şu an ne kadar çok ihtiyacı olduğunu düşün. Zihinsel olarak ona ne kadar yardım etmek istediğine odaklan. Yardıma koşmak istediğini, onun yanında olmak istediğini düşün. Resmin gözünün önüne kendiliğinden belirmesi ve anlaşılır olması gerekir. Bak ama şiddetli tepkilerden kaçın. Konuşma. Bu iletişim değil, hayal olacak.”</p>

  <p>Geralt ona söylenenleri yerine getirdi.</p>

  <p>Gördüğü ilk hayaller, vaat edilenin aksine net değildi. Bulanıktı ama öylesine şiddet yüklüydü ki Geralt geri çekilme ihtiyacı duydu. Bir masa üzerinde kesik bir el… Parlak bir tabakanın üzerine yayılmış kan… Ölü atların üzerinde iskeletler. .. Kelepçeli Yennefer…</p>

  <p>Bir kule mi? Siyah bir kule mi? Ardında… kutup ışıkları mı?</p>

  <p>Ansızın, hiçbir uyarı yapılmadan resim aydınlandı. Hatta fazlasıyla…</p>

  <p>“Dandelion!” diye haykırdı Geralt. “Milva! Angouleme!”</p>

  <p>“Hı?” diye sordu Avallac’h ilgiyle. “Ha, evet. Sanırım her şeyi mahvettin.”</p>

  <p>Geralt, mağara duvarından bir sıçrayışla uzaklaşırken bazalt taşına takılıp tökezledi, “önemli değil, lanet olsun!” diye bağırdı. “Dinle Avallac’h, acilen druid ormanına gitmeliyim…”</p>

  <p>“Caed Myrkvid’e mi?”</p>

  <p>“Evet, aynen! Arkadaşlarımın hayatı tehlikede! ölüm kalım savaşı veriyorlar! Başka insanların da hayatı tehlikede… Ne taraftan… Of, lanet olsun! Gidip kılıcım ile atımı alayım…”</p>

  <p>“Hiçbir at,” diye Witcher’in sözünü kesti elf sakin bir sesle, “hava kararmadan önce seni Myrkvid’e götüremez…”</p>

  <p>“Ama ben…”</p>

  <p>“Sözümü bitirmedim daha. Gidip şu ünlü kılıcını al, ben de o arada bir binek temin ederim. Dağ yolları için mükemmeldir ama binek atına pek benzemez diyebilirim. Onun sayesinde yarım saate varmadan Caed Myrkvid’de olacaksın.”</p>

  <p>Taktak, tıpkı bir at gibi kokuyordu ama benzerlikler bu kadardı. Geralt bir seferinde Mahakam’da cücelerin düzenlediği bir yaban koyunu yarışına katılmış ve bunu bir radikal spor türü olarak değerlendirmişti. Çılgın gibi koşturan bir taktak’ın sırtına oturduğu şu anda radikal sözcüğünün gerçek anlamını kavramıştı.</p>

  <p>Yere yuvarlanmamak için parmaklarını yaratığın fırça gibi sert kıllarına geçirmiş, bacaklarını yanlarına bastırmıştı. Taktak, leş gibi ter, idrar ve içki kokuyordu. Peşinden birileri kovalıyormuş gibi delice koşuyordu. Devasa ayaklarının altındaki zemini, tabanları tunçtan yapılmışçasına zangırdatıyordu. Hızını bir an bile kesmeden bayırları tırmanıp inerken yarattığı rüzgâr kulakları uğuldatıyordu. Daracık sırtlarda, bayırlarda ve kayalıklarda öylesine koşturuyordu ki Geralt uçurumları görmemek için gözlerini sımsıkı yumuyordu. Yaratık, hiçbir yaban koyununun geçemeyeceği çağlayanı, şelaleyi, uçurumu ve boğazı aşıyor, başarıyla gerçekleştirdiği her sıçrayışa kulakları sağır eden vahşi bir böğürme eşlik ediyordu. Daha doğrusu böyle anlarda şiddeti artan bir böğürme yükseliyordu çünkü taktak aralıksız böğürüyordu.</p>

  <p>“Yavaşla!” Karşıdan gelen hava, sözcüklerini âdeta boğazına geri tıkıyordu.</p>

  <p>“Neden?”</p>

  <p>“İçmişsin!”</p>

  <p>“Uaaahahaha!”</p>

  <p>Delice ilerliyorlardı ve kulakları uğulduyordu.</p>

  <p>Taktak leş gibi kokuyordu.</p>

  <p>Devasa ayakların kayalıklarda çıkardığı gümbürtü kesildi, molozların gıcırtısı başladı. Derken zemindeki taşlar azalmaya başladı, yerden hızla yeşil bir şey geçti. Ardından yeşiller ve kahverengiler ışıldadı çünkü taktak akıl almaz sıçrayışlarla bir çam ormanından geçiyordu. Reçine kokusu, canavarın berbat kokusuna karışmıştı.</p>

  <p>“Uaaahahaha!”</p>

  <p>Çamlar sona erdi, yerdeki yaprakların hışırtısı duyulmaya başladı. Zemin şimdi kızıl, kızılımsı kahve, sarı ve turuncu renklere boyanmıştı.</p>

  <p>I F I</p>

  <p>Taktak son bir sıçrayışla bir odun yığınının üzerinden atladı. Geralt az kalsın dilini ısırıp koparacaktı.</p>

  <p>Çılgın yolculuk başladığı gibi tuhaf bitti. Taktak topuklarını toprağa gömdü, kükredi ve Witcher’i kuru yapraklarla kaplı ’ zemine fırlattı. Geralt yerde öylece kalakaldı, soluk alamadığı için sövemedi bile. Sonra söylenerek kalktı ve yeniden sancımaya başlayan dizini ovaladı.</p>

  <p>“Düşmedin,” dedi taktak; sesinde şaşkınlık vardı. “Vay, vay.”</p>

  <p>Geralt yorum yapmadı.</p>

  <p>“Geldik.” Taktak, kıllı ayağıyla gösterdi. “İşte Caed Myrkvid.”</p>

  <p>Aşağıda bir koyak vardı, kalın sis tabakasıyla örtülüydü. Dumanların arasından koca ağaçların tepeleri yükseliyordu.</p>

  <p>Taktak, soru sorulmasını beklemeden, “Bu sis doğal değil,” dedi burnunu çekerek. “Ayrıca o yönden duman kokusu geliyor. Yerinde olsam acele ederdim. Hey, ben de gelmek isterim aslında… Canım şöyle sıkı bir dövüş istiyor! Günün birinde sırtıma bir Witcher oturtup insanların üzerine çullanmayı küçüklüğümden beri düşlemişimdir! Ancak Avallac’h ’ kendimi göstermeyi bana yasakladı. Mesele birliğimizin gü venliği çünkü…”</p>

  <p>“Biliyorum.”</p>

  <p>“Ağzına bir tane patlattığım için kızma bana.”</p>

  <p>“Kızmıyorum.”</p>

  <p>“Sen düzgün birisin.”</p>

  <p>“Teşekkür ederim. Beni sırtına oturttuğun için de.”</p>

  <p>Taktak, kızıl sakalının arasından dişlerini gösterdi ve ağzından içki kokusu yayıldı. “Ben de teşekkür ederim.”</p>

  <p>Myrkvid Ormanı üzerine yayılan sis yoğundu, girintili çıkıntılı şekliyle aşçı bir kadının bir pastanın üzerine bol kepçeden yaydığı kaymağı andırıyordu. Bu sis, Witcher’a Brokilon’u, dryad’Xarxn ormanını anımsatmıştı; orası da güvenlik ve kamuflaj amacıyla benzeri sihirli bir duman bulutuna bürünürdü. Bulundukları noktada çoğunlukla gürgen ve kayın ağaçlarından oluşan ormanın azametli ve tehdit dolu atmosferi de Brokilon’u andırıyordu.</p>

  <p>Tıpkı Brokilon’da olduğu gibi, Geralt ormanın kıyısında, kuru yapraklarla kaplı yolda az daha cesetlere takılıp düşecekti.</p>

  <p>Acımasızca katledilmiş insanlar ne druid ne de Nilgfgaardlı idi, Bülbül’ün ve Schirru’nun çetesinden olmadıkları da kesindi. Geralt sisin içindeki arabaları henüz fark etmeden, Regis’in hacılardan söz ettiği aklına geldi. Anlaşılan hacı adaylarından bazılarının yolculuğu iyi sonlanmamıştı.</p>

  <p>Rutubetli havaya karışmış duman ve yanık kokusu rahatsız edici ölçüde şiddetlenerek rehberlik ediyordu. Az sonra duyulan sesler de yolu göstermeye başladı. Seslenmeler. Kötü bir kemandan ahenksiz bir müzik de yayılıyordu.</p>

  <p>Geralt adımlarını hızlandırdı.</p>

  <p>Yağmurun yumuşattığı yolun üzerinde bir araba duruyordu. Tekerleklerinin dibinde cesetler vardı.</p>

  <p>Haydutlardan biri arabanın içini karıştırıyor, ev eşyalarını ve araç gereçleri dışarı atıyordu. İkinci adam koşulmuş atları tutuyor, bir diğeri öldürdükleri bir hacının sırtından tilki kürkünü soyup alıyordu. Dördüncü haydut elinde rastgele tuttuğu yayı kuşkusuz ganimetlerin arasında bulduğu kemana sürtüyor ama enstrümandan tek bir düzgün ses çıkaramıyordu.</p>

  <p>Bu uyumsuz seslerin yaydığı gürültünün iyi bir yanı vardı- Geralt’ın adımlarının duyulmasını önlüyordu.</p>

  <p>Müzik bir anda sustu, kemanın telleri yürekleri yakarcasına inledi, haydut kuru yaprakların arasına devrilip zemini fışkırttığı kana buladı. Atları tutan adam çığlık bile atamadı çünkü sihill nefes borusunu parçalamıştı. Üçüncü haydut arabadan atlamaya zaman bulamadı, baldırındaki atardamar yarıklığı için haykırarak yeri boyladı. Dördüncü haydut kılıcını kınından çıkarmayı başarmıştı ama kaldırmasına fırsat kalmamıştı.</p>

  <p>Geralt, serçe parmağıyla bir kan lekesini sildi.</p>

  <p>“Evet, yavrular,” dedi ormana ve duman kokusuna doğru, “sizinki aptalca bir fikirdi. Bülbül’e ve Schirru’ya kulak vermeyecektiniz. Evlerinizde kalsanız daha iyi olacaktı.”</p>

  <p>Çok geçmeden başka arabalar ve cesetler gördü. Öldürülmüş çok sayıdaki hacıların arasında beyaz giysileri kirlenmiş druidler de yatmaktaydı. Artık uzakta olmayan yangının dumanı bütün çevreye yayılmıştı.</p>

  <p>Haydutlar bu kez daha dikkatliydi. Geralt yalnızca birinin yanına usulca yanaşabildi; haydut, kanlar içindeki bir kadının ellerinden ve bileklerinden değersiz yüzüklerini ve bilekliklerini çıkarmakla meşguldü. Geralt, haydudun tepesine bir darbe indirdi, adam böğürdü ve bunun üzerine diğerleri -Nilfgaardlı haydutlar- uluyarak Geralt’a hücum etmeye çalıştılar.</p>

  <p>Geralt bir sıçrayışta yeniden ormana daldı, gövdenin sırtını örtmesi için önüne ilk çıkan ağacın altına girdi. Haydutlar ona henüz yetişemeden nal sesleri duyuldu, çalılıkların ve sislerin arasından devasa bir at belirdi, sırtında altın sarısı ve kırmızı karolarla kaplı bir eyer örtüsü ve zırhlar içinde birini taşıyordu. Atlının sırtında bembeyaz bir pelerin, başında da gagalı bir miğfer vardı. Haydutlar geri çekilmeyi başaramadan şövalye tepelerinde belirmişti; kılıcını bir sağa bir sola savurunca kanlar fışkırdı. Müthiş bir manzaraydı bu.</p>

  <p>Geralt’ın o yöne bakmaya zamanı yoktu; o da vişne rengi tunikli bir haydutla ve siyahlar giymiş bir Nilfgaardlı ile boğuşuyordu. Boş bulunup savunmasını indiren haydudun ağzına bir yumruk çaktı. Nilfgaardlı da havada uçan dişleri görünce tabana kuvvet kaçmaya başlayıp sislerin arasında kayboldu.</p>

  <p>Geralt az kalsın, sırtında çizgili eyer örtüsü olan atın ayaklarının altında kalacaktı. At, tek başına koşturuyordu.</p>

  <p>Geralt hiç zaman kaybetmeden çalılıkların arasından, çığlıkların, küfürlerin ve şangırtıların geldiği tarafa doğru atıldı.</p>

  <p>Üç haydut, beyaz pelerinli şövalyeyi atından indirmiş öldürmeye çalışıyordu. Adamlardan biri bacaklarını ayırmış, elinde baltayla, diğeri de kılıcıyla vuruyordu; üçüncü adam da tavşan gibi sağa sola sıçrayıp elindeki mızrağı saplamak için şövalyenin bedeninde açıkta kalmış bir nokta arıyordu. Adamların yere fırlattığı şövalye, miğferinin içinden anlaşılmaz şeyler söyleyerek bağırıyor, iki eliyle tuttuğu kalkanla darbeleri savuşturuyordu. Her balta darbesiyle birlikte kalkan iniyordu, artık neredeyse göğüs zırhına yaklaşmıştı. Açıkça belliydi, bir ya da iki darbe daha yedikten sonra şövalyenin iç organları zırhın aralıklarından dışarı fırlayacaktı.</p>

  <p>Geralt peş peşe yaptığı üç sıçrayışla kargaşanın ortasına indi. Kılıcını önce yanında biten eli mızraklı kızıl saçlının gırtlağına sapladı, ardından baltalının karnını yardı. Şövalye, üzerindeki zırha karşın kıvrak bir manevra yaptı, kalkanının kenarını üçüncü haydudun dizine çaktı, yere yuvarlanan adamın yüzüne üç yumruk indirdi ve kalkanını fışkıran kanların önüne tuttu. Ardından dizlerinin üzerinde doğruldu, eğreltiotlarının arasında el yordamıyla kılıcını aradı. Derken Geralt’ı gördü ve kaskatı kesildi.</p>

  <p>“Kimin eline düştüm şimdi?” diye homurdandı miğferinin ardından.</p>

  <p>“Kimsenin. Burada yatanlar benim de düşmanlarım.”</p>

  <p>“Haaa…” Şövalye, miğferinin siperliğini açmaya çalıştı, gelgelelim metal eğrildiği için mekanizma tutukluk yapıyordu. “Namusum üzerine söylüyorum! Desteğiniz için yüzlerce defa teşekkür ederim.”</p>

  <p>“Ben size teşekkür ederim. Yardımıma yetiştiniz.”</p>

  <p>“Gerçekten mi? Ne zaman?”</p>

  <p>Hiçbir şey görmemiş, diye düşündü Geralt. Şu demir tenceresinin deliklerinden bile görmemiş beni.</p>

  <p>“Adınız nedir?” diye sordu şövalye.</p>

  <p>“Geralt. Rivyalıyım.”</p>

  <p>“Hangi armaya bağlısınız?”</p>

  <p>“Şimdi armacılık zamanı değil, sayın şövalye.”</p>

  <p>“Gerçekten haklısınız, yiğit süvari Geralt.”</p>

  <p>Şövalye kılıcını bulmuştu. Ayağa kalktı. Her yeri eğilip bükülmüş kalkanının üzerinde eyer örtüsünde olduğu gibi altın yaldız ve kırmızı tonlarında karolar vardı, karoların içinde dönüşümlü olarak A ve H harfleri yer alıyordu.</p>

  <p>“Bu benim soy armam,” diye açıkladı şövalye. “Bunlar da derebeyim hanımefendi Anna Henrietta’nın baş harfleri. Kendime satranç şövalyesi diyorum. Bir gezgin süvariyim. Adımı ve armamı söyleyemem. Bir şövalye andı içtim. Namusum üzerine söylüyorum, yardımınız için bir kez daha teşekkür ederim süvari.”</p>

  <p>“Ben size teşekkür ederim.”</p>

  <p>Yere serdikleri haydutlardan biri inlemeye ve kuru yapraklar arasında hışırtılar çıkarmaya başlamıştı. Satranç şövalyesi hemen yanında bitip adamı güçlü bir yumrukla yere yapıştırdı. Haydut, iğneye geçirilmiş örümcek gibi çırpındı.</p>

  <p>“Acele edelim,” dedi şövalye. “Alçaklar orayı kasıp kavuruyor. Namusum üzerine söylüyorum, dinlenme zamanı değil henüz!”</p>

  <p>“Doğru,” dedi Geralt. “Çete ormana yerleşmiş, hacıları ve druidleri öldürüyor. Arkadaşlarım güç dürümdalar…”</p>

  <p>“Bana bir an için izin verin lütfen.”</p>

  <p>Başka bir hayduttan yaşam belirtileri gelmişti. Şövalye onu da bir çırpıda yere yapıştırıp şişledi. Adam havaya diktiği bacaklarını öyle bir titretiyordu ki postalları ayağından çıktı.</p>

  <p>“Namusum üzerine!” satranç şövalyesi kılıcını likenlere sürtüp temizledi. “Bu itler yaşamdan zor kopar! Yaralıları öldürmem sizi şaşırtmasın, süvari. Namusum üzerine yemin ederim ki eskiden böyle yapmazdım. Ancak bu serseriler aklı başında insanları kıskandıracak kadar hızlı iyileşiyorlar. Bir seferinde bir hergeleyle üç kez peş peşe uğraşmak zorunda kalınca işlerini daha esaslı bitirmeye başladım. Bir daha uğraşmayayım diye.”</p>

  <p>“Anlıyorum.”</p>

  <p>“Gördüğünüz gibi bir gezgin süvariyim. Ama namusum üzerine söylüyorum, bezgin değilim. Oo, benim atım bu. Gel buraya, Buzephal!”</p>

  <p>Orman aydınlanmaya, ağaçlar seyrelmeye başlamıştı. Ormanın bu bölümünde büyük meşe ağaçları yükseliyordu. Yangının kokusu ve dumanları iyice yakından geliyordu artık. Derken yangını gözleriyle gördüler.</p>

  <p>Çatıları hasırla örtülü barakalardan oluşan küçük yerleşim merkezinin tamamı alevler içindeydi. Araba brandaları da yanıyordu. Arabaların arasına cesetler saçılmıştı, çoğunun üzerinde uzaktan da seçilebilen beyaz druid giysileri vardı.</p>

  <p>Haykırarak kendilerini cesaretlendiren ve arabaları siper olarak kullanan haydutlar ve Nilfgaardlılar kazıklar üzerine / oturmuş ve dev bir meşenin gövdesine yaslanmış bir eve saldırıyordular. Ev, sağlam kalaslardan yapılmıştı, dik bir çatısı vardı, haydutların attığı meşaleler zarar vermeden kayıp çatıdan düşüyordu. Çevresi kuşatılmış olan evden ciddi bir savunma ve geri püskürtme geliyordu. Geralt’ın gözlerinin önünde haydutlardan biri arabanın arkasından kafasını çıkartır çıkartmaz yıldırım çarpmış gibi yere yuvarlandı; başına bir f ok saplanmıştı.</p>

  <p>“Arkadaşların,” dedi satranç şövalyesi keskin zekâsını göstererek, “o binada olmalılar! Namusum üzerine, çok zor dürümdalar! Haydi, hızla yardımlarına koşalım!”</p>

  <p>Geralt’ın kulağına keskin çığlıklar ve komutlar geldi, çok geçmeden Bülbül denen haydutu başındaki sargıdan tanıdı. Bir an yarı elf Schirru’yu da gördü; siyah pelerinli Nilfgaardlıların arkasına saklanmıştı. Ansızın boynuz sesleri yükseldi, öylesine yüksek perdedendi ki ağaçların yaprakları kopup yere düştü. Savaş atlarının nalları takırdıyor, atlarının sırtında dörtnala koşturarak gelen süvarilerin zırhları ve kılıçları yanıp sönüyordu. Haydutlar çığlıklar atarak dağıldı.</p>

  <p>“Namusum üzerine!” diye bağırdı satranç şövalye ve atını mahmuzladı. “Bunlar arkadaşlarım! Bize yetiştiler! Haydi ’ saldırıyoruz, biz de bu şandan nasibimizi alalım! Durmayın, dalalım!”</p>

  <p>Satranç şövalyesi, Buzephal’in sırtında dörtnala koşarken, kaçmaya çalışan haydutların üzerine ilk çullanan kişi oldu, yıldırım hızıyla iki hergeleyi yere serdi. Diğerleri ürkmüş kuşlar gibi pır diye uçtular. İki haydut, koşarak yaklaşan Geralt’a yöneldi ama “Witcher işlerini bir çırpıda bitirdi.</p>

  <p>Üçüncü haydut, Cebrail adında bir silahla Geralt’ı vurmaya çalıştı. Adamın elindeki minyatür tatar yayını, Cebrail adında Verdenli bir zanaatkâr icat etmiş ve patentini almıştı. Silahının tanıtımını, “Kendi kendini savun” sözüyle yapıyordu. Reklamda, “Çevremiz haydutlarla ve şiddetle dolu,” diye yazıyordu. , “Adalet aciz ve çaresiz. Kendi kendini savun! Cebrail marka el tatar yayın olmadan evden çıkma. Cebrail senin nöbetçin, Cebrail seni ve sevdiklerini haydutlardan korur.”</p>

  <p>Satışlar rekor kırmıştı. Çok geçmeden her haydutun gasp sırasında işe yarayacak bir Cebrail’i olmuştu.</p>

  <p>Geralt bir Witcher’di, havada uçan bir oku savuşturabilirdi. Ancak dizinin ağrısını unutmuştu. Savuşturma hareketi bir an geç kalmıştı ve silahın yaprak şeklindeki ucu kulağını yırttı. Duyduğu acı, onu etkisiz hale getirdi ama bu durum ; yalnızca bir an sürdü. Haydudun, tatar yayını çekip kendini savunmasına zaman kalmadı, öfkeden gözü dönen Geralt, kılıcını önce haydutun kollarına indirdi, sonra sihill’i iyice havaya kaldırıp adamın bağırsaklarını dışarı çıkardı.</p>

  <p>Henüz kulağındaki ve boynundaki kanları silemeden, kısa boylu, gözleri yapay bir şekilde parlayan sansar gibi atak biri üzerine saldırdı. Elinde tuttuğu Zerrikanya<sup>9</sup> kılıcı saberre yi müthiş bir ustalıkla kullanıyordu. Geralt’ın iki darbesini art arda savuşturdu, her iki kılıcın değerli çeliği çınlıyor ve kı- vılcımlar çıkarıyordu.</p>

  <p><sup>9</sup> Güneydoğuda esrarengiz bir ülke. (ç. n.)</p>

  <p>Sansar hızlı ve keskin bakışlı biriydi, Witcher’ın topalladığını hemen fark etmişti. Derhal etrafında dolaştı ve kendisi için en avantajlı açıdan saldırdı. Olağanüstü hızlıydı, indirdiği ve tehlikeli çapraz vuruşla sonlanan her darbede saberre’nin bıçağı âdeta inliyordu. Geralt, hamleleri savuşturmakta gitgide zorlanıyordu. Ayrıca sancıyan dizinin üstüne yüklenmek zorunda kaldığı için daha çok aksıyordu.</p>

  <p>Sansar ansızın eğildi, sıçradı, ustalıklı bir çalım gerçekleştirdi, kılıcını çaprazlama yukarıdan aşağıya doğru indirmeye başladı. Geralt darbeleri çaprazlama savuşturdu. Haydut ustalıklı bir dönüş yaptı, daha dönerken aşağıdan yukarıya doğru hız alıp korkunç bir vuruşa hazırlandı. Derken ansızın gözlerini ardına kadar açıp şiddetli bir biçimde hapşırdı, sümükler yüzüne bulaştı ve işte o sırada bir an için savunmasını ihmal etti. Witcher zaman kaybetmeyip kılıcını adamın boynuna indirdi ve kılıç düşmanın kaburgalarına kadar saplandı.</p>

  <p>“Biri çıkıp uyuşturucu kullanmanın zararlı olmadığını savunsun isterse,” diye tısladı Witcher, seğiren cesede bakarak.</p>

  <p>Elindeki baltayla saldırmaya hazırlanan bir haydut tökezledi, yüzükoyun çamurların içine uzandı. Ensesine bir ok saplanmıştı.</p>

  <p>“Geliyorum Witcher,” diye bağırdı Milva. “Geliyorum! Dayan!”</p>

  <p>Geralt döndü, artık vuracağı kimse kalmamıştı. Milva, çevredeki son haydudu da şişlemişti. Diğerleri onları izleyen alacalı atlılarla birlikte ormana kaçmıştı. Satranç şövalyesi, Buzephal’in sırtında birkaçının peşine düşmüştü. Ormandan korkunç çığlıklar yükselince onları yakaladığı anlaşılmıştı.</p>

  <p>Henüz ölmemiş siyah üniformalı Nilfgaardlılardan biri ansızın ayağa fırlayıp kaçmaya yeltendi. Milva yıldırım hızıyla yayını havaya kaldırıp çekti, tüylü ok havada süzüldü, Nilfgaardlı kuru yaprakların içine düştü; gri tüylü bir ok sırtında dimdik duruyordu.</p>

  <p>Milva kesik kesik soludu. “Asacaklar bizi,” dedi.</p>

  <p>“Nereden çıkardın bunu?”</p>

  <p>“Burası Nilfgaard. Ben de iki aydır genellikle Nilfgaardlı öldürüyorum.”</p>

  <p>“Burası Toussaint, Nilfgaard değil.” Geralt, elini başının yan tarafına götürdü; eli kan içinde kalmıştı.</p>

  <p>“Lanet olsun. Şurada ne var, bakar mısın Milva?”</p>

  <p>Milva dikkatle ve uzun uzun baktı. “Kulağının ucu kopmuş sadece,” dedi sonra. “Sıkıntılı bir durum yok.”</p>

  <p>“Söylemesi kolay. Ben o kulağımı çok seviyordum. Bir şeyle sarmam gerekiyor. Yardım et bana, yoksa kan tuniğime akacak. Dandelion ve Angouleme neredeler?”</p>

  <p>“Barakada, hacıların yanında. Ah, lanet olsun…”</p>

  <p>Bir anda her yer nal sesleriyle inledi, sislerin arasından savaş atlarının sırtında üç süvari belirdi. Atlarını dörtnala koşturuyor, pelerinleri ve flamaları rüzgârda dalgalanıyordu. Geralt, atlıların savaş çığlıkları henüz kesilmeden Milva’yı omzundan yakaladığı gibi arabanın altına çekti. Dört metre uzunluğundaki mızraklarıyla hücum eden süvariler şakaya gelmezdi.</p>

  <p>“Çıkın ortaya!” Atlıların savaş atları, arabanın çevresindeki toprağı nallarıyla eşeliyorlardı. “Silahlarınızı atın ve ortaya çıkın!”</p>

  <p>“Asacaklar bizi,” diye mırıldandı Milva. Haklı olabilirdi.</p>

  <p>“Hey, alçak herifler,” diye kükredi atlılardan biri; kalkanının gümüş zemini üzerinde siyah bir boğa kafası vardı. “Hey, it sürüsü! Namusum üzerine yemin ediyorum, asılacaksınız!”</p>

  <p>“Namusum üzerine!” diye gürledi, mavi kalkan taşıyan genç sesli biri. “Şuracıkta parçalara ayıracağız hepsini!”</p>

  <p>“Bana bakın! Hey! Kesin!”</p>

  <p>Sislerin arasından Buzephal’in sırtındaki satranç şövalyesi belirdi. Eğilmiş siperliğini açmayı sonunda başarmış, gür sarı bıyıkları ortaya çıkmıştı. “Serbest bırakın, derhal!” diye bağırdı. “Haydut değil onlar, düzgün, namuslu insanlar. Bu kadın, hacıları korumak için yiğitçe çarpıştı. Şu süvari ise iyi bir şövalye!”</p>

  <p>“İyi bir şövalye mi?” Boğa kafası, miğferinin siperliğini kaldırıp Geralt’a inanmayan gözlerle baktı. “Namusum üzerine yemin ederim! Olamaz!”</p>

  <p>“Benim de namusum üzerine!” Satranç şövalyesi göğüs zırhını yumrukladı. “Olabilir, namus sözü veriyorum! Üç it beni zorla yere yatırmıştı, oldukça zor durumdaydım ama bu yiğit süvari hayatımı kurtardı. Adı Rivyalı Geralt.”</p>

  <p>“Hangi armaya bağlı?”</p>

  <p>“Ne gerçek adımı ne de armamı açıklayabilirim,” diye homurdandı Witcher. “Şövalye andı içtim. Gezgin Geralt’ım.”</p>

  <p>“Ooo,” diye bağırdı tanıdık tiz bir ses. “Bakın hele, rüzgâr kimleri atmış buraya! Hah, sana söylemiştim teyze, Witcher yardımımıza gelecek, demiştim.”</p>

  <p>“Tam da zamanında hem de!” dedi Angouleme’in ve oldukça korkmuş bir grup hacının arkasından çıkagelen Dandelion. Lavtası ve yanından ayırmadığı dosyası da elindeydi. “Bir saniye bile erken gelmedin. Dramdan iyi anlıyorsun, Geralt. Bir tiyatro oyunu yazmalısın sen!”</p>

  <p>Ansızın sustu. Boğa kafa oturduğu eyer üzerinde öne doğru eğildi, gözleri parlıyordu. “Vikont Julian?”</p>

  <p>“Baron de Peyrac-Peyran?”</p>

  <p>Meşe ağaçlarının arkasından iki şövalye daha çıktı. Miğferinin üzerinde beyaz bir kuğunun kanatlarını açtığı şövalye, iki esiri ensesinden yakalamıştı. Diğeri ise büktüğü urganlar İçin uygun bir dal arıyordu.</p>

  <p>“Ne Bülbül ne de Schirru, yazık,” dedi Angouleme. Ama Geralt’ın bakışları gözünden kaçmamıştı.</p>

  <p>“Yazık,” diye karşılık verdi Geralt, “ama yanlışı düzeltmeye çalışacağız. Sayın şövalye…”</p>

  <p>Boğa kafası, daha doğrusu Baron de Peyrac-Peyran onunla ilgilenmedi. Gözü Dandelion’dan başkasını görmüyordu âdeta.</p>

  <p>“Namusum üzerine,” dedi sonra ağır ağır. “Gözlerim beni yanıltmıyor! Bu, Sayın Vikont Julian’ın ta kendisi! Hah! Sayın Düşes ne sevinecek ama!”</p>

  <p>“Vikont Julian da kim?” diye sordu Witcher.</p>

  <p>“Ben,” dedi Dandelion alçak sesle. “Sen karışma bu işe, Geralt.”</p>

  <p>“Sayın Henrietta ne sevinecek ama,” diye tekrarladı Baron Peyrac-Peyran. “Hah, namusum üzerine! Hepinizi Beauclair Sarayı’na götüreceğiz. Sakın bir bahane aramayın Vikont, kesinlikle bahane kabul etmiyorum!”</p>

  <p>“Haydutların bir kısmı kaçtı.” Geralt buz gibi bir sesle konuşuyordu. “Önce onların yakalanmasını öneriyorum. Ardından böylesine ilginç başlayan bir günü nasıl sürdüreceğimizi düşünürüz. Ne dersiniz Sayın Baron?”</p>

  <p>“Namusum üzerine,” dedi boğa kafası, “bundan bir sonuç çıkmaz. Peşlerine düşmek olanaksız. Caniler dere üzerinden kaçtılar, bizse dereye ayağımızı bile süremeyiz, hatta atlarımızın nalının ucunu bile sokamayız. Ormanın o bölümü dokunulamaz bir kutsal mekândır ve Toussaint’m saygıdeğer hükümdarı, muhterem Düşes Anna Henrietta’nın druidlerle yaptığı antlaşma doğrultusunda…”</p>

  <p>Öfkelenen Geralt, “Caniler o tarafa kaçtılar, lanet olsun!” diye adamın sözünü kesti. “Bu dokunulamaz kutsal mekânda cinayet işleyecekler! Siz de kalkmış bilmem ne antlaşmasıyla…”</p>

  <p>“Biz şövalye sözü verdik!” Baron de Peyrac-Peyran’ın kalkanında boğa kafası yerine koyun kafası olsa yeriydi. “Bize yasak! Antlaşmalar var! Druid bölgesine tek adım atmak yok!”</p>

  <p>“Yasak olana yasaktır,” dedi Angouleme öfkeyle. Haydutlara ait iki atın dizginlerini tutmuştu. “Boş konuşmalara aldırma Witcher. Biz atlayıp gidelim. Benim Bülbül’le henüz kapatılmamış bir hesabım var. Sanırım sen de yarı elfle birkaç laf etmek istersin!”</p>

  <p>“Ben de geliyorum,” dedi Milva. “Kendime hemen bir kısrak bulurum şimdi…”</p>

  <p>“Ben de,” dedi Dandelion telaşla. “Ben de geliyorum…”</p>

  <p>“Hayır, işte bu olmaz!” diye bağırdı baron. “Namusum üzerine Vikont Julian bizimle Beauclair Sarayı’na gelecek. Kendisiyle karşılaştığımız halde yanımızda götürmeyecek olsak düşes bunu asla bağışlamaz. Sizleri tutmayayım, planlarınızda ve yapmak istediklerinizde özgürsünüz. Vikont Julian’ın yoldaşları olarak muhterem Henrietta sizleri de layıkıyla karşılayacak ve konuk olarak saraya kabul edecektir ama siz onun misafirperverliğini reddederseniz…”</p>

  <p>“Reddetmiyoruz,” diye baronun sözünü kesti Geralt ve tehditkâr bir bakışla Angouleme’i uyardı; kız baronun arkasına geçmiş, elleriyle çirkin ve onur kırıcı hareketler yapıyordu. “Düşesi reddetmek gibi bir niyetimiz yok. Kendisine nezaket ziyaretimizi yapıp hürmetlerimizi sunacağız. Lakin öncesinde halletmemiz gereken işi halledeceğiz. Biz de söz verdik; bizim de bir ant içtiğimiz söylenebilir. Görevimizi yerine getirir getirmez Beauclair Sarayı’nın yolunu tutacağız. Oraya mutlaka geleceğiz. Sırf,” dedi Witcher anlamlı bir vurguyla, “dostumuz Dandelion’un, yani Julian’ın, kırıcı ya da onurunu zedeleyici herhangi bir muamele görüp görmediğini anlamak için olsa bile geleceğiz.”</p>

  <p>“Namusum üzerine!” Baron ansızın gülümsedi. “Vikont Julian, ne kırılacak ne de onuru zedelenecektir, şerefim üzerine söz veririm! Söylemeyi unuttum Vikont, Dük Raimund iki yıl önce bir felç sonucu yaşamını yitirdi.”</p>

  <p>“Haha,” diye kahkaha attı Dandelion. Yüzü birden aydınlanmıştı. “Dük nalları dikti demek! Bu gerçekten sevindirici bir haber! Yani acı dolu ve yıkıcı bir haber, büyük bir kayıp… Toprağı bol olsun… Durum madem böyle, acilen Beauclair’e gidelim, şövalyeler! Geralt, Milva, Angouleme, sarayda görüşürüz!”</p>

  <p>Dereyi bata çıka aştılar, meşelerin arasından yol alıp üzengilere kadar ulaşan eğreltiotlarının arasından atları ormana sürdüler. Olabildiğince hızlı ilerliyorlardı çünkü Geralt druidler için kaygılanıyordu. Çetenin hayatta kalan elemanlarının, Toussaintlı gezgin süvarilerin kendilerine verdiği zararın öcünü druidlerden almaya kalkışmasından korkuyordu.</p>

  <p>“Şu Dandelion meselesi iyi denk geldi,” dedi Angouleme ansızın. “Bülbül’ün adamları barakayı kuşattıkları sırada Dandelion, Toussaint’tan neden böylesine çekindiğini bana itiraf etti.”</p>

  <p>“Tahmin etmiştim,” dedi Witcher. “Bu kadar yüksekleri hedeflediğini bilmiyordum tabii. Ooo, Düşes demek!”</p>

  <p>“Birkaç yıl önceymiş. Artık sizlere ömür olan Dük Raimund yemin etmiş, şairin kalbini kesip çıkaracak, kızarttıracak, sadakatsiz eşinin önüne akşam yemeği olarak koyacak ve yemesi için onu zorlayacakmış. Dandelion, ölmeden önce Dük’ün eline düşmediği için çok şanslı. Biz de şanslıyız…”</p>

  <p>“Orası henüz belli değil.”</p>

  <p>“Dandelion, Düşes Henrietta’nın ona deliler gibi âşık olduğunu savunuyor.”</p>

  <p>“Dandelion bunu daima savunur.”</p>

  <p>“Kapa çeneni!” diye homurdandı Milva, dizginleri çekti ve yayını eline aldı.</p>

  <p>Bir haydut meşelerin çevresini dolanarak onlara doğru koşuyordu. Başında beresi, elinde silahı yoktu, körü körüne geliyordu. Koşuyor, düşüyor, güç bela doğruluyor sonra yeniden koşuyordu ve de bağırıyordu. Tiz, kulakları tırmalayan korkunç bir sesle bağırıyordu.</p>

  <p>“Ne bu?” diye sordu Angouleme şaşkınlık içinde.</p>

  <p>Milva hiç konuşmadan yayını çekti. Ok fırlatmıyor, haydudun yaklaşmasını bekliyordu, haydutsa sanki onu görmüyormuş gibi dosdoğru geliyordu. Witcher’in ve Angouleme’in atlarının arasından geçti. Adamın yüzünü gördüler; kireç gibi olmuş, korkudan çarpılmıştı. Gözleri iri iri açılmıştı.</p>

  <p>“Ne bu?” diye tekrarladı Angouleme.</p>

  <p>Milva şaşkınlığını atıp kendine geldi, eyerin üzerinde döndü ve kaçmakta olan haydudun sırtına bir ok fırlattı. Haydut böğürerek eğreltiotlarının arasına devrildi.</p>

  <p>Yer titremeye başladı ve meşe ağacından meşe palamutları yere düştü.</p>

  <p>“Adamın kimden kaçtığını merak ettim,” dedi Angouleme.</p>

  <p>Yer yine titredi. Çalıların arasında hışırtılar oldu, kırılmış dallar çatırdadı.</p>

  <p>“Ne bu?” diye sordu Milva ve üzengiye basarak doğruldu. “Nedir bu, Witcher?”</p>

  <p>Geralt, sesin geldiği yöne baktı, gördü ve yüksek sesle iç geçirdi. Angouleme de gördü ve beti benzi attı. “Siktir!”</p>

  <p>Milva’nın atı da gördü. Panikle kişnedi, şahlandı, kalçasını titretti. Milva eyerden düşüp yere çakıldı. Atı ormanın içine kaçtı. Witcher’in atı da bir an bile duraksamadan Milva’nınkinin peşinden gitti, gelgelelim bir dalın altından geçmek gibi bir hata yaptı. Bu dal, Witcher’ı eyerden yere fırlattı. Witcher, yere çarptığı an dizinde hissettiği acıdan bayılır gibi oldu.</p>

  <p>Atının üzerindeki kontrolü en uzun Angouleme korusa da sonunda o da yeri boyladı. Atı dörtnala kaçmaya başladı ve kaçarken az kalsın o sırada doğrulmaya çalışan Milva’yı çiğneyecekti.</p>

  <p>İşte o sırada, üzerlerine doğru gelen o şeyi iyice gördüler. O an, hayvanların paniğe kapılmasına hiç ama hiç şaşırmadılar.</p>

  <p>Yaratık, dev bir ağacı, dallı budaklı yaşlı bir meşeyi andırıyordu, belki gerçekten bir meşeydi. Ancak tuhaf bir meşe olduğu kesindi. Çayırların ortasında, yere düşen yapraklar ve palamutlar arasında göğe yükseleceği, çevresinde sincaplar zıplayacağı ve ketenkuşları üzerine pisleyeceği yerde bu meşe hızla ormanın içinden geçiyor, kalın köklerinin üzerinde bata çıka ilerlerken dallarını sallıyordu. Canavarın şiş gövdesi yaklaşık iki kulaç çapındaydı ve gövdesindeki delik bir boşluk değil muhtemelen ağzıydı çünkü sürekli açılıp kapanıyor ve büyük bir kapı çarparak kapanıyormuş gibi sesler çıkıyordu.</p>

  <p>Zemin, korkunç ağırlığı altında titrediği için denge sağlamak çok güçtü ama yaratık çukurlu yollarda akıl almaz bir ustalıkla ilerliyordu. Üstelik adımlarını rastgele atmıyordu.</p>

  <p>Geralt ve ekibinin gözleri önünde ağaçların dallarını ittirip çatırdatıyordu; derken bir çukura gizlenmiş bir haydutu çekip çıkardı ve bunu bir leyleğin kendisinden saklanmış kurbağayı yakalaması kadar ustalıklı yaptı. Dalların arasındaki serseri, taşı bile yumuşatacak kadar ağlayıp sızlanıyordu. Geralt, canavarın sırtında üç haydut taşıdığını gördü. Bunlardan biri Nilfgaardlıydı.</p>

  <p>“Kaçın,” diyebildi güçlükle, boşuna ayağa kalkmaya çalışırken. Sanki biri kızgın çivileri art arda dizine çakıyormuş gibi hissediyordu. “Milva… Angouleme… Kaçın!”</p>

  <p>“Seni bu durumdayken bırakamayız!”</p>

  <p>Meşe canavarı onları duymuş, kökleri yere vura vura keyifle onlara doğru ilerledi. Geralt’ı yerden kaldırmak için çabalayan ama başaramayan Angouleme, ağza alınmayacak küfürler savurmaya başladı. Milva titreyen elleriyle kirişe bir ok yerleştirmeye uğraştı ama bir türlü olmadı.</p>

  <p>“Kaçın!”</p>

  <p>Çok geçti. Meşe canavarı yanlarına ulaşmıştı bile. Dehşetten taş kesilmiş halde canavarın kurbanlarını gördüler; dallara sarılı dört haydut pençesine düşmüştü. İçlerinden ikisi yaşıyordu çünkü boğuk çığlıklar atıyor ve çırpınıyorlardı. Üçüncüsünün kolları ve bacakları sarkmıştı, anlaşılan baygındı. Belli ki canavar onları canlı yakalamaya çalışmıştı ama dördüncü kurbanda başaramamıştı bunu, muhtemelen dikkatsiz davranıp haydudu fazla sıkmıştı. Adamın dışarı fırlamış gözlerinden, iyice dışarı sarkmış dilinden, kana ve kusmuğa bulanmış çenesinden belliydi.</p>

  <p>Bir saniye sonra Geralt ve arkadaşları havadaydı, dallara dolanmışlardı ve hep bir ağızdan çığlık çığlığa bağırıyorlardı.</p>

  <p>Aşağılardan, köklerden, “Gezin, güzel güzel gezin,” diye bir ses yayılıyordu. “Gezin, gezin, güzel ağacım.”</p>

  <p>Meşe canavarının arkasından bir druid kız geliyordu, beyaz elbiseler giymiş, başına çiçeklerden bir çelenk oturtmuştu. Canavarı, yapraklı ince bir dalla arkadan dürtüyordu.</p>

  <p>“Onlara bir şey yapmayacağım, güzel ağacım, bastırma öyle. Sakin ol. Gezin, güzel güzel gezin.”</p>

  <p>“Biz haydut değiliz,” diye yukarıdan inledi Geralt; dallar göğsünü sıkıştırdığı için sesi güçlükle çıkabiliyordu. “Söyle indirsin bizi. Masumuz…”</p>

  <p>“Herkes öyle der.” Druid kız, kaşının çevresinde dönen bir kelebeği kovaladı. “Gezin, güzel güzel gezin.”</p>

  <p>“Altıma işedim…” diye inledi Angouleme. “Lanet olsun, altıma işedim!”</p>

  <p>Milva hırıltılar çıkarıyordu. Başı göğsüne düşmüştü. Geralt ağız dolusu sövdü. Yapabildiği tek şeydi bu çünkü. J</p>

  <p>Druid kız arkadan dürtüyor, meşe canavarı da ormanın içinde hızla yürüyordu. Bu yürüme sırasında canavarın her zıplayışında hepsinin —tabii bilinçleri açık olanların- dişleri takırdıyordu. Ortalık âdeta yankılanıyordu. Çok geçmeden geniş bir kayrana ulaştılar. Geralt’ın dikkatini, beyaz giysiler içinde birkaç druid ve yanlarında duran bir meşe canavarı daha çekti. Öteki canavarın avı biraz daha azdı. Onun dallarında yalnızca üç eşkıya asılıydı ve içlerinden biri yaşıyordu.</p>

  <p>Yerdeki druidlerden biri, “Caniler, adiler, değersiz insanlar!” diye bağırdı. Uzunca bir bastonla ayakta durabilen bir ihtiyardı bu. “İyice bakın. Myrkvid ormanlarında canilerin ve adilerin nasıl cezalandırıldıklarını iyice görün. Birazdan göreceklerinizi başkalarına anlatabilmeniz için sizi serbest bırakacağız. Uyarı olsun diye!”</p>

  <p>Kayranın ortasında devasa bir çalı çırpı yığını vardı, yığının tepesine kızılcık sopalarından örülmüş ve dıştan kazıklarla desteklenen bir kafes oturtulmuştu. Tıknaz bir oyuncak bebek<sup>10</sup> şeklindeydi. Kendilerini çığlıklar eşliğinde yerden yere atan insanlarla tıklım tıklım doluydu. Witcher, Bülbül’ün dehşetten kısılmış gaklayan sesini net şekilde duydu. Yarı elf Schirru’nun korkudan kireç gibi olmuş çarpılmış yüzünü gördü. İkisi de kızılcık sopalarının üzerinde eziliyordu.</p>

  <p><sup>10</sup> Druidler insanlardan intikam almak amacıyla bu kafeslere insan biçimi vermişler, (ç. n.)</p>

  <p>“Druidler!” diye haykırdı Geralt, çevredeki gürültüyü bastırabilmek için var gücünü kullanarak. “Hanımefendi Flamina! Ben Witcher Geralt!”</p>

  <p>“Ne dedin?” diye yanıt verdi, aşağıda duran uzun boylu, zayıf bir kadın. Omuzlarına dökülen çelik grisi saçları vardı, tepesine gökçe otundan bir taç oturtulmuştu.</p>

  <p>“Ben, Geralt… Witcher… Emiel Regis’in arkadaşı…”</p>

  <p>“Tekrarla, anlayamadım.”</p>

  <p>“Geraaalt! Vampirin arkadaşın!”</p>

  <p>“Hah! Böyle söylesene!”</p>

  <p>Meşe canavarı, çelik rengi saçlı druid kadının bir işareti üzerine grubu yere indirdi. Bunu yumuşak bir hareketle yaptığı söylenemezdi. Hepsi yere düştü ve hiçbiri kendi olanaklarıyla ayağa kalkamadı. Milva bayılmıştı, burnundan kan boşalıyordu. Geralt güçlükle doğruldu ve gidip kızın yanına çömeldi.</p>

  <p>Çelik rengi saçlı druid yanlarına gelip durdu, hafifçe öksürdü. İnce hatlı bir yüzü vardı, sıska sayılırdı, deriyle kaplı bir kurukafa gibi sevimsiz çağrışımlar yapıyordu. Ancak kantaron mavisi gözleri sevimli, bakışları dostçaydı.</p>

  <p>“Kaburgaları kırılmış herhalde,” dedi Milva’ya bakarak. “Hemen hallederiz. Şifacılarımız kendisinden yardımlarını esirgemeyecektir. Olanlar için özür dilerim. Kimler olduğunuzu nereden bilebilirdim ki? Sizi Caed Myrkvid’e davet etmemiş, kutsal mekânımıza ayak basmanız için onayımı vermemiştim. Gerçi Emiel Regis size kefil oldu ancak ormanımızda bir Witcher’in varlığı, canlıları öldüren bir kiralık katilin..</p>

  <p>“Buradan derhal uzaklaşacağım, muhterem Flamina,” dedi Geralt. “Yeter ki…”</p>

  <p>Ansızın durdu. Bir Druid’in, elinde yanan bir çırayla insanlarla dolu kafesin oturtulmuş olduğu çalı çırpı yığınına yaklaştığını görmüştü. “Hayır!” diye bağırdı, yumruklarını sıkarak. “Durun!”</p>

  <p>“Bu kafes,” dedi Flamina, Geralt’ı duymamış gibi yaparak, “aslında kış aylarında yiyecek bulamayan hayvanların yemliği olarak düşünülmüştü, içi samanla doldurulacak ve ormanda duracaktı. Bu adi herifleri yakaladıktan sonra, hakkımızda ağızdan ağıza yayılan söylentiler ve iftiralar aklıma geldi. Tamam o halde, diye düşündüm, kızılcık sopası bebeği sizin olsun. Bunu aslında kendi ellerinizle hazırladınız, dehşet verici bir kâbus olarak, öyleyse kâbusunuzu yaşayarak ölün…”</p>

  <p>“Beklemelerini söyle onlara,” dedi Geralt kesik kesik soluyarak. “Muhterem Flamina… Ateşe vermeyin kafesi… Bu haydutlardan birinde benim için önemli bilgiler var…”</p>

  <p>Flamina kollarını göğsünde kavuşturdu. Kantaron mavisi gözlerindeki bakışlar hâlâ samimi ve dostçaydı. “Yoo, olmaz,” dedi sert bir sesle. “Öyle bir şey yok. Ben baş tanık sistemine inanmıyorum. Cezadan kaçmak ahlaksızlıktır.”</p>

  <p>“Durun!” diye haykırdı Witcher. “Ateşe vermeyin! Dur…”</p>

  <p>Flamina elini hafifçe kaldırdı ve hâlâ yakınlarında duran meşe canavarı, kök ayaklarıyla tepindi ve Witcher’in omzuna ağacın bir dalını bastırdı. Geralt kendini hızla yerde buldu.</p>

  <p>“Verin ateşe!” diye buyurdu Flamina. “Kusura bakma Witcher ama bunun olması gerekiyor. Biz druidler, hangi biçimde olursa olsun yaşama büyük saygı gösteririz. Lakin canileri bağışlamak sersemliktir. Caniler dehşet yaratır. Biz de onlara dehşetten bir örnek sunalım. Bu örneği yinelemek zorunda kalmamayı umut ediyorum.”</p>

  <p>Çalı çırpı hızla tutuştu, yığını alevler sardı ve duman yaymaya başladı. Kafesten yayılan çığlıklar tüyler ürperticiydi. Gerçi ateşin çatırtısından ve gürültülerden pek olası değildi ama Geralt yine de Bülbül’ün çaresiz gaklamalarını ve Schirru’nun acı dolu çığlıklarını duyar gibi oldu.</p>

  <p>Haklıymış, diye düşündü, her ölüm aynı değilmiş.</p>

  <p>Sonra, dehşet verici uzun bir süreden sonra odun yığını ve kafes patlarcasına büyüyen alevlerin ortasında kaldı. Bu cehennemin içinde hiçbir şey canlı kalamazdı.</p>

  <p>“Geralt, madalyonun,” dedi yanında duran Angouleme.</p>

  <p>“Anlamadım,” dedi Geralt çatallı sesiyle. Boğazı düğüm düğümdü. “Ne dedin?”</p>

  <p>“Kurt başlı gümüş madalyonun Schirru’daydı. Artık kesin olarak yok oldu. Bu sıcakta eriyip gitmiştir.”</p>

  <p>“Ne yapalım,” dedi Geralt, Flamina’nın kantaron mavisi gözlerine bakarak. “Artık Witcher değilim. Witcher dönemim sona erdi. Thanedd’de, Martı Kulesinde. Yaruga üzerindeki köprüde. Gorgo Tepesi’nde. Şimdi burada, Myrkvid Ormam’nda. Hayır, Witcher değilim artık. Witcher madalyonu olmadan idare etmeyi öğrenmeliyim artık.”</p>

  <p>Kral, eşini, kraliçesini sonsuz bir aşkla seviyordu, kraliçe de onu bütün kalbiyle… Böyle bir birliktelik ancak felaketle son bulabilirdi.</p>
</body>
</html>