<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650238"></a><a name="_Toc356650185" style="text-align: justify;">Kısım&nbsp;</a>55</h2>

  <p>Daha Pitt'in jeti bahçeden havalanmadan, robot nöbetçiler bu tuhaf olayı güvenlik amirlerine rapor etmişlerdi. Robotların uyarısı, önce bir arıza sanılarak dikkate alınmadı, ama hemen yapılan aramada Suma bulunamayınca, güvenlik ofislerini bir kargaşa kapladı.</p>

  <p>Korkunç bencilliği ve hastalık derecesine varan gizlilik düşkünlüğü yüzünden Suma, kendisinin olmadığı ivedi durumlarda hemen eyleme geçecek üst düzeyde bir ekip kurmamıştı. Panik içindeki güvenlik amirleri hemen Kamatori'yi aradılar, fakat yapılan anonslara ne kendisi, ne de kişisel robotları karşılık vermişti.</p>

  <p>Dört silahlı robot eşliğinde özel bir savunma ekibi derhal Kamatori' nin odasına gitti. Kapısını çaldılar, karşılık gelmeyince robotlardan birisi kilitli kapıyı kırarak açtı*</p>

  <p>Savunma görevlisi ürkek adımlarla içeri girip de koleksiyon odasındaki manzarayı görünce dilini yutacak gibi oldu. Moro Kamatori, omuzları öne göçmüş, dimdik durumda, gözleri açık, duvara asılıydı. Öfke ve acıyla yüzü buruşmuş, ağzından kan boşalıyordu. Güvenlik görevlisi dehşet içinde Kamatori'nin kasıklarından girip duvara saplanmış uzun kılıca baktı.</p>

  <p>Görevli subay Kamatori'nin öldüğüne bir türlü inanamayarak onu hafifçe sarsıp bir şeyler söyledi. Bir dakika kadar sonra artık samuray savaşçısının bir daha hiçbir zaman konuşamayacağını anladı. Ondan sonra da, belki o ana kadar ilk kez tutsakların kaçmış olduğunu, Kamatori'nin robotlarının da parçalar halinde bir köşeye yığılmış olduğunu fark etti.</p>

  <p>Güvenlik ofislerindeki kargaşalık, Kamatori'nin ölüm haberi ve hemen aynı anda meydana gelen patlamayla daha da arttı. Adanın tümünü çeviren, yerden-havaya füzeler gizledikleri koruyucuların altından yükseldi, fakat Suma'nın kaçan uçakta bulunabileceği olasılığı yüzünden fırlatılmadılar.</p>

  <p>Karışıklık çok geçmeden düzene girdi ve durum kontrol altına alındı. Robotların video kayıtları izlenince, Suma’nın zorla uçağa bindirildiği de kanıtlanmış oldu.</p>

  <p>Altın Ejderler'in yaşlı lideri Korori Yoshishu ve finans imparatoru Ichiro Tsuboi, Suma'nın güvenlik müdürü telefon ettiği zaman Tsuboi'nin Tokyo'daki ofisindeydiler. Suma’nın iki ortağı durumu öğrenir öğrenmez hemen kontrolü ele aldılar.</p>

  <p>Patlamadan sekiz dakika sonra Tsuboi Japon Silahlı Kuvvetleri'ndeki büyük nüfuzunu kullanarak kaçan uçağın peşine jet savaş uçaklarının düşmesini sağladı. Verdiği talimat, uçağın yolunun kesilmesi ve Soseki Adası'na dönmesini sağlamaktı. Eğer bunu başaramazlarsa, içinde bulunanlarla birlikte uçağı vurup düşüreceklerdi. Tsuboi ve Yoshishu, ne denli eski dostları olursa olsun, yabancı politikaların bir aleti ve şantaj öğesi olmasındansa Suma’nın ölmesinin daha iyi olacağıydı. Daha da beteri, Suma Amerikan adalet sistemi karşısında bir cani konumuna düşürülebilirdi. Ve tabii, en korkunç olasılık ABD istihbaratçıları ve sorgu ustalarının elinde Suma Japonya'nın gizli teknolojilerini, ekonomik ve askeri üstünlüklerini açıklayabilirdi.</p>

  <p>Pitt bir pusula hesabıyla Soseki Adası'na gitmek için havalandığı sırada geminin hangi konumda olduğunu buldu. Motorları son sınırına kadar zorlarken, Loren de ümitsiz bir şekilde Bennet ile temas kurmaya çalışıyordu.</p>

  <p>Bir türlü onları bulamıyorum, dedi Loren hüsran içinde.</p>

  <p>Acaba doğru frekansta mısın?</p>

  <p>On altı VF?</p>

  <p>Yanlış. On altı UF'yi çevir ve kod olarak benim adımı ver.</p>

  <p>Loren doğru frekansa geçerek bir daha denedi ve mikrofona seslendi.</p>

  <p>Pitt ABD G Bennet'ı arıyor. Pitt Bennet'ı arıyor. Beni duyuyor musunuz? Beni duyuyor musunuz? Lütfen cevap verin.</p>

  <p>Burası Bennet. Ses öyle net ve güçlüydü ki, Loren'in kulak zarları patlayacaktı. Gerçekten siz misiniz, Bay Pitt? Son gördüğümüzden beri cinsiyet değiştirmiş gibi bir sesiniz var.</p>

  <p>Uçak daha havalanır havalanmaz Bennet in süper duyarlı uyarı sistemleri tarafından saptanmıştı. Havalanıp deniz üzerinde doğuya doğru yönelirken de yine izlenmekteydi. Uyarıyı alır almaz güverteye çıkan Yarbay Harper, volta atmaktaydı. İkide bir durup radar ekranlarına ve bilgisayar monitörlerine bakıyordu.</p>

  <p>Uçağın tipi belli oldu mu?</p>

  <p>Ya pervaneli ya da yeni tilttürbinlilerden, dedi radar operatörü. Helikopter gibi kalkış yaptı, ama pervaneli olamayacak kadar hızlı yol alıyor.</p>

  <p>Yönü?</p>

  <p>Birikisıfır. İbis’leri yolladığımız zaman bulunduğumuz konuma doğru gidiyor.</p>

  <p>Harper telefona sarılıp açtı. Muhabere.</p>

  <p>Muhabere odası, efendim, dedi bir ses.</p>

  <p>Radyo sinyali var mı?</p>

  <p>Hiçbir ses yok, efendim.</p>

  <p>Sinyal alır almaz beni arayın. Harper telefonu kapadı. Rotasında değişiklik var mı?</p>

  <p>Hedef halâ birikisıfır rotasında, doğunun biraz güneyine doğru ilerliyor.</p>

  <p>Bu Pitt olmalıydı, fakat mümkün değil, diye düşündü Harper. Ama o konuma doğru başka kim uçabilirdi ki? Hareketsiz beklemeyi hiç sevmeyen biri olduğu için hemen ikinci komutanına talimat verdi.</p>

  <p>İbisler'i gönderdiğiniz konumun rotasına girin. Ben değiştirene kadar da tam hız yol alın.</p>

  <p>İkinci Komutan Harper'in geleneksel protokole aldırmadan işbitirici bir adam olduğunu bildiği için hiç cevap vermeden talimatı uygulamaya geçti.</p>

  <p>Muhabere odasından sizi arıyorlar, Kaptan, dedi bir er.</p>

  <p>Harper hemen telefonu kaptı.</p>

  <p>Kongre üyesi Loren Smith olduğunu iddia eden bir kadından sinyal alıyorum. Kadın ayrıca içinde sekiz kişinin daha bulunduğu uçağı Bay Pitt'in kullandığını söylüyor. Aralarında Senatör Michael Diaz ve Bay Hideki Suma da varmış.</p>

  <p>Loren ve Diaz'ın kaçırmışlarından hiç haberi olmayan Harper bu iddiaya tabii ki inanmamıştı. Yani bir uçak kaçırıp, Suma'yı da içine mi atmışlar? Peki, Pitt Soseki Adası'nda iki tane politikacıyı nereden bulmuş? Hayretler içinde başını iki yana salladı. Konuştuğun her kimse, söyle ona daha somut bir kimlik istiyorum.</p>

  <p>Yarım dakika sonra muhabere uzmanı yine aradı. Kadın Colorado</p>

  <p>Kongre üyesi Loren Smith olduğuna yemin ediyor ve onlara yol gösterip, takip edildikleri taktirde koruma sağlamazsak Roy Monroe ile yemeğe çıkıp sizin Kuzey Kutbu'nda bir çekme gemisine tayin edilmenizi sağlayacakmış. Kaptan, size tavsiyede bulunmak bana düşmez, ama eğer Donanma Bakanı ile bu kadar samimiyse, sanırım iddia ettiği kimsedir.</p>

  <p>Pekâlâ, şimdilik söylediklerine inanalım, dedi Harper isteksizce. Söyleyin yirmi derece güneye dönsünler ve....</p>

  <p>Senzu Hava Üssü'nden iki uçak havalandı, dedi konsoldaki radar operatörü. Belirtilere göre bunlar Japon Savunma Hava Kuvvetleri'nin &lt;&nbsp;&nbsp; Mitsubishi Ravenler'i. Tilttürbinli jetin peşine düştüler.</p>

  <p>Hay lanet! diye patladı Harper. Şimdi de Japon Hava Kuvvetleri çıktı başımıza. Yeniden ikinci komutanına döndü. Pasifik Komutanlığı'na durumumuzu bildirin. Savaş moduna geçeceğim. Düşmanca bir girişimlerini sezersem Japon uçaklarına ateş açacağım. Türbinli uçaktaki Amerikan vatandaşları olduğuna inandığım insanları koruma sorumluluğunu alıyorum.</p>

  <p>İkinci Komutan biraz duraksadı. Biraz ileri gitmiyor musunuz, efendim?</p>

  <p>Çok ileri sayılmaz, dedi Harper hin hin gülerek. Sence iki Kongre üyesinin hayatını kurtarmak için bir düşman uçağına ateş açtım diye beni savaş mahkemesine çıkarırlar mı?</p>

  <p>Harper'in mantığı tartışma götürmezdi. İkinci Komutan da sırıttı.</p>

  <p>Hayır, efendim, hiç sanmam.</p>

  <p>Pitt uçağı dört bin metreye çıkarmış, bu yükseklikte tutuyordu. Artık dalgalarla göğüs göğüse gitme gerekliliği kalmamış, adadaki füzelerin menzili dışına çıkmıştı, doğruca Ralph R. Bennett'e yönelebilirdi. Biraz rahatlayıp koltuğunun koluna asılı duran kulaklıklı mikrofonu basma taktı.</p>

  <p>Seksen kilometremiz kaldı, dedi alçak bir sesle. Bu rotada tam karşımıza çıkacak.</p>

  <p>Yardımcı pilot koltuğunda Loren'in yerini alan Giordino vardı. Yakıt göstergesine bir göz attı. Suma’nın yer mürettebatı yakıt bakımından çok cimriymişler. On dakika sonra dumanımız tütmeye başlar.</p>

  <p>Soseki Adası ile Edo Kenti arası kısa yolculuk için depoyu fazla doldurmamışlardır, dedi Pitt. Ben de fazla zorlayıp yakıtı savurganca kullandım.</p>

  <p>Artık biraz daha ağırdan al da idare edebilelim.</p>

  <p>O sırada kulaklıklarında bir çıtırtı duydular, ardından da bir ses patladı. Ben Yarbay Harper.</p>

  <p>Sesinizi duymak ne güzel, Yarbayım. Ben Dirk Pitt.</p>

  <p>Kötü haber vermek hoşuma gitmiyor, ama kuyruğunuza takılmış iki Japon sineği var.</p>

  <p>Bir bu eksikti, diye hayıflandı Pitt. Bize yetişmelerine ne kadar var?</p>

  <p>Bilgisayarlarımıza göre, bizimle buluşmanızdan on iki, on beş kilometre önce kucağınızda olacaklar.</p>

  <p>Eğer saldırırlarsa işimiz bitik, dedi Giordino yakıt göstergesini işaret ederek.</p>

  <p>Sandığınız kadar da kötü durumda değilsiniz, dedi Yarbay Harper. Elektronik karşı önlemlerimizle daha şimdiden onların radarlı füze güdüm sistemlerini bozduk. Sizi vurmaları için neredeyse tam tepenizde olmaları gerekir.</p>

  <p>Nişanlarını bozmak için kafalarına atacak bir şeyiniz var mı?</p>

  <p>Tek silahımız otuz milimetrelik Deniz Vulcan'ları.</p>

  <p>Leblebi fırlatmak gibi bir şey, diye yakındı Giordino.</p>

  <p>O leblebi dediğin şey, sekiz kilometrelik mesafeye bir dakikada dört bin iki yüz mermi atabilir, diye sertçe karşılık verdi Harper.</p>

  <p>Ama beş kilometre kısa gelir ve geç kalmış olur, dedi Pitt. Başka bir öneriniz var mı?</p>

  <p>Bir dakika bekledin. Harper tekrar mikrofonu alana kadar iki dakika geçti. Dalış yaparak bizim koruyucu ateşimiz altında girebilirsiniz. Dalış sırasındaki artan hızınız size dört dakika zaman kazandırır.</p>

  <p>Hiçbir avantaj göremiyorum, dedi Giordino. Peşimizdekiler de aynı şeyi yaparlar.</p>

  <p>Olumsuz, dedi Pitt. Suların üstünde korunmasız bir ördek gibi kalabiliriz. Manevra yapabileceğim bir yükseklikte olmam daha iyi. &nbsp; &nbsp; &nbsp; &nbsp;</p>

  <p>Herifler de uyanık, dedi Harper. İleriyi planlıyorlar. Şu anda sizin * iki bin sekiz yüz metre altınızda, bin iki yüz metrelik bir irtifada uçuyorlar. Bana kalırsa tam inişiniz sırasında sizi vurmayı düşünüyorlar.</p>

  <p>Peki, ne diyorsunuz?</p>

  <p>Eğer bilgisayarlarımızın yaptığı taktikleri kullanırsanız, bizim ateş şemsiyemiz altına girebilme şansınız artar. Ayrıca, bizim Vulcan'ımızın atış menziline girdikleri zaman, sizin üzerinizden rahatça ateş edebileceğiz.</p>

  <p>İkna olduk, dedi Pitt. Otuz saniye sonra alçalmaya başlayacağız.</p>

  <p>Loren'e döndü. Herkes güvenlik kemerini sıkıca bağlasın. Bir rock and roll yapacağız.</p>

  <p>Loren derhal harekete geçip Suma ve Toshie'nin kemerlerini kontrol ettikten sonra diğerlerine haberi iletti. ÇAST ekibinin kurtuluş sevinçleri yerini karamsarlığa bırakmıştı. Yalnızca Suma neşesi yerine gelmiş görünüyordu. Yüzünde Buda heykellerinde görülen bir gülümseme vardı.</p>

  <p>Bu sırada Pitt kaslarındaki gerginliği atmak ve eklemlerini gevşetmek amacıyla gerinme hareketleri yaptı. Peş peşe derin solukları alıp parmaklarına masajlar yaparken, birazdan piyanosunun başına geçip de Lizt'in İkinci Macar Rapsodisi'ni çalmaya hazırlanan bir konser piyanisti gibiydi.</p>

  <p>On sekiz kilometredeler ve hızla yaklaşıyorlar, dedi Harper'in sesi.</p>

  <p>Pitt kumanda kolunu sımsıkı kavradı ve Giordino'ya seslendi. Al, hız ve yükseklik göstergelerini bir okusana.</p>

  <p>Seve seve, dedi Giordino, sesinde en küçük bir heyecan belirtisi olmadan. Pitt'e olan inancı tamdı.</p>

  <p>Pitt radyosunun verici düğmesine bastı. İnişe geçiyoruz. Sonra da kumanda kolunu yavaşça öne itip, karşısına çıktığı zaman Şeytan'a neler söyleyeceğini düşündü. Uçak büyük bir hızla dalışa geçmiş, kokpitin bütün ön camını kaplayan denizle kucaklaşır gibiydi.</p>
</body>
</html>
