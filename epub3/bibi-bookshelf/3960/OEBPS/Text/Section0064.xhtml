<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650243"></a><a name="_Toc356650185" style="text-align: justify;">Kısım&nbsp;</a>60</h2>

  <p>Penner iskemlesinden kalktı ve bir uçak hangarının bürosunda toplanmış ÇAST ekibinin hayatta kalan üyelerine yüzünü döndü. Piposunun küllerini içi kum dolu bir kovaya vurarak boşalttıktan sonra arka duvara dayanmış duran iki adama başıyla bir işaret verdi.</p>

  <p>Brifingi vermesi için sözü, üstünde şu Hawaii gömleği olan arkadaşım Clyde Ingram'a bırakıyorum. Clyde Bilimsel ve Teknik Bilgiler Değerlendirme Dairesi Müdürü'dür. Size keşfettiği şeyi açıklayacak. Sonra da, benim Gizli Servis günlerimden arkadaşım, Teknik Harekâtlar Müdür Yardımcısı Curtis Meeker o çarpık kafasından neler geçtiğini söyleyecek.</p>

  <p>Ingram üzeri bir battaniyeyle örtülmüş bir resim sehpasının yanına yürüdü. Üzerinde tıpkı Tom Selleck'in Thomas Magnum rolünde giydiği cinsten siyah bir Hawaü gömleği vardı.</p>

  <p>Sehpanın üzerindeki battaniyeyi çekince, altında eski bir uçak olduğu anlaşılan büyükçe bir fotoğraf çıktı. Şu gördüğünüz, Soseki Adası'nıno tuz altı mil açığında, denizin üç yüz yirmi metre derinliğinde yatan bir İkinci Dünya Savaşı, B-29 süperkale uçağıdır.</p>

  <p>Resim ne kadar net, dedi Stacy. Bir denizaltı aracından mı çekilmiş?</p>

  <p>Aslında uçağı, Soseki Adası üzerinde yörüngesini tamamlarken bizim Pyramider On Bir, keşif uydumuz saptadı.</p>

  <p>Denizin dibindeki bir şeyi uydular bu kadar net resimleyebiliyorlar mı? diye sordu Stacy hayretle.</p>

  <p>Evet.</p>

  <p>Giordino odanın arkasında bir yerde oturmaktaydı. Bu alet nasıl çalışır?</p>

  <p>Size tüm ayrıntılarını açıklayamam, çünkü bu iş saatler alır, ama kısaca söylersek, çok düşük frekanslı radarla etkileşim yapan ses dalgalarını kullanarak sualtındaki cisimlerin ve yer şekillerinin jeofizik görüntüleri yaratılıyor.</p>

  <p>Pitt gergin kaslarını gevşetmek için geriniyordu. Görüntüyü aldıktan sonra ne oluyor?</p>

  <p>Pyramider küçük bir leke halindeki görüntüyü, New Mexico, White Sands'deki data verici uydusuna gönderiyor, görüntü burada büyütülüp güçlendirildikten sonra Ulusal Güvenlik şubesine, insanlar ve bilgisayarlar tarafından çözümlenmeye geliyor.</p>

  <p>Mancuso başını kaldırıp merakla büyütülmüş fotoğrafa baktı. Peki bu batık bombardıman uçağının özelliği nedir? Kaiten Projesi'yle ne ilgisi var?</p>

  <p>Ingram eliyle fotoğrafı gösterdi. Bu uçak, ya da ondan kalan neyse, Soseki Adası'nı ve Ejder Merkezi'ni imha edecek.</p>

  <p>Kimse inanmadı, bir an için bile. Hepsi de ona üçkâğıtçı bir işportacıymış gibi bakmaya başladı.</p>

  <p>Giordino sessizliği ilk bozan oldu. Yalnız küçük bir iş gerekiyor... uçağı denizden çıkarıp, bombardıman uçuşu yapacak duruma getirmek.</p>

  <p>Dr. Nogami zoraki gülümsedi. Ejder Merkezi'nde bir çentik bile açabilmek için bu elli yıllık uçaktan fazlası gerek.</p>

  <p>Ingram, Nogami'ye gülümsedi. Bana inanın, bu B29'un içindeki bomba, işimizi görecek güçtedir.</p>

  <p>Esrar perdesi yoğunlaşıyor, dedi Pitt. Bunun sonunda bir şeyler çıkacak gibi.</p>

  <p>Brifingin bu bölümünü suç ortağım Curtis Meeker anlatacak.</p>

  <p>Pitt'in ekşi bakışları Ingram'dan Meeker'a çevrildi. Siz ikiniz, Ray Jordan ve Don Kern ile aynı kum havuzunda oynuyor olmalısınız.</p>

  <p>Arasıra buluştuğumuz oluyor, dedi Meeker yüzü gülmeden.</p>

  <p>Ingram sehpa üzerindeki resmi ahp bir iskemlenin üstüne koydu, sehpada uçağın burun kısmında bulunan küçük bir şeytan resmi kalmıştı.</p>

  <p>Dennings'in Zebanileri, dedi, kalemiyle resimdeki şeytan üzerinde tıklatarak. Uçağın komutanı Binbaşı Charles Dennings. Resimdeki şeytanın yirmi dört ayarlı bir altın külçesi üzerinde durduğuna dikkatinizi çekmek isterim. Uçağın mürettebatı, Kaliforniya'daki eğitimleri sırasında bir bira salonunun altını üstüne getirdikleri için azar işitmişler, bundan sonra da kendilerine altıncılar adını takmışlardı.</p>

  <p>Tam benim kafamdaymışlar, dedi Giordino.</p>

  <p>Birkaç gün önce Curtis'le beraber uğraşıp ortaya çıkarana kadar, çok yürekli bir grup adamın, Japonya'ya atom bombası atmak gibi son derece gizli bir misyonla ilgili öyküleri, CIA'nın Langley arşivlerinde unutulmuş yatmaktaydı.</p>

  <p>Ne dediniz? Weatherhill küçük dilini yutacak gibi olmuştu. Diğerleri de ondan farksızdı.</p>

  <p>Ingram bu tepkiye aldırmadan devam etti. Albay Tibbets, Tinian Adası'ndan Enola Gay adındaki uçağıyla, 'Küçük Oğlan' adındaki bombasıyla yola çıktığı sıralarda, Binbaşı Dennings de 'Anasının Soluğu' adlı bombasıyla kuzeyde, Shemya Adası'ndan havalanmıştı. Bu görevle ilgili rapor epey sansüre uğramış, fakat anladığımız kadarıyla Dennings'in uçuş planı tek yönlü bir rotadaymış. Bombayı Osaka ya da Kyoto'ya bırakacak, oradan doğruca Okinawa'ya giderek yakıt ikmali yaptıktan sonra Tinian'a gidecekti. Tarih kitaplarından da bildiğimiz gibi, Tibbets bombasını Hiroshima'ya bırakmayı başardı. Fakat ne yazık ki, Dennings ortadan kayboldu ve bütün bu olay Başkanlık emriyle örtbas edildi.</p>

  <p>Bir dakika, dedi Mancuso. Yani bin dokuz yüz kırk beşte üç taneden fazla bomba yaptığımızı mı söylüyorsunuz?</p>

  <p>Stacy genzini temizledi. Kayıtlara göre, Küçük Oğlan, Los Alamos' daki Üçleme Bombası ve Nagasaki'ye atılan Şişman Adam'dan başka bomba yoktu.</p>

  <p>Hâlâ da kesin sayıyı bilmiyoruz, ama anlaşıldığına göre en azından altı tane varmış.</p>

  <p>Dennings'inkiyle dört ediyor. Geri kalan ikisi ne oldu? diye sordu Pitt.</p>

  <p>Kod adı Anasının İncisi olan bir bomba Guam Adası'nda Loving Lil adındaki uçağa yüklenmiş. Bu uçak Japonya'ya doğru uçarken, Nagasaki'ye yapılan atışın başarılı olduğu haberi gelince, yeniden Guam'a dönmüş, bomba da sökülerek Los Alamos'a gönderilmiş.</p>

  <p>Geriye bir tane kalıyor.</p>

  <p>Okyanus Ana, Midway Adası'ndaymış, ama hiç gönderilmemiş.</p>

  <p>Bu tuhaf isimleri de kim bulmuş? diye mırıldandı Stacy.</p>

  <p>Ingram omuz silkti. Hiç fikrimiz yok.</p>

  <p>Pitt Ingram'a baktı. Dennings ve Guam ile Midway'deki mürettebat Albay Tibbets'in Beş Yüz Dokuzuncu Bombardıman Filosu'ndan mıydı?</p>

  <p>Bilmiyoruz. Kayıtların yüzde sekseni tahrip edilmiş. Ama tahminimize göre, Manhattan Bomba Projesi başkanı Orgeneral Groves ve yardımcıları karmaşık bir yedekleme planı yapmışlar, çünkü bombaların üstündeki ateşleme mekanizmalarının çalışmayacağından korkuyorlarmış. Ayrıca, her ne kadar az bir olasılık da olsa, Enola Gay, ya da diğer uçak Bock's Car kalkış sırasında çakılıp, bombalarını patlatarak bütün Beş Yüz Dokuzuncu Filo'yu ve eğitilmiş personeli de öldürebilir, geride başka bomba atacak kimse kalmayabilirdi. Ayrıca başka tehlikeler de yok değildi. Japonların Tinian'a yaptıkları hava baskınları; uçuş sırasında olabilecek mekanik arızalar sonucu mürettebatın bombayı denize bırakma olasılığı, ya da düşman uçakları tarafından vurularak düşürülmesi. Operasyonun son aşamalarına gelindiğinde Groves endişeler duymaya başlamış. Bir aydan kısa bir süre içinde Dennings ve Zebanileri'yle Guam ve Midway'deki mürettebata hızlandırılmış eğitim verilerek yola çıkarılmışlar.</p>

  <p>Savaştan sonra bütün bunlar neden gizli tutulmuş ki? diye sordu Pitt. Elli yıl sonra Dennings'in Zebanileri hakkındaki haberin kime ne zararı olurdu?</p>

  <p>Ne diyebilirim ki? dedi Ingram. Aradan otuz yıl geçip de bu konu Bilgi Verme Özgürlüğü Yasası içine girince bir avuç işgüzar politikacı kendi başlarına düşünüp, Amerikan halkının böyle bir açıklamayı kaldıramayacak kadar saf olduğuna karar vermişler. Olayı çok gizli sınıfına sokup, Langley'deki CIA kasalarına kilitlemişler.</p>

  <p>Ee, Dennings'in Zebanileri'rinin bizimle ilgisi nedir? diye sordu Pitt.</p>

  <p>Bunu en iyisi Curtis'e sorun, dedi Ingram ve oturdu.</p>

  <p>Meeker yan duvarlardan birinde bulunan yazı tahtasının önüne geçti ve eline bir tebeşir aldı. B29'un çalakalem bir resmini yaptıktan sonra, deniz yatağının engebeli hattını çizdi ve sonunda aniden yükseklik vererek Soseki Adası'nı belirtti. Bir iki jeolojik ayrıntıyı da ekledikten sonra döndü ve tatlı tatlı gülümsedi.</p>

  <p>Clyde size uydu gözlem ve uyarma sistemlerimizi çok üstü kapalı anlattı, diye başladı. Elimizdeki uyduların başka hünerleri de var. Çok uzak mesafelerden katı maddelerin içindeki çeşitli enerji kaynaklarını da görüp ölçebiliyorlar. Neyse, bunlardan söz edecek değilim, fakat söylemek istediğim şu ki, Ejder Merkezi içinde yerleştirdiğiniz patlayıcı, işe yaramadı.</p>

  <p>Daha bugüne dek patlamayan bir patlayıcı yerleştirmiş değilim, diye hırladı Weatherhill savunmaya geçerek.</p>

  <p>Yoo, bombanız patlamasına patladı, dedi Meeker. Ama bıraktığınız yerde değil. Eğer Dr. Nogami hâlâ tesisin içinde bulunsaydı, size bombanızın elektrik santralından en az elli metre uzakta patladığını söylerdi.</p>

  <p>Mümkün değil, dedi Stacy. Timothy'nin bombayı bir optik fiber yığını içine yerleştirdiğini gözlerimle gördüm.</p>

  <p>Oradan kaldırılmıştır, dedi Nogami.</p>

  <p>Nasıl?</p>

  <p>Denetçi robot herhalde enerji atımında bir düşme görüş araştırmış, sonunda patlayıcıyı bulmuştur. Hemen yerinden çıkarıp kendi robot kontrolörüne haber vermiştir. Herhalde robot kontrol odasına götürülürken, koridorda patlamıştır.</p>

  <p>O halde Ejder Merkezi hâlâ tam işler durumda, dedi Mancuso.</p>

  <p>Kaiten Projesi de uygulanabilir durumda, diye ekledi Stacy hayal kırıklığı içinde.</p>

  <p>Meeker başıyla doğruladı. Korkarım durum bu.</p>

  <p>Demek ki, merkezi bozma operasyonumuz tam bir fiyasko oldu, dedi Weatherhill nefretle.</p>

  <p>Pek öyle değil, dedi Meeker sabırla. Suma’yı ele geçirdiniz, o olmadan otomobillerdeki bombalar patlatılmıyor.</p>

  <p>Stacy'nin aklı karışmıştı. Yandaşlarının bombaları patlatmalarına kim engel olacak?</p>

  <p>Pitt, Nogami'ye baktı. Sanırım doktor dostumuz bunun cevabını verebilir.</p>

  <p>Bilgisayar teknisyenleriyle biraz samimi olduktan sonra edindiğim bir bilgi var, dedi Nogami gülümseyerek, Bilgi işlem merkezlerinde serbestçe dolaşmama izin veriyorlardı. Bir keresinde Kaiten Projesi'yle ilgili bir bilgi işlerken bir programcının arkasından bakıyordum. Giriş kodunu ezberledim ve ilk fırsatta sisteme girdim. Sizin de zaten öğrenmiş olduğunuz, bombalı otomobillerin yerine öğrendim. Fakat patlatma sistemine girmek istediğim zaman bu kodları yalnızca Suma’nın bildiğini keşfettim.</p>

  <p>Demek Kaiten Projesi'ni Hideki Suma'dan başka kimse başlatamıyor, dedi Stacy rahatlayarak.</p>

  <p>Suç ortaklarının deliler gibi düzeltmeye uğraştıkları bir durum, dedi Meeker, ÇAST ekibine topluca bir bakış attı. Fakat sizi yürekten kutlarız, çünkü başardınız. Gayretleriniz sayesinde Ejder Merkezi şu anda kapanmış durumda, Japonlar patlatma sistemlerini yeniden programlamakla meşguller ki bu da bize merkezlerini topyekun imha edecek zaman kazandıracak.</p>

  <p>Ki, bu da, eğer konuşmanızı iyi dinlemişsem, dedi Pitt. Bizi yeniden Dennings'in Zebanileri'ne getiriyor.</p>

  <p>Çok haklısın, dedi Meeker. Bir süre duraksadıktan sonra brifingin özüne girmeye başladı. Başkanımız bütün siyasi kariyerini aslanın ağzına atarak, Ejder Merkezi'ne bir nükleer saldırı başlatmaya hazırdı. Fakat kaçış haberiniz gelince bunu iptal etti. Sizin operasyonunuz ona zaman kazandırmış oldu, çok uzun bir zaman değil, ama yaptığımız planı yürütmeye yetecek uzunlukta bir zaman.</p>

  <p>B-29un içindeki bombayı patlatmayı düşünüyorsunuz, dedi Pitt, yorgunluktan gözleri yarı kapalı.</p>

  <p>Hayır, diyerek iç geçirdi Meeker. Kısa bir mesafe taşınması gerekecek.</p>

  <p>Kırk kilometre ötedeki bir adaya ne hasar verebilir, anlamıyorum, dedi Giordino.</p>

  <p>En iyi oşinograflardan ve jeofizikçilerden oluşan bir heyet sualtında gerçekleşecek bir atomik patlamanın Ejder Merkezi'ni yıkacağına inanıyor.</p>

  <p>Nasıl olacakmış bu iş? diye sordu Stacy çıplak dizine konan bir sivrisineği haklarken.</p>

  <p>Meeker yeniden tahtaya döndü. Binbaşı Dennings denize düşen uçağının tam kırk sekiz yıl sonra ülkesini çok büyük bir sorundan kurtaracak ideal bir noktada deniz yatağına düştüğünü elbette bilemezdi. Meeker susup tahtada deniz tabanının altına yine zigzaglı bir hat çizdi. Önemli bir Pasifik sismik fay sisteminin bir kesimi. Bu hat tam Ejder Merkezi'nin altından geçiyor.</p>

  <p>Nogami kuşkuyla başını iki yana salladı. Merkez en ciddi depremlere ve nükleer saldırıya dayanacak biçimde inşa edildi. Elli yıl tuzlu sualtında kalmış bir bomba patlatarak, tabii hâlâ patlayacağını varsayarsak, fay sisteminde bir kımıldama sağlamak, bana boşuna gayret gibi geliyor.</p>

  <p>Doktor Nogami haklı galiba, dedi Pitt. Ada neredeyse tek parça kayadan oluşuyor. En güçlü şok dalgasında bile yerinden oynayacak gibi değil.</p>

  <p>Meeker bir şey söylemeden güldü. Sonra da baltayı indirdi. Kımıldayıp oynamayacağı doğrudur, dedi şeytanca gülerek. Ama biz adayı batıracağız.</p>
</body>
</html>
