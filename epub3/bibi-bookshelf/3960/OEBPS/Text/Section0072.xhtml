<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650251"></a><a name="_Toc356650185" style="text-align: justify;">Kısım&nbsp;</a>68</h2>

  <p>Zamanın dolmasına iki saat varken Big Ben, bombayı manipülatörlerinin parmakları arasında sımsıkı tutarak deniz tabanında ilerlemekteydi. Tıpkı sonuna yaklaşılan ve hâlâ ne olacağı belli olmayan bir futbol maçının son dakikaları gibi, C5 Galaxy ve Beyaz Saray içinde gerilim gittikçe artmaktaydı.</p>

  <p>Çizelgenin on sekiz dakika önünde gidiyor, dedi Giordino.</p>

  <p>Issız bir yolda korku ve dehşet içinde yürüyen biri gibi, dedi Sandecker.</p>

  <p>Giordino şaşırıp baktı. Neydi o, Amiralim?</p>

  <p>Coleridge'den, dedi Sandecker gülümseyerek. 'Yaşlı Denizci' şiirinden. Pitt'i düşünüyordum da, denizin dibinde, omuzlarında milyonlarca insanın yaşamı ve kendisi her an buhar olabilecek bir durumda.</p>

  <p>Ben de onun yanında olmalıydım, dedi Giordino acı acı.</p>

  <p>Hepimiz biliyoruz ki, eğer önce senin aklına gelmiş olsaydı, sen onu helaya kilitlerdin.</p>

  <p>Doğru, dedi Giordino. Ama aklıma gelmedi işte. Şimdi de o orada ölümle yüz yüzeyken, ben burada vitrindeki mankenler gibi oturuyorum.</p>

  <p>Sandecker haritaya bakıp Pitt'in patlatma noktasına kadar olan rotasına göz attı. Merak etme, işi başaracak ve sağ salim dönecektir, diye mırıldandı. Dirk öyle kolay kolay ölecek adam değildir.</p>

  <p>Suma'nın savunma uyarıları uzmanı teknisyen Masuji Koyama radar ekranı arkasında durmuş, etrafında dikilen Yoshishu, Tsuboi ve Takeda Kurojima'ya bir hedef göstermekteydi.</p>

  <p>Amerikan Hava Kuvvetleri'ne ait çok büyük bir nakliye uçağı, diyerek açıkladı. Bilgisayar bunun bir C5 Galaxy olduğunu gösteriyor. Çok uzun mesafelere çok ağır yükler taşıyabilen bir uçak.</p>

  <p>Çok tuhaf davrandığını mı söylüyorsun? diye sordu Yoshishu.</p>

  <p>Koyama başını salladı. Güneydoğudan geldi ve Shimodate'deki Amerikan Hava Üssü'ne doğru giden bir rota izledi. Bu hava koridorunu uçaklar sık sık kullanırlar ve adamıza yetmiş ile yüz kilometre mesafeden geçerler. Biz bu uçağı izlerken uçaktan bir parça ayrıldı ve okyanusa düştü.</p>

  <p>Uçaktan mı düştü?</p>

  <p>Evet.</p>

  <p>Ne olduğunu tanıtlayabildiniz mi? diye sordu Tsuboi.</p>

  <p>Hayır. Tek söyleyebileceğim, bu cismin sanki bir paraşüte bağlıymış gibi ağır ağır düşmüş olduğu.</p>

  <p>Bir sualtı uyarı cihazı olabilir mi? diye sordu Kurojima.</p>

  <p>Mümkün, ama sonar sensörü olarak çok fazla büyüktü.</p>

  <p>Çok tuhaf, dedi Yoshishu.</p>

  <p>O andan beri de uçak o bölgede kalıp daireler çiziyor, diye devam etti Koyama.</p>

  <p>Tsuboi irkildi. Ne kadar süredir?</p>

  <p>Dört saatten beri.</p>

  <p>Ses yayını aldın mı?</p>

  <p>Birkaç kısa sinyal, fakat onlar da elektronik olarak bozulmuştu.</p>

  <p>Saptama uçağı! dedi Koyama heyecanla.</p>

  <p>Saptama uçağı da neymiş? dedi Yoshishu.</p>

  <p>Çok gelişmiş uyarı ve haberleşme gereçleri olan bir uçak, dedi Koyama. Askeri saldırıları koordine etmek için uçan kumanda merkezleri olarak kullanılır.</p>

  <p>Başkan adi bir yalancıymış! diye tısladı Tsuboi. Zaman kazanmak için önümüze perde gerdi. Artık niyeti belli oldu, adaya askerleriyle saldırı başlatacak.</p>

  <p>Ama neden bu kadar belli etsin? dedi Yoshishu. Amerikan istihbaratı o uzaklıktaki hedeflere karşı nasıl bir uyarı sistemimizin olduğunu pekâlâ biliyor.</p>

  <p>Tsuboi'nin yüzü öfkeyle gerilmişti. Derhal Başkan'la temas kurup bu uçağın sularımızdan çekilmesini isteyeceğim.</p>

  <p>Hayır, daha iyi bir planım var, dedi Yoshishu buz gibi bir gülümsemeyle. Tam Başkan’ın anlayacağı dilden bir mesaj.</p>

  <p>Ne düşünüyorsun, Korori? diye sordu Tsuboi saygıyla.</p>

  <p>Çok basit, dedi Yoshishu duygusuzca. İmha ederiz.</p>

  <p>Altı dakika içinde iki tane Toshiba enfrarujlu yerden-havaya füze fırlatıldı ve hiçbir şeyden kuşkulanmayan C5'e isabet etti. Hiçbir savunması olmayan uçağın saldın uyarı sistemleri de yoktu. İsabet aldığı sırada tehlikeden habersiz, havada daire çizerek Big Benin hareketini kontrol etmekteydi.</p>

  <p>İlk füze büyük bir gürültüyle uçağa vurduğu anda Sandecker Beyaz Saray'a durum raporu vermek üzere muhabere bölmesinde, Giordino ise ofis bölümünde jeolog raporlarını incelemekteydi. Şok ve basınç etkisiyle Giordino oturduğu koltuktan yere düştü. Şaşkınlık içinde kalkarken ikinci füze isabet ederek alt kargo bölümüne vurdu ve gövdenin karın kısmında büyük bir delik açtı.</p>

  <p>Normal olarak uçağın parçalanıp düşmesi gerekirdi, ama birinci füze ilk çarpma anında patlamadı. Bir yanından girip, diğerinden çıktı ve patlamanın asıl gücü dışardayken oldu.</p>

  <p>Giordino ayakta kalmaya çabalarken, uçak mutlaka düşer, diye düşünüyordu. Havada kalması olanaksız görünüyordu. Fakat Giordino yanılmaktaydı. Koca Galaxy kolay kolay ölecek değildi. Mucize sonucu alev almamıştı ve uçuş kontrol sistemlerinden yalnızca bir tanesi hasar görmüştü. Füzelerin açmış olduğu deliklere rağmen sapasağlam havada duruyordu.</p>

  <p>Pilot yaralı uçağa sığ bir dalış yaptırdıktan sonra denize otuz metre kala yeniden düzeldi. Motorlar normal çalışmaktaydı, gövdedeki deliklerin neden olduğu titreşim ve çekiş gücündeki düşme dışında, pilotun en önemli kaygısı alçalma yükselme kontrolünü kaybetmiş oluşuydu.</p>

  <p>Sandecker yanında uçuş mühendisiyle birlikte hasar tespiti için kıç kısmına geldi. Giordino kargo bölmesinde dizleri ve elleri üstünde yürümeye çalışıyordu. Bir eliyle bölme perdesine tutunup delikten aşağı baktı.</p>

  <p>Ölürüm de atlamam, diye bağırdı Giordino rüzgârın gürültüsünde.</p>

  <p>Bana da pek ilginç gelmiyor, diye karşılık verdi Sandecker.</p>

  <p>Uçuş mühendisi dehşetle hasara baktı. Ne oldu?</p>

  <p>Yerden-havaya füzelerle iki isabet aldık, diye bağırarak açıkladı Giordino.</p>

  <p>Rüzgârdan kurtulmak için Giordino, Sandecker'e ilerlemesini işaret etti. Uçuş mühendisi alt karın kısmındaki hasarı görmek için giderken, Sandecker ve Giordino kokpite geldiler. Pilotlar son derece sakin bir durumda uçağı kontrol etmeye çalışıyorlardı.</p>

  <p>Giordino hâlâ sağ olduğuna şükrederek yere çöktü. Bu koca kuşun hâlâ uçtuğuna inanamıyorum. Bana hatırlatın da, tasarımcılarını öpeyim.</p>

  <p>Sandecker pilotların yanına gidip kısaca hasar durumunu bildirdi. Sizce şansımız ne kadar? diye sordu.</p>

  <p>Hâlâ biraz elektrik ve hidrolik enerjimiz var, manevra da yapabiliyoruz, dedi şef pilot. Marcus Turner adında iriyarı bir Teksaslıydı. Fakat patlamayla ana yakıt deposundan çıkan hatlar kesilmiş olmalı. Göstergedeki iğneler iki dakika içinde önemli bir düşüş gösterdiler.</p>

  <p>Füzelerin menzili dışında bir yerde kalabilir misin?</p>

  <p>Hayır.</p>

  <p>Bunu Başkan'dan emir alarak da söyleyebilirim, dedi Sandecker.</p>

  <p>Turner biraz bozuldu, ama teslim olmadı. Saygısızlık etmek istemem, Amiralim, ama bu uçak her an dağılabilir. Eğer ölmek istiyorsanız, bu sizin bileceğiniz bir iş. Benim görevim mürettebatımı ve uçağımı kurtarmaktır. Profesyonel bir bahriyeli olarak eminim ne demek istediğimi anlarsınız.</p>

  <p>Anlıyorum, ama emrim hâlâ geçerlidir.</p>

  <p>Eğer havada dağıtmazsak ve yakıt sorununu da çözebilirsek, dedi Turner. Belki Okinawa'daki Naha Hava Üssü'ne inebiliriz. En yakınımızdaki en uzun pist orada.</p>

  <p>Okinawa olmaz, dedi Sandecker. Adanın savunma sistemlerinin menzili dışına çıkıp, deniz dibindeki adamımla haberleşecek mesafede kalacağız. Bu operasyon ulusal güvenlik için çok önemlidir. Terkedip gidemeyiz. Durabildiğin kadar havada durmaya çalış. Gerekirse uçağı denize indir.</p>

  <p>Turner'in yüzü kızardı, alnında ter damlacıkları belirdi, fakat yine de gergin bir ifadeyle gülümsemeyi başardı. Pekâlâ, Amiralim, ama en yakın adaya kadar epey uzun bir yüzüş için hazırlıklı olun.</p>

  <p>O sırada, Sandecker omuzunda bir el hissetti. Muhabere operatörüydü. Kötü haber verecek gibi acı acı baktı ve başını iki yana salladı.</p>

  <p>Üzgünüm, Amiralim, ama radyo çalışmıyor. Ne yayın yapabiliyoruz, ne de alabiliyoruz.</p>

  <p>O halde tamam, dedi Turner. Çalışmayan bir radyoyla dönüp durmanın kimseye bir yararı yok.</p>

  <p>Sandecker acıyla Giordino'ya, Dirk bunu bilemeyecek. Kendisini terkettiğimizi sanacak, dedi.</p>

  <p>Giordino boş gözlerle denizle gökyüzünün birleştiği noktaya bakıyordu. Yüreği parçalanacak gibiydi. Geçen birkaç hafta içinde ikinci kez en yakın arkadaşını zor durumdan kurtaramıyordu. Neden sonra döndü, yüzünde tuhaf bir gülümseme vardı.</p>

  <p>Dirk'ün bize ihtiyacı yok. Eğer o bombayı patlatıp, Big Ben kıyıya getirecek bir kişi varsa, o da Dirk'tür.</p>

  <p>Ben de bunun için bahse girerim, dedi Sandecker büyük bir inançla.</p>

  <p>Okinawa'ya mı? diye sordu Turner eli kumanda koluna giderek.</p>

  <p>Sandecker ağır ağır Turner'e döndü ve başım salladı. Okinawa'ya.</p>

  <p>Koca uçak yeni bir rotaya girip karanlığın içinde seke seke yoluna devam etti. Birkaç dakika içinde motorların sesi de kesilmiş, geride ıssız bir deniz bırakmıştı... bir adam dışında, bomboş bir deniz.</p>
</body>
</html>
