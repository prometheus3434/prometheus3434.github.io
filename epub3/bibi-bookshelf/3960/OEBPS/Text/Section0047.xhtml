<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650226"></a><a name="_Toc356650185" style="text-align: justify;">Kısım&nbsp;</a>43</h2>

  <p>Stacy, Weatherhill, Edo Kenti'nin derinliklerine rahatça girerlerken kimse dönüp bakmadı bile. Jordan'ın Tokyo'ya getirdiği Hollywood makyaj uzmanı gözlerine çok usta çizgilerle makyaj yaparak gür siyah saçları olan peruklar sağlamıştı. Kusursuz Japoncası olan Mancuso bir takım elbise giyerek, üstlerinde Suma mühendislik ekiplerinde çalışanlara özgü san tulumlar giyinmiş Stacy ve Weatherhillin patronu rolünü oynuyordu.</p>

  <p>Jim Hanamura'nın raporunda güvenlik işlemleriyle ilgili verdiği bilgileri ve Jordan'la işbirliği yapan bir İngiliz gizli ajanının sağladığı geçiş şifreleriyle kimlik kartlarını kullanarak bütün kontrol noktalarından geçmiş, tünel girişine varmışlardı. Operasyonun en kritik kısmı işte buradaydı. Güvenlik görevlisi insanlar ve kimlik tanıtlama makinelerini atlatmak zor olmamıştı, fakat son brifingde Penner'in söylediğine göre bu son engel çetin bir sınav olacaktı.</p>

  <p>Bembeyaz boyanmış, içinde tek bir cisim bulunmayan odaya girdiklerinde karşılarına bir robot sensor sistemi çıktı. Girmiş oldukları kapıdan başka çıkış yeri yoktu.</p>

  <p>Görevinizi açıklayın, dedi robot mekanik bir Japoncayla.</p>

  <p>Mancuso biraz duraksadı. Karşısına robot nöbetçiler çıkabileceği söylenmişti, ama böyle emirler yağdıran, tekerlekler üzerinde bir çöp tenekesi göreceğini de hiç beklemiyordu. Fiber optik iletişim bölümü, sistemin denetlenmesi ve düzeltilmesi, dedi.</p>

  <p>İş emri ve geçiş şifresi.</p>

  <p>Kırk altı ivedi emri, iletişim denetimi ve test programı. Sonra avuçlarını birleştirip parmak uçlarını hafifçe birbirlerine değdirerek üç kez sha sözcüğünü tekrarladı. Mancuso İngiliz ajanının onlara doğru geçiş şifresini vermiş olması ve robotun güvenlik belleğine genetik kodlarını yüklemiş olması için dua ediyordu.</p>

  <p>Sırayla sağ ellerinizi duyum ekranıma dayayın, diye emretti robot.</p>

  <p>Üçü sırayla ellerini robotun fıçı gibi yuvarlak göğsündeki küçük mavi ekrana dayadı. Robot bir süre sessiz kalıp edindiği bilgileri bellek disklerindeki tanımlarla karşılaştırdı. Weatherhill ilk kez gördüğü bu olayı hayranlıkla izlemekteydi.</p>

  <p>Yine son brifingde robotun en ufak bir sinirlilik belirtisini saptamaya programlanmış olduğunu öğrendikleri için ellerinden geldiğince kayıtsız görünmeye çalışıyorlardı. Gözlerini kaçırmanın kuşku çekeceğini düşünerek tümü de robota bakmaktaydı. Weatherhill artık sıkılmış gibisinden bir esnedi.</p>

  <p>Güvenlik kontrolü tamam, dedi robot en sonunda. Sonra da odanın karşı tarafındaki bütün duvar içe doğru açıldı ve robot kenara çekildi. Girebilirsiniz. Eğer kalışınız on iki saati geçerse altı numaralı güvenlik gücüne bildirmeniz gerekir.</p>

  <p>İngiliz ajanı çok başarılı olmuş, en büyük engeli güle oynaya geçmişlerdi. Halı kaplı bir geçittin yürüyüp ana tünele vardılar. Tünele girişte bir yolcu platformu vardı. İçinde inşaat malzemeleri bulunan bir iş treni kalkmak üzereydi. Tren kalktıktan sonra üç dakika boyunca hiçbir şey olmadı.</p>

  <p>Bu üç dakikalık sessizlikten sonra üstü cam kaplı, on kişilik bir alüminyum vagon tek ray üzerinde platforma geldi. İçi boştu, sürücüsü de yoktu. Kapısı tıslayarak açıldı ve içine girdiler.</p>

  <p>Manyetiklerden, dedi Weatherhill.</p>

  <p>Ne? diye sordu Stacy.</p>

  <p>Manyetik yükseltme. İki mıknatısın çekme ve itme ilkesi üzerine kurulu. Trenin altında ve rayın üstündeki güçlü mıknatıslar arasındaki etkileşim vagonların elektromanyetik bir alan üzerinde hareket etmesini sağlıyor. Bu yüzden de bunlara çoğu kez yüzen tren derler.</p>

  <p>Kapılar kapandı ve raylar üzerinde yeşil bir ışık yanınca küçük vagon hareket etti. Ana tünele sessizce kaydılar ve giderek hız artınca tünelin tavanındaki sodyum buhar lambaları sarı bir bulut gibi görünmeye başladı.</p>

  <p>Hızımız ne kadar acaba? diye sordu Stacy.</p>

  <p>Sanırım saatte üç yüz yirmi kilometre falandır, dedi Weatherhill.</p>

  <p>Mancuso da başını sallayarak bu tahmini doğruladı. Bu hızla yolculuğumuz beş dakika falan sürer.</p>

  <p>Yere değmeden, rayların birkaç santimetre üstünden akar gibi giden tren normal hızına ulaşır ulaşmaz yavaşlamaya başlamış gibi oldu. Bir gökdelen asansörü gibi sessiz ve sarsıntısız durdu. Onlar indikten sonra tren bir dönüş yerinden ters yöne giden raylara geçti ve yeniden Edo Kenti'ne döndü.</p>

  <p>Hattın sonuna geldik, dedi Mancuso. Platformdaki tek kapıdan girip halı kaplı bir geçitten geçerek bir asansöre geldiler.</p>

  <p>Asansöre girince Weatherhill sordu. Yukarı mı aşağı mı?</p>

  <p>Kaç kat var ve biz kaçıncı kattayız? diye sordu Stacy.</p>

  <p>On iki kat var, biz ikinci kattayız, dedi Mancuso.</p>

  <p>Hanamura'nın taslaklarında yalnızca dört kat görünüyordu, dedi Mancuso.</p>

  <p>Onlar herhalde sonradan değiştirilen ön çizimlerdi.</p>

  <p>Stacy asansör düğmelerine acı acı baktı. Demek ki kroki bir işe yaramayacak.</p>

  <p>Bilgisayarlı elektronik bölümüne nasıl gidildiğini tam olarak bilmediğimize göre ilk planımızdan ayrılıp doğruca enerji jeneratörüne gideceğiz, dedi Weatherhill.</p>

  <p>Tabii orasını da kuşku çekmeden bulabilirsek, diye yakındı Mancuso.</p>

  <p>Başka çaremiz yok. Elektrik kablolarını izleyip kaynağına gitmek, rastgele kontrol merkezini aramaktan daha az zaman alır.</p>

  <p>Bir sürü oda ve geçitlerle dolu on iki kat, diye homurdandı Stacy. Kaybolup saatlerce dolanıp durabiliriz.</p>

  <p>Geldik bir kere, başka seçeneğimiz yok, dedi Mancuso; saatine baktı. Eğer Pitt ve Giordino adaya iniş yapıp Suma’nın güvenlik sistemlerini üstlerine çekmeyi başarmışlarsa, patlayıcıları yerleştirip tünelden Edo Kenti'ne geçecek kadar zamanımız olur.</p>

  <p>Weatherhill arkadaşlarına baktı. Neler hissettiklerini tahmin edebiliyordu... sinirler gerili, kafaları harıl harıl çalışıyor, bedenler eyleme hazır. İşin bu aşamasına kadar gelmişler, şimdiyse her şey birkaç dakika içinde verecekleri karara kalmıştı. Fazla düşünmeden altı numaralı düğmeye bastı.</p>

  <p>Bari orta kattan başlayalım, dedi pratik bir mantık yürüterek.</p>

  <p>Mancuso içinde iki tane otomatik silah olan evrak çantasını koltuğunun altına aldı. Asansör altıncı kata gelip kapılar açılana kadar hiç konuşmadılar.</p>

  <p>Önde Mancuso, arkasında Stacy ve Weatherhill asansörden çıktılar. İki adım attıktan sonra Mancuso birden durdu ve arkasından gelenlerin de kendisine çarpmasına neden oldu. Üçü birden karşılarındaki manzaraya ağızları bir karış açık bakakalmışlardı.</p>

  <p>Son derece geniş, kubbeli bir salon içinde, tıpkı bir fabrikada olduğu gibi hummalı bir faaliyet vardı; şu farkla ki, burada ne bir komut veriliyor, ne bağırıp çağırma, ne de herhangi bir konuşma işitiliyordu. Yarım daire biçiminde yayılmış bilgisayar ve gereç konsollarının başındaki uzmanların, teknisyenlerin ve mühendislerin tümü de, farklı boylarda ve biçimlerdeki robotlardı.</p>

  <p>Böylece ilk denemelerinde altın damarım bulmuş oluyorlardı. Weatherhill'in bilmeden bastığı kat düğmesi onları Suma’nın nükleer kumanda merkezinin beynine getirmişti. Burada insan işçi yoktu. Bütün iş gücünü son derece gelişmiş, yüksek teknoloji ürünü makineler, günde yirmi dört saat kahve, yemek molası vermeden, revir vizitesi yapmadan çalışarak oluşturuyordu. Bir Amerikalı sendika başkanının havsalasının bile alamayacağı bir durumdu.</p>

  <p>Bu robotların çoğu tekerlekler üstünde, bazılarıysa traktör tekerlekleriyle hareket etmekteydi. Kiminin ahtapota benzeyen yedi sekiz kolu vardı, kimi diş hekimlerinin çok amaçlı ünitelerini andırıyordu. Fakat hiçbiri de televizyon dizilerindeki robotlara benzemiyordu. Hepsi de işleriyle meşgul, aralarına giren insanları fark etmemişlerdi bile.</p>

  <p>Kimsenin bizi izlemediğini fark ediyor musunuz? diye sordu Stacy.</p>

  <p>Bu iyi değil, dedi Mancuso. Yine asansöre binsek iyi olur.</p>

  <p>Weatherhill hiç o fikirde değildi. Olur mu hiç? Yok, etmeye geldiğimiz merkez burası işte. Bu şeyler bizim burada olduğumuzun bile farkında değiller. İnsanlara müdahale etmek için programlanmamışlar. Etrafta robot nöbetçiler de yok. Pitt ve Giordino bütün nöbetçileri üstlerine çekerek popomuzu kurtardılar. Bence bu karınca yuvasını havaya uçuralım.</p>

  <p>Asansör hareket etti, dedi Stacy, çağırma düğmesine basarak. Önümüzdeki bir dakika boyunca zaten gidecek bir yerimiz yok.</p>

  <p>Mancuso konuşarak daha fazla zaman harcamadı. Evrak çantasını yere bırakıp, bacaklarının altına flasterle yapıştırılmış C8 plastik patlayıcıları sökmeye başladı. Diğerleri de tulumlarının altından aynı işlemi yaptılar.</p>

  <p>Stacy, sen bilgisayar bölümüne. Tim nükleer bomba hazırlama sistemlerine. Ben de haberleşme gereçlerini alıyorum.</p>

  <p>Herkes hedefine doğru beş adım atmamıştı ki, gümbür gümbür bir ses salonun beton duvarlarında yankılandı.</p>

  <p>Olduğunuz yerde kalın yoksa kesinlikle ölürsünüz! Çok hafif bir Japon aksanıyla kusursuz bir İngilizce. Ses buz gibi ve tehdit dolu.</p>

  <p>Doğrusu üçü de şaşkınlıktan taş kesilmişti, fakat Mancuso bir blöf yaparak evrak çantasındaki otomatik silahları çevirebileceği bir hedef bulmak istedi.</p>

  <p>Biz test programı ve denetleme amacıyla gelen mühendisleriz. Geçiş şifremizi işitmek ve görmek ister misiniz?</p>

  <p>Tam otomatik araçlar insan müdahalesi olmadan çalışacak duruma geldiğinden beri buraya hiçbir insan mühendis veya denetçi alınmıyor, diye gümbürdedi bedensiz ses.</p>

  <p>Bu değişiklikten haberimiz olmadı. Amirimiz fiber optik haberleşme cihazlarını denetlememizi emretti, diye üsteledi Mancuso; bir yandan da evrak çantasının altındaki bir düğmeye dokunmuştu.</p>

  <p>Fakat o sırada asansör kapısı açıldı ve kontrol merkezi salonuna Roy Orita girdi. Bir an öylece durup eski ÇAST üyesi arkadaşlarına belirli bir saygıyla baktı,</p>

  <p>Bırakın maval okumayı, dedi Orita. Başaramadınız, Kaijen Projesi'ni durdurma operasyonunuz iflas etti. Bunun için de hepiniz öleceksiniz.</p>

  <p>Jordan ve Sandecker Camp David'deki başkanlık dinlenme evinde Başkan'la hafif bir kahvaltı etmekteydiler. Yanmakta olan bir şöminenin önünde otururlarken, Jordan ve Amiral sıcaktan hiç de hoşnut olmadıkları halde, üstünde bir örgü yün kazak olan Başkan, kahvesini yudumlarken hayatından memnundu.</p>

  <p>Başkan'ın özel asistanı Dale Nichols elinde bir bardak sütle mutfaktan çıkıp odaya girdi. Don Kern geldi, diye Jordan'a bildirdi.</p>

  <p>Sanırım Soseki Adası hakkında son durumu bildirecek, dedi Jordan.</p>

  <p>İçeri alsana, dedi Başkan Nichols'a. Ona da bir fincan kahve getirin, yiyecek bir şey ister mi, diye sorun.</p>

  <p>Kern yalnızca kahve alıp masanın yanındaki kanepeye oturdu. Başkan heyecanla bekliyordu, fakat Jordan boş boş şöminedeki ateşe bakmaya devam etti.</p>

  <p>Girdiler. dedi Kern.</p>

  <p>Girdiler..., diye tekrarladı Başkan. Her biri girdi mi?</p>

  <p>Üçü de.</p>

  <p>Herhangi bir sorun var mı? diye sordu Jordan.</p>

  <p>Bilmiyoruz. İngiliz ajanımızın sinyalleri esrarengiz bir biçimde kesilmeden önce bize üçünün de tünelden olaysız geçtiklerini söylemişti.</p>

  <p>Başkan uzanıp Jordan'ın elini sıktı. Kutlarım, Ray.</p>

  <p>Daha erken, Sayın Başkanım, dedi Jordan. Hâlâ aşmaları gereken engeller var. Ejder Merkezi'ne sızmak planımızın ilk aşamasıydı.</p>

  <p>Peki, ya benim adamlarım, diye çıkıştı Sandecker.</p>

  <p>Adaya sağ salim indiklerini sinyalle bildirdiler, diye cevap verdi Kern. Yaralandıklarını, ya da Suma’nın güvenlik nöbetçileri tarafından kendilerine bir zarar verildiğine inanmamız için hiçbir neden yok.</p>

  <p>Pekâlâ, şimdi ne yapıyoruz? diye sordu Başkan.</p>

  <p>Patlayıcıları yerleştirip Ejder Merkezi'ni geçici olarak devre dışı bıraktıktan sonra adamlarımız Kongre üyesi Smith ve Senatör Diaz'ı kurtarma işine girişecekler. Eğer her şey planlandığı gibi giderse, Hideki Suma'yı çarmıha gerip topyekûn bir operasyon için askerlerimizi göndermemiz çok kolay olacak.</p>

  <p>Başkan biraz endişeli görünüyordu. İki adamla bir kadının önümüzdeki otuz altı saat içinde bütün bunları başarabilmeleri mümkün mü?</p>

  <p>Jordan yorgun yorgun gülümsedi. Bana güvenin, Başkanım, adamlarım duvarların içinden bile geçebilirler.</p>

  <p>Ya Pitt ve Giordino? diye üsteledi Sandecker.</p>

  <p>Adamlarımızdan hazır olduklarım bildirir sinyali alır almaz bir denizaltı yüzeye çıkıp, onları adadan kurtarmak için bir Deltabir takımı gönderecek. Pitt ve Giordino'yu da adadan çıkaracağız.</p>

  <p>Bu işlerin çok kolay olacağını sanıyorsunuz galiba, dedi Sandecker.</p>

  <p>Kern Amiral'e bakıp güvenli bir ifadeyle güldü. Başarı şansı yüzde doksan dokuz nokta yedi olana kadar operasyonun her bir aşamasını iyice analiz edip ayarladık.</p>

  <p>Sandecker Kern'e dik dik baktı. O yüzdeyi doksan dokuz nokta dokuz yapsanız iyi olur.</p>

  <p>Herkes merakla Sandecker'e baktı. Sonra Kern dayanamayıp sordu: Ne demek istediğinizi pek anlayamadım, Amiralim.</p>

  <p>Pitt ve Giordino'nun yeteneklerini gözardı ediyorsunuz, dedi Sandecker sesi biraz sertleşerek. İstihbarat ajanlarının yüzlerine gözlerine bulaştırdıkları bir işi ilk kez kurtarıyor olmayacaklar.</p>

  <p>Kern ona tuhaf tuhaf baktı, sonra da yardım ister gibi Jordan'a döndü, ama buna cevap veren Başkan oldu.</p>

  <p>Sanırım Amiral Sandecker'in sözünü ettiği şey Bay Pitt'in birkaç kez devletin poposunu kurtardığı durumlar olmalı. Özellikle bir tanesi aramızdan birini de kapsıyor. Başkan heyecan yaratmak için biraz durdu. Dört yıl önce Körfez'de Kongre üyesi Smith'le benim hayatımı kurtaran Pitt'in ta kendisiydi.</p>

  <p>Hatırlıyorum, dedi Jordan. Bunu yaparken de Mississippi Nehri'nin yandan çarklı gemilerinden birini kullanmıştı.</p>

  <p>Fakat Kern gerilemiyordu. Ülkenin en iyi istihbarat planlamacısı olarak ünü söz konusuydu. Bana güvenin, Başkanım. Kaçış ve adadan çıkarma işi planlandığı gibi, NUMA yardımı olmaksızın gerçekleşecek. Her türlü olasılığı hesaba kattık. Tanrı'dan gelebilecek hiç beklenmedik bir şey dışında hiçbir şey başarmamıza engel olamaz.</p>
</body>
</html>
