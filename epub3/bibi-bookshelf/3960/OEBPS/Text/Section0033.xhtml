<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div>
    <h1>ÜÇÜNCÜ BÖLÜM</h1>
  </div>

  <h2 class="sigil_not_in_toc"><a name="_Toc356650212">AJİMA ADASI</a></h2>

  <p><i>Ekim 12, 1993 Bielefeld, Batı Almanya</i></p>

  <p>Kuzeyden gelen sert rüzgâr sonbahar sabahını ürpertirken August Clausen çiftlik evinden çıkıp Kuzey Ren'de Bielefeîd yakınındaki Teutoborg Ormanı eteklerine doğru uzanan tarlalarına baktı. Çiftliği, kısa süre önce set çektiği kıvrımlarla akan bir ırmağın sınırını çizdiği bir vadi içinde kalıyordu. Clausen kalın yün ceketinin düğmelerini ilikledi, derin soluklar aldı ve samanlığına doğru yürümeye başladı.</p>

  <p>Yetmiş dört yaşını geçmiş olmasına rağmen hâlâ güçlü bir adamdı ve gün doğumundan batımına kadar bütün gün çalışabiliyordu. Bu çiftlik beş kuşaktan beri ailesi tarafından işletilmişti. Karısıyla birlikte iki kız çocuğu büyütmüşler, fakat kızlar evlendikten sonra kent yaşamını yeğleyip yuvadan kopmuşlardı. Hasat zamanı çalıştırdıkları işçiler sayılmazsa, Clausen ve karısı çiftliği bir başlarına yürütüyorlardı.</p>

  <p>Clausen samanlığın kapılarını açıp içeri girdi ve kocaman bir traktörün sürücü koltuğuna oturdu. Benzin motorlu eski araç kontağı çevirir çevirmez çalıştı. Clausen samanlıktan çıkıp toprak bir yoldan haşatı yapılmış ve gelecek ilkbahar için işlenmiş tarlalarına doğru ilerledi.</p>

  <p>Bugün için planı marul tarlasının güneybatı köşesinde beliren küçük bir çukuru doldurmaktı. Bu iş, kış bastırmadan önce bitirmek istediği birkaç arazi işinden biriydi. Bir gece önce traktörünün burnuna kepçe monte etmiş, savaştan kalma bir beton sığmak çevresinde oluşan tepeden toprak taşıyacaktı.</p>

  <p>Clausen'in arazisinin bir kısmı savaş sırasında Lutfwaffe savaş uçakları için havaalanı olarak kullanılmıştı. Fransa'da Patton'un Üçüncü Ordusu'na karşı savaşan bir Panzer tugayında askerliğini yaptıktan sonra evine dönünce, tarlalarını yanmış ve parçalanmış uçaklar ve motorlu taşıtlarla dolu bulmuştu. Bu kalıntılardan yararlanabileceklerini kendine ayırıp, kalanını hurdacılara satmıştı.</p>

  <p>Son iki haftadır pek yağmur yağmamış olduğundan toprak yol kuruydu ve iyi bir hızla yol alabiliyordu. Clausen çukurun yanına geldiğinde aracı durdurdu ve iiıip bir kez daha toprağın çökmüş olduğu yere baktı. Nedense bir gün öncesine göre daha genişlemiş ve derinlemiş gibiydi. Yoksa, ırmağa çektiği set yüzünden yer altında bir su sızıntısı mı oluyor, diye düşündü. Ama çukurun ortasındaki toprak kupkuruydu.</p>

  <p>Yeniden traktörüne binip eski sığınağın yanındaki toprak tepesine gitti. Kepçesini toprakla doldurup, ön tekerlekler kenarına gelecek biçimde çukura yaklaştı. Kepçeyi kaldırdı, tam boşaltacağı sırada traktörü eğilmeye başladı. Ön tekerlekler toprağa gömülüyordu.</p>

  <p>Clausen daha ne olduğunu anlayamadan küçük çöküntü alanı iyice açılarak traktörü içine çeken kocaman bir çukur haline gelivermişti. Traktörüyle birlikte bir karanlığın içine düştüler. Dehşet içinde ayaklarını metal döşemeye bastırıp iki eliyle direksiyona yapıştı. Traktör on iki metrelik bir iniş sonunda derin bir yeraltı ırmağına düştü. Tepesinden hâlâ toprak yığınları boşalmaktaydı. Traktör yüksek arka tekerleklerinin tepesine kadar suya batmıştı.</p>

  <p>Çarpma Clausen'in soluğunu kesmişti. Sırtındaki müthiş sancı belkemiğinin fena incindiğini gösteriyordu. Göğsünün direksiyona çarpmasıyla da iki ya da daha fazla kaburga kemiği kırılmış olmalıydı. Yaşadığı büyük şok içinde, güçlükle soluk alabiliyordu. O şaşkınlığı içinde göğsüne kadar su içinde olduğunu hissetmemişti bile.</p>

  <p>Clausen traktörün dört tekeri üstüne düşmüş oluşuna dua ediyordu. Eğer bir yana doğru kaymış olsa, ya da tepeüstü kalsa, aracın altında ya ezilecek ya da suyun içinde boğulacaktı. Ne olup bittiğini anlayabilmek için düşünmeye başladı. Başını kaldırıp tepedeki mavi gökyüzüne baktı. Sonra da toz bulutları yavaş yavaş dağılırken çevresine bakındı.</p>

  <p>Traktör bir mağaranın havuzuna düşmüş, bir ucu suyun altında kalmıştı ve su üstünde kalan diğer ucu kuru bir mağaraya yönelmişti. Sarkıtlar ve dikitler gibi mağaralara özgü doğal şekillerin olmayışı Clausen'in dikkatini çekti. Hem küçük giriş mağarası, hem de daha büyükçe olanı V hafriyat gereçleriyle oyulmuştu, altı metre yükseklikte tavanları vardı.</p>

  <p>Clausen sızlayan bedeniyle güç bela sürüne sürüne kuru mağaraya doğru ilerledi. Nihayet kuru zemine ulaşınca oturma biçimi aldı ve mağaranın içine doğru bakmaya başladı.</p>

  <p>Mağaranın içi düzinelerle uçakla doluydu. Tümü de, sanki hayalet pilotlarını beklermişcesine düzgün bir sıra halinde park edilmişti. Claussen bunların Luftwaffe'nin ilk turbojet uçakları olan Messerschmitt262 Schwalbees (Serçeler) olduğunu anladı. Elli yıldır bakım görmemelerine rağmen tümü de çok iyi durumdaydı. Yalnızca alüminyum yüzeylerindeki hafif çürüme ve patlak lastikleri onca yıldan beri terkedilmiş olduklarını göstermekteydi. Gizli hava üssü Müttefik orduları gelmeden önce boşaltılmış, giriş yerleriyle kapatılmış olmalıydı. Şimdiyse hepten unutulmuş olarak burada duruyordu.</p>

  <p>Clausen duyduğu sancıları bir yana bırakıp uçakların arasında yürümeye başladı. Gözleri karanlığa alıştıkça bütün üssün hayret verici bir temizlik ve düzen içinde olduğunu gördü. Burasının telaşla terkedilmiş olduğunu gösteren hiçbir belirti yoktu. Sanki pilotlar olsun, makinistler olsun her an geri gelecek gibiydi.</p>

  <p>Bütün bu savaş zamanı gereçlerin kendi arazisinde bulunduğu ve kendisine ait olduğu aklına gelince Clausen birden bir tuhaf oldu. Bu uçaklar koleksiyoncular ve müzeler için milyonlarca Alman markı ederdi.</p>

  <p>Clausen yeraltı göletinin bulunduğu yere döndü. Traktörün görünümü içler açışıydı. Clausen bir kez daha yukarı baktı. Tek başına tırmanıp yukarı çıkması düşünülecek şey değildi. Çukurun ağzı çok geniş, duvarları son derece dikti.</p>

  <p>Clausen en küçük bir endişe duymuyordu. Nasıl olsa karısı onu aramaya çıkacak, komşularla birlikte gelip, onu yeni bulduğu servetinin başında beklerken bulacaklardı.</p>

  <p>Buralarda elektrik için bir jeneratör olmalıydı. Clausen bunu aramaya karar verdi. Belki jeneratörü bulup mağarayı aydınlatabilirdi. Saatine baktı, karısının onu merak edip aramaya başlaması için en azından bir dört saat daha vardı.</p>

  <p>Biraz duraksadıktan sonra yavaş yavaş göletin içine girdi ve suyun öbür ucunda başka bir mağara olabilir, düşüncesiyle yürümeye başladı.</p>
</body>
</html>
