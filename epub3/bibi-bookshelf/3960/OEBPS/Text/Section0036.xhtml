<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650215"></a><a name="_Toc356650185" style="text-align: justify;">Kısım&nbsp;</a>32</h2>

  <p>Gübre renkli Murmoto'lar büyük treylerin içine çıkmak üzere rampa arkasında gelişigüzel park edilmişti. George Furukawa bu dört otomobilin son parti olduğuna bayağı sevinmişti. Her zamanki gibi spor otomobilinin ön koltuğu altında bulduğu çıkış belgelerinin yanısıra kısa bir notla onun projedeki görevinin son bulduğu belirtiliyordu.</p>

  <p>Aldığı yeni bir talimatta da otomobilleri, hedef tayin edici cihaz var mı diye kontrol etmesi isteniyordu. Hiçbir açıklama yoktu, fakat anladığı kadarıyla Hideki Suma bu son parti gönderilen otomobillerin takip edileceğinden korkuyordu. İşin içinde FBI bulunması olasılığı Furukawa'yı fena halde tedirgin etmekteydi. Bir bir otomobilleri dolaşıp, radyo yayınlarını saptayan elektronik ünitenin dijital göstergelerini inceledi.</p>

  <p>Tümünün de temiz olduğuna karar verdikten sonra kamyon sürücüsüne ve yardımcısına eliyle işaret verdi. Adamlar tek bir kelime konuşmadan başlarıyla selam verdikten sonra birer birer otomobilleri treylere çıkardılar.</p>

  <p>Furukawa dönüp kendi arabasına yürüdü, Samuel J. Vincent Laboratuvarları genel müdür yardımcısı olarak şanına hiç yakışmayan bu işten kurtulduğu için memnundu. Suma’nın, zahmetleri ve bağlılığı için peşin olarak ödemiş olduğu yüklü ücreti büyük bir akıllılıkla Kaliforniya'da açılacak olan yeni Japon şirketlerine yatıracaktı.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; _____</p>

  <p>Arabasını liman giriş kapısına sürdü ve buradaki görevliye otomobillerin çıkış belgelerinin suretlerini verdi. Kapıdan çıktıktan sonra da yoğun kamyon trafiği içinde doğruca ofisinin yolunu tuttu. Bu kez artık içinde hiç merak yoktu, giden kamyonun arkasından bakmak istememişti. Oto nakliyatının güzergâhına duymuş olduğu ilgi sönüp gitmişti.</p>

  <p>Stacy rüzgârlığının fermuarını boğazına kadar kapadı. Helikopterin yan kapısı çıkarılmış olduğu için okyanustan gelen serin hava kumanda kabininin içine buz gibi esiyordu. Stacy uzun saçları yüzüne vurmasın diye kısa bir deri bandla arkasında topladı. Kucağındaki video kamerasını alıp çekime hazırladı. Sonra da emniyet kemerinin izin verdiği ölçüde yana dönerek telefoto merceğini limandan ayrılmakta olan Murmoto spor model otomobilin kuyruk kısmına odakladı.</p>

  <p>Plaka numarasını çekebildin mi? diye sordu sarı saçlı pilot, helikopteri elden geldiğince düz tutmaya çalışarak.</p>

  <p>Evet, net bir çekim yaptım. Sağol.</p>

  <p>İstersen biraz daha sokulabilirim.</p>

  <p>Aman uzak kal, dedi Stacy kulaklığına bağlı mikrofona konuşarak. Kameranın çekim tetiğini bırakıp yeniden kucağına koydu. Birilerinin peşlerinde olduğunu fark etmiş olmalılar, yoksa hedef tayin edici var mı, diye arabaları bir bir aramazlardı.</p>

  <p>İyi ki Weatherhill o sırada yayın yapmıyormuş.</p>

  <p>Bili McCurrye bakmak bile Stacy'yi ürpertmeye yetiyordu. Adamınü stünde bacak kısımları kesilmiş blucin şort, bir Meksika birasının reklam tişörtü, ayaklarındaysa sandalet vardı. O sabah tanıştırıldıkları sırada Stacy onu Ulusal Güvenlik Şubesi'nin önde gelen ajanlarından biri değil de, plajda çalışan bir cankurtarana benzetmişti.</p>

  <p>Rengi iyice açılmış uzun saçları, Güney Kaliforniya güneşinden adamakıllı kararmış teni ve kırmızı plastik çerçeveli güneş gözlüklerinin ardından bakan açık mavi renkli gözleriyle otomobilleri taşıyan kamyonu takip ederken sanki aklı o akşam Marina Del Ray'deki plajda oynayacağı voleybol maçındaydı.</p>

  <p>Kamyon Harbor Freeway'e sapıyor, dedi Stacy. Geride kal da Timothy'nin ışınlarıyla izleyelim.</p>

  <p>Daha iyi bir desteğimiz olmalı, dedi McCurry ciddi bir sesle. Yerde izleyen başka bir araç, motorumuzda bir arıza olursa bizim yerimizi alacak başka bir helikopter yokken kamyonu gözden kaybedip Weatherhill‘i tehlikeye sokarız.</p>

  <p>Stacy hayır anlamında başını salladı. Timothy durumu biliyor. Sen bilmiyorsun. Bana inan, yer araçları, ya da tepede üşüşen helikopterler kullanmayı göze alamayız. Kamyondaki adamlar gerekli uyarıyı almışlar, bütün dikkatleriyle izlenip izlenmediklerine bakıyorlardır.</p>

  <p>Birden kulaklıklarına Weatherhill'in Teksas aksam doluverdi. Hâlâ yukarda mısınız, Buick Ekibi?</p>

  <p>Seni işitiyoruz, Tim, dedi McCurry.</p>

  <p>Yayın güvenliği var mı?</p>

  <p>Kötü adamlar bir dinleyici araması yaptılar, dedi Stacy. Ama senin için bir sakınca yok.</p>

  <p>Görüş temasınız var mı?</p>

  <p>Şimdilik, ama kamyon sürücüsüne yakalanmamak için birkaç kilometre geri kalacağız.</p>

  <p>Anlaşıldı.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ,,</p>

  <p>Saptadığımız frekansta yayın yapmayı unutma.</p>

  <p>Tamam, anam, dedi Weatherhill neşe içinde. Şimdi bu saunadan çıkıp çalışmaya başlıyorum.</p>

  <p>Bizi ara yine.</p>

  <p>Olur. Sizi terketmeyi aklımdan bile geçirmem.</p>

  <p>Arka koltuğun gerisindeki ve altındaki sahte paneli yerinden çıkaran Weatherhill büzüle büzüle, treylere yüklenen üçüncü Murmoto'nun bagajk ısmına geçti. Kilidi içerden açıp kapağı kaldırdı, bagajdan dışarı çıkıp sızlayan eklemlerini gerdi.</p>

  <p>Özel bir gümrük görevli ekibi Furukawa ve kamyon limana gelmeden önce WeatherhilPi otomobilin içine gizlemişler, o da ikibüklüm durumda tam dört saat kalmıştı. Güneşin altında pişen arabanın içinde havalandırma da yoktu... kamyon sürücüsünün dikkatini çeker korkusuyla otomobilin penceresi bir santim bile açılmamıştı. Weatherhill kısa zamanda terden sırılsıklam olmuştu. Yeni otomobil kokusunun midesini bulandırabileceği daha önceden hiç aklına gelmezdi.</p>

  <p>Treylerin iç kısmı karanlıktı. Üstündeki oto tamircisi tulumunun kuşağında taşıdığı keseden bir el feneri çıkarıp, treylerin içinde iki katta yerleştirilip bağlanmış otomobillerin üzerine tuttu.</p>

  <p>Kamyon dümdüz Kaliforniya otoyolunda seyrettiği için yolculuk sarsıntısız geçiyordu. Weatherhill önce üst kattaki iki Murmoto'yu incelemeye karar verdi. Yukarı tırmanıp sürücü tarafına en yakın olanın motor kapağını sessizce açtı. Sonra kesesinden küçük bir radyasyon çözümleyicisi çıkararak otomobilin klima kompresör ünitesi etrafında gezdirdi.</p>

  <p>Okuduğu ölçümleri elinin tersine yazdı. Sonra da çamurluğun üzerine bir gereç takımı serdi. Bir an durduktan sonra radyosunu çıkardı.</p>

  <p>Alo, Buick Ekibi.</p>

  <p>Seni dinliyoruz, diye cevapladı Stacy.</p>

  <p>Keşif ameliyatına başlıyorum.</p>

  <p>Aman dikkat et de atar damarı kesmeyesin.</p>

  <p>Hiç korkma.</p>

  <p>Biz beklemedeyiz.</p>

  <p>On beş dakika içinde Weatherhill kompresör kutusunu sökmüş, bombayı etkisiz duruma getirmişti. Biraz hayal kırıklığına uğramış gibiydi. Dizayn hiç de beklediği gibi ileri teknoloji değildi. Akıllıcaydı belki ama kendisi bundan çok daha etkili ve yıkıcı bir ünite yapabilirdi.</p>

  <p>Havalı frenlerin sesini duyup, kamyonun yavaşladığını fark edince birden dondu. Ama kamyon yalnızca bir rampanın sonuna gelmiş, başka bir otoyola sapmaktaydı ve az sonra yeniden hızlandı... Weatherhill kompresörü yeniden monte edip öbür otomobile geçti.</p>

  <p>Hâlâ orada mısınız? diye sordu radyoda.</p>

  <p>Hâlâ buradayız, dedi Stacy.</p>

  <p>Şimdi neredeyim?</p>

  <p>West Covina'dan geçiyorsunuz. Doğuya, San Bernardino'ya doğru gidiyorsunuz.</p>

  <p>Biri bitti, üç tane kaldı.</p>

  <p>İyi şanslar.</p>

  <p>Bir saat sonra Weatherhill dördüncü ve sonuncu otomobilin motor kapağını kapattı. İçi rahatlamıştı. Bütün bombalar etkisiz duruma getirilmiş, Japonya'dan gönderilecek bir sinyalle hiçbiri patlamayacaktı. Yüzünden su gibi ter akıyordu. Kamyonun San Bernardino'nun doğusundaki çölden geçmekte olduğunu tahmin etti.</p>

  <p>Bütün hesabımızı çektim ve artık bu bankada işimiz kalmadı, diye haber verdi radyoda. Otobüsten hangi durakta ineyim?</p>

  <p>Bir dakika çizelgeye bakayım, dedi Stacy. Birkaç dakika sonra konuştu. Indio'nun bu tarafından bir tartı istasyonu var. Zorunlu tartı. Sürücüler muayene için burada durmak zorundalar. Eğer herhangi bir nedenle seninkiler buradan saparlarsa, şerifin gelip onları durdurmasını sağlarız. Yoksa, kırk beş, elli dakika sonra tartı istasyonunda olacaksınız.</p>

  <p>Orada görüşürüz, dedi Weatherhill.</p>

  <p>İyi yolculuklar.</p>

  <p>Kritik anlarda yoğun bir şekilde adrenalin pompalayan bütün gizli ajanlar gibi, artık işin zor yanı geride kaldığı için Weatherhill iyice rahatlamış, hatta yapacak bir şey olmadığı için canı sıkılmaya başlamıştı bile. Artık yapacağı tek iş treylerin çatısındaki vantilatör boşluğundan çıkıp, sürücünün dikiz aynasında görünmeden aracın arkasından inmekti.</p>

  <p>Otomobillerden birinin torpido gözünü açıp içinde garanti belgeleri ve kullanma talimatı bulunan paketi çıkardı. İç ışıkları açıp ağır ağır sayfaları karıştırmaya başladı. Kendi uzmanlık alanı nükleer fizik olduğu halde, elektronik konusu hep ilgisini çekmişti. El kitabında Murmoto'nun elektrik şemasına bakmak istedi.</p>

  <p>Fakat bu sayfada otomobilin elektrik donanımı yoktu. Otomobillerin nerede patlatılacağını gösteren talimatlar yazılı bir harita vardı.</p>

  <p>Suma'nın bu cüretkâr stratejisine inanmakta zorluk çekti. Bombalı otomobiller yalnızca Japonya'nın ekonomik büyüme planlarında bir tehdit unsuru değildi. Korku ve dehşet gerçekti.</p>

  <p>Tümü de kullanılmak üzere gönderilmişti.</p>
</body>
</html>
