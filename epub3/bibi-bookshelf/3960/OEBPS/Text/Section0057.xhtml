<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650236"></a><a name="_Toc356650185" style="text-align: justify;">Kısım&nbsp;</a>53</h2>

  <p>Ejder Merkezi içinde bulunan ÇAST ekibi, o sırada Federal Karargâh Binası'nın haberleşme odasında bulunan iki adamdan daha fazla gerilim yaşıyor olamazlardı. Gözleri kocaman bir saatte, kulakları Japonya üzerindeki bir uydu kanalından ekibin göndereceği sinyalde, Raymond Jordan ve Donald Kern heyecan içinde beklemekteydiler.</p>

  <p>O anda birden çalan telefonun sesiyle iki adam göz göze geldiler. Jordan telefona sanki veba mikrobu varmış gibi uzandı.</p>

  <p>Buyrun Başkanım, dedi hiç duraksamadan.</p>

  <p>Herhangi bir haber?</p>

  <p>Hayır, efendim.</p>

  <p>Başkan bir süre bekledi, sonra ciddi bir sesle, Kırk beş dakika kaldı, Ray, dedi.</p>

  <p>Anlaşıldı, efendim, saldırıya kırk beş dakika kaldı.</p>

  <p>Delta Birliği ile yapılacak saldırıdan vazgeçtim. Diğer güvenlik danışmanlarım ve kuvvet komutanlarıyla görüştükten sonra, askeri bir harekâtla kaybedilecek zamanımız olmadığına karar verdim. Ejder Merkezi işler duruma geçmeden yok edilmeli.</p>

  <p>Jordan ayaklarının altındaki dünyanın kaydığını hissetti. Son bir kez şansını denedi. Senatör Diaz ve Kongre üyesi Simth'in hâlâ adada olduklarını sanıyorum.</p>

  <p>Haklı olsan bile, onların ölmesi olasılığı kararımı değiştirmeyecek.</p>

  <p>Kararınızı değiştirip onlara bir saat daha tanımaz mısınız?</p>

  <p>Sana biraz daha süre tanıyabilmek isterdim, fakat ulusal güvenliğimiz büyük bir tehlike altında. Suma’nın uluslararası şantaj seferberliğine geçmesine izin veremeyiz.</p>

  <p>Haklısınız, tabii.</p>

  <p>En azından karan tek başına vermiş değilim. Dışişleri Bakanı Oates NATO ülkeleri liderlerine ve Sovyet Başkanı Antonov'a gerekli bilgiyi verdikten sonra bu işin herkesin çıkarına olduğuna karar verdiler.</p>

  <p>O halde ekibi gözden çıkarıyoruz, dedi Jordan hüsranı sesinden belli olarak. Ve belki Diaz ve Simith'i de.</p>

  <p>Bazıları iyi dostum da olan yurtsever Amerikalıları böyle ölüme göndermekten büyük üzüntü duyuyorum. Üzgünüm, Ray, ama ne yazık ki, çoğunluğu kurtarmak için birkaç kişiyi feda etmek gibi çok eski bir ikilemle karşı karşıyayım.</p>

  <p>Jordan telefonu kapadı. Fena halde çökmüş görünüyordu. Başkandı, dedi boş bir sesle.</p>

  <p>Ertelemiyor mu? diye sordu Kern.</p>

  <p>Jordan hayır anlamında başını salladı. Saldırıdan vazgeçmiş, onun yerine nükleer başlık gönderecekmiş.</p>

  <p>Kern'in yüzü kül gibi oldu.</p>

  <p>Jordan bir kez daha saate baktı. Neden bir türlü kurtulamadılar? İngiliz ajanına ne oldu? Neden bizimle temasa geçmiyor?</p>

  <p>Nogami ÇAST ekibini bir dizi yan geçitten, ısıtma ve havalandırma borularının arasından geçirip insanların yoğun bulunduğu alanlardan uzak tutmaya çalıştı. Karşılarına robot nöbetçi çıktığı zaman da, Nogami onu lafa tutarken, diğerleri arkadan yaklaşıp devrelerini kapattılar.</p>

  <p>Elektrik kabloları ve fiber optik yığınlarıyla dolu, camla kaplı geniş bir odaya geldiler. Bu kablolar küçük tünellerle Ejder Merkezi'nin çeşitli odalarına dağılıyordu. Çeşitli göstergelerin ve dijital aygıtların bulunduğu bir konsolun başında da bir robot durmaktaydı.</p>

  <p>Bir denetçi robot, dedi Nogami. Sistemlerin monitörünü yapıyor, eğer bir kısa devre ya da bağlantısızlık olursa hemen rapor ediyor.</p>

  <p>Onun devrelerini bozmamızdan ne kadar süre sonra kontrol etmeye gelirler? diye sordu Mancuso.</p>

  <p>Beş altı dakika.</p>

  <p>Bombayı yerleştirip kaçmamız için bol bol zaman kalır, dedi Weatherhill.</p>

  <p>Patlaması için ne kadar süre ayarlayacaksın? diye sordu Stacy.</p>

  <p>Yirmi dakika. Eğer Pitt ve Giordino başarırlarsa, bu süre yüzeye çıkıp adadan kaçmamız için yeter.</p>

  <p>Nogami kapıyı açıp yana çekildi, Moncuso ve Weatherhill iki ayrı taraftan robota yaklaştılar. Stacy kapıda kalıp gözcülük yaptı. Statik şarjlı hortumlar devrelerine temas edince mekanik denetçi konsolunun başında taş gibi kaldı.</p>

  <p>Weatherhill küçük detonatörü plastik patlayıcıya yerleştirdikten sonra dijital zamanlayıcısını kurdu. Kabloların ve optik fiberlerin araşma koyacağız herhalde.</p>

  <p>Neden konsolu imha etmiyoruz? diye sordu Nogami.</p>

  <p>Mutlaka hemen devreye girecek bir yedekleri vardır, dedi Mancuso.</p>

  <p>Weatherhill de aynı fikirdeydi; biraz yürüdükten sonra patlayıcıyı yalıtılmış kabloların ve optik fiberlerin yığılmış olduğu yere yapışkan bantla iliştirdi. Konsolu değiştirip terminal uçlarını yeniden bağlamaları yirmi dört saatten fazla sürmez, diye açıkladı. Oysa bin tane kablodan birinin ortasından bir metrelik kısmını imha edersek, bütün sistemi her iki ucundan yenilemek zorunda kalırlar. Bu da beş katı fazla zaman alır.</p>

  <p>Haklısın, dedi Nogami.</p>

  <p>Pek belli olmasın, diye uyardı Mancuso.</p>

  <p>Weatherhill biraz alınmış gibi baktı. Varlığından habersiz oldukları bir şeyi arayacak değiller. Bombanın saatini okşadıktan sonra çekildi.</p>

  <p>Kimse yok, diye rapor verdi Stacy.</p>

  <p>Birer birer koridora çıkıp asansöre doğru ilerlediler. İki yüz metre yürümemişlerdi ki, Nogami birden durup eliyle sessizlik işareti yaptı. Beton duvarın arkasından insan sesleriyle bir elektrik motorunun mırıltısı duyuluyordu. Nogami'nin işareti üzerine fırlayıp ilk köşeden döndüler. Tam o sırada seslerin sahipleri ana koridora ulaşmışlardı.</p>

  <p>Bu kadar titizlik göstereceklerini tahmin etmemiştim, dedi Nogami. Tahminimden erken geldiler.</p>

  <p>Denetçiler mi? diye sordu Stacy.</p>

  <p>Hayır, dedi Nogami. Devredışı bıraktığınız robotun kontrolörleri.</p>

  <p>Bizim peşimizdeler mi acaba?</p>

  <p>Öyle olsaydı anlardık. Genel alarm verilir, Suma'nın insan güvenlikçilerinin yaraşıra nöbetçi robotlardan bir ordu burayı basar, her koridoru ve kavşağı didik didik ederlerdi.</p>

  <p>Neyse ki, harcadığımız onca robottan sonra kimse kuşkulanmadı, dedi Nogami.</p>

  <p>Herhangi bir hasar belirtisi olmadığı için, kontrolörler bunları elektronik arıza sanırlar.</p>

  <p>Asansöre ulaştıkları zaman tam iki dakika aşağı katlardan yukarı gelmesini beklediler. İçeri girer girmez Weatherhill hemen yüzeye çıkan kat düğmesine bastı. İçinde üç adam bir kadın bulunan asansör çıldırtan bir yavaşlıkla yukarı çıkarken, Nogami saatine baktı.</p>

  <p>Otuz saniye erken bitirdik, dedi.</p>

  <p>Artık tek önemli iş kaçıştı. Pitt'in nasıl bir planı vardı? Acaba ona ve Giordino'ya bir şey olmuş muydu? Yakalanmış ya da öldürülmüş olabilirler miydi? Eğer öyleyse, artık kurtulmaları için en küçük bir ümit bile kalmıyordu. Asansörün kapısı açılırken büyük bir gerilim içinde, her türlü tehlikeye hazır bir şekilde beklediler.</p>

  <p>Karşılarında Giordino vardı, piyangodan büyük ikramiye kazanmış gibi ağzı kulaklarında, Uçuş biletlerinizi görebilir miyim, lütfen? dedi.</p>

  <p>Ubunai Okuma ve Daisetz Kano robot mühendisliği alanında en üst düzeyde iki mühendisti. Telekontrol odasındayken Taiho adındaki robot denetçinin arıza yaptığı sinyalini almışlar, değiştirmek üzere harekete geçmişlerdi. Robot bilimi oldukça yeni sayıldığından böyle arızalar olmaz değildi. Robotlar aniden kalıveriyorlardı, arıza nedeniyse ancak yeniden bakıma alınıp incelendiğinde belirlenebiliyordu.</p>

  <p>Kano denetçi robot Taiho'nun etrafında bir dolaşıp gözleriyle yokladı. Belirgin bir şey göremeyince, Olsa olsa hatalı bir devre olabilir, dedi.</p>

  <p>Okuma elindeki notlara baktı. Zaten bunun epey sorunlu bir geçmişi var. Daha önce tam beş kez arıza yapmış.</p>

  <p>Ama son bir saat içinde dördüncü robot arızası çıkması biraz tuhaf.</p>

  <p>Zaten hep peş peşe olur, diye mırıldandı Okuma.</p>

  <p>Bunun sistemlerini yenilemek gerek, dedi Kano. Geçici bir onarım yapmanın yararı yok. Yeniden yapılacak diye çizelgeye alayım. Taiho'nun yerine görevlendirilecek robota döndü. Denetleme görevini üstlenmeye hazır mısın, Otokate?</p>

  <p>Otokade'nin üstünde bir dizi ışık yanıp söndü. Yavaş söylenen, fakat net sözcüklerle cevap verdi. Bütün sistemleri kontrol etmeye hazırım.</p>

  <p>O halde başla.</p>

  <p>Yedek robot konsolun başındaki yerini alırken Okuma ve Kano da arızalı robotu küçük bir vinci olan motorlu bir başka robota yüklediler. Sonra biri robotun karnındaki bilgisayarda gerekli programlamayı yaparak, insan kontrolü olmaksızın bakım odasına gitmesini sağladı. İki mühendis daha sonra işçi kantinine çay içmeye gittiler.</p>

  <p>Tek başına kalan Otokade bütün dikkatini göstergeleri ve dijital ölçümleri okuyarak bu bilgiyi bilgisayarında işlemeye verdi. Bir insanınkinden çok daha üstün olan duyarlılığıyla ölçümlerde son derece küçük bir farklılık saptadı.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; •</p>

  <p>Bir optik fiber içindeki lazer atımhızı saniyedeki milyonlarca vuruşla ölçülür. Ölçümleri insanlardan çok daha hatasız okuyabilen Otokade atım standart hızının saniyede 44.7 milyon vuruştan, 44.68 milyona düştüğünü fark etti.</p>

  <p>Telekontrol kumandasına bir sinyal vererek geçitlerdeki optik fiber yığınlarını incelemek için konsolunu terketmekte olduğunu bildirdi.</p>
</body>
</html>
