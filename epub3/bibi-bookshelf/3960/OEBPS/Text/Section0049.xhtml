<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650228"></a><a name="_Toc356650185" style="text-align: justify;">Kısım&nbsp;</a>45</h2>

  <p>Yemek servisinden önce Suma’nın shikibocho ustası olarak tanıttığı bir adam geleneksel gösteri vuruşlarıyla bir toriği kesti, sonra selamını verip salonu terketti.</p>

  <p>Bu adam şef aşçı mıydı? diye sordu Loren.</p>

  <p>Hayır, yalnızca balık kesme töreni ustasıydı. Balık yemekleri üzerine ihtisas yapan aşçı şimdi kesilen toriği birleştirip servis yapacak.</p>

  <p>Mutfağınızda birden fazla mı şefiniz var?</p>

  <p>Üç tane var. Biri, az önce söylediğim gibi balık yemekleri uzmanıdır. Diğeri et ve sebze yemekleri, üçüncüsüyse yalnızca çorba konusunda hünerini gösterir.</p>

  <p>Balık servisinden önce sıcak, tuzlu bir çay yanında tatlı kurabiyeler ikram edildi. Daha sonra kesilen parçaları aynen yerleştirilmiş halde balık servisi yapıldı ve çiğ olarak yendi.</p>

  <p>Giordino ve Diaz’ın çopstikleriyle boğuşması Suma’yı eğlendiriyordu. Fakat Pitt ve Loren'in bu fildişi çubukları sanki doğdukları günden beri kullanmışlarcasına ustalıkla tutmalarına da epey şaşırmıştı.</p>

  <p>Yemek servisi iki robot tarafından kusursuz bir şekilde yapılmaktaydı. Robotlar uzun kollarıyla sert zeminli sofradan boşalan tabakları alıp en küçük bir ses çıkarmadan yenilerini koyuyorlar, bu arada tek bir kırıntı bile dökülmüyordu. Ancak konukların önündeki tabağı almak için izin isterken konuşuyorlardı.</p>

  <p>Gördüğüm kadarıyla, otomatikleşmiş bir toplum yaratmak sizin saplantınız olmuş, dedi Pitt, Suma'ya.</p>

  <p>Evet, robot imparatorluğuna geçişimizle gurur duyuyoruz. Nagoya'daki fabrikam bu alanda dünyanın en büyüğüdür. Orada bilgisayara bağlı robot makinelerim yılda yirmi bin tane eksiksiz işleyen robot üretir.</p>

  <p>Ordu üreten bir ordu, dedi Pitt.</p>

  <p>Suma'nın iştahı kabarmıştı. Bilmeden çok ilginç bir konuya geldiniz, Bay Pitt. Japonya'nın yeni robot silahlı kuvvetlerini yapmaya başladık bile. Mühendislerim içinde insan personeli olmayan tümüyle otomatik savaş gemileri, robotlar tarafından uçurulan uçaklar, uzaktan kumandayla sürülen ve savaşan robot tankları, çok güçlü silahlarla ve elli metrenin üzerinden aşabilip, saatte altmış kilometre hızla yol alabilen, uzun menzilli sensörlerle donatılmış yüz binlerce zırhlı makineden oluşan ordular yapıyorlar. Bu makinelerin onarımındaki kolaylık ve hedef saptamadaki yüksek duyarlılığı bu orduları yenilmez hale getiriyor. On yıl içinde hiçbir süper güç bizim karşımızda duramayacak. Sizin Pentagon generalleri ve amirallerinin tersine, biz savaşmak için erkeklerimizin ve kadınlarımızın canını, kanını düşünmeyeceğiz. En şiddetli çarpışmalarda bile tek can kaybımız olmayacak.</p>

  <p>Masadaki Amerikalılar Suma’nın anlattıklarını düşünürken adamakıllı sindirim güçlüğü çektiler. Söylenenler öyle kurgubilimsel şeylerdi ki, tümü de robot ordularının gerçekleşmiş olduğunu kabullenmekte zorlanıyordu.</p>

  <p>Yalnızca Giordino bu konuya aldırmaz gibi görünüyordu. Bize dadılık eden makine kutsanmış olduğunu iddia ediyor, dedi bir yandan balığını yiyerek.</p>

  <p>Dinimiz olan Şintoizmi kültürümüzle birleştiririz, dedi Suma. Biz canlıların olduğu kadar cansız nesnelerin de bir ruhu olduğuna inanırız, ki bu da Batı'ya olan üstünlüklerimizden biridir. Makinelerimize, ister bir sanayi gereci, ister bir samuray kılıcı olsun, saygı gösteririz. Hatta işçilerimize makine gibi davranmalarını öğreten makinelerimiz bile vardır.</p>

  <p>Pitt onaylamadığını göstermek için başını iki yana salladı. Pek mantıklı görünmüyor. Kendi insanlarınızın ellerinden işlerini alıyorsunuz.</p>

  <p>Bu çok eski bir efsanedir, Bay Pitt, dedi Suma. Japonya'da makinelerle insanlar arasında çok yakın bir ilişki gelişmiştir. Yüzyılı aştıktan kısa bir süre sonra bir milyon robotla on milyon insanın işi yapılacak.</p>

  <p>Peki, işten çıkarılan on milyon ihsan ne yapacak?</p>

  <p>Tıpkı sanayi ürünlerimizi ihraç ettiğimiz gibi, onları da diğer ülkelere ihraç edeceğiz, dedi Suma. Yerleştikleri ülkelerde yasalara saygılı, iyi vatandaşlar olacaklar, ama gerek ulusal, gerek ekonomik açıdan Japonya'ya bağlı kalacaklar.</p>

  <p>Bir çeşit dünya çapında kardeşlik, dedi Pitt. Bunun nasıl uygulandığını gördüm. San Diego'da bir Japon bankasının Japon mimarlar, Japon mühendisler ve Japon inşaat işçileriyle, tümüyle Japonya'dan getirilen inşaat gereçleri kullanılarak yapıldığını görmüştüm. Yerel müteahhitler ve inşaat malzemesi satıcıları tümüyle devredışı bırakılmıştı.</p>

  <p>Suma umursamaz bir havada omuz silkti. Ekonomik fetihlerin kuralı yoktur. Bizim ahlâk anlayışımız sizinkinden çok farklıdır. Japonya'da onur ve disiplin sadakatle içiçedir... İmparator'a, aileye ve şirkete. Bizler demokrasi ilkelerine, ya da hayırseverliğe saygı duyacak biçimde yetiştirilmedik. Gönüllü çalışmalar, Afrika'da açlıktan ölenler için para toplama kampanyaları, üçüncü dünya ülkelerinin çocuklarına yardım örgütleri gibi şeyler benim ülkemde hiç işitilmemiştir bile. Biz yardım gücümüzü kendi insanlarımız için kullanırız. O sırada robotlar ellerinde tepsilerle salona girdiler. Aa, işte ikinci yemek geliyor.</p>

  <p>Sofraya ince dilimler halinde abalon geldi. Bunu kâselerin içinde tek tek orkidelerin bulunduğu nefis bir çiçek çorbası izledi.</p>

  <p>Loren çorbasını yudumlarken zevkten gözlerini yumdu. Tadı da görünümü kadar mükemmel.</p>

  <p>Japon mutfağı damağa olduğu kadar göze de hitap eder, dedi Suma.</p>

  <p>Loren yemeğin sonu geldi sanırken, çeşitli balıklar ve çorbalardan oluşan bir dizi yemek daha sunuldu. En sonunda tatlı olarak meyveler ve çay vardı.</p>

  <p>İdam mahkûmlarının son yemekleri mi? diye sordu Diaz.</p>

  <p>Kesinlikle değil, Senatör, dedi Suma. Siz ve Kongre üyesi Smith yirmi dört saat sonra benim özel jetimle Washington'a gidiyorsunuz.</p>

  <p>Neden hemen değil?</p>

  <p>Önce size amaçlarımı bildirmem gerek. Yarın sizi ve Kongre üyesi Smith'i Ejder Merkezi'nde gezdirip yeni Japon gücünün kaynağını göstereceğim.</p>

  <p>Ejder Merkezi mi? dedi Diaz merakla. Amacı nedir?</p>

  <p>Senatör, ev sahibimizin dünyanın yansına saçtığı nükleer bombalı otomobillerden haberiniz yok mu? diye sordu Pitt kışkırtmak için.</p>

  <p>Diaz anlamadan bakıyordu. Bombalı otomobiller mi?</p>

  <p>Suma büyük çocuklarla büyük oyunlar oynamak istiyor, bunun için de bir şantaj planı geliştirmiş. Ejder Merkezi tam işler duruma gelir gelmez robotlarının içinde bomba bulunan bir otomobili park ettiği yerde patlatması için bir düğmeye basması yetecek.</p>

  <p>Loren'in gözleri faltaşı gibi açılmıştı. Bu doğru mu? Japonya gizlice bir nükleer silah deposu mu yapmış?</p>

  <p>Pitt başıyla Suma'yı gösterdi. Neden kendisine sormuyorsun?</p>

  <p>Suma gözlerini Pitt'e dikti. Çok zeki bir adamsınız, Bay Pitt. Bana söylendiğine göre nükleer başlıkları ülkenize gizlice sokma yöntemimizi siz ortaya çıkarıp Jordan ve istihbaratçılarına bildirmişsiniz.</p>

  <p>Başlıkları otomobillerin klima kompresörleri içine gizlemek gerçekten sizin adınıza dâhice bir buluş. Az kalsın hiç kimse fark etmeden de operasyonunuzu tamamlayacaktınız, ta ki bombalardan biri nakliye gemisinde kazayla patlayana kadar.</p>

  <p>Loren hâlâ şaşkınlığını atamamıştı. Ne kazanmayı umuyorsunuz?</p>

  <p>Çok derinliği olan şeyler değil, dedi Suma. Japonya oldum olası üvey çocuk davranışı görmüştür. Beyaz Batı'da evrensel bir Japon nefreti vardır. Üç yüz yıldan beri Doğulu bir ırk olarak hor görüldük. Artık çoktan beri hak ettiğimiz üstünlüğü ele geçirme zamanı gelmiştir.</p>

  <p>Loren'in yüzü öfkeden kıpkırmızı oldu. Demek hiç temeli olmayan bir gurur ve açgözlülük yüzünden milyonlarca insanın öleceği bir savaş başlatacaksınız. Bin dokuz yüz kırklarda neden olduğunuz onca ölüm ve yıkımdan hiç ders almadınız mı?</p>

  <p>Batılı ülkeler bizi ticari ambargolar ve boykotlarla boğmak isteyince liderlerimiz savaş yolunu seçmişlerdi. O zaman kaybetmiş olduğumuz yaşamlar ve yıkımı ekonomik güç olarak çoktan telafi edip geçtik. Şimdi yine ticari ve sanayi başarımız yüzünden uluslararası dışlanma ve düşmanlık tehdidi karşısındayız. Ve bu muazzam ekonomimiz yabancı petrole ve madenlere bağımlı olduğu için bir kez daha kendimizi Washington'un siyasetine, Avrupa'nın çıkarlarına ya da Ortadoğu'nun dinsel çatışmalarına bırakamayız. Kaiten Projesi sayesinde onca zorlukla elde ettiğimiz ekonomik kazançları koruma olanağımız olacak.</p>

  <p>Kaiten Projesi mi? diye sordu, bu adı daha önce hiç duymamış olan Diaz.</p>

  <p>Bütün dünyaya şantaj yapma planı, diye açıkladı Pitt.</p>

  <p>Ateşle oynuyorsunuz, dedi Loren, Suma'ya. Amerika Birleşik Devletleri, Sovyetler Birliği ve Avrupa sizi yok etmek için birleşirler.</p>

  <p>Onlara neye malolduğunu görünce gerileyeceklerdir, dedi Suma güvenle. Basın toplantıları düzenleyip sorunu diplomatik yollarla çözeceklerini ilan etmekten başka bir şey yapamazlar.</p>

  <p>Japonya'yı kurtarmaya falan aldırdığınız yok sizin! diye çıkıştı Diaz. Kendi hükümetiniz bu yarattığınız canavardan haberdar olsa kimbilir nasıl dehşete düşer. Siz bu işi kendiniz için yapıyorsunuz, kişisel iktidarınız için. Siz iktidar ve güç delisisiniz.</p>

  <p>Haklısınız, Senatör, dedi Suma son derece sakin. Sizin gözünüzde gözünü iktidardan başka bir şey görmeyen bir manyak olmalıyım. Bunu gizleyecek değilim. Ve uluslarını, hükümranlıklarını korumak isteyen tarihteki diğer bütün manyaklar gibi ben de bütün gücümü ırkımızın dünyaya yayılması ve kültürümüzün Batı’nın kokuşmuşluğundan korunması için kullanmakta tereddüt etmem.</p>

  <p>Batılı ülkelerin nesini o kadar kokuşmuş buluyorsunuz? diye sordu Diaz.</p>

  <p>Suma'nın gözlerinden şöyle bir tiksinti bulutu geçti. Kendi halkınıza bir bakın, Senatör. Amerika Birleşik Devletleri uyuşturucu düşkünlerinin, Mafya gangsterlerinin, ırz düşmanlarının, cinayetlerin, okuma yazma bilmeyen evsiz barksızların ülkesi. Karışık kültürünüz yüzünden kentleriniz ırkçılıkla fokurduyor. Tıpkı Yunanistan, Roma ve Britanya İmparatorlukları gibi siz de çöküş içindesiniz. Çürümenin odağı haline geldiniz ve bu süreci durdurmanın yolu yok.</p>

  <p>Demek Amerika'nın içinden oyulduğunu ve bir süper güç olarak işinin bittiğini sanıyorsunuz, dedi Loren huzursuz bir sesle.</p>

  <p>Japonya'da böyle bir çürüme göremezsiniz, dedi Suma kibirle.</p>

  <p>Amma da ikiyüzlüsünüz, dedi Pitt yüksek sesle gülüp, herkesi kendi işine baktırarak. O küçücük kültürünüz en üst düzeydeki siyasetçilerinizin rüşvetçiliğiyle kaynıyor. Her gün gazete ve televizyon haberleriniz skandal haberleriyle çalkalanıyor. Yeraltı dünyanız öyle güçlü ki, neredeyse hükümeti onlar yönetecek. Politikacılarınızın ve bürokratlarınızın yarısı açık açık rüşvet alıyor ve siyasî etkinlik kazanmaya çalışıyorlar. Son derece gizli askerî teknolojiyi para için Komünist Blok'a satıyorsunuz. Halkınız hayat pahalılığıyla inliyor, Japon ürünlerine Amerikan halkının ödediklerinin iki katını ödüyorlar. Yüksek teknoloji alanında nerede bir gelişme görseniz hemen çalarsınız. Şirket toplantılarını basıp haraç alan zorbalarınız vardır. Bizi ırkçılıkla suçlarken, kendi çoksatan romanlarınız hep Yahudi düşmanlığını aşılar, kadınları köle olarak gösteren dergiler her yerde satılır. Şimdi de tutmuş bize burada üstün kültür tafrası atıyorsunuz. Boşverin canım.</p>

  <p>Amin, dostum, dedi Diaz çay fincanını kaldırarak. Amin.</p>

  <p>Dirk yüzde yüz haklı, diye ekledi Loren gururla. Bizim toplumumuz mükemmel değil, ama halkları karşılaştıracak olursak genelde bizim yaşam standardımız sizinkinden çok daha iyidir.</p>

  <p>Suma’nın yüzü öfkeden bir maske halini almıştı. Pürüzsüz yüzünde gözleri topaz gibi parlıyordu, dişleri kenetlenmişti. Kamçı şaklatır gibi konuştu. Elli yıl önce Amerika tarafından aşağılanmış, yenik bir ülkeydik! Şimdiyse, birdenbire biz kazanan tarafız, siz kaybeden, hem de bize karşı kaybeden. Artık Japonya'nın Amerika ve Avrupa tarafından zehirlenmesi sona ermiştir. Bizim kültürümüz egemen olacaktır. Yirmi birinci yüzyılın egemen ülkesi biz olacağız.</p>

  <p>Pearl Harbor'dan sonra bizim tükendiğimizi sanan savaş tanrıları gibi konuşuyorsunuz, diye hatırlattı Loren. Savaştan sonra Amerika Japonya'ya sizin galip olduğunuz taktirde bize davranacağınızdan çok daha iyi davrandı. Siz yenmiş olsaydınız, ordularınız tıpkı Çin'de yaptıkları gibi Amerika'da da kadınlara tecavüz eder, insanları öldürür, kentleri yağmalardı.</p>

  <p>Bizim yanımız sıra başa çıkmak zorunda olduğunuz Avrupa da var, diye uyardı Diaz. Onların ticaret siyasetleri Tokyo'ya karşı bizimki kadar hoşgörülü değildir. En azından yeni Avrupa Topluluğu pazarı sizin ekonomik sızmanıza karşı önlem alacaktır. Nükleer tehdit olsun, olmasın, pazarlarını Japon ihracatına kapatırlar.</p>

  <p>Uzun vadede, milyarları bulan nakit rezervlerimizle yavaş yavaş onların sanayilerini satın alıp sağlam temeller kuracağız. Dünyanın en büyük on iki bankasının diğer tüm yabancı bankaların piyasa değerlerinin dörtte üçünü oluşturan Japon bankaları olduğu düşünülürse, hiç de olanaksız bir operasyon sayılmaz. Demek ki büyük para dünyasını yöneten biziz.</p>

  <p>Dünyayı ilelebet rehin tutamazsınız, dedi Pitt. Dünyadaki bütün nükleer başlıkların Amerika ve Sovyetler Birliği yerine Japon adalarına çevrildiğini anlayınca kendi hükümetiniz ve halkınız size karşı çıkarlar. Ve kazayla bombalı otomobillerinizden biri patlayacak olursa yeni bir nükleer saldırıya uğramanız olasılığı çok güçlenir.</p>

  <p>Suma olmaz anlamında başım iki yana salladı. Bizim elektronik emniyet düzenimiz sizinkilerden ve Ruslarınkilerden çok daha ileridir. Ben gerekli şifreyi programlamadıkça hiçbir patlama olmaz.</p>

  <p>Gerçekten bir nükleer savaş başlatamazsınız, dedi Loren heyecanla.</p>

  <p>Suma güldü. Böyle bir çılgınlığa ancak Beyaz Saray ya da Kremlin karar verir. Unutmayın ki, bir atom savaşının dehşetini en iyi biz Japonlar biliriz. Hayır, Kaiten Projesi yüzlerce nükleer başlıklı füzenin kentlere ya da askeri tesislere çevrilmesinden çok daha teknik bir plandır. Bombalar stratejik bakımdan en az nüfusu olan, ücra köşelerde patlatılacak. Fakat ortaya çıkan muazzam elektromanyetik güç bütün ekonominizi altüst edecek. Ölüm ya da yaralanma enaz sayıda olacak.</p>

  <p>Bunu gerçekten uygulamayı düşünüyorsunuz, değil mi? dedi Pitt. Bombaları patlatmaya kararlısınız.</p>

  <p>Eğer koşullar gerektirirse, neden olmasın? Hemen tepki görmek korkusu da yok, çünkü elektromanyetik güç tüm Amerikan, NATO ve Sovyet haberleşme ve silah sistemlerini bozacak. Suma gözlerini Pitt'e dikip baktı. Ben bu kararı veririm ya da vermem, ama siz, Bay Pitt, bunu hiçbir zaman öğrenemeyeceksiniz.</p>

  <p>Loren'in yüzünden bir korku dalgası geçti. Dirk'le Al, Senatör Diaz ve benimle Washington'a gelmiyorlar mı?</p>

  <p>Suma uzun bir soluk verdi ve başını iki yana salladı. Hayır... onları sadık dostum Moro Kamatori'ye armağan ettim.</p>

  <p>Anlamıyorum.</p>

  <p>Moro uzman bir avcıdır. En büyük tutkusu insan avlamaktır. Arkadaşlarınız ve merkezimizi uçurmak isterken yakalanan üç istihbarat ajanına adadan kaçmaları için bir fırsat verilecek. Ama yirmi dört saat içinde Moro'ya yakalanmazlarsa.</p>

  <p>Kamatori Pitt'e dönüp sıfıraltı derecelerde bir bakış attı. İlk girişimi yapma onuru Bay Pitt'in olacak.</p>

  <p>Pitt Giordino'ya döndü, yüzünde hafif bir gülümseme vardı. Ben sana demiştim, değil mi?</p>
</body>
</html>
