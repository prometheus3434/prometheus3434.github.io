<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650230"></a><a name="_Toc356650185" style="text-align: justify;">Kısım&nbsp;</a>47</h2>

  <p>Sabahın beşinde Kamatori üzerindeki, neredeyse paçalı bir etek gibi duran, kakama pantolonu ve ipek, kolsuz av ceketi olan kataginu ile kibirli bir hazırlık içindeydi. Ayaklarında yalnızca sandaletler vardı.</p>

  <p>Pitt ise bir tişört ve uçuş kıyafetinin paçaları kesilmiş ve şort haline getirilmiş pantolonunu giymişti. Ayaklarındaysa bir çift beyaz spor çorabından başka bir şey yoktu.</p>

  <p>Onu yatağından kaldırıp Kamatori'nin özel çalışma odasına getirmişlerdi. Pitt hiçbir ısı tertibatı olmayan odada titreye titreye beklerken dünyanın her yanından ve tarihin her döneminden çeşitli silahlarla donatılmış duvarları inceledi. Odanın ortasında Avrupa ve Japon zırhları esas duruşta bekleyen askerler gibiydi. Pitt duvardaki yüzlerce kılıç, kargı, ok ve tüfek arasındaki andaçları görünce midesi bulandı.</p>

  <p>Kamatori'nin otuz kadar insan kurbanının kellesi duvara mıhlanmış, ifadesiz gözlerle bakmaktaydı. Kafaların çoğu Asyalı tiplerdi, fakat dördü beyaz ırktandı. Pitt, Jim Hanamura’nın yüzünü tanıyınca kanı donacak gibi oldu.</p>

  <p>Buyurun, gelin, Bay Pitt, bir fincan kahve için, dedi Kamatori Pitt'e alçak bir sehpanın yanındaki minderi göstererek. Birkaç dakika konuşalım, sonra da...</p>

  <p>Diğerleri nerede? diye kesti Pitt.</p>

  <p>Kamatori buz gibi baktı. Bitişikteki küçük salonda. Avı bir video ekranında izleyecekler.</p>

  <p>Ucuz bir korku filmi izler gibi.</p>

  <p>Belki de sona kalan diğerlerinin hatalarını görüp bundan yararlanabilir.</p>

  <p>Belki de gözlerini kapatıp hiç izlemeyebilirler.</p>

  <p>Kamatori hiç kıpırdamadan oturuyordu, dudaklarından hafif bir gülümseme gelip geçti. Bu bir deney değil ki. Deneyimlerimiz sayesinde bu işlem çok geliştirilmiştir. Kurbanlar ekran karşısında, koltuklarına bağlı olarak beklerler, gerekirse gözleri flasterle yapıştırmak suretiyle açık tutulur. Yani, sizin ölümünüzü görebilmek için ellerinde her türlü olanak var.</p>

  <p>Herhalde bedenimden geri kalanı memleketime gönderirsin, dedi Pitt bir yandan bir kılıç koleksiyonuna bakıp, duvardaki kelleleri unutmaya çalışarak.</p>

  <p>Çok cesur görünüyorsunuz, Bay Pitt, dedi Kamatori. Ama sizin ününüzdeki birinden de bu beklenir.</p>

  <p>Benden sonra sıra kimde? diye sordu Pitt.</p>

  <p>Kasap umursamaz bir havada omuz silkti. Arkadaşınız Bay Giordino ya da belki o kadın ajan. Evet, evet, sanırım önce kadını avlamakla diğerlerini iyice azdırıp daha tehlikeli hale getirebilirim.</p>

  <p>Peki, ya herhangi birimizi yakalayamazsan?</p>

  <p>Ada küçüktür. Kimse sekiz saatten fazla benden saklanamadı.</p>

  <p>Tabii hiçbir kurbanın bağışlanması sözkonusu değildir.</p>

  <p>Tabii, dedi Kamatori pis pis sırıtarak. Burada çocukça saklambaç oynamıyoruz, yok sen kaybettin ben kazandım, diyerek. Ama ölümünüz çabuk ve temiz olacak. Bunun için söz veririm.</p>

  <p>Pitt, Samuray'ın gözlerinin içine baktı. Demek bu oyun değil, ha? Oysa bana, ben Sanger Rainsford'un, sense General ZarofPun rolünü oynuyorsun gibi geliyor.</p>

  <p>Kamatori gözlerini kıstı. Bu adlar bana hiçbir şey ifade etmiyor.</p>

  <p>Richard Connel'in En Tehlikeli Av'unu okumadın mı? Eğlence olsun diye insan avı yapan bir adamın klasikleşmiş bir öyküsüdür.</p>

  <p>Batı edebiyatı okuyarak kafamı bulandırmam.</p>

  <p>Bunu duyduğuma sevindim, dedi Pitt, kurtulma şansının biraz daha arttığını hissederek.</p>

  <p>Kamatori kapıyı işaret etti. Zaman geldi.</p>

  <p>Pitt kıpırdamadı. Oyunun kurallarını bana açıklamadın.</p>

  <p>Oyunun kuralı falan yok, Bay Pitt. Size büyük bir eli açıklıkla bir saat avans veriyorum. Sonra da elimde yalnızca atalarımdan kalan ve epey düşman kanı görmüş kılıcımla sizi avlamaya başlayacağım.</p>

  <p>Samuray ataların savunmasız ve silahsız insanları öldürdüğün için seninle gurur duyuyor olmalılar.</p>

  <p>Kamatori Pitt'in onu kışkırtmaya çalıştığının farkındaydı, fakat yine de hiçbir korku belirtisi göstermeyen bu Amerikalıya karşı müthiş bir öfke duymaktaydı. İşte kapı, diye tısladı. Bir saat sonra izlemeye başlıyorum.</p>

  <p>Pitt elektrikli tellerin çevrelediği kapıdan dışarı çıkar çıkmaz az öncesine kadar oynamış olduğu kayıtsızlık rolü de bitivermişti. Evin etrafındaki ağaçları geçip yalın kayalıklara doğru koşarken içinde kabaran bir öfke vardı. Bu öfkenin yanı sıra gayet soğukkanlı ve hesaplı bir şekilde, kafasındaki tek bir düşüncenin güdümündeydi.</p>

  <p>Kendisini ve diğerlerini kurtarmak zorundaydı.</p>

  <p>Uçuş kıyafetinin ağır postalları yerine çorapla koşmaya karar verdiği için memnundu. Neyse ki kayalık zeminin üstü yüzyıllar boyunca erozyona uğramış lav kayalarından oluşan birkaç santimetrelik ıslak toprakla örtülüydü.</p>

  <p>Başaramama korkusu ve öfkesiyle son derece kararlı koşuyordu. Planı oldukça basitti, fakat Kamatori'yi alt etme olasılığı yine de olanaksız gibiydi. Ancak daha önce böyle bir numaranın diğer kurbanlar tarafından denenmemiş olduğundan da çok emindi. Sürpriz öğesi Pitt'in yanında olacaktı. Diğerleri yalnızca aradaki mesafeyi açmaya çalışmış, gizlenecek bir yer bulunca da yalnızca kaçınılmaz sonu geciktirecek bir şekilde saklanmışlardı. Çaresizlik genellikle dâhice buluşlar da getirir, ama onların tümü de başaramamış ve bunu pahalı ödemişlerdi. Pitt bu kaçış oyununda yeni bir buluş getiriyordu ve belki de işe yarayacaktı.</p>

  <p>Önceki kurbanlara göre Pitt'in bir avantajı daha vardı. Penner'in detaylı ada maketi sayesinde, çevresini yeterince tanıyordu. Kafasında gerekli ölçüleri ve yükseklikleri yeniden canlandırdı ve kararlı olarak hedefine yöneldi. Bu hedef adanın en yüksek noktası değildi.</p>

  <p>Dehşet içinde kaçan insanlar nedense yukarı doğru yönelirler, bir binanın en üst katlarına, bir ağacın tepesine ya da bir tepenin doruğuna. Oysa bu şekilde bütün kaçış şanslarını da yok ederler.</p>

  <p>Pitt doğu kıyısına doğru koşarken, sanki kararsızmış izlenimi bırakabilmek için arasıra geri gelip daireler çiziyordu. Alacakaranlıkta kesin olarak yön duygusu olmuyordu, fakat yıldızlar hâlâ göründüğü için Pitt Kutup Yıldızı'na bakarak kuzeyi çıkarabiliyordu. Birkaç dakika durup dinlenme gereği duydu.</p>

  <p>Ayaklarında sandaletlerle koşan Kamatori'nin kurbanlarını sekiz saat içinde yakalaması pek akla yatkın görünmüyordu. Bu konularda çok deneyimsiz biri bile, biraz da şansın yardımıyla bir iki gün yakalanmayı geciktirebilirdi... peşinde av köpekleri olsa bile. Pitt bu av oyununda elektronik beden sensörlerinin kullanıldığından emindi. Yeniden koşmaya başladığında hâlâ üşüyordu, fakat herhangi bir gerginlik ya da yorgunluk duymuyordu.</p>

  <p>Bir saatlik süre dolduğunda Pitt denize bakan uçurumlarda dolaşmaktaydı. Kayalıkların tam kenarında tek tük ağaçlar ve çalılıklar vardı. Hafif bir koşuyla dolanırken, yirmi metre aşağıdaki kayaların arasında atlayabileceği bir açıklık arıyordu. Nihayet aradığını buldu. Tam tepede de köklerinden birkaçı erozyon sonucu açığa çıkmış bir çam ağacı vardı.</p>

  <p>Pitt hemen çevresini tarayıp video kamera, ya da beden ısısını bulan bir sensor var mı, diye bakındı. Yoktu.</p>

  <p>İzlenmediğinden emin olduktan sonra ağacın gövdesini kendi ağırlığıyla denedi. Ağaç bel verip, tepesi aşağı doğru bir beş santimetre daha sarktı. Eğer dalların ucuna doğru tırmanabilirse, ağırlığı ağacın köklerini söker, üstünde Pittle birlikte uçurumdan denize düşerdi.</p>

  <p>Pitt daha sonra bulunduğu tepeden aşağı, karanlık sulara bakıp durumunu inceledi. Seçtiği boşluğun derinliği olsa olsa üç metre vardı, yeni bir dalga geldiğinde de dört metreyi bulurdu. Pitt akıntıyı ve kıyıdan açığa savrulan suyun hızını hesaplamaya çalıştı. Üstünde kauçuk dalgıç giysisi olmayan biri bu sularda yirmi dakika bile dayanamaz, ısı kaybından ölürdü... tabii, eğer atlayıştan sağ çıkarsa.</p>

  <p>Pitt bir kayanın üstüne oturup gizlemiş olduğu plastik torbayı çıkardı. Sonra sol kolunu uzatıp yumruğunu sıktı ve sağ eliyle damarını arayıp buldu. Plastik torbaya iliştirilmiş enjektörü çıkarıp iğneyi belirli bir açıyla damarına soktu.</p>

  <p>Damarı ıskalamıştı, bir kez daha deneyecekti. Üçüncü denemesinde bunu başardı ve kanı yavaş yavaş torbaya akarken oturduğu yerde gevşe meye çalıştı.</p>

  <p>Uzaktan bir köpek uğultusu geldi. Pitt buna adamakıllı şaşırmıştı. Demek ki Kamatori'yi gözünde fazla büyütmüştü. Canlı bir köpek tarafından kovalanacağı aklının ucundan bile geçirmemiş, avcısının onu bulmak için mutlaka elektronik ya da robotlu imkânlardan yararlanacağını varsaymıştı.</p>

  <p>Köpek havlaması giderek yaklaştığı halde Pitt büyük bir sabırla kan torbasının dolmasını bekledi. Torbadaki kan hacmi 450 milimetreyi bulunca iğneyi kolundan çıkardı. Kan torbasını bir kaya yığınının altına gizleyip çevresini de zemindeki toprakla örttü.</p>

  <p>Kamatori'ye kellesini kaybedenlerin çoğu dehşet ve panik içinde bir hata yapmışlar ve köpekten kaçabilmek için bitkin düşene kadar koşmuşlardı. Daha cesurca olanları durup, eline ağır bir sopa falan bulup köpekle dövüşmeye kalkmışlardı. Nasıl bir sürprizle karşılaşacağını bilemeyen Pitt bir adım daha attı. Uzunca kalın bir ağaç dalı buldu, fakat iki tane de ağırca taş almayı ihmal etmedi. Son bir savunma önlemi olarak da bu cılız silahlarını büyükçe bir kayanın üzerine koyup, kendisi de tırmandı.</p>

  <p>Ayakları yerden kesildiği anda havlayan köpek ağaçların arasından fırlamış, uçurumun kenarına varmıştı.</p>

  <p>Pitt gördüğü şey karşısında afalladı kaldı. Peşindeki köpek hiç de tüyleri olanlardan değildi. O güne dek Pitt'in görmüş olduğu en tuhaf robottu.</p>

  <p>Hideki Suma’nın robot laboratuvarlarındaki mühendisleri işte bu kez kendilerini de aşmışlardı. Havada dimdik duran kuyruk anten görevi yapmaktaydı. Tekerlek parmakları gibi dönen bacakların ucu yeri kavrasın diye doksan derecelik açıyla bükülmüştü. Gövde ultrasonik bir sensör çevresinde yerleştirilmiş çeşitli elektronik parçalarla doluydu. İz bulma makinesi olarak bundan gelişmişi olamazdı, çünkü bu robot insan kokusunu, ısısını, terini bulabiliyor, bir doberman köpeğinin süratiyle her türlü engelin çevresinde ya da üstünden dolaşıp hedefine gidebiliyordu.</p>

  <p>Gerçek bir köpekle bu robohavhav arasındaki tek benzerlik, gerçekten tehlikeli olabilecek olan çene sistemiydi, ne var ki, robotun dişleri, köpek gibi ısırma hareketi yapmayıp, sürekli devir yapıyordu. Pitt elindeki ağaç dalını metalik ağıza uzattığı anda dal elinden kopardır gibi çekilip, testere gibi dişler tarafından, derhal kıymık bulutu haline getirildi.</p>

  <p>Kamatori'nin kurbanlarından duvarını süsleyecek kadar parça kalmasına şaşmamak mümkün değildi. Fakat yapay köpek öldürmek için herhangi bir saldın yapmıyordu. Pitt'in bulunduğu kayaya kısmen çıkmış, bellibir uzaklıktan video kamerasıyla Pitt'in hareketlerini ve konumunu kaydediyordu. Demek ki amacı kurbanın yerini bulup, Kamatori gelip de cinayetini işleyene dek köşeye sıkıştırmaktı.</p>

  <p>Pitt ayırmış olduğu kayalardan birini başının üstüne kaldırdı ve attı. Robohavhav çok çevikti, hemen sağa doğru sıçrayıp, kayanın birkaç santimetre öteye düşmesine neden oldu.</p>

  <p>Pitt elindeki tek silahı olan diğer kayayı kaldırdı ve bu kez onu atar gibi yapıp atmadı; köpek yine sağına kaçmıştı. Sonra, ir bombardıman uçağındaki bomba subayı gibi ayarlamasını yapıp kayayı attı. Zamanlama doğru, nişanı kusursuz olmuştu. Yalnızca sancak yanına kaçmaya programlanmış olan köpek bu kez doğruca düşen kayanın altına geldi.</p>

  <p>Hiç de öyle beklendiği gibi kısa devre elektronik sesleri, kıvılcımlar falan çıkmadı. Mekanik köpek yalnızca bacakları üzerinde sendeledi, düşer gibi olup düşmedi, fakat bilgisayarı ve monitör sistemleri parçalanmıştı. İçinden pilleri çıkarılmış hareketli bir oyuncağın taş gibi hareketsiz kalışına benzemişti. Pitt buna neredeyse üzülecekti, fakat kayadan aşağı atlayıp makineye bir tekme indirerek yere devirdi. Video kamerasının çalışmadığından emin olduktan sonra gizlemiş olduğu kan torbasını çıkardı.</p>

  <p>Torbaya akıttığı kanın vücudunu güçsüz bırakmamış olması için dua ediyordu. Yapacağı iş için enerjisinin son damlasına kadar ihtiyacı olacaktı.</p>

  <p>Bileğindeki TV monitöründe görüntüyü kaybedince Kamatori huylandı. Robot köpeğin sensöründen gelen son ölçüme göre Pitt yaklaşık kıyıya doğru, yüz yetmiş beş metre güneydoğusundaydı. Pitt'in bu denli çabuk köşeye sıkışmış oluşuna şaşıyordu. Bu yöne doğru hızla ilerlerken önce robotun elektronik bir arıza geçirdiğini sanmaktaydı, fakat biraz gittikten sonra bu sorunun kurbanı tarafından kaynaklanmış olabileceği geldi aklına.</p>

  <p>Daha önce böyle bir şey hiç olmamıştı. Hiçbir kurbanı robotu alt etmemiş, herhangi bir hasar vermemişti. Eğer Pitt bunu başarmışsa, diye karar verdi Kamatori, ona yaklaşırken çok dikkatli olması gerekirdi. Adımlarını yavaşlattı. Zaman en kolayca harcayabileceği bir unsurdu.</p>

  <p>Aradaki mesafeyi yaklaşık yirmi dakikada geçip, küçük açıklığa kayaların tepesinden geldi. Çalıların arasında robot köpeğin bir yanına yatmış olduğunu görünce çok temkinli olması gerektiğini anladı.</p>

  <p>Ağaçların arasında gizlenerek yavaş yavaş köpeğin bulunduğu yere doğru süründü ve orada hiç kımıldamadan bekledi. Kılıcını kaldırdı ve hazırlandı.</p>

  <p>Derin bir soluk alıp karşısında Pitt'i bulmak ümidiyle açıklığın ortasına atladı.</p>

  <p>Fakat Pitt yoktu.</p>

  <p>Küçük açıklık bir katliam sonrasının izlerini taşıyordu. Her yer kana bulanmıştı, robot köpeğin üstü, kayalar, uçurumun yüzeyinde bile küçük kan birikintileri vardı. Yeri inceledi. Pitt'in ayak izleri derindendi ve telaşlı bir karmaşa içindeydi, ama kan izleri açıklıktan dışarı çıkmıyordu. Aşağı eğilip denize ve kayalıklara bakınca suyun üstündeki bir ağacın dalgaların gücüyle kayalara çarpışını gördü. Uçurumun tam kenarındaki çukurda ağacın kökünden kalan parçaları da gördü.</p>

  <p>Birkaç dakika karşısındaki görünümü izledikten sonra çiğnenmiş ağaç dalını ve robotun yanında duran kaya parçasını yokladı. Robot köpek avını parçalamak için programlanmamış, yalnızca izleyip, yerini bulmak üzere ayarlanmıştı. O halde Pitt dönüp köpekle boğuşmuş, ona hasar vererek, nasıl olduysa, bilgisayar programını değiştirmiş ve onu korkunç bir ölüm makinesi haline getirmiş olmalıydı.</p>

  <p>Robot köpek bunun üzerine Pitt'in üzerine saldırıp et koparmıştı. Bu korkunç şeyle başa çıkamayacağını anlayan Pitt ağaca, çıkmak istemiş, fakat ağırlığı fazla geldiği için ağaçla birlikte uçurumdan aşağı yuvarlanmıştı. Aşağıda Pitt'in cesedi görünmüyordu, ama bu düşmeden hiçbir insan sağ çıkamazdı. Ya suyun altındaki bir akıntı tarafından sürüklenmiş, ya da akan kanıyla köpekbalıklarını üzerine çekmiş olmalıydı.</p>

  <p>Kamatori öfkesinden patlayacak gabiydi. Mekanik köpeği yerden kaldırdığı gibi uçurumdan aşağı fırlattı. Pitt onu yenmişti. Bu serüvencinin kellesini duvarına koyamayacaktı. Samuray kasabı utanç içindeydi. O güne dek kimse onun kılıcından kaçamamıştı.</p>

  <p>Ama öcünü diğer Amerikalı rehinelerden alacaktı. Stacy'nin bir sonraki kurbanı olmasına karar verdi. Onu parçalarken izlemek Giordino, Weatherhill ve Mancuso'yu çileden çıkarırdı elbette.</p>

  <p>Eve doğru yürürken hâlâ öfkesi ve hayal kırıklığını atabilmiş değildi, fakat önünde yine zevk alacağı dakikaların bulunduğunu da biliyordu.</p>
</body>
</html>
