<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650229"></a><a name="_Toc356650185" style="text-align: justify;">Kısım&nbsp;</a>46</h2>

  <p>Kaçmak gerek, diye mırıldandı Giordino, tutsak oldukları küçük kulübenin içinde McGoon'un gözetimi altında volta atıyordu. Ama nereye? Dünyanın en iyi uzun mesafe yüzücüsü bile beş mil hızındaki akıntıların süpürdüğü buz gibi bir denizde altmış kilometreyi yüzemez. Yüzse bile, sürüne sürüne karaya çıktığında Suma’nın çakalları adamın karnını deşerler.</p>

  <p>O halde av planı nedir? diye sordu Pitt yerde şnav yaparken.</p>

  <p>Mümkün olduğu kadar uzun süre hayatta kalmak. Senin başka önerin var mı?</p>

  <p>Kahramanca ölmek.</p>

  <p>Giordino bir kaşını kaldırıp kuşkulu bir şekilde Pitt'e baktı. Ya, tabii, göğsünü öne çıkar, gözlerinin bağlanmasını kabul etme, Kamatori kılıcını kaldırırken de ağzındaki sigaradan derin bir nefes çek.</p>

  <p>Sonu belli bir savaşı neden savaşacaksın ki?</p>

  <p>Ne zamandan beri ilk raundda pes etmeye başladın? Giordino bir an arkadaşının beyin sarsıntısı falan geçirdiğinden kuşkulandı.</p>

  <p>Adanın bir köşesinde gizlenmeyi deneyebiliriz, fakat yine de ümitsiz bir çaba. Sanırım Kamatori hile yaparak izimizi bulmak için robot sensörler kullanır.</p>

  <p>Ya Stacy? O ay suratlı hergelenin onu da öldürmesine izin veremezsin.</p>

  <p>Pitt yerden kalktı. Hiç silahın olmadan ne umabilirsin ki? Çıplak etinle robotlara ve bir kılıç uzmanına karşı kazanamazsın.</p>

  <p>Senden birlikte yaşadığımız en az yüz tane zorlu sınavda göstermiş olduğun cesareti göstermeni bekliyorum.</p>

  <p>Pitt McGoon'un yanından topallayarak geçerken sağ bacağını kollamaktaydı. Senin için böyle konuşmak kolay, dostum. Her yanın sağlam. Ben o balık havuzuna iniş yaptığım sırada dizimi incittim, şimdi doğru dürüst yürüyemiyorum bile. Kamatori'den kaçabilmek için en küçük bir şansım bile yok.</p>

  <p>O sırada Giordino Pitt'in yüzündeki şeytanca gülümsemeyi görüp durumu anlamaya başladı ve kendisini budala gibi hissetti. McGoon'un sensörleri dışında odada en azından bir düzine dinleme cihazı ve video kamerası gizlenmiş olmalıydı. Pitt'in taktiğini anlayıp buna uydu.</p>

  <p>Kamatori yaralı bir adamı avlamayacak kadar iyi bir samuraydır. Eğer içinde bir damla sporculuk varsa, bu eşitsizliği dengelemek ister.</p>

  <p>Pitt başını iki yana salladı. Ben acımı dindirecek bir şeye razıyım.</p>

  <p>McGoon, diye bekçi robota seslendi Giordino. Evde bir doktor bulunur mu?</p>

  <p>Bu bilgi benim belleğimde programlı değil.</p>

  <p>O zaman uzaktan kumanda eden patronuna sor da öğren!</p>

  <p>Lütfen bekleyin.</p>

  <p>Haberleşme sistemi kontrol merkezine çağrıda bulunurken robot sessiz bekledi. Cevap hemen geldi. Dördüncü katta bir klinikte sağlık personeli var. Bay Pitt tıbbi müdahale mi istiyor?</p>

  <p>Evet, dedi Pitt. Bir ağrı kesici iğneyle sıkı bir bandaj gerek, yoksa Bay Kamatoriye zevkli bir av olamam.</p>

  <p>Birkaç saat önce hiç topallamıyordunuz, dedi McGoon.</p>

  <p>Dizim uyuşmuştu, diye yalan söyledi Pitt. Fakat ağrıdan dizim kilitlendi, yürümekte bile zorluk çekiyorum. Birkaç tereddütlü adım atıp büyük bir acı duyuyormuş gibi yüzünü buruşturdu.</p>

  <p>Pitt'in bu gösterisi robot Murasaki, namı diğer McGoon tarafından kontrol merkezine görüntülü olarak iletildi ve az sonra tutsağını revire götürme izni verildi. Giordino'yu beklemek içinse başka bir robot geldi.</p>

  <p>Sanki ucunda bir Oscar Ödülü varmış gibi rol yapan Pitt labirent gibi koridorlardan ayağını sürüye sürüye yürüyüp yanında McGoon'la birlikte bir asansöre geldi.</p>

  <p>Asansörden aydınlık bir koridora çıktılar. Soldan dördüncü kapı, dedi McGoon. Oraya girin.</p>

  <p>Pitt kapıda bulduğu düğmeye basınca, kapı sessizce kayarak açıldı. Pitt topallayarak içeri girdi. Hemşire üniforması içinde genç ve güzel bir kadın oturduğu masadan* kahverengi gözlerle ona baktı. Hemşire Japonca bir şeyler söyledi, Pitt hiçbir şey anlamadı.</p>

  <p>Üzgünüm, ben yalnız İngilizce bilirim.</p>

  <p>Kadın altı tane boş yatağın bulunduğu bir odadan geçip bir ofise girdi. Birkaç saniye sonra blucin pantolon ve bir kazak üzerine standart beyaz ceketi giymiş, boynunda stetoskobu olan güleç yüzlü bir Japon genci, yanında hemşireyle Pitt'e geldi.</p>

  <p>Bay Pitt, Bay Dirk Pitt mi? diye sordu Batı Kıyısı aksanıyla.</p>

  <p>Evet.</p>

  <p>Geleceğinizi önceden bildirmişlerdi. Benim adım Josh Nogami. Bu benim için büyük bir onur. Titanik gemisini sudan çıkardığınız günden beri sizin büyük bir hayranınızım. Doğrusunu isterseniz, salt sizin yüzünüzden tüple dalış yapmaya bile başladım.</p>

  <p>Tanıştığımıza memnun oldum, dedi Pitt, neredeyse mahcup olarak. Siz pek buralardan değilsiniz galiba.</p>

  <p>San Fransisco'da, Bay köprüsünün gölgesi altında doğup büyüdüm. Siz nerelisiniz?</p>

  <p>Ben de Kaliforniya'da New Port Beach'de büyüdüm.</p>

  <p>Ciddi mi? Asistanlığımı Santa Ana'daki St. Paul Hastanesi'nde yapmıştım. Her fırsatta Newport'a gidip sörf yapardım.</p>

  <p>Bu yaşamına pek uzak düşmüşsün.</p>

  <p>Siz de öyle, Bay Pitt.</p>

  <p>Suma red edemeyeceğin bir öneri mi yaptı sana?</p>

  <p>Genç doktorun yüzündeki gülümseme serinledi. Aynı zamanda Bay Suma’nın da hayranıyım. Onun saflarına dört yıl önce katıldım ve satın alınmadım.</p>

  <p>Onun yaptıklarına inanıyor musun?</p>

  <p>Yüzde yüz.</p>

  <p>Kusura bakma, ama yanlış yoldasın.</p>

  <p>Yanlış yolda değilim, Bay Pitt. Japoncum. Japon'um ve entelektüel ve estetik kültürümüzün Amerika'nın artık iyice kirlenmiş toplumuna egemen olmasını istiyorum.</p>

  <p>Pitt'in artık yaşam felsefesi hakkında tartışacak keyfi yoktu. Dizini gösterdi. Yarın buna epey ihtiyacım olacak. Herhalde bükmüş olmalıyım. Kullanabilmem için acıyı dindirebilir misin?</p>

  <p>Lütfen paçanızı sıyırın.</p>

  <p>Pitt bacağını sıyırdı ve doktor dizini yoklarken acı çektiğini göstermek için gerekli sesleri çıkarmayı ihmal etmedi.</p>

  <p>Şişme ya da çürüme görünmüyor.</p>

  <p>Ama çok acıyor. Bükemiyorum.</p>

  <p>Bay Suma'nın bahçesine düştüğünüz sırada mı incittiniz?</p>

  <p>Burada haberler çabuk yayılıyor.</p>

  <p>San Quentin hapisanesinin mahkûmları bile buradaki robotlar kadar haber yayamazlar. Sizin buraya geldiğinizi öğrendikten sonra gidip uçağınızdan kalan parçalara baktım. Bay Suma dört yüz bin yen değerindeki balıklarının ölmesine çok üzüldü.</p>

  <p>O halde yarın yapılacak katliamın ilk kurbanı olacağımı da biliyorsundur!</p>

  <p>Nogami'nin yüzündeki gülücük gitti, gözleri karanlık bir renk aldı.</p>

  <p>Şunu bilmenizi isterim ki, her ne kadar Bay Suma'nın emirlerini yerine getiriyorsam da, Kamatori'nin av cinayetlerini hiç doğru bulmuyorum.</p>

  <p>Peki, ölüm mahkûmuna verebileceğin herhangi bir tavsiyen var mı?</p>

  <p>Nogami eliyle odanın içini gösterdi. Buradaki duvarların, bir tiyatro salonundakinden çok dinleyici ve izleyicisi vardır. Eğer sizi destekleyecek olursam ben de kendimi yanınızda bulurum. Hayır, sağolun, Bay Pitt. Durumunuz için gerçekten çok üzgünüm, ama bunun için kendinizden başka kimseyi suçlayamazsınız.</p>

  <p>Fakat dizim için gerekeni yapacaksınız, değil mi?</p>

  <p>Bir hekim olarak acınızı dindirmek için elimden geleni yapacağım. Ayrıca yarınki av için Kamatori sizin tam sağlıklı bir durumda olmanızı emretti.</p>

  <p>Nogami Pitt'in dizine ağrı kesici bir iğne yaptıktan sonra bantla sımsıkı sardı. Pitt'e içinde haplar olan küçük bir şişe verdi. Bundan dört saatte bir ikişer tane alın. Fazla almayın yoksa uykunuzu atamaz, Kamatori'ye kolay bir yem olursunuz.</p>

  <p>Pitt konuşmalar sırasında hemşirenin bant ve ilaçlar için küçük bir malzeme odasına girip çıktığını gözlemişti. Buradaki yataklardan birinde Biraz istirahat edebilir miyim? Sizin Japon şilteleriniz hiç bana göre delil.</p>

  <p>Bence bir sakıncası yok. Nöbetçi robotunuza sizi burada bir iki saat gözetim altında tutacağımı söylerim. Nogami Pitt'in gözlerine baktı. Kaçmayı aklınızdan bile geçirmeyin. Burada pencere ya da çıkış kapısı falan yoktur, asansöre doğru daha iki adım atamadan da robotlar poponuzu koparır.</p>

  <p>Merak etme, dedi Pitt dostça gülümseyerek. Bütün gücümü yarınki eğlenceye saklamak istiyorum.</p>

  <p>Nogami onaylar biçimde başını salladı. İlk yatağı kullanın, en yumuşak şilte oradadır. Ben de onu kullanırım. Bir türlü vazgeçemediğim tek Batılı düşkünlüğüm. Bu Japon şiltelerine ben de alışabilmiş değilim.</p>

  <p>Banyo?</p>

  <p>Malzeme odasının içinden sola dönünce.</p>

  <p>Pitt doktorun elini sıktı. Çok teşekkür ederim, Dr. Nogami. Ne yazık ki olayları farklı merceklerden görüyoruz.</p>

  <p>Nogami ofisine döndükten ve hemşire de masasına oturup Pitt'e arkasını döndükten sonra, Pitt seke seke banyoya gitti, fakat içeri girmeyip, yalnızca o izlenimi vermek için kapısını açıp kapadı. Hemşire birtakım formları doldurmakla meşguldü, arkasına dönüp Pitt'in malzeme odasında neler yaptığını görmedi.</p>

  <p>Pitt ilaç dolabının çekmecelerini ve raflarını sessizce araştırmaya başladı ve çok geçmeden ucunda enjektörleri olan plastik torbaların bulunduğu bir kutu gördü. Torbaların üstünde CPDA1 Kırmızı Kan Hücreleri yazılı, içinde pıhtılaşmayı önleyen bir solüsyon vardı. Pitt kutudan bir torba alıp gömleğinin içine yerleştirdi. Belli edecek bir şişkinlik yapmamıştı.</p>

  <p>Odanın bir köşesinde portatif bir röntgen cihazı vardı. Pitt buna bakarken kafasında bir fikir oluşuverdi. Tırnaklarıyla cihazın yapımcısının adı yazılı markayı söküp, arka panelin vidalarını açmak için kullandı. Cihazın içinde altı voltluk şarj edilebilir pillerden bir tanesini çıkarıp pantolonunun önüne yerleştirdi. Daha sonra kuşku çekmeyecek miktarda elektrik kablosu söküp beline sardı.</p>

  <p>İşini bitirdikten sonra sessizce banyoya girip kullandı ve sifonu çekti. Yeniden yatağına döndüğü sırada hemşire başını kaldırıp bakmadı bile. Nogami ise ofisinde, telefonun başında mırıl mırıl bir şeyler konuşmaktaydı.</p>

  <p>Pitt uzanıp gözlerini tavana dikti, artık kafası rahattı. Jordan ve Kern'in kusursuz diyecekleri cinsten bir şey değildi, ama artık onun da bir planı vardı ve bunu en iyi şekilde uygulamaya kararlıydı.</p>
</body>
</html>
