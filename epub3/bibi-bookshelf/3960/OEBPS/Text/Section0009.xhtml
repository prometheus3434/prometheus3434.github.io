<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650188"></a><a name="_Toc356650185">Kısım&nbsp;</a>5</h2>

  <p>Başkan'ın özel yardımcısı Dale Nichols piposunu fokurdatırken, gözlüklerinin üstünden kapıdan giren Raymond Jordan'a baktı.</p>

  <p>Jordan ofisin içini kaplayan tatlı pipo dumanından midesi bulandığı halde zoraki bir gülümsemeyle, Tünaydın, Dale, dedi.</p>

  <p>Hâlâ yağıyor mu? diye sordu Nichols.</p>

  <p>Hafif çiseliyor artık.</p>

  <p>Jordan Nichols'un baskı altında olduğunu fark etti. 'Başkanlık diyarının koruyucusu' aslında son derece işbilen bir adamdı, fakat şimdi gür kahverengi saçları güçlü bir rüzgâr altındaki saman tarlası gibi darmadağın olmuş, gözleri her zamankinden fazla fıldır fıldır ve yüzünde, Jordan'in o güne dek hiç görmemiş olduğu stres çizgileri vardı.</p>

  <p>Başkan ve Başkan Yardımcısı bekliyorlar, dedi Nichols çabucak. Pasifik'teki patlamayla ilgili son bilgileri bir an önce işitmek istiyorlar.</p>

  <p>Son raporu getirdim, dedi Jordan.</p>

  <p>Washington resmi çevrelerinde en güçlü beş kişiden biri olmasına rağmen Jordan halk tarafından pek tanınmazdı. Çoğu bürokrat ve politikacı da onun varlığından habersizdi. Merkezi Haberalma Başkam olarak Jordan Ulusal Güvenlik Servisi'ne de başkanlık ediyor, doğrudan Başkan'a rapor veriyordu.</p>

  <p>Onun casusluk ve istihbarat dünyası dışında kalan pek az kimse Jordan ve ajanlarının Amerikan halkını ne büyük felaketlerden kurtarmış olduğunu bilebilirdi.</p>

  <p>Jordan'ı tanımayan biri, onun pırıl pırıl beyni ve fotoğraf makinesi gibi bir belleği olan, yedi dil konuşabilen bir aydın olduğunu tahmin edemezdi. Bu alanda çalışan diğer adamlar ve kadınlar gibi, onun da sıradan bir görünüşü vardı. Orta boylu, altmışına yakındı, gümüş renginde saçlarıyla meşe rengi gözleri, sağlam bir vücudu ve hafif bir göbeği vardı. Otuz yedi yıldan beri evli olduğu eşine sadık bir koca ve ikisi de üniversitede deniz biyolojisi eğitimi gören iki kız çocuğu babasıydı.</p>

  <p>Nichols onu Oval Ofis'e sokarken Başkan ve Başkan Yardımcısı alçak sesle konuşmaktaydılar. Hemen dönüp Jordan'a baktılar. Jordan her ikisinin de Nichols kadar gergin olduğunu gördü.</p>

  <p>Hemen geldiğin için teşekkür ederim, Ray, dedi Başkan eliyle yeşil bir kanepeyi işaret ederek. Lütfen otur ve bize Pasifik'te neler olduğunu anlat.</p>

  <p>Politikacıların bir bunalım eşiğindeyken nasıl telaşlı bir kaygıya kapıldıklarını görmek oldum olası Jordan' a eğlenceli gelirdi. Seçimle gelen hiçbir devlet yetkilisi Merkezi Haberalma Başkam gibi kariyer görevlilerinin soğukkanlılığına ve deneyimine sahip değildi. Ve hiçbir zaman da Jordan ve onun gibilerin böyle uluslararası olaylarda sergileyebilecekleri gücü ve kontrol becerisini kabul edip saygı duymazlardı.</p>

  <p>Jordan kendinden en az yirmi santimetre daha uzun boylu olan Başkan'a başıyla selam verip gösterilen yere oturdu. Diğer iki adamı çileden çıkaran bir sakinlikle elindeki büyük deri evrak çantasını yere koydu ve açtı. İçinden bir dosya çıkardı.</p>

  <p>Bir durum var mı? diye sordu Başkan sabırsızlıkla. Bununla, bir nükleer saldırı gibi, sivil nüfusu tehdit edecek bir sorun var mı, demek istiyordu.</p>

  <p>Evet, efendim, ne yazık ki var.</p>

  <p>Olay nedir!</p>

  <p>Jordan salt etkilemek için rapora bir göz attı. Oradaki otuz sayfayı çoktan ezberlemişti. Saat tam on bir elli dörtte, Kuzey Pasifik'te, Midway Adası'nın yaklaşık dokuz yüz kilometre kuzeybatısında çok güçlü bir patlama oldu. Pyramider casus uydularımızdan biri patlamanın flaşını ve atmosferik etkisini kamerayla tespit etti ve gizli hidrofonik dubalarımızla şok dalgasını kaydetti. Bu bilgiler doğruca Ulusal Güvenlik Şubesi'ne aktarıldı. Bunu NORAD'a bağlı sismografik istasyonların gönderdiği ölçümler izledi ve bunlar da sonra Langley'deki CIA teknisyenlerine iletildi.</p>

  <p>Sonuç? dedi Başkan.</p>

  <p>Patlamanın nükleer olduğuna karar verdiler, dedi Jordan sakince. Başka bir şey bu güçte olamazdı.</p>

  <p>Televizyonda bir dizi film izler gibi rahat olan Jordan dışında, odada bulunan üç kişi nihayet açığa çıkan bu haberi duyunca altüst oldular.</p>

  <p>DEFCOM alarmına geçtik mi? diye sordu Başkan. Nükleer hazırlık düzeyini soruyordu.</p>

  <p>Jordan evet anlamında başını salladı. Size sormadan NORAD'a DEFCOM Üçüncü derecede alarm talimatını verdim. Sovyetler'in tepkisine göre de DEFCOM İki alarmına hazırlıklı olunacak.</p>

  <p>Nichols Jordan'a bakıyordu. Bölgede uçağımız var mı?</p>

  <p>Edwards Hava Kuvvetleri üssünden bir Casper SR-Doksan keşif uçağı yirmi dakika önce havalandı, gidip bilgi toplayacak.</p>

  <p>Şok dalgasının nükleer patlamadan kaynaklandığına emin miyiz? diye sordu Başkan Yardımcısı. İki numaralı göreve gelene dek Kongre'de altı yıllık bir geçmişi vardı. Bir politikacı olarak istihbarat toplama konusunda zayıftı. Bir denizaltı depremi ya da volkanik patlama da olabilir.</p>

  <p>Jordan hayır anlamında başım salladı. Sismografik kayıtlar ancak nükleer patlamalara özgü keskin çarpıntılar gösteriyor. Deprem olaylarında durum çok farklı olur. Bilgisayarlar da bunu doğruluyor. Casper'in atmosferik radyasyon örnekleri toplamasından sonra kaç kilotonluk bir enerji olduğunu anlayabiliriz.</p>

  <p>Tahmin yürütebilir misin?</p>

  <p>Ayrıntıları bilmeden, en iyi tahminle on, yirmi kiloton gücünde diyebilirim.</p>

  <p>Chicago'yu dümdüz edecek güçte, diye mırıldandı Nichols.</p>

  <p>Başkan dilinin ucundaki soruyu sormaya korkuyordu ve bir süre duraksadı. Peki bu... bizim nükleer denizaltılarımızdan biri patlamış olamaz mı?</p>

  <p>Deniz Kuvvetleri Harekât Başkanı bölgenin beş yüz kilometre yakınında hiçbir gemimizin olmadığını söylüyor.</p>

  <p>Belki Ruslardır, diye mırıldandı Nichols.</p>

  <p>Hayır, dedi Jordan. Sovyet Güvenlik Başkanı Nikolai Golanov'u aradım. Pasifik'te bulunan bütün Sovyet nükleer suüstü gemilerinin ve denizaltılarının ne durumda olduklarını bildiklerine yemin etti ve doğal olarak olaydan bizi suçladı. Aslında onlar da bizim kadar olup bitenden habersiz, ama bunu itiraf etmeye yanaşmıyorlar.</p>

  <p>Bu isim bana pek tanıdık gelmedi, dedi Başkan Yardımcısı. KGB'den mi?</p>

  <p>Golanov Politbüro Dış ve Devlet Güvenlik Müdürü, diye sabırla açıkladı Jordan.</p>

  <p>Yalan söylüyor olabilir, dedi Nichols.</p>

  <p>Jordan ona sert bir bakış attı. Nikolai ile yirmi altı yıldan beri tanışırız. Bu süre içinde birbirimize çeşitli oyunlar yaptık, ama hiç yalan söylemedik.</p>

  <p>Eğer bunun sorumlusu biz değilsek, Sovyetler de değilse, o halde kim? diye sordu Başkan.</p>

  <p>En azından on ülkede daha bomba var, dedi Nichols. Herhangi biri bir nükleer deneme yapmış olabilir.</p>

  <p>Pek olası değil, dedi Jordan. Bunun hazırlıklarını hiç kimse istihbarat kaynaklarından gizli tutamaz. Bana kalırsa, sonunda bunun bir kaza olduğunu öğreneceğiz... patlaması hiç düşünülmemiş bir nükleer bomba.</p>

  <p>Başkan bir an düşüncelere daldıktan sonra sordu. Patlama bölgesindeki gemilerin uluslarını biliyor muyuz?</p>

  <p>Bütün ayrıntılar elimize geçmiş değil, ama göründüğü kadarıyla işin içinde üç gemi varmış ya da en azından rastlantı sonucu orada bulunuyorlarmış. Bir Norveç yolcu-yük gemisi, bir Japon otomobil şilebi ve deniz dibi araştırması yapan bir İngiliz oşinografi gemisi.</p>

  <p>Can kaybı vardır herhalde.</p>

  <p>Olaydan hemen önceki ve sonraki uydu fotoğrafları üç geminin de yok olduğunu, patlama sırasında ya da hemen ardından batmış olabileceğini gösteriyor. Kurtulan insan olasılığı çok az. Eğer o ateş topu ve şok dalgası öldürmemişse, yoğun radyasyon kısa zamanda öldürür.</p>

  <p>Herhalde bir kurtarma operasyonu başlamıştır, dedi Başkan Yardımcısı.</p>

  <p>Guam ve Midway'den Deniz Kuvvetleri ekipleri bölgeye gönderildi.</p>

  <p>Başkan, sanki bir şey ararmış gibi, gözlerini halıdan ayırmıyordu. İngilizlerin bize haber vermeden bomba denemesi yapacaklarına inanamıyorum. Başbakan arkamdan iş çevirecek bir insan değil.</p>

  <p>Norveçliler de kesinlikle olamaz, dedi Başkan Yardımcısı.</p>

  <p>Başkan’ın yüzüne tuhaf bir ifade geldi. Japonlar da olamaz. Nükleer bomba yapmış olduklarını gösteren hiçbir kanıt yok.</p>

  <p>Bomba çalınmış olabilir, diye önerdi Nichols. Ve hiç kuşkulanmayan Norveç ya da Japon gemisine gizlice sokulmuş olabilir.</p>

  <p>Jordan buna kesin bir tavırla omuz silkti. Çalınmış olacağını hiç sanmıyorum. Bir aylık maaşıma bahse girerim ki, soruşturma sonucunda bunun planlanmış bir hedefe bilerek götürüldüğü çıkacaktır.</p>

  <p>Yani nereye?</p>

  <p>İki Kaliforniya limanından birine.</p>

  <p>Herkes buz kesip Jordan'a baktı, bu olasılığın korkunçluğunu yavaş yavaş sindiriyorlardı.</p>

  <p>Divine Star içinde yedi binden fazla Murmoto marka otomobille Köbe'den Los Angeles'a gidiyordu, diye devam etti Jordan. Narvik ise yüz otuz yolcu ve Kore malı ayakkabı, bilgisayar ve mutfak gereçleriyle yüklü olarak Pusan'dan San Fransisco'ya gitmekteydi.</p>

  <p>Başkan hafifçe gülümsedi. Ticaret açığına küçük bir çentik atıldı demektir.</p>

  <p>Aman Tanrım, diye mırıldandı Başkan Yardımcısı başım sallayarak. Ne korkunç bir düşünce. Yabancı bir gemi Amerika Birleşik Devletleri'ne gizlice nükleer bir bomba sokuyor.</p>

  <p>Ne tavsiye edersin, Ray diye sordu Başkan.</p>

  <p>Derhal ekip gönderelim. Tercihen Deniz Kuvvetleri derindeniz kurtarma araçları gidip batık gemileri incelesin ve hangi geminin bombayı taşımakta olduğunu araştırsın.</p>

  <p>Başkan ve Nichols birbirlerine anlamlı bir şekilde baktılar. Sonra Başkan Jordan'a döndü. Sanırım Amiral Sandecker ve NUMA'daki okyanus mühendisleri böyle bir iş için daha uygundur. Amiral'i arayıp bilgi verme işini sana bırakıyorum, Ray.</p>

  <p>İzninizle, bu fikre katılmayacağım, Başkanım. Eğer Deniz Kuvvetleri'ni görevlendirirsek daha sıkı güvenlik önlemleri alabiliriz.</p>

  <p>Başkan Jordan'a bilmiş bilmiş baktı. Kaygını anlıyorum, Jordan. Ama bana güven. Ulusal Sualtı ve Denizcilik Örgütü bu işi hiçbir haber sızdırmadan yapabilir.</p>

  <p>Jordan oturduğu kanepeden kalkarken, Başkan’ın onun bilmediği bir şeyi bilmesinden biraz rahatsız olmuştu. İlk fırsatta bunu araştırmayı kafasına yazdı. Dale Amiral'e bir haber verebilirse, ben de hemen ofisine giderim.</p>

  <p>Başkan elini uzattı. Teşekkür ederim, Ray. Sen ve adamların bu kadar kısa zaman içinde büyük bir iş başardınız.</p>

  <p>Jordan Oval Ofis’ten çıkarken Nichols da birlikte geldi. Koridora çıkar çıkmaz Nichols alçak sesle sordu. Sadece sen, ben ve şu mobilyaların arasında kalsın, sence bu bomba kaçakçılığını kim yapıyormuş?</p>

  <p>Jordan bir an düşündü, sonra da cevap verdi. Bunun cevabını yirmi dört saat içinde öğreneceğiz. Ama asıl büyük soru, beni dehşete düşüren şey, bu kaçakçılığın neden ve ...ne amaçla yapıldığı.</p>
</body>
</html>
