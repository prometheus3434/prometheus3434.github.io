<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650235"></a><a name="_Toc356650185" style="text-align: justify;">Kısım&nbsp;</a>52</h2>

  <p>Çabuk, ama telaşsız adımlarla Pitt onları asansörün bulunduğu binaya getirdi. Kendisi açıkta yürürken diğerleri gizlenerek onu izlemekteydiler. Karşısına hiç insan çıkmadı, fakat asansör girişinde bir robot nöbetçi tarafından durduruldu.</p>

  <p>Bu robot yalnızca Japonca konuşacak biçimde programlanmıştı. Ne var ki, alnına doğrultulmuş silah ve robotun tehdit dolu ses tonu mesajın ne demek istediğini açıkça belirtiyordu. Pitt ellerini başının üstüne kaldırıp diğerlerini robotun, video alıcısı ve uyarı sensörlerinden gizleyerek ona doğru yaklaştı.</p>

  <p>Weatherhill ve Mancuso iki yandan sessizce sokularak robotun arkasın a geçtiler ve şarj olmuş hortumlarını entegre devrelerinin bulunduğu kutuya dayayarak silahlı robotu devredışı bıraktılar.</p>

  <p>Çok etkili doğrusu, dedi Weatherhill hortumunu yeniden ipek parçasına sürterken.</p>

  <p>Kontrolörüne haber vermiş midir, dersin? diye sordu Stacy.</p>

  <p>Sanmıyorum, dedi Pitt. Bunun uyarı sensör kapasitesi ağırdı, daha benim tehlikeli biri mi, yoksa yalnızca programlanmamış bir proje üyesi mi olduğumu bile karar verememiştir.</p>

  <p>Boş asansörün içine girdikten sonra Weatherhill dördüncü kata çıkmayı önerdi. Altıncı kat kumanda merkezinin ana katı oluyor, diye hatırladı. Biz en iyisi daha alt katlardan başlayalım.</p>

  <p>Dördüncü katta hastane ve sağlık hizmetleri Var, diye açıkladı Pitt.</p>

  <p>Güvenlik durumu nasıl?</p>

  <p>Hiç nöbetçi ya da video monitörü görmemiştim.</p>

  <p>Suma’nın dış güvenliği o kadar sağlam ki, iç güvenlikle uğraşmıyor bile.</p>

  <p>Weatherhill de aynı görüşteydi.</p>

  <p>Asansörde Pitt bir an düşündükten sonra dördüncü katın düğmesine bastı. Birkaç saniye sonra boş bir koridora çıktılar: Pitt önde, onlar arkada sessizce yürürlerken, Pitt revir kapısının önünde durdu.</p>

  <p>Neden burada durdun? diye sessizce sordu Weatherhill.</p>

  <p>Elimizde bir harita ya da yol gösteren bir rehber olmadıkça bu tesis içinde yolumuzu kaybederiz, dedi Pitt. Arkamdan gelin. Kapının düğmesine basıp bir tekmede sonuna kadar açtı.</p>

  <p>Pitt'in kapıdan ok gibi daldığını gören resepsiyon görevlisi hemşire hayretle baktı. Pitt'in daha önceki gelişinde Dr. Nogami'ye yardım eden hemşire değildi. Şimdiki oldukça çirkin ve kaba saba yapılı biriydi. Kadın daha şaşkınlığını üstünden atmadan eli hemen alarm düğmesine gidiverdi. Parmağı düğmeye bir santimetre kala Pitt avucunun içiyle çenesine müthiş bir darbe indirdi. Hemşire vuruşun şiddetiyle ters takla atarak yere baygın yığıldı.</p>

  <p>Gürültüyü duyan Dr. Nogami hemen ofisinden geldi, karşısında Pitt ve diğer ÇAST elemanlarını görünce dondu kaldı. Fakat yüzünde korku dolu bir şok yerine, durumu eğlenceli bulan bir meraklılık vardı.</p>

  <p>Rahatsız ettiğimiz için özür dileriz, Doktor, dedi Pitt. Ama bize yol göstermeniz gerekiyor.</p>

  <p>Nogami yerde baygın yatan hemşiresine baktı. Kadınları çabuk etkiliyorsunuz.</p>

  <p>Alarm düğmesine basmak üzereydi, dedi Pitt özür diler gibi.</p>

  <p>Onu habersiz yakalamanız iyi olmuş. Hemşire Oba benim tıp bildiğim kadar karate bilir. Nogami karşısındaki insan grubuna şöyle bir baktı. Üzüntülü bir ifadeyle başını iki yana salladı. Demek ABD'nin toparlayabildiği en iyi ÇAST ekibi sizlersiniz. Hiç de belli olmuyor. Bay Jordan sizleri nereden bulup çıkardı öyle?</p>

  <p>Hayretler içinde kalıp doktorun yüzüne bakmayan yalnızca Giordino'ydu<a id="AYHAN"></a>. Gözlerini Pitt'e çevirdi. Bizim bilmediğimiz bir şey mi biliyorsun?</p>

  <p>Sizlere bugüne dek Suma ve operasyonu hakkında en işe yarar bilgileri sağlayan İngiliz gizli ajanı Dr. Josh Nogami'yi takdim edeyim.</p>

  <p>Demek anladınız, dedi Nogami.</p>

  <p>Pitt alçakgönüllü görünmeye çalıştı. Verdiğin ipuçları yeterliydi. Kaliforniya, Sanda Ana'da St. Paul Hastanesi yoktur. Ama Londra'da bir St. Paul Katedral'i vardır.</p>

  <p>Konuşmanız hiç İngiliz’e benzemiyor, dedi Stacy.</p>

  <p>Her ne kadar babam bir İngiliz yurttaşı olarak büyütülüp yetiştirildiyse de, annem San Fransisco'luydu, ben de tıp fakültesine Kaliforniya'da gittim. Fazla zorlanmadan Amerikan aksanını taklit edebiliyorum. Yüzündeki gülücük uçarak Pitt'e baktı. Buraya geri dönmekle benim gizli kimliğimi deşifre ettiğinin farkındasındır, umarım.</p>

  <p>Seni sahneni ortasına attığım için üzgünüm, dedi Pitt. Ama karşımızda daha ivedi bir sorun var. Kamatori ve güvenlik robotları... yani cesetleri, on onbeş dakikayı geçmez bulunur. Bir patlayıcı yerleştirip buradan toz olmak için pek az zamanımız var.</p>

  <p>Bir dakika, dedi Nogami elini kaldırarak. Kamatori'yi öldürüp robot nöbetçilerini imha ettiğinizi mi söylüyorsunuz?</p>

  <p>Hem de nasıl, dedi Giordino zevkle.</p>

  <p>Mancuso bu konuşmanın fazla uzadığı düşüncesindeydi. Lütfen bize bu tesisin bir şemasını verebilirseniz, hem de çabuk tarafından, bir an önce buradan gidip sizi de rahat bırakırız.</p>

  <p>İnşaat projelerinin mikrofilmlerini çekmiştim, ama bağlantımı kaybettikten sonra bunları sizinkilere ulaştıramadım.</p>

  <p>Jim Hanamura'yı mı?</p>

  <p>Evet. Öldü mü yoksa? diye sordu Nogami, aslında yanıtından emin olarak.</p>

  <p>Pitt başıyla doğruladı. Kamatori tarafından doğrandı.</p>

  <p>Jim çok iyi bir insandı. Umarım Kamatori'nin ölümü de uzun sürmüştür.</p>

  <p>Pek zevk aldığını sanmıyorum.</p>

  <p>Bize lütfen yardım eder misiniz? diye bastırdı Mancuso. Zamanımız kalmayacak.</p>

  <p>Nogami hiç de telaşlı görünmüyordu. Sanırım Edo Kenti'nden kaçmayı umuyorsunuz.</p>

  <p>Evet, tünelden trenle geçeriz, diye düşünüyorduk, dedi Weatherhill.</p>

  <p>Mümkün değil, dedi Nogami. Sizler tesise sızdıktan sonra Suma tünelin ada tarafındaki ucunu robotlardan oluşan bir orduyla koruyor. Edo Kenti ucundaysa özel eğitim görmüş güvenlik elemanları var. Karınca bile geçemez.</p>

  <p>Peki, ne öneriyorsunuz? diye sordu Stacy.</p>

  <p>Deniz. Belki şans güler de geçen bir gemi tarafından kurtarılırsınız.</p>

  <p>Stacy başını iki yana salladı. Bu mümkün değil. Adanın beş kilometre çevresine yaklaşacak her yabancı gemiyi havaya uçururlar.</p>

  <p>Sizin elinizde yeterince işiniz var, dedi Pitt, gözleri sanki ardında bir şey görüyormuş gibi duvara dikilmişti. Patlayıcıları yerleştirmeye bakın. Kaçış işini de Al ve bana bırakın.</p>

  <p>Stacy, Weatherhill ve Mancuso birbirlerine bakıştılar. Weatherhill razı olduğunu göstermek için başını salladı. Pekâlâ. Hayatımızı kurtarıp bizi bu aşamaya kadar getirdin. Artık sana güvenmeyip de ne yapacağız?</p>

  <p>Pitt Nogami'ye döndü. Ne diyorsun, Doktor, bizimle gelir misin?</p>

  <p>Nogami omuz silkip gülümsedi. Artık gelsem de olur. Sayenizde buradaki yararlılığım sona erdi. Daha fazla takılıp da kellemi Suma'ya kaptırmanın bir anlamı yok.</p>

  <p>Patlayıcıları yerleştirmek için önereceğim bir yer var mı? diye sordu Macuso.</p>

  <p>Bütün tesisi besleyen elektrik kablolarına ve fiber optiklere açılan bir delik göstereceğim. Bombanızı buraya yerleştirirseniz, bu tesisi bir ay boyunca işsiz bırakırsınız.</p>

  <p>Kaçıncı katta?</p>

  <p>Nogami başıyla tavanı gösterdi. Üstümüzdeki kat, beşinci kat.</p>

  <p>Hazırsan... dedi Weatherhill Pitt'e.</p>

  <p>Hazırım. Pitt sessizce kapıyı açıp koridora çıktı ve asansöre yürüdü. Diğerleri de arkadan geldi ve birlikte asansöre girdiler. Asansör beşinci kata gelip durdu. Fakat o sırada birdenbire aşağı inmeye başladı. Birisi onlar asansörden çıkmadan düğmeye basmış, aşağı çağırmıştı.&nbsp;&nbsp; •</p>

  <p>Hay lanet, diye sövdü Mancuso. Bir bu eksikti.</p>

  <p>Herkes birden kapıları tutsun, açılmasına engel olalım, diye talimat verdi Pitt. Al, sen de 'kapı kapalı' düğmesine bas. Asansör durur durmaz herkes elleriyle kapıya bastırıp itti. Kapılar açılmak için zorlandı, ama açılmadı.</p>

  <p>Al! dedi Pitt fısıltıyla. Şimdi beşinci kat düğmesine bas!</p>

  <p>Giordino elini diğer düğmeden çekip beşinci kat düğmesine bastı.</p>

  <p>Asansör bir an sarsıldıktan sonra yukarı çıkmaya başladı.</p>

  <p>Az kalsın... dedi Stacy iç çekerek.</p>

  <p>Eyvah, dedi Giordino. Daha kurtulmuş sayılmayız. Birisi daha asansör çağırıyor. Beşinci kat düğmesinin ışığı yandı.</p>

  <p>Herkes aynı anda düğmeler paneline dönüp beşinci kat düğmesine baktı. Sonra da aynı anda komut almış gibi tümü birden kapıya doğru çömelip, harekete hazır duruma geçtiler.</p>

  <p>Başında koruyucu miğferiyle beyaz önlüklü bir mühendis elindeki notlara göz atmaktaydı. Asansöre girerken başını kaldırıp bakmadı bile. Hareket etmediğini fark edince etrafındaki yüzlere şöyle bir baktı. Hiç görmemiş olduğu bu yüzlerde en küçük bir dostluk ifadesi de yoktu.</p>

  <p>Tam ağzını açıp bağıracağı sırada Pitt bir eliyle mühendisin ağzını kapatıp, diğeriyle şahdamarını sıktı. Adamın gözleri yuvarlanıp, vücudu hareketsiz halde yere yığılırken Nogami dışarı çıkıp diğerlerini peşine takmıştı bile.</p>

  <p>Weatherhill sona kaldı ve Pitt'e baktı. Bizimle ne zaman ve nerede buluşmak istiyorsun?</p>

  <p>On iki dakika sonra en üst katta. Biz asansörü tutarız.</p>

  <p>İyi şanslar, dedi Mancuso, Pitt'in ne düşündüğünü merak ederek. Bunu nereye gizleyelim? diye sordu Giordino baygın mühendisi göstererek.</p>

  <p>Pitt asansörün tavanındaki çıkış kapısını gösterdi. Önlüğünü parçala, sımsıkı bağlayıp ağzını da tıkaçladıktan sonra asansörün çatısına koyalım.</p>

  <p>Giordino bu işe girişirken dönüp Pitt'e gülümsedi. Ben de işittim.</p>

  <p>Ya, özgürlüğün tatlı sesi, değil mi? diyerek sırıttı Pitt de.</p>

  <p>Eğer ele geçirebilirsek.</p>

  <p>İyimser ol, dostum, dedi Pitt neşeyle, asansörü yukarı çıkararak. Şimdi çabuk olalım. Tam on iki dakikamız var.</p>
</body>
</html>
