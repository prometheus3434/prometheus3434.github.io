<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div>
    <h1>BEŞİNCİ BÖLÜM</h1>
  </div>

  <h2 class="sigil_not_in_toc"><a name="_Toc356650255">ÖLÜNÜN ARDINDAN</a></h2>

  <p><i>Kasım 19, 1993 Washington Post Gazetesi</i></p>

  <p>Bugün yapılan bir açıklamaya göre, Ulusal Sualtı ve Denizcilik Örgütü Özel Projeler Müdürü Dirk Pitt, Japonya açıklarında geçirdiği bir kaza sonucu kaybolmuştur ve öldüğü sanılmaktadır.</p>

  <p>Denizaltında ve karada yapmış olduğu başarılı çalışmalarının yanısıra Pitt, önemli tarihi değerleri yüzeye çıkarmasıyla da ünlüydü. Bunların arasında Grönland açıklarında bulduğu Bizanslılara ait gemi enkazı, Serapis, İskenderiye Kütüphanesi'nin hazinesi, Küba'daki La Dorado hazinesi vardır. Pitt ayrıca Titanik’in denizden çıkarılma operasyonunu da yönetmişti.</p>

  <p>Kaliforniya Senatörü George Pitt ve eşi Susan'ın oğlu olan Pitt, Kaliforniya'da Newport Beach'de doğup büyüdü. Hava Harp Okulu öğrencisiyken Şahinler Futbol takımında geri dörtlüde oynadı; Harp Okulu'nu sınıf on ikincisi olarak bitirdi. Pilot olan Pitt on yıl muvazzaf subay olarak görev yaptıktan sonra binbaşı rütbesiyle Hava Kuvvetleri'nden ayrılıp, Amiral James Sandecker'in ricası üzerine NUMA'da çalışmaya başladı.</p>

  <p>Amiral dün yapmış olduğu kısa açıklamada Dirk Pitt'in son derece becerikli ve gözüpek bir insan olduğunu söyledi. Meslek yaşamı boyunca, aralarında Sandecker ve Meksika Körfezi'ndeki bir olay sırasında ABD Başkanı’nın da olmak üzere, pek çok hayat kurtarmıştı. Büyük bir yaratıcılığa sahip olan Pitt için hiçbir proje başaramayacağı kadar zor olmamıştı.</p>

  <p>Özetle, unutulacak bir insan değildi.</p>

  <p>Sandecker, Pitt'in hangarında, Stutz'un kenarına oturmuş, acı acı gazetedeki ölüm ilanına bakıyordu. O kadar çok şey başarmış bir insanın yaşamını birkaç sözcük içine sıkıştırmak büyük haksızlık gibi geliyor.</p>

  <p>Giordino yüzünde hiçbir ifade olmaksızın Messerschmitt ME262A, Luftwaffe jet uçağının etrafında dolanıyordu. Gerçekten de Gert Halder sözünde durmuş, Pitt ve Giordino uçağı sığınaktan çıkarıp bir kamyonu yüklerlerken başını öbür yana çevirmişti. Daha sonra Amerika'ya gidecek olan bir Danimarka yük gemisine yükledikleri uçak iki gün önce Baltimore limanına gelmiş, Giordino da alıp Washington'a, Pitt'in hangarına getirmişti. Şimdi uçak Pitt'in klasik makineler koleksiyonu arasında yerini almıştı.</p>

  <p>Dirk burada olup da bunu görmeliydi, dedi Giordino sesi adamakıllı dolu. Elini uçağın mat yeşil gövdesi üzerinde gezdirdi. Nasıl da hoşuna giderdi.</p>

  <p>Böyle bir an yaşayacaklarım ikisi de akıllarına bile getirmezlerdi. Sandecker öz oğlunu, Giordino da kardeşini kaybetmiş gibiydi.</p>

  <p>Giordino klasik otomobiller ve uçaklar arasından Pitt'in dairesine baktı. Ben de denizaltı aracında onun yanında olmalıydım.</p>

  <p>Sandecker başını kaldırıp ona baktı. O zaman sen de kaybolmuş olurdun, belki de ölmüştün.</p>

  <p>Onun yanında olmadığım için hep üzüntü duyacağım.</p>

  <p>Dirk denizde öldü. Herhalde o da öyle olmasını isterdi.</p>

  <p>Big Ben 'in manipülatörlerinden birine kesici aletler yerine bir kepçe konsaydı şimdi belki de yanımızda olurdu, diye üsteledi Giordino.</p>

  <p>Sandecker yorgun yorgun başını salladı. Hayallere kapılıp giderek onu geri getiremeyiz.</p>

  <p>Giordino'nun gözleri Pitt'in üst kattaki dairesine çevrildi. Sanki bir seslemem hemen aşağı gelecekmiş gibi geliyor.</p>

  <p>Aynı şey benim de aklımdan geçti, dedi Sandecker.</p>

  <p>Birden Pitt'in daire kapısı açılınca ikisi de irkildi, ama elinde çaydanlık ve fincanlar olan bir tepsiyle Toshie'yi görünce rahatladılar. Toshie büyük bir zarafetle demir döner merdivenlerden inip onlara doğru kayar gibi yürüdü.</p>

  <p>Sandecker şaşkınlık içinde kaşlarını kaldırdı. Jordan'ı nasıl tavlayıp bu kızı kendi gözetimine aldığım bir türlü anlayamıyorum.</p>

  <p>Gizli bir yanı yok, dedi Giordino sırıtarak. Değiş tokuş yaptık. Kaiten Projesi konusunda çenemi tutmam karşılığında onu bana armağan etti.</p>

  <p>Şansın varmış, ayaklarını çimentodan bir sandık içine gömüp seni Potomac nehrine atmamış.</p>

  <p>Ben blöf yapıyordum.</p>

  <p>Ray Jordan enayi değil, dedi Sandecker. O da bunu biliyordu herhalde.</p>

  <p>Pekâlâ, o halde yaptığım hizmetlerin karşılığı olarak armağan etti.</p>

  <p>Toshie tepsiyi Stutz'un çamurluğu üzerine, Sandecker'in yanına koydu. Çay içer misiniz, baylar?</p>

  <p>Evet, sağol, dedi Sandecker, ayağa kalkarak.</p>

  <p>Toshie dizleri üzerine çöküp küçük bir çay seremonisi yaptıktan sonra dumanı tüten fincanları uzattı. Sonra da ayağa kalkıp hayran hayran Messerschmitt'e baktı.</p>

  <p>Ne kadar güzel bir uçak, dedi Toshie, uçağın solmuş boyasına, patlak lastiklerine ve üzerindeki kire aldırmadan.</p>

  <p>Onu restore edip özgün durumuna getireceğim, dedi Giordino. Dirk'e yardım olsun diye.</p>

  <p>Sanki dirilecekmiş gibi konuşuyorsun, dedi Sandecker.</p>

  <p>O ölmedi ki, dedi Giordino. Bütün haşinliğine rağmen gözleri dolmuştu.</p>

  <p>Yardım edebilir miyim? diye sordu Toshie.</p>

  <p>Giordino biraz mahcup biçimde gözlerini sildi ve merakla ona baktı. Özür dilerim, tatlı hanım, neye yardım edebilir misin?</p>

  <p>Uçağı onarmana.</p>

  <p>Giordino ve Sandecker boş gözlerle bakıştılar. Sen makinist misin? diye sordu Giordino.</p>

  <p>Babamın balıkçı teknesini yapmasına yardım etmiştim. Bozuk motorunu onardığım zaman benimle çok gururlanmıştı.</p>

  <p>Giordino'nun yüzü aydınlandı. Ne güzel eşleşme olmuş. Giordino Toshie'nin üstündeki, Jordan'ın gözetimindeyken verilmiş olan berbat giysiye baktı. Seninle birlikte bu uçağı sökmeden önce, sana Washington'un en şık butiklerinden yepyeni giysiler alacağım.</p>

  <p>Toshie'nin gözleri büyüdü. Senin de Bay Suma gibi çok çok paran var mı?</p>

  <p>Hayır, dedi Giordino inler gibi. Yalnızca çok kredi kartım var.</p>

  <p>Washington'un gözde lokantalarından YirmiBir Federal'in şef garsonu Stacy'yi masasına doğru getirirken Loren yüzünde bir gülücükle el salladı. Stacy saçlarını arkada toplamış, üzerinde bu lokanta için fazla rahat bir giysi sayılacak kazak ve pantolon vardı. Sırtında da pantolonun rengine uyan bir şal.</p>

  <p>Loren haki renkte bir gömlek üzerine ekose ceket ile yün etek giymişti. Stacy yanına geldiğinde ayağa kalkıp elini uzattı. Geldiğine çok memnun oldum.</p>

  <p>Stacy içten bir gülümsemeyle Loren'in elini sıktı. Hep burada yemek istemişimdir. Fırsat çıktığı için seviniyorum.</p>

  <p>Yemekten önce benimle bir kadeh içer misin?</p>

  <p>Dışarda adamakıllı soğuk var. Isınmak için sek bir manhattan içerim.</p>

  <p>Korkarım ben seni beklemeden bir martini bitirdim bile.</p>

  <p>O halde bir tane daha iç de çıkınca soğukla başedebilesin. Stacy tatlı tatlı güldü.</p>

  <p>Garson siparişi aldıktan sonra uzaklaştı.</p>

  <p>Loren peçetesini kucağına yerleştirdi. Wake Adası'nda sana doğru dürüst teşekkür etme fırsatı bulamamıştım; hepimizi öyle bir telaşa soktular ki.</p>

  <p>Aslında hepimiz teşekkürü Dirk'e borçluyuz.</p>

  <p>Loren başını yana çevirdi. Pitt'in ölüm haberini duyduktan sonra ağlaya ağlaya, artık gözyaşlarının kuruduğunu sanmıştı, ama işte yine gözleri doluvermişti.</p>

  <p>Stacy'nin gülümsemesi uçtu ve Loren'e anlayışla baktı. Dirk'e çok üzüldüm. İkiniz arasında büyük bir yakınlık olduğunu biliyorum.</p>

  <p>Bizim de yıllar geçtikçe iyi ve kötü anılarımız oldu, ama hiçbir zaman birbirimizden fazla uzaklaşamadık.</p>

  <p>Evliliği hiç düşünmüş müydünüz? diye sordu Stacy.</p>

  <p>Loren başını iki yana salladı. O konu hiç açılmadı bile. Dirk sahip olunabilecek bir insan değildi. Onun asıl sevgilisi denizdi, benim de Kongre'de bir kariyerim vardı.</p>

  <p>Çok şanslıymışsın. O gülümseyişi ve yeşil gözleriyle karşısına çıkan her kadını eritebilecek bir adamdı.</p>

  <p>Birden Loren sinirlenir gibi oldu. Ne olur, beni bağışla. Neden böyle oldum bilemiyorum, ama öğrenmem gerek. Fakat sanki devam etmeye korkarmış gibi durdu.</p>

  <p>Stacy gözlerini Loren'e dikti. Cevabı hayır, diye yalan söyledi. Bir gece geç saatlerde evine geldim, ama yalnızca Ray Jordan'ın emriyle, Dirk'e talimatları iletmek için. Hiçbir şey olmadı. Yirmi dakika sonra da ayrıldım. O andan, Wake Adası'ndaki ayrılışımıza kadar ilişkimiz yalnızca iş çerçevesi içindeydi.</p>

  <p>Biliyorum, bu konu çok saçma gelmeli sana. Dirk de, ben de, başka erkekler ve kadınlarla görüşme konusunda özgürdük, fakat sonuna doğru, yalnız ben mi vardım, diye emin olmak istedim.</p>

  <p>Ona, sandığından da fazla âşıktın, değil mi?</p>

  <p>Loren başıyla doğruladı. Evet, bunu çok geç fark ettim.</p>

  <p>Başkaları çıkacaktır karşına, dedi Stacy konuyu hafifletmeye kalkarak.</p>

  <p>Ama kimse onun yerini alamaz.</p>

  <p>Garson içkilerle geldi. Stacy kadehini kaldırdı. Dirk Pitt'e... dört dörtlük bir adama.</p>

  <p>Dört dörtlük adama diye tekrarladı Loren, yine gözyaşları oluşurken. Evet... tam öyle bir adamdı işte.</p>
</body>
</html>
