<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650209"></a><a name="_Toc356650185" style="text-align: justify;">Kısım&nbsp;</a>26</h2>

  <p>Hideki Suma, arkasında Moro Kamatori'yle özel Murmoto jetinden çıktı. Uçak yerden yüksekliği elli metreyi bulan plastik bir kubbenin yanındaki helikopter alanına inmişti. Sık ağaçlarla süslü bir parkın ortasındaki bu kubbe, adı Edo olan bir yeraltı projesinin üstünü örtmekteydi. Edo, 1868 yılında Meji Restorasyonu sırasında Tokyo olarak değiştirilen kentin adıydı.</p>

  <p>Japonya'nın ilk yeraltı yerleşme ünitesi olan Edo Kenti Suma tarafından tasarlanıp yapılmış, bilimsel araştırmacılar ve uzmanlardan oluşan altmış bin kişiyi barındırıyordu. Silindir biçimindeki yirmi katlı yapıda personel lojmanları, ofisler, hamamlar, toplantı salonları, lokantalar, alışveriş merkezi, kütüphane ve bin kişilik özel bir güvenlik birliği vardı.</p>

  <p>Ana yapıya tünellerle bağlı daha küçükçe silindirlerde haberleşme donanımları, ısıtma ve soğutma sistemleri, ısı ve nem kontrolleri, elektrik santralleri ve çöp işlem makineleri vardı. Bu yapılar derinliği volkanik kayaların altında 150 metreye inen seramik betondan inşa edilmişti.</p>

  <p>Suma bu projenin yapımında yalnızca kendi parasını kullanmış, hükümeti işe kanştırmamıştı. İnşaatına engel olabilecek herhangi bir yasa ya da yasaklama Suma örgütünün ve yeraltı uzantılarının müthiş yaptırım gücüyle kolayca etkisiz duruma getirilmişti.</p>

  <p>Suma ve Kamatori kendilerini dış silindirin dördüncü katına, Suma' nm bütün katı kaplayan ofisine çıkaracak olan gizli asansöre bindiler. Ofisin geniş odaları, birbirinden güzel seramikler, on altıncı yüzyıldan kalma işlemeli saten roblar ve süslerle dekore edilmişti. Duvarların büyük bir kısmı kara ve deniz manzaralarıyla, ejderhalar, leoparlar, kaplanlar ve şahinlerin resmedildiği tablolarla doluydu.</p>

  <p>Bay Ashikaga Enshu bekliyor, diye duyurdu Toshie.</p>

  <p>Bu adı anımsayamadım.</p>

  <p>Bay Enshu ender bulunan sanat eserlerini arayıp bulur ve müşteriler i için bunların satış uzlaşmasını yapar, diye açıkladı Toshie. Bizi arayıp koleksiyonunuza uyan bir tablo bulduğunu bildirdi. Ben de size sormadan bir randevu alıp, buraya getirerek size göstermesini söyledim.</p>

  <p>Pek zamanım yok, dedi Suma saatine bakarak.</p>

  <p>Kamatori omuz silkti. Ne getirdiğini bir görsek zararı olmaz, Hideki. Belki de aradığın o tabloyu bulmuştur.</p>

  <p>Suma Toshie'ye başıyla işaret etti. Pekâlâ, içeri alın bakalım.</p>

  <p>Sanat simsarı odaya girince Suma eğilerek selam verdi. Koleksiyonum için yeni bir parçanız mı varmış, Bay Enshu?</p>

  <p>Evet, umarım bulduğunuza çok sevineceğiniz bir parçadır. Ashikaga gümüş renkli saçları, kalın kaşları ve pos bıyıklarıyla gülümsedi.</p>

  <p>Lütfen şöyle ışık alan bir yere koyun, dedi Suma, geniş bir pencere önündeki resim sehpasını işaret ederek.</p>

  <p>Perdeleri biraz daha açabilir miyim?</p>

  <p>Lütfen açın.</p>

  <p>Enshu perdeyi açtı. Sonra da tabloyu sehpaya yerleştirdi, fakat üstündeki ipek örtüyü kaldırmadı. On altıncı yüzyıl, Kano ekolünden Masaka Shimzu'nun bir tablosu.</p>

  <p>Değerli deniz manzarası ressamı, dedi Kamatori, ender gösterdiği bir heyecan belirtisiyle. En gözde ressamlarından, Hideki.</p>

  <p>Benim bir Shimzu hayranı olduğumu biliyor musunuz? diye Enshu'ya ya sordu Suma.</p>

  <p>Eserlerini topladığınız bütün sanat çevrelerinde biliniyor, özellikle de çevre adalarının tablolarını.</p>

  <p>Suma Toshie'ye döndü. Koleksiyonumda onun eserlerinden kaç tane var?</p>

  <p>Şu anda, yapmış olduğu on üç ada tablosundan on biri, Hida Dağları'nı canlandıran tablolarından da dört tane var.</p>

  <p>Bu yenisiyle adalar takımım on ikiye yükselecek.</p>

  <p>Evet.</p>

  <p>Bana hangi adanın tablosunu getirdiniz. Bay Enshu? diye ümitle sordu Suma. Ajima'yı mı?</p>

  <p>Hayır, Kechi'yi.</p>

  <p>Suma düş kırıklığını gizleyemedi. Ajima'dır diye ümitlenmiştim.</p>

  <p>Üzgünüm. Enshu çaresizlik içinde ellerini iki yana açtı. Ajima ne yazık ki Almanya'nın teslim oluşu sırasında kayboldu. Son kez 1945 Mayıs ayında Berlin büyükelçiliğimizde büyükelçimizin odasında görülmüştü.</p>

  <p>Aramanıza devam etmeniz için seve seve ödeme yaparım.</p>

  <p>Teşekkür ederim, dedi Enshu eğilerek. Şu anda bile adamlarım Avrupa ve Amerika'da bu tabloyu arıyorlar.</p>

  <p>Güzel, eh, artık Kechi Adası'nın örtüsünü kaldırabiliriz.</p>

  <p>Enshu zarif bir hareketle örtüyü çekince, tek renkli mürekkep, bol bol parlak renkler ve yaldız kullanılarak yapılmış, bir adanın kuşbakışı görünümünü gösteren debdebeli bir tablo çıktı ortaya.</p>

  <p>Soluk kesici, diye mırıldandı Toshie hayranlıkla.</p>

  <p>Enshu bunu onaylayan anlamda başını salladı. Bugüne dek gördüğüm en güzel Shimzu örneği.</p>

  <p>Ne dersin, Hideki? diye sordu Kamatori.</p>

  <p>Şahane, dedi Suma, sanatçının dehasıyla son derece duygulanmıştı. Bin altı yüzlü yılların başlarında tepeden görünümü bu denli ayrıntılarıyla çizebilmesi inanılır gibi değil. Sanki bir balonla havadan yapmış gibi.</p>

  <p>Söylenceye göre uçurtmadan yapmış, dedi Toshie.</p>

  <p>Uçurtmadan ancak skeci yapmış olabilir, diye düzeltti Enshu. Boyamasını da yerde yapmıştır.</p>

  <p>Neden olmasın? Suma gözlerini tablodan ayıramıyordu. Halkımız bin yıl önceden, uçurtmalar yapıp uçuruyorlardı. Neden sonra Enshu'ya döndü. Çok iyi bir iş yaptınız, Bay Enshu. Bunu nerede buldunuz?</p>

  <p>Hong Kong'da bir bankerin evinde, dedi Enshu. Mallarını satıp, kent Çinlilere devredilmeden önce işini Malezya'ya taşımaktaydı. Bir yılımı aldı, ama sonra onunla telefonda görüşüp satmaya razı ettim. Hiç zaman geçirmeden uçağa atlayıp Hong Kong'a giderek tabloyu aldım ve size getirdim. Ofisinize doğruca havaalanından geldim.</p>

  <p>Ne kadar?</p>

  <p>Yüz kırk beş milyon yen.</p>

  <p>Suma ellerini ovuşturdu. İyi fiyat. Satış yapılmıştır.</p>

  <p>Teşekkür ederim, Bay Suma. Çok naziksiniz. Ajima tablosunu aramaya devam edeceğim.</p>

  <p>Karşılıklı eğilerek selamlaştıktan sonra Toshie Enshu'yu kapıya götürdü.</p>

  <p>Suma’nın gözleri yine tabloya çevirildi. Resimde kıyılar siyah kayalarla doluydu, bir ucunda balıkçı tekneleri dizilmiş küçük bir köy görünüyordu. Perspektif sanki bir hava fotoğrafı gibiydi.</p>

  <p>Ne tuhaf, dedi Suma alçak bir sesle. Adalar koleksiyonumda tek eksik olanı, en çok istediğim tablo.</p>

  <p>Eğer hâlâ duruyorsa, Enshu onu bulur, diye avuttu onu Kamatori. Bana becerikli bir adam gibi göründü.</p>

  <p>Ajima için Kechi'ye verdiğim bedelin on katını veririm.</p>

  <p>Kamatori bir koltuğa oturup bacaklarını uzattı. Shimzu Ajima'nın resmini yaparken ilerde bu adanın neyi temsil edeceğini hiç tahmin edemezdi.</p>

  <p>O sırada Toshie içeri girdi. Bay Yoshishu ile on dakika sonra randevunuz var, diye Suma'ya hatırlattı.</p>

  <p>Altın Ejderler'in lideri yaşlı hırsız, senin para imparatorluğundan payını almaya gelmiş, dedi Kamatori alaylı bir şekilde gülerek.</p>

  <p>Suma pencereden aşağısını gösterdi. Korori Yoshishu ile babamın savaş sırasında ve sonrasında kurdukları örgüt olmasaydı, bütün bunlar da mümkün olmazdı.</p>

  <p>Altın Ejder ve diğer gizli toplulukların geleceğin Nippon'unda yeri yok, dedi Kamatori, 'güneş kaynağı' anlamındaki geleneksel sözcüğü kullanarak.</p>

  <p>Modern teknolojimizde biraz günü geçmiş gibi görünebilirler, dedi Suma. Ama hâlâ kültürümüzde önemli bir yerleri vardır. Onlarla yıllardır süren ilişkim bana çok şeyler kazandırmıştır.</p>

  <p>Fanatik fraksiyonların ya da mezheplerin veya yeraltı sendikalarının yardımına gerek duymayacak kadar güçlüsün, dedi Kamatori içtenlikle. Senin kuklaların tarafından yönetilen bir hükümete istediğin her şeyi yaptıracak gücün var, ama sen hâlâ bu kokuşmuş yeraltı tiplerine zincirle bağlısın. Senin iki numaralı ejder olduğun haberi bir duyulacak olursa, sana çok pahalıya patlar.</p>

  <p>Kimseye zincirle bağlı değilim, diye sabırla açıkladı Suma. Yasaların suç gördüğü etkinlikler benim ailemde iki yüz yıldan beri gelenektir. Ben de atalarımın izlerinden gidip, onların kurduğu temel üzerinde şu anda dünyanın pek çok ülkesinden daha güçlü bir örgüt geliştirdim. Yeraltı dostlarımdan utanmıyorum.</p>

  <p>İmparator'a saygı gösterip eski ahlak yollarını izleseydin daha mutlu olurdum.</p>

  <p>Üzgünüm, Moro. Her ne kadar babamın ruhu için Yasukuni Tapınağı'nda dua ediyorsam da, Tanrı benzeri bir Imparator'a tapınmak hiç içimden gelmiyor. Çay törenlerinde bulunmayı, geyşalarla buluşmayı, Kabuki oyunlarına gitmeyi, sumo güreşi izlemeyi ya da ulusal kültürümüzün üstünlüğüne inanmayı da pek istemiyorum. Geleneklerimizle, zekâmızla, duygularımızla, lisanımızla ve özellikle beyin yapımızla Batı'daki insanlardan üstün olduğumuzu iddia eden yeni kuram da bana inandırıcı gelmiyor. Rakiplerimi hafife almak, herkes gibi düşünmek ve ulusal davranışlar a uymak bana göre değil. Benim tanrım kendimdir, inancım da para ve güç. Bu seni öfkelendiriyor mu?</p>

  <p>Kamatori kucağına yerleştirdiği ellerine baktı. Konuşmadan üzgün üzgün oturuyordu. Neden sonra, Hayır, yalnızca üzüyor, dedi. Ben İmparator'a ve geleneksel kültürümüze saygı duyuyorum. Onun ilahî soydan geldiğine, atalarımızın da ilahî kökeni olduğuna inanıyorum. Kan arılığına ve ırkımızın ruhsal birliğine inanıyorum. Ama senin izinden de geliyorum, Hideki, çünkü çok eski dostuz ve karanlık işlerine rağmen Nıppon'un dünyanın en güçlü ülkesi olması yolunda büyük katkılarda bulundun.</p>

  <p>Sadakatin için sana minnettarım, Moro, dedi Suma içtenlikle. Zaten samuray atalarıyla gurur duyan ve Katana'&amp;ıylz yiğitlik gösteren birinden başka bir şey beklemezdim.</p>

  <p>Katana yalnızca bir kılıç değildir, samuraym yaşayan ruhudur, dedi Kamatori saygıyla. Onu ustaca kullanabilmek ilahî bir şeydir. Onu İmparator'u savunmak için kullanmak ruhumun Yasukuni'de kabulünün güvencesidir.</p>

  <p>Ama senden istediğim zaman kılıcını benim için de kullandın.</p>

  <p>Kamatori onun yüzüne baktı. Halkıma yaptığın iyilikler için senin adına da seve seve öldürürüm.</p>

  <p>Suma kiralık katilinin cansız gibi görünen gözlerine baktı. Eskiden de samuraylar kendilerine biraz güvence ve çıkar sağlayan toprak ağaları için adam öldürürlerdi. Suma samuray sadakatinin bir gecede tersine dönebileceğini de çok iyi biliyordu.</p>

  <p>Bazı insanlar ok ve yayla vahşi hayvan avlarlar, çoğu ateşli silahlar kullanır. Kılıçla insan avlayan senden başka kimse görmedim, Moro.</p>

  <p>Çok iyi görünüyorsun, dostum, dedi Suma, sekreteri Toshie Korori Yoshishu'yu içeri alırken. Yoshishu'nun yanında Amerika'dan az önce gelmiş bulunan Ichiro Tsuboi vardı.</p>

  <p>Katı gerçekçi olan yaşlı adam Suma'ya gülümsedi. İyi değil, daha yaşlı. Ay birkaç devir daha yaptıktan sonra atalarımın yanında uyuyacağım.</p>

  <p>Daha yüz tane yeni ay görürsün.</p>

  <p>Yaşlılığın getirdiği onca acıyı ve sancıyı geride bırakacağımı bilmek, sahneden ayrılışımı çok çekici bir olay haline getiriyor.</p>

  <p>Suma Tsuboi'yi eğilerek selamlarken Toshie kapıyı kapatıp çıktı. Seni gördüğüme sevindim, Ichiro. Washington'dan hoşgeldin. Duyduğuma göre Amerikan politikacılarına yeni bir Pearl Harbor yaşatmışsın.</p>

  <p>O denli dramatik sayılmaz, dedi Tsuboi. Ama sanırım parlamento binalarında birkaç çatlak açtım.</p>

  <p>Seçkin birkaç kişi dışında hiç kimse Tsuboi'nin Altın Ejder örgütüne daha on dört yaşındayken üye olduğunu bilmezdi. Yoshishu o zaman bu delikanlıyla ilgilenmiş, gizli örgütte ilerlemesini sağlayarak onu finans sanatında büyük bir uzman haline getirmişti. Şimdi Kanoya Şirketi'nin başındaki kişi olarak Yoshishu ve Suma'nın para imparatorluğunu ve onların gizli işlerini şahsen korumaktaydı.</p>

  <p>En güvendiğim dostum ve danışmanım Moro Kamatori'yi her ikiniz de tanıyorsunuz.</p>

  <p>Neredeyse benim gençliğimde olduğum kadar iyi bir kılıç ustası, dedi Yoshishu.</p>

  <p>Kamatori beline kadar eğilip selam verdi. Eminim sizin Katana'nız hâlâ benimkinden hızlıdır.</p>

  <p>Üniversitede eskrim dersi verdiği sıralarda babanı tanımıştım, dedi Tsuboi. En kötü öğrencisiydim. Bana bir top alıp ormanda fil avlamamı tavsiye etmişti.</p>

  <p>Suma Yoshishu'nun koluna girip onu bir koltuğa götürdü. Japonya' nin bir zamanlar en korkulan adamı ağır ağır ve tutuk yürüyordu, fakat yüzünde granit gibi bir gülümseme vardı ve gözlerinden hiçbir şey kaçmıyordu.</p>

  <p>Dik arkalıklı bir koltuğa oturup Suma'ya baktı ve hemen ziyaret nedenine girdi. Kaiten Projesi'nin durumu nedir?</p>

  <p>Açık denizlerde on sekiz bomba taşıyan aracımız var. Bunlar sonuncusu oluyor. Dördünün hedefi Amerika Birleşik Devletleri. Beşi Sovyetler Birliği, diğerleri de Avrupa ve Pasifik ülkelerine dağılacak.</p>

  <p>Hedeflerinde gizlenmelerine ne kadar zaman var?</p>

  <p>Üç haftayı geçmez. O zamana kadar kumanda merkezimiz bombaların savunma bulunma ve patlatma sistemleriyle bağlantı durumuna geçecek.</p>

  <p>Yoshishu hayretle Suma'ya baktı. Divine Star'da bombanın zamansız patlayıcı projeyi geri bıraktırmadı mı?</p>

  <p>Neyse ki fırtına, çarpışma ya da başka türlü bir deniz kazası sonucu bir gemi kaybedebileceğimizi hesaba katmıştım. Altı tane nükleer başlığı yedek olarak saklıyordum. Patlamada kaybettiğimiz üç tanesini yerine koydum. Bunları otomobillere yerleştirdikten sonra gemiyle Meksika'ya, Veracruz'a gönderdim. Oradan karayoluyla Teksas sınırından Amerika'ya girip hedeflerine gidecekler.</p>

  <p>Geri kalanlar da güvenli bir yerdedir umarım.</p>

  <p>Hokkaido'nun ıssız bir kıyısının elli mil açığında, bir tankerin içinde.</p>

  <p>Divine Star'daki patlamaya neyin yol açtığını biliyor muyuz?</p>

  <p>Erken patlamayı henüz açıklayabilmiş değiliz, diye açıkladı Suma. Her türlü güvenlik önlemi alınmıştı. Otomobillerden biri fırtınada fazla savrulup nükleer başlık koruyucusunu zedelemiş olmalı. Sonra da radyasyon sızıp bütün gemiye yayılmıştır. Mürettebat paniğe kapılıp gemiyi terketti herhalde. Norveç gemisi geminin terkedilmiş olduğunu anlayıp bir araştırma ekibi gönderdi. Bundan kısa bir süre sonra da Divide Star gizemli bir şekilde havaya uçtu.</p>

  <p>Ya kaçan mürettebat?</p>

  <p>Hiç iz yok. Fırtınada kayboldular.</p>

  <p>Sistemdeki otomobillerin toplam sayısı nedir? diye sordu Yoshishu.</p>

  <p>Suma çalışma masasına geçip bir düğmeye bastı. Karşılarındaki duvar tavana doğru yükselince içinden geniş, saydam bir ekran çıktı. Bir düğmeye daha basınca neon benzeri renklerle yerkürenin holografik bir görüntüsü belirdi. Sonra da patlama noktalarını programladı ve yaklaşık yirmi ülkede altın renginde küçük ışıklar yandı. Suma Yoshishu'nun sorusunu bunları gördükten sonra cevapladı.</p>

  <p>On beş ülkede yüz otuz tane.</p>

  <p>Yoshishu ses çıkarmadan ışıltıları odanın içini dolduran döner küreye baktı.</p>

  <p>Sovyetler Birliği'nde diğer ülkelere göre daha çok ışıklı nokta bulunması, bu ülkenin Avrupa'daki ticari rakiplerine ve Amerika'ya göre daha büyük bir tehdit oluşturduğu anlamına geliyordu. Fakat, tuhaf bir şekilde askeri tesisler ya da önemli kentler hedef alınmamıştı. Bütün ışıklar çorak yerlerde ya da nüfus yoğunluğu çok düşük alanlarda toplanmıştı. Böylece Kaiten Tehdidi, bir şantaj aracı olarak daha da gizemli bir nitelik alıyordu.</p>

  <p>Babanın ruhu seninle övünç duyuyordur, dedi Yoshishu hayranlık içinde. Senin dehan sayesinde birinci derecede bir dünya gücü olarak hak ettiğimiz yeri alabileceğiz. Yirmi birinci yüzyıl Nippon'undur. Amerika ve Rusya artık bitmiştir.</p>

  <p>Bu sözler Suma'nın hoşuna gitti. Aziz dostum, senin desteğin ve Ichiro Tsuhoi'nin fınans sihirbazlığı olmadan yaratılıp gelişemezdi.</p>

  <p>Çok naziksin, dedi Tsuboi eğilerek. Gizli bir nükleer silah üretim tesisine fon çıkarmak epey Makyavelist entrika gerektirdi.</p>

  <p>Sovyet ve Batı istihbaratı nükleer kapasitemiz olduğunu biliyorlar, dedi Kamatori konuşmayı daha gerçekçi bir çizgiye getirerek.</p>

  <p>Eğer patlamadan önce bilmiyorduysalar, artık biliyorlar, diye ekledi Suma. Amerikalılar zaten yıllardan beri bizden kuşkulanıyorlardı, fakat güvenlik halkalarımızın içine sızamadıklan için tesisimizin tam yerini hiç öğrenemediler.</p>

  <p>Bereket versin o ahmaklar dikey yerine yatay arama yaptılar, dedi Yoshishu. Fakat şu gerçeği kabul edelim ki, er ya da geç ya CIA ya da KGB izimizi bulacaktır.</p>

  <p>Çok süreceğini sanmıyorum, dedi Kamatori. Gizli ajanlarımdan birinin raporuna göre, Divine Star patlamasından birkaç gün sonra Amerikalılar bizim olayla ilişkimizi öğrenmek için büyük bir gizli operasyon başlatmışlar. Murmoto dağıtıcılarından birinde koku almaya başlamışlar bile.</p>

  <p>Yoshishu'nun yüzünde kaygı çizgileri belirdi. Çok ustadırlar bu Amerikan istihbaratçıları. Korkarım Kaiten Projesi tehlike altındadır.</p>

  <p>Ne kadar öğrenmiş olduklarını yarın olmadan bileceğiz, dedi Kamatori. Washington'dan yeni dönen bir ajanımla görüşeceğim. Son haberleri getirdiğini söylüyor.</p>

  <p>Yoshishu'nun kaygısı daha da artmıştı. Kumanda merkezimiz işler duruma gelmeden projeyi tehlikeye atamayız. Bunun sonuçlan yeni imparatorluğumuzun sonu olabilir.</p>

  <p>Aynı fikirdeyim, dedi Tsuboi. Önümüzdeki üç hafta boyunca, nükleer başlıklarımız etkisiz kalacağı için tamamen korunmasız sayılırız. Bir küçük haber sızıntısı olursa bütün Batı ülkeleri birleşip bizi her bir yanımızdan ezerler, hem ekonomik, hem de askeri bakımdan.</p>

  <p>Meraklanmayın, dedi Suma. Ajanları belki nükleer silah fabrikamızı bulabilirler, ama Kaiten Projesi'nin beyin merkezini asla bulamayacaklardır. Bırakın üç haftayı, yüz yıl arasalar bile bulamazlar.</p>

  <p>Şans yüzlerine gülse bile, zamanında etkisiz hale getiremezler, dedi Kamatori. İçeri yalnızca bir giriş var, o da ağır silahlarla donatılmış bir güvenlik birliği tarafından korunan dev çelik bariyerlerle örülmüş. Tesisimize bir nükleer bomba doğrudan isabet etse bile etkisi olmuyor.</p>

  <p>Suma'nın dudakları gergin bir gülümsemeyle büzüldü. Her şey bizim lehimize gelişiyor. En küçük bir sızma belirtisi, ya da düşman özel birliklerinin bir saldırısı durumunda bir iki tane otomobil bombasını uçurmakla tehdit ederiz.</p>

  <p>Tsuboi bunu pek inandırıcı bulmuyordu. Boş tehditlerin ne yararı olur?</p>

  <p>Hideki'nin söylediği doğrudur, dedi Kamatori. Bu odadakiler ve kumanda merkezindeki mühendisler dışında hiç kimse sistemimizin ancak üç hafta sonra işler duruma geleceğini bilmiyor. Batılı liderler sistemimizin tam işlediği blöfünü pekâlâ yutabilirler.</p>

  <p>Yoshishu tatmin olmuş görünerek başını salladı. O halde korkacak bir şeyimiz yok.</p>

  <p>İstediğimiz sonuca mutlaka varacağız, dedi Suma duraksamadan. Hiç gerçekleşmeyecek bir karadüş için fazla kaygılanıyoruz.</p>

  <p>Bunun üzerine odayı bir sessizlik kapladı, dört adam da kendi düşüncelerine daldı. Birkaç dakika sonra Suma’nın dahili telefonu çaldı. Suma telefonu açıp bir süre söylenenleri dinledi, sonra da kapattı.</p>

  <p>Sekreterim, özel yemek odasında yemeğin hazır olduğunu bildiriyor. Saygıdeğer dostlarım benimle yemek yemeyi kabul ederlerse, çok mutlu olurum.</p>

  <p>Yoshishu ağır ağır ayağa kalktı. Seve seve kabul ediyorum. Aşçının üstün niteliklerini bildiğim için böyle bir daveti ümitle bekliyordum.</p>

  <p>Konuyu kapamadan önce, dedi Tsuboi Bir sorun daha var.</p>

  <p>Söz senin, Ichiro, dedi Suma.</p>

  <p>Bize dostça davranmayan her ülke ticari sınırlar ya da yüksek gümrük tarifesi koydu diye sürekli bomba patlatıp duramayız, herhalde. Bu denli yok edici olmayan başka seçeneklerimiz de olmalı.</p>

  <p>Suma ve Kamatori bakıştılar. Bu konuyu biz de uzun uzun düşündük, dedi Suma. Ve en iyi çözümün düşmanlarımızı gizlice kaçırmak olduğuna inamyoruz.</p>

  <p>Terörizmin bizim kültürümüzde yeri yoktur, diye itiraz etti Tsuboi.</p>

  <p>Kızıl Kan Kardeşler için ne diyorsun, evlat? diye sordu Yoshishu.</p>

  <p>Çılgın fanatik kasaplar. Kimsenin anlam veremediği, ne olduğu belirsiz bir devrimci fikir uğruna masum kadınları ve çocukları bile öldürüyorlar.</p>

  <p>Evet, ama onlar Japondur.</p>

  <p>Birkaç tanesi, ama çoğu KGB tarafından eğitilmiş Doğu Almanlardır.</p>

  <p>Onları kullanabiliriz, dedi Suma.</p>

  <p>Tsuboi bu fikre yanaşmadı. Onlarla en küçük bir ilişkiyi bile tavsiye etmem. En küçük bir kuşku çekersek, işler hiç istemediğimiz biçimde gelişebilir.</p>

  <p>Hideki suikastı önermiyor, diye açıkladı Kamatori. Rehineleri hiç zarar vermeden kaçırmak ve sorumluluğunu Kızıl Kan Kardeşler'e yüklemeyi öneriyor.</p>

  <p>Bak işte şimdi oldu, dedi Yoshishu. Sanırım şimdi anlıyorum. İpek hapisaneyi öneriyorsunuz.</p>

  <p>Tsuboi başını iki yana salladı. Hiç duymadım böyle bir şey.</p>

  <p>Eski günlerden kalmadır, diye açıkladı Yoshishu. Bir shogun düşmanını öldürtmek istemediği zaman, onu kaçırtır ve saygısını göstermek için de son derece lüks bir yere gizlice hapsederdi. Sonra da onun kayboluşunu, mahkûmun kıskanç rakiplerine yüklerdi.</p>

  <p>Aynen öyle, dedi Suma. Ajima Adası'nda böyle bir tesis yaptırdım. Küçük fakat modern bir yap.</p>

  <p>Biraz tehlikeli değil mi? diye sordu Tsuboi.</p>

  <p>Gözönünde olan şeyler hiç kuşku çekmez.</p>

  <p>Kamatori Tsuboi'ye baktı. Eğer bu iş için adaylarınız varsa bana adlarını verin.</p>

  <p>Tsuboi gözlerini yere çevirdi ve bir süre düşündü. Sonra başını kaldırıp Kamatori'ye baktı. Amerika Birleşik Devletleri'nde bizi adamakıllı üzen iki kişi var. Ama çok dikkatli olmalısınız. İkisi de Kongre üyesidir ve kaçırılmaları epey bir fırtına koparacaktır.</p>

  <p>Kızıl Kan Kardeşler tarafından kaçırıldıkları ve fidye haberi onların aniden kayboluşlarına iyi kılıf olur, dedi Suma, sanki o günkü havadan söz eder gibi.</p>

  <p>Kimi düşünüyordunuz? diye sordu Kamatori.</p>

  <p>Kongre üyesi Loren Smith ve Senatör Michael Diaz.</p>

  <p>Yoshishu başını salladı. Evet, bize ticari yasaklar konması için propaganda yapan ikili.</p>

  <p>Bütün lobi etkinliklerimize rağmen öne sürdükleri yasanın hem Senato, hem de Kongre'den geçmesini sağlayacak oyları toplamaya başladılar. Onları devredışı bırakabilirsek bu çaba kendiliğinden söner.</p>

  <p>Hükümet buna büyük tepki gösterecektir, dedi Suma. Belki de plan geri teper.</p>

  <p>Lobimizin Kongre'de güçlü bir etkisi var, bu tepkiyi hemen teröristlerin üzerine yöneltebiliriz. Tsuboi komitede gördüğü muameleyi hâlâ öfkeyle hatırlıyordu. Amerikalı politikacılar karşısında yeteri kadar yüz kız arttık. Bırakın artık kendilerini koruyacak kadar güçlü olmadıklarını anlasınlar.</p>

  <p>Yoshishu bir an boş gözlerle pencereden dışarı baktı. Yazık, dedi.</p>

  <p>Suma şaşırdı. Nedir, yazık olan, dostum? .&nbsp;&nbsp; Amerika Birleşik Devletleri'ne yazık oldu, dedi Yoshishu alçak bir sesle. Kanserden ölmekte olan güzel bir kadın gibi.</p>
</body>
</html>
