<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650256"></a><a name="_Toc356650185" style="text-align: justify;">Kısım&nbsp;</a>73</h2>

  <p>Maryland yakınlarında, istihbaratçıların bir güvenlik evinde, Jordan, Hideki Suma ile yemek odasında öğlen yemeği yemekteydi. Burada bulunuşunuzu daha rahatlatmak için yapabileceğim bir şey var mı? diye sordu Jordan.</p>

  <p>Suma hemen cevap vermedi, içinde ördek eti, turp ve havyar olan şehriye çorbasının tadını çıkardı. Sonra da başını kaldırmadan konuştu. Bana bir iyilik yapabilirsiniz.</p>

  <p>Evet?</p>

  <p>Suma başıyla kapının yanında bekleyen güvenlik görevlisini ve yemek servisi yapan yardımcısını işaret etti. Arkadaşlarınız şef aşçıyla tanışmama izin vermiyorlar. Çok usta bir adammış. Kendisine övgülerimi söylemek isterdim.</p>

  <p>Aşçınız bir kadındır ve New York'un en iyi Japon lokantalarında staj yapmıştır. Adı Natalie'dir ve şimdi özel görevlerle devlet için çalışıyor. Ancak, üzgünüm, ama onunla tanışmanız mümkün değil.</p>

  <p>Jordan, Suma’nın yüzünü inceledi. Adamın yüzünde ne bir düşmanlık, ne de tek başına sıkı bir gözetim altında tutulmasına karşı bir hüsran vardı... yalnızca hâlâ herkese tepeden bakan müthiş bir kibirlilik belliydi. Onca uyuşturucu ilaç verilmiş ve dört haftadan beri uzun sürelerle sorguya çekilmiş biri olarak, hiç renk vermiyordu. Ağaran saçlarının altındaki mermer gibi gözleri hâlâ sertti. Ama zaten de böyle olması düşünülmüştü. Jordan’ın uzman sorguçları tarafından hipnotize edilerek, bir sürü mühendise ve bilim adamına en gizli bilgileri aktardığının farkında değildi. Profesyonel hırsızlar soyup soğana çevirdikleri evden çıkarken nasıl her şeyi yerli yerinde bırakırlarsa, Suma'yı sorguya çekenler de, kafasındaki her türlü bilgiyi aldıktan sonra onu tertemiz durumda bırakmışlardı.</p>

  <p>Amerikan istihbaratı belki de ilk kez işe yarar yabancı sanayi sırları elde ediyor, diye düşündü Jordan.</p>

  <p>Yazık, dedi Suma. Buradan ayrılırken onu işe almak isterdim.</p>

  <p>Bu mümkün olmayacak, dedi Jordan.</p>

  <p>Suma çorbasını bitirip kâseyi eliyle kenara itti. Burada beni adi bir suçluymuşum gibi tutmaya devam edemezsiniz. Sokakta yakaladığınız bir köylü değilim. Bence, bir an önce beni serbest bıraksanız iyi edersiniz.</p>

  <p>Bu ifadede bir çıkışma, ya da meydan okuma yoktu, yalnızca muazzam gücünün tükenmiş olduğunu ve Japonya'da çoktan ölmüş ilan edildiğini bilmeyen bir adamın üstü kapalı tehdidi vardı. Ölüm törenleri yapılmış, ruhu Yasukuni'de kutsanmıştı. Dış dünyanın gözünde artık var olmadığını bilmiyordu. Tabii Tsuboi ve Yoshishu'nun ölümleriyle, Ejder Merkezi'nin imha olduğundan da haberi yoktu. Onun bildiği kadarıyla Kaiten Projesi' nin bombalı otomobilleri hâlâ gizlendikleri yerlerdeydiler.</p>

  <p>Yapmaya kalkıştığınız şeylerden sonra, insanlık suçlarıyla uluslararası bir mahkemeye çıkarılmadığınız için şanslısınız, dedi Jordan.</p>

  <p>Japonya'yı korumak için tanrısal haklarım var. Suma hâlâ tanrı rolü oynuyordu.</p>

  <p>Jordan sinirlenmeye başlıyordu. Dünyanın en soyutlanmış toplumu olmanın yanısıra, Japonya'nın diğer ülkelerle olan en büyük sorunu, iş dünyasında hiçbir ahlâk kuralı tanımamanız ve Batılı anlamda hak hukuk ilkenizin olmayışıdır. Siz de, sizin gibi şirket başkanları da, başkalarının size yapmalarına izin vermeyeceğiniz şeyleri onlara rahatça yapabiliyorsunuz.</p>

  <p>Suma çay fincanını ağzına götürdü ve tümünü içti. Japonya son derece onurlu bir toplumdur. Sadakatimiz da çok derindir.</p>

  <p>Tabii, ama yalnız kendi kendinize, o da yabancıları harcayarak.</p>

  <p>Biz ekonomik savaşla askeri savaş arasında fark görmeyiz, diye açıkladı Suma tatlı tatlı. Sanayi ülkelerini, hiçbir kural olmayan, güvenilir hiçbir ticari anlaşma bulunmayan muazzam bir savaş alanındaki rakiplerimiz olarak görürüz.</p>

  <p>Adamın çılgınlığı, durumun buz gibi gerçeğiyle birleşince Jordan'a iyice saçma görünmeye başladı. Suma'da bir çentik açmaya çalışmak boşunaydı. Kimbilir, belki de bu çılgın adam haklıydı da. Amerika belki de ilerde ırklara göre bölünmüş, ayrı ülkeler haline gelebilirdi. Bu tatsız düşünceyi kafasından atıp ayağa kalktı.</p>

  <p>Gitmem gerek, dedi kısaca.</p>

  <p>Suma başını kaldırıp ona baktı. Ne zaman Edo Kenti'ne dönebilirim?</p>

  <p>Jordan bir an dalgın dalgın ona baktı. Yarın.</p>

  <p>İyi olur, dedi Suma. Lütfen özel uçaklarımdan birinin Dulles Havaalanında olmasını sağlayın.</p>

  <p>Adamda iyi yüz var doğrusu, diye düşündü Jordan. Elçiliğiniz kanalıyla gerekli düzenlemeyi yaparım.</p>

  <p>İyi günler, Bay Jordan.</p>

  <p>İyi günler, Bay Suma. Umarım çektiğiniz sıkıntılar için beni bağışlarsınız.</p>

  <p>Suma’nın dudakları tehdit dolu bir ifadeyle büzüldü ve gözlerini kısarak Jordan'a baktı. Hayır, Bay Jordan, sizi bağışlamıyorum. Tutsaklığımın bedelini çok ağır ödeyeceğinizden hiç kuşkunuz olmasın. Suma bunu söyledikten sonra Jordan'ı gitmiş farz ederek fincanına çay boşaltmaya başladı.</p>

  <p>Jordan oturma odasını giriş koridorundan ayıran zırhlı kapıdan geçince, orada bekleyen Kern'le karşılaştı. Yemeğin güzel geçti mi?</p>

  <p>Yemek güzeldi, ama sofra arkadaşımda iş yoktu. Ya sen?</p>

  <p>Mutfakta yerken sizi dinledim. Natalie bana bir hamburger yaptı.</p>

  <p>Ne şanslısın.</p>

  <p>Ya dostumuz?</p>

  <p>Yarın serbest bırakacağımızı söyledim.</p>

  <p>Duydum. Eşyalarını toplamayı hatırlayacak mı?</p>

  <p>Jordan güldü. Bu geceki sorgu sırasında bu düşünce silinecek.</p>

  <p>Kern başını salladı. Daha ne kadar onu konuşturacağız?</p>

  <p>Bildiği her şeyi öğrenene kadar, her bir sırrı, beyninin gri maddesindeki her anıyı söyleyene kadar.</p>

  <p>Bu iş bir iki yıl sürebilir.</p>

  <p>Ne olmuş?</p>

  <p>Peki, ya onu iyice kuruttuktan sonra?</p>

  <p>Ne demek istiyorsun?</p>

  <p>Onu sonsuza dek dünyadan saklayanlayız. Serbest bırakıp Japonya'ya dönmesine izin verirsek de, kendi gırtlağımızı kesmiş oluruz.</p>

  <p>Jordan yüzünde en küçük bir ifade olmaksızın Kern'e baktı. Suma'nın artık bize verecek başka şeyi kalmayınca, Natalie şehriye çorbasının içine fazladan bir şeyler katar.</p>

  <p>Üzgünüm, Sayın Başkan ama siz Batılıların deyimiyle, elim kolum bağlı durumdayım.</p>

  <p>Başkan, Bakanlar Kurulu toplantı masasının karşısında oturan, kısa, beyaz saçlı, ufak yapılı adama baktı. Adam Japonya'nın siyasi liderinden çok çetin bir piyade taburunun komutanına benziyordu.</p>

  <p>Başbakan Junshiro, Washington'a resmi bir devlet ziyareti için gelmiş, şimdi de yanında iki bakanı ve beş özel danışmanıyla birlikte oturuyordu. Başkan da masanın karşısındaydı, yanında yalnızca çevirmeni bulunuyordu.</p>

  <p>Ben de üzgünüm, Sayın Başbakan, ama son haftalarda yaşanan felaketleri halının altına süpürebileceğinizi sanıyorsanız, çok yanılıyorsunuz.</p>

  <p>Hideki Suma, Ichiro Tsuboi ve Korori Yoshishu'nun iddia ettiğiniz eylemlerinden hükümetimiz sorumlu değildir. Eğer gerçekten de suçladığınız gibi Wyoming Eyaletinizde ve açık denizde patlayan nükleer bombaların gerisinde onlar varsa, gizlice, kendi başlarına yapmışlardır.</p>

  <p>İki devlet başkanı arasındaki bu toplantı hiç de tatlı geçeceğe benzemiyordu. Junshiro ve kabinesi her türlü soruşturmaya set çekmişler ve sanki bütün olanlar Batılı istihbarat servislerinin uydurmasıymış gibi davranmışlardı.</p>

  <p>Başkan karşısındakilere sert sert baktı. Japonlar yanlarında bir komite olmadan hiçbir şey görüşemezlerdi. Lütfen, çevirmeniniz dışında, yanınızdaki bakanlara ve danışmanlarınıza odadan çıkmalarını söyler misiniz. Görüşme konumuzun duyarlılığı nedeniyle, özel olarak yapmamız çok daha yararlı olacaktır.</p>

  <p>Bu rica tercüme edilince Junshiro'nun yüzü kızardı. Hiç hoşuna gitmemişti. Başkan gülümsüyordu, ama gözlerinde en küçük bir sıcaklık yoktu. Lütfen bu konuyu biraz daha düşünün. Yanımda danışmanlarım olursa eminim daha verimli sonuçlar alırız.</p>

  <p>Bakın, gördüğünüz gibi, benim hiç danışmanım falan yok, dedi Başkan, böbrek biçimindeki maun masanın çevresini göstererek.</p>

  <p>Başkan’ın tahmin ettiği gibi, Başbakan’ın, aklı karışmıştı. Yanında üşüşen ve itirazlarını seslendiren adamlarla makineli tüfek hızıyla Japonca konuştu.</p>

  <p>Başkan'ın çevirmeni gülümsemesini bastıramadı. Hiç hoşlanmadılar, diye mırıldandı. Onların çalışma anlayışına uymuyor. Sizin çok mantıksız ve diplomatlığa ters düşen biçimde davrandığınızı düşünüyorlar.</p>

  <p>İsterlerse barbarca bulsunlar.</p>

  <p>Ses tonlarından öyle anladım, Başkanım.</p>

  <p>Neden sonra Junshiro, Başkan'a döndü. Bu çizgidışı protokolü protesto ediyorum, Sayın Başkan.</p>

  <p>Çeviriyi dinledikten sonra Başkan buz gibi bir sesle konuştu. Artık oyun oynamaktan bıktım, Sayın Başbakan. Ya adamlarınız gider, ya da ben.</p>

  <p>Uzun bir süre düşündükten sonra Junshiro başını salladı. İstediğiniz gibi olsun. Sonra da danışmanlarına çıkmaları için işaret etti.</p>

  <p>Kapı dışardan kapandıktan sonra Başkan çevirmenine döndü. Söyleyeceklerimi aynen çevirmeni istiyorum, yumuşatmaya, şekerlendirmeye kalkma sakın.</p>

  <p>Anlaşıldı, efendim.</p>

  <p>Başkan en sert bakışıyla Junshiro'ya baktı. Bakın şimdi, Sayın Başbakan, gerçek şu ki, siz de, kabine üyeleriniz de Suma’nın nükleer bir silah deposu ürettiğini pekâlâ biliyordunuz ve gizlice onaylıyordunuz. Kısmen, Altın Ejderler adıyla bilinen yeraltı örgütü tarafından para sağlanan bir projeydi bu. Bu program daha sonra Kaiten Projesi adında, iğrenç bir uluslararası şantaj planı olan, büyük bir gizlilik içinde yürütülmüş, şimdi de yalanlarla ve asılsız inkârlarla örtülmeye çalışılan bir tasarıya dönüştü. Siz bunu başından beri biliyordunuz, ama sessiz kalarak ve müdahale etmeyerek onaylamış oldunuz.</p>

  <p>Bu konuşmanın çevirisini dinledikten sonra Junshiro öfkeyle masaya vurdu. Bu doğru değil, tek bir kelimesi bile doğru değil. Bu saçma suçlamaların en küçük bir dayanağı yoktur.</p>

  <p>Değişik istihbarat kaynaklarından aldığımız bilgiler sizin bu işin içinde olduğunuza kuşku bırakmıyor. Tanınmış yeraltı canileri, 'yeni imparatorluk' dedikleri toplumu kurarlarken siz gizlice alkış tuttunuz. Tümüyle ekonomik ve nükleer şantajlara dayanan yeni bir imparatorluktu bu.</p>

  <p>Junshiro'nun yüzü sarardı, fakat bir şey söyleyemedi. Ferman duvara yazılmıştı ve büyük bir siyasi felaketle bütün itibarının kaybolacağı anlamına geliyordu.</p>

  <p>Başkan gözlerini ondan ayırmadı. Burada bir dolu 'ben masumum' palavrası atmanın yaran yok. Amerikan ve Japon çıkarları her zaman çatışacaktır, fakat yine de iki ülkenin birbirine ihtiyacı var.</p>

  <p>Junshiro, Başkan’ın kendisine bir cankurtaran simidi attığını fark etmişti. Ne öneriyorsunuz?</p>

  <p>Ülkenizi ve halkınızı bu skandalın utancından kurtarmak için istifa edeceksiniz. Sizin hükümetinizle benimki arasındaki güven parçalanmış durumdadır. Hasar onarılacak gibi değil. Ancak namuslu, iyi ve yeraltı dünyanızla hiç ilişkisi olmayan insanlardan oluşan yeni bir kabine ve yeni bir başbakan iki ülke arasındaki karşılıklı işbirliğini sağlayabilir. Umarım o zaman yakın iki ortak gibi çalışıp, aramızdaki kültürel ve ekonomik farklılıkları uzlaştırabiliriz.</p>

  <p>Olay gizli kalacak mı?</p>

  <p>Ejder Merkezi ve Kaiten Projesi ile ilgili tüm bilgilerin, bizim tarafımızdan gizli tutulacağına söz veririm.</p>

  <p>Ya istifa etmeyi kabul etmezsem?</p>

  <p>Başkan arkasına dayanıp ellerini iki yana açtı. O zaman, sanırım, Japon işadamları bu ülkeden çekilme hazırlıklarına başlamak zorunda kalırlar.</p>

  <p>Junshiro ayağa kalktı. Yanlış anlamıyorsam, Sayın Başkan, Amerika Birleşik Devletleri pazarını, bütün Japon mallarına kapamakla tehdit ediyorsunuz.</p>

  <p>Benim kapamam gerekmez, dedi Başkan. Yüzündeki ifade değişmiş, gözlerindeki öfke gitmişti. Çünkü eğer Japonlara ait bir nükleer bombanın Amerika'ya gizlice sokulduğu ve geyiklerle antilopların gezindiği bir yerde patladığı haberi işitilecek olursa... Anlamı vurgulansın diye biraz durdu. Amerikan tüketicisinin bir daha Japon ürünlerine el uzatacaklarını hiç sanmıyorum.</p>

  <p>&nbsp;</p>
</body>
</html>
