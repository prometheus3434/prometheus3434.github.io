<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650245"></a><a name="_Toc356650185" style="text-align: justify;">Kısım&nbsp;</a>62</h2>

  <p>Bir saniyeden kısa bir zaman içinde Miwa, Keegan ve at buhar haline geldi. Muazzam parlaklıkta sarı bir ışık flaş halinde patladıktan sonra çiftlik arazisine doğru savrulurken beyazlaşmaya başladı. Ardından görünmez bir gelgit dalgası gibi şok dalgası başladı. Alev topu büyüyerek ufukta doğan bir güneş gibi yerden yükseldi.</p>

  <p>Alev topu yerden kalktıktan sonra göğe doğru yükseldi, bulutlara karışınca pırıldayan radyasyonla eflatun renge dönüştü. Altında radyoaktifli toprak ve molozlardan oluşan bir kökü olan mantar biçimindeki bulut on üç kilometreyi buldu; artık rüzgâr nereye sürüklerse orada yere düşecekti.</p>

  <p>Can kaybı olarak yalnızca Keegan ve Miwa vardı. Çoğu şok dalgasından olmak üzere çok sayıda tavşan, çayır köpeği, yılan ve Keegan'ın sığır sürüsünden yirmi kadar hayvan ölmüştü. Dört kilometre ötede, Bayan Keegan ve üç çiftlik işçisi, uçan cam parçalarından hafif sıyrıklar aldılar. Patlamanın şiddeti tepelerin öbür yanında kaldığından, parçalanan birkaç pencere camı dışında pek hasar da olmadı.</p>

  <p>Patlama geride yüz metre genişliğinde, otuz metre derinliğinde bir krater açmıştı. Zemindeki kuru otlar ve çalılıklar alev alarak geniş bir çember halinde yayılırken kahverengi toz bulutuna siyah duman da kattı.</p>

  <p>Şok dalgası tepeler ve kanyonlar boyunca yankılandı durdu. 112 kilometre kuzeydeki Little Bighorn'a kadar olan bölgedeki tüm evler ve ağaçlar sarsıldı.</p>

  <p>Sheridan dışındaki bir kamyon durağından Asyalı bir adam, kiralık otomobilinin yanında durmuş, çevresinde heyecanla konuşarak yükselen mantarı gösteren insanlara aldırmadan dürbünüyle mantar bulutuna bakıyordu.</p>

  <p>Ağır ağır dürbünü indirdikten sonra yakındaki bir telefon kulübesine gitti. Jetonunu atıp numarayı çevirdi, alçak sesle Japonca bir şeyler söyleyip kapadı. Sonra da mantar bulutuna bir daha bakmadan otomobiline binip gitti.</p>

  <p>Patlama dünyanın her yanındaki sismografı merkezlerinde kaydedilmişti. Deprem merkezine en yakın olanı Golden'deki Colorado Madencilik Okulu kampüsünde bulunan Ulusal Deprem Merkezi'ydi. Jeofizikçi Clayton Morse kaydı gördüğünde mesaisini bitirmiş, evine gitmek üzereydi.</p>

  <p>Kaydı görünce biraz şaşırdı ve hemen bilgiyi bilgisayara sürdü. Gözleri monitörde, telefona uzandı ve merkezin müdürü Roger Stevenson'un numarasını çevirdi. Stevenson o gün hasta olduğu için işe gelmemişti.</p>

  <p>Alo.</p>

  <p>Roger?</p>

  <p>Evet, benim.</p>

  <p>Sesin ne kadar kötü geliyor, birden tanıyamadım.</p>

  <p>Ya, bu grip beni mahvetti.</p>

  <p>Rahatsız ettiğim için üzgünüm, ama az önce bir kayıt aldık.</p>

  <p>Kaliforniya'da mı?</p>

  <p>Hayır, deprem merkezi Wyoming Montana sınırı civarında.</p>

  <p>Bir an bir suskunluk oldu. Tuhaf, o alan faal deprem bölgesi bile değildir.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; '</p>

  <p>Bu deprem yapay.</p>

  <p>Patlama mı?</p>

  <p>Hem de çok büyük cinsinden. Yoğunluk ölçümüne bakacak olursak, nükleer olabilir.</p>

  <p>Tanrım, dedi Stevenson cılız bir sesle. Emin misin?</p>

  <p>Böyle şeylerden kim emin olabilir ki, dedi Morse.</p>

  <p>Pentagon o taraflarda hiç nükleer deneme yapmazdı.</p>

  <p>Yeraltı denemesi yapacaklarından da söz etmediler.</p>

  <p>Bizi uyarmadan deneme yapmaları hiç akla yatkın değil.</p>

  <p>Ne diyorsun? Nükleer Düzenleme Komisyonu'na sorsak mı acaba?</p>

  <p>Stevenson gripten kırılıyordu, fakat kafası saat gibi çalışmaktaydı. Silsileyi boş verelim de tepeden başlayalım. Ulusal Güvenlik Örgütü’ndeki ortak dostumuz Hank Sauer'i ara ve neler olup bittiğini öğren.</p>

  <p>Peki, ya Sauer bir şey açıklamazsa? diye sordu Morse.</p>

  <p>Kimin umurunda? Önemli olan bizim bu sorunu onun kucağına bir akmamız. Sonra da yakında Kaliforniya'da çıkacak olan büyük depremi izlemeye devam edebiliriz.</p>

  <p>Sauer bilmediği bir şeyi tabii ki açıklayamazdı. Ama ulusal çapta acil bir durum olduğunun da farkındaydı. Morse'dan ayrıntılı bilgileri de aldıktan sonra hemen bu bilgiyi CIA Başkanı'na iletti.</p>

  <p>Jordan onu telefonla aradığında Başkan, San Fransisco'da siyasi bir yemeğe katılmak üzere Hava Kuvvetleri'nin Başkanlık uçağıyla yolculuk etmekteydi.</p>

  <p>Durum nedir?</p>

  <p>Wyoming'de bir nükleer patlama haberi aldık, dedi Jordan.</p>

  <p>Lanet olsun. Bizden mi, onlardan mı?</p>

  <p>Kesinlikle bizden değil. Bombalı otomobillerden biri olmalı.</p>

  <p>Can kaybı var mı?</p>

  <p>Yok gibi. Patlama eyaletin en az nüfuslu bir bölgesinde, bir çiftlik arazisinde gerçekleşmiş.</p>

  <p>Başkan aklındaki soruyu korka korka sordu. Bunu izleyen başka patlama var mı?</p>

  <p>Hayır, efendim. Şu and Wyoming'den başka yok.</p>

  <p>Kaiten Projesi daha bir kırk sekiz saat uygulanamaz sanıyordum.</p>

  <p>Öyle, dedi Jordan kararlılıkla. Şifreleri yeniden programlamak için yeterli zamanları yoktu.</p>

  <p>Durumu nasıl görüyorsun, Ray?</p>

  <p>Percy Nash ile konuştum. Bombanın bulunduğu yerde bir tüfekle patlatıldığına inanıyor.</p>

  <p>Robot tarafından mı?</p>

  <p>Hayır, bir insan tarafından.</p>

  <p>Demek ki, kamikaze olayı daha bitmemiş.</p>

  <p>Öyle görünüyor.</p>

  <p>Neden şimdi bu intihar taktiğine geçtiler acaba? diye sordu Başkan.</p>

  <p>Herhalde uyarı olsun diye. Suma’nın elimizde olduğunu herhalde biliyorlar, bir yandan deli gibi sistemin patlatma şifrelerini yeniden programlamaya çabalarken, bize böyle bir feyk atıp nükleer saldırıdan caydırmak istiyorlar.</p>

  <p>Doğrusu başarılı da oluyorlar.</p>

  <p>Artık direksiyonun başındayız, Başkanım. Nükleer bir saldırıyla karşılık verirsek bütün dünyanın gözünde haklı görülürüz.</p>

  <p>Doğru, ama Kaiten Projesi'nin işler durumda olmadığını gösteren sağlam bir kanıtın var mı? Japonlar yine ufak bir mucize gerçekleştirmiş olabilirler. Ya blöf yapmıyorlarsa?</p>

  <p>Sağlam bir kanıtımız yok, diye itiraf etti Jordan.</p>

  <p>Biz Soseki Adası'na nükleer başlıklı bir saldırı başlatır, Ejder Merkezi kontrolörleri de uyarı sistemlerinde bunu görüp, son eylemleri olarak otomobilleri daha önceden belirlenmiş yerlere göndermeden patlatırlarsa...</p>

  <p>Korkunç bir düşünce, Başkanım. Otomobillerin bilinen yerlerini gözönüne alırsak daha da korkunç oluyor. Bunların çoğu kalabalık kentlerin içinde.</p>

  <p>O otomobilleri bir an önce bulup sessizce bombaları etkisiz hale getirmeliyiz. Bu korkunç iş halka kesinlikle sızdırılmamalı.</p>

  <p>Temizlik yapması için FBI bir ajan ordusunu işe koydu.</p>

  <p>Bombaları sökmesini biliyorlar mı?</p>

  <p>Her ekipte bu işi yapacak bir nükleer fizikçi var.</p>

  <p>Jordan Başkan’ın yüzünde beliren endişe çizgilerini göremiyordu. Bu bizim son fırsatımız, Ray. Yeni planın bizim son attığımız zar olacak.</p>

  <p>Bunun farkındayım, Başkanım. Yarın sabah bu saatlerde artık köle bir ulus olup olmadığımız belli olacak.</p>

  <p>Hemen aynı saatlerde FBI özel ajanı Bili Frick Las Vegas'daki Pacific Paradise Hotel'in yeraltı otoparkında bombalı otomobillerin gizlendiği mahzendeydi.</p>

  <p>Hiçbir nöbetçi olmadığı gibi, çelik kapılar da kilitli değildi. Bu kötü işaret, diye düşündü Frick. Elektronik ekibi güvenlik sistemlerinin de kapatıldığını bildirince Frick'in kötümserliği arttı.</p>

  <p>Dikkatle adamlarını bir dış depo gibi görünen odaya getirdi. Uzak tarafta tavana kadar kaldırılmış büyükçe bir metal rulo kapı vardı. İçinden bir treyler geçecek kadar genişti.</p>

  <p>Bu kapıdan koskocaman bir mahzene girdiler ve bomboş olduğunu gördüler. Ne bir çöp, ne de örümcek ağı... sanki fırçalanarak temizlenmiş gibiydi.&nbsp;&nbsp; •</p>

  <p>Belki de yanlış yere geldik, dedi Frick'in adamlarından biri.</p>

  <p>Frick beton duvarlara göz gezdirdi, Weatherhill’in giriş için kullandığı havalandırma deliğini gördü ve neden sonra yerde güç bela fark edilen lastik izlerini gördü. Doğru yerdeyiz. Merkezi İstihbarat'tan aldığımız tanıma tıpatıp uyuyor.</p>

  <p>Kısa boylu, sakallı bir nükleer fizikçi Frick'in yanına gelip boşluğa baktı. Bombalar burada değilse ben onları nasıl sökeceğim? dedi öfkeyle, sanki bunun sorumlusu Frick’miş gibi.</p>

  <p>Frick ona cevap vermeden yürüdü ve yeraltı otoparkında duran kontrol kamyonuna geldi. Kendine bir fincan kahve doldurup radyonun düğmesini açtı.</p>

  <p>Kara At, burası Kızıl At, dedi yorgun bir sesle.</p>

  <p>Seni dinliyorum, Kızıl At, diye cevap verdi FBI Harekât Müdürü.</p>

  <p>Bir şey bulamadık. Bizden önce davranmışlar.</p>

  <p>Evet, diğerleri de boş döndüler. Yalnızca New Jersey'deki Mavi At ve Minnesota'da Boz At aradıklarını bulmuşlar.</p>

  <p>Operasyona devam edelim mi?</p>

  <p>Evet. On iki saatiniz var. Tekrar ediyorum, sürünü yeni bir yere götürmek için on iki saatin var. Ek bilgiler faksla gönderilecek. Bütün polis, şerif karayolları devriye üniteleri uyarıldı, Merkezi İstihbarat'ın tanımına uyan bütün otomobiller kamyonlar ve treylerler durdurulacak.</p>

  <p>Bana bir helikopter gerekecek.</p>

  <p>Bombalı otomobilleri bulacaksan, sana bir filo gönderelim.</p>

  <p>Frick radyoyu kapattı. Yazık ki, bir milyon kilometrekarelik bir çölde topluiğne aramanın yollarını faksla öğretmiyorlar, diye mırıldandı.</p>

  <p>Yoshishu Edo Kenti'nden uzanan tünelin sonunda mıknatıslı trenden inerken Tsuboi de onu karşılamak üzere platformdaydı.</p>

  <p>Geldiğin için teşekkür ederim, dostum, dedi Tsuboi.</p>

  <p>Kozumuzu oynamak için hazır olduğumuzda senin yanında bulunmak istedim.</p>

  <p>Orta batıdaki patlama istediğimiz gibi gerçekleşti.</p>

  <p>Güzel, güzel, Amerikan hükümetini biraz ürpertmiştir herhalde. Beyaz Saray'dan herhangi bir tepki belirtisi var mı?</p>

  <p>Tsuboi'nin yüzünde endişeli bir ifade vardı. Hayır. Sanki örtbas etmek ister gibi davranıyorlar.</p>

  <p>Yoshishu'nun gözleri birden parladı. Eğer Başkan bize karşı bir nükleer saldırı emri vermediyse, demek ki gelecekte olacaklardan büyük bir korku duyuyor.</p>

  <p>O halde, kumarı kazanmış durumdayız.</p>

  <p>Belki de, ama Kaiten Projesi hazır olana kadar zaferimizi kutlayanlayız.</p>

  <p>Takeda Kurojima yarın akşama kadar bağlantı sistemine geçebileceğimizi vaat ediyor.</p>

  <p>Yoshishu elini Tsuboi'nin omzuna koydu. Sanırım pırtık Başkan'la direkt bir haberleşme hattı kurup ona yeni Japonya'nın öne sürdüğü koşulları bildirme zamanı gelmiştir.</p>

  <p>Yeni Amerika'nın uyacağı koşullar, dedi Tsuboi kibirle;</p>

  <p>Evet, gerçekten de öyle. Yeni Japon Amerikası.</p>
</body>
</html>
