<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650195"></a><a name="_Toc356650185">Kısım&nbsp;</a>12</h2>

  <p>Sekiz bin kilometre uzakta, volkanik zeminde kazılmış derin bir kuyu içinde kazıcı ekibi kenara çekilip beton bir duvarda açılan delikten bakmaları için iki adama yol verdi. Bu açık delikten çıkan mide bulandırıcı koku, yirmi kişilik kazı ekibini korku içinde bırakmıştı.</p>

  <p>Bir metre kalınlığındaki betonun öbür tarafında geniş bir tünel vardı. Delikten bakınca eski, paslı bir kamyon görünüyordu. Kamyonun etrafı kahverengi karışımı odun parçalarıyla doluydu.</p>

  <p>Manila Körfezi girişindeki Corregidor Adası’nin, hâlâ savaş izleri taşıyan dağ yamaçları altında hava nemli ve serindi, fakat betondaki deliğe bakan iki adam fena halde terlemekteydi. Yıllardan beri süren araştırmalardan sonra artık, Yamashita'nın Altını olarak bilinen İkinci Dünya Savaşı'nın olağanüstü savaş ganimetinin bir kısmını bulmak üzereydiler. General Yamashita Tomoyuki 1944 Ekim'inden itibaren Filipinler'deki Japon kuvvetleri komutanıydı.</p>

  <p>Savaş boyunca Çin, Güneydoğu Asya ülkeleri, Hollanda'ya ait Doğu Hint Adaları ve Filipinler'den toplanan muazzam hazine tonlarca mücevher, altın, gümüş sikkeler ve saf altın üzerine işlenmiş birbirinden değerli taşlardan oluşuyordu.</p>

  <p>Bu hazineler ilerde Japonya'ya götürülmek üzere Manila'da toplanmıştı, fakat savaşın daha sonraki aşamalarında Amerikan denizaltılarının saldırıları sonucu ağır kayıplar verilince, ganimetin ancak yüzde yirmisi kadarı gerçekten Japonya'ya ulaşabildi. Gidecek bir yer bulamayan ve giderek yaklaşan Amerikan istilasıyla karşı karşıya kalan Japonlar, ellerindeki hazineyi ne yapacakları konusunda çıkmaza düştüler. Bunları yağmaladıkları ülkelere geri vermeyi de düşünmediklerinden, Luzon Adası'nda ve civar adalarda yüz değişik yere gömerek, savaştan sonra gelip almaya karar verdiler.</p>

  <p>Hazinenin güncel para piyasasına göre değeri 450, 500 milyar dolar olarak tahmin ediliyordu.</p>

  <p>General Douglas MacArthur'un bir süre karargâh olarak kullandığı tünelin birkaç yüz metre batısında ve en az bir kilometre derininde olan, Corregidor'un bu noktasındaki kazı dört aydan beri sürmekteydi. Langley'deki CIA arşivlerinde yakınlarda ortaya çıkarılan eski OSS haritalarını kullanan Amerikalı ve Filipinli istihbarat ajanlarından oluşan bir ekip kazıyı yönetmekteydi. İş son derece yorucuydu ve yavaş ilerliyordu.</p>

  <p>Haritadaki talimatlar bin yıldan beri kullanılmayan eski bir Japonca lehçesinden deşifre edilmişti. Hazinenin bulunduğu yere açılan kuyuya ancak tek bir açıdan yaklaşılabilirdi, çünkü tünelin asıl girişine bin kiloluk bombalarla bubi tuzakları yerleştirilmiş ve direkt giriş durumunda çökmesi planlanmıştı. Luzon' u istilaları sırasında Japonlar tarafından kazılarak yapılmış olan labirente giriş çok dikkatli hesaplanmalıydı, yoksa hazine tünelini birkaç santimetre farkla ıskalayarak aylarca süren kazı çalışmasını heba edebilirlerdi.</p>

  <p>İki adamdan uzun boylu olanı, Frank Mancuso daha büyük bir elfeneri istedi. Kendisine uzatılan feneri duvardaki delikten içeri tuttu. O zayıfı şıkta bile yüzünün sapsarı kesildiği görüldü. Az önce odun parçaları sandığı şeylerin ne olduğunu anlamıştı.</p>

  <p>Filipin güvenlik kuvvetlerine bağlı bir maden mühendisi olan Rico Acosta Mancuso'nun yanına yaklaştı. Ne görüyorsun, Frank?</p>

  <p>Kemik yığını, dedi Mancuso fısıldar gibi. İskeletler. Tanrım, yüzlercesi birden. Geri çekilip başıyla Acosta'ya işaret verdi.</p>

  <p>Kısa boylu adam kazıcı ekibi duvarın önüne çağırdı. Deliği genişletin.</p>

  <p>Filipinli madencilerin deliği bir insan geçebilecek kadar genişletmeleri bir saat bile sürmedi. Tünel duvarlarını oluşturan çimento çok düşük kalite olduğundan dökülüyordu. Aslında böylesi daha iyiydi, çünkü kimse patlayıcı kullanarak göçük tehlikesini göze almayı istemiyordu.</p>

  <p>Mancuso kısa ve kıvrık piposunu yakıp bir köşeye çekildi. Kırk iki yaşında olmasına rağmen hâlâ bir basketbol oyuncusu gibi inceydi, kolları ve bacakları uzundu. Uzun saçları ve yumuşak çizgili, yuvarlak yüzüyle, toz-toprak içinde çalışan bir maden mühendisinden çok bir muhasebeciye benziyordu. Mavi gözleri hep dalgın dalgın bakar, sanki hiçbir şeye odaklanmazmış gibi görünürdü, oysa çok iyi bir gözlemciydi.</p>

  <p>Colorado Madencilik Fakültesi'ni bitirdikten sonra ilk yıllarını dünyanın çeşitli yerlerinde değerli taşlar aramakla geçirmiş, bir dereceye kadar da aradığını bulmuş sayılabilirdi.</p>

  <p>Otuz yaşına geldiği zaman Washington'da gizli bir istihbarat örgütü onunla ilgilenmiş, daha sonra da özel ajan olarak sözleşme yapmıştı. İlk görevi Filipin güvenlik kuvvetlerine bağlı olarak Yamashita’nin altınlarını aramak oluyordu.</p>

  <p>Bu kazı büyük bir gizlilik altında yürütülmekteydi. Bulunacak altınların ve taşların hiçbiri önceki sahiplerine verilmeyecekti. Bulunan bütün hazine Filipin hükümetine kalacak, Marcos rejiminin mahvettiği ekonomiyi canlandırmak ve büyük borç yükünü hafifletmek için kullanılacaktı.</p>

  <p>Rico Acosta da güvenlik kuvvetlerine katılana kadar maden mühendisi olarak çalışmıştı. Gözlerinden, soyunda Çinli bulunduğu belli oluyordu.</p>

  <p>Demek ki anlatılanlar doğruymuş, dedi Acosta.</p>

  <p>Mancuso başım kaldırdı. Anlamadım?</p>

  <p>Japonların Müttefik tutsaklara bu tünelleri kazdırdıkları, sonra da yerini açıklamasınlar diye onları buraya diri diri gömdükleri.</p>

  <p>Öyle görünüyor. İçeri girince daha iyi anlarız.</p>

  <p>Acosta başındaki kaskı geri itip koluyla alnını sildi. Babam Elli Yed inci Filipin Keşif Birliği'ndeydi. Tutsak düşüp Fort Santiago'daki ispanyol zindanına atıldı. Oradan sağ çıkmadı. İki binden fazla savaş tutsağı ya havasızlıktan ya açlıktan öldüler. Tam sayıyı kimse bilmiyor.</p>

  <p>Mancuso başını salladı. Sonraki kuşaklar savaşın Pasifik bölgesini lekeleyen müthiş barbarlığı tahmin edemiyorlar. Piposundan bir soluk aldıktan sonra devam etti. Korkunç bir istatistik var. Japonlara tutsak düşenlerin yüzde elli yedisi kamplarda ölmüş. Oysa Almanlara tutsak düşenlerin yalnızca yüzde biri ölmüş.</p>

  <p>Japonların geri gelip hazineyi çıkarmak için uğraşmamaları tuhaf, dedi Acosta.</p>

  <p>İnşaat şirketleri kimliği altında çeşitli gruplar savaş sonrası onarımı için ihalelere girdiler, böylece hazine için gizli gizli kazı yapacaklardı. Ama Ferdinand Marcos hazine lafını duyunca bütün kapıları kapatıp kendisi aramaya başladı.</p>

  <p>Bir miktar da buldu, diye ekledi Acosta. Yaklaşık otuz milyar Amerikan doları değerinde. Tabii bunu görevden kovulmadan önce ülke dışına kaçırdı.</p>

  <p>Halkınızdan çaldıklarını da.</p>

  <p>Acosta tiksintiyle yere tükürdü. O da, karısı da, gözleri doymayan insanlardı. Onların verdiği zararlardan kendimizi toparlayabilmemiz belki yüz yıl alır.</p>

  <p>Kazıcı ekibin başı onları çağıran bir el işareti yaptı. Artık buradan geçebilirsiniz.</p>

  <p>Önce sen gir, diye yol verdi Acosta.</p>

  <p>Çürüme kokusu mide bulandırıcıydı. Mancuso yüzünün alt kısmına bir bez bağlayıp tünel duvarındaki delikten sürünerek geçti. Ayakları önce bir şeyi çatırdattı, sonra da bir su birikintisine girdi. Biraz çekilip kulak kabarttı, tavandan su damlıyordu. Sonra fenerini yakıp aşağı tuttu.</p>

  <p>Lime lime olmuş üniformasının içindeki bir iskeletin uzanmış koluna basmış ve kırmıştı. Kafatasının bir yanında bir çift kimlik plakası vardı.</p>

  <p>Mancuso dizleri üstüne eğilip kimlik plakasını aldı, üzerini parmağıyla silip yazılı ismi okudu: William A. Miller</p>

  <p>Yanında bir de ordu sicil numarası vardı, fakat Mancuso plakayı elinden bıraktı. Buradan çıkınca gerekli yere bilgi verecek, William A. Miller ve çoktan ölmüş silah arkadaşları ülkelerine götürülerek, elli yıl sonra da olsa, hak ettikleri onurlu cenaze töreniyle gömüleceklerdi.</p>

  <p>Mancuso dönüp elfenerini dolaştırdı. Işığın gösterebildiği alan içindeh er yer iskeletlerle örtülüydü. Başka kimlik plakalarına bakarken bir kabloya bağlı projektörle Acosta yanına geldi.</p>

  <p>Ulu Tanrım, diye iç geçirdi korkunç manzara karşısında. Ölüler ordusu.</p>

  <p>Müttefiklerin ordusu, dedi Mancuso. Amerikalı, Filipinli, aralarında İngiliz ve Avusturyalı bile var. Göründüğü kadarıyla Japonlar köle işçi olarak çalıştırmak için savaşın başka bölgelerinden de tutsak getirmişler Manila'ya.</p>

  <p>Ne ıstırap çektiklerini ancak Tanrı bilir, diye mırıldandı Acosta. Yüzü öfkeden kızarmış, boğazına safra dolmuştu. Parmakları boynundaki haça gitti. Nasıl öldürülmüşler?</p>

  <p>Kurşun yarası izi yok. Buraya kapatıldıktan sonra havasızlıktan ölmüş olmalılar.</p>

  <p>Bu kitle idamının sorumlusu kimse, hesabını vermeli.</p>

  <p>Zaten ölmüşlerdir herhalde, MacArthur'un ordusu Manila civarında pek kimse bırakmamıştı. Hâlâ yaşıyorlarsa bile, artık izleri çoktan kapandı. Müttefikler Pasifik'te çok bağışlayıcı davrandılar. Yahudilerin Nazilere yaptığı gibi, böyle katliamların sorumluları peşine düşülmedi. Eğer bugüne dek aranıp bulunmamışlarsa, bundan sonra da ortaya çıkarılamaz.</p>

  <p>Ama yine de cezalarını çekmeleri gerekir, diye yineledi Acosta. Öfkesi müthiş bir nefrete dönmüştü.</p>

  <p>Öç almak için kafanı yorma, dedi Mancuso. Bizim işimiz altını bulmak.</p>

  <p>Mancuso iskeletlerin ortasında sıra halinde dizilmiş kamyonlardan en öndekine yürüdü. Lastikleri yamyassı olmuş, kasa üstündeki branda ise damlayan sularla çürüyüp gitmişti. Kasa kapağını açıp feneri içine tuttu. Kırık sandık parçaları dışında hiçbir şey yoktu.</p>

  <p>Kötü bir sezgi Mancuso'nun midesini sıkıştırmaya başladı. Ölülerin üstüne basmamaya özen göstererek hemen öbür kamyona koştu. Rutubetten oluşan teri buz kesmişti. Artık bulamayacağı şeyin korkusu iyice bastırmış, ayakları geri geri gidiyordu.</p>

  <p>İkinci kamyon da, ondan sonra baktığı altı kamyon da bomboştu. Tünelin iki yüz metre içinde patlayıcı sonucu oluşan bir göçüğün yığınıyla karşılaştı. Fakat onu asıl şaşırtan şey buradaki küçük karavan oldu. Bu küçük tekerlekli ev, modern alüminyum yapısıyla hiç de 1940'lardan kalmışa benzemiyordu. Kenarlarında hiçbir işaret yoktu, ama Mancuso lastiklerdeki fabrika markasını fark etti.</p>

  <p>Metal merdivenleri çıkıp kapıda durdu, fenerini içerde gezdirdi. İnşaa t alanlarında görülen örnekleri gibi, bunun da içi bir ofis biçiminde döşenmişti.</p>

  <p>Uzun kablolu projektörüyle Acosta ve dört adamı geldi. Projektör ışığında bütün karavan aydınlandı.</p>

  <p>Bu da nereden çıktı? diye sordu Acosta hayretle.</p>

  <p>Işığı içeri getirsene, dedi Mancuso, korktuğu başına gelmişti.</p>

  <p>Güçlü ışığın aydınlığında da karavanın içinin boş olduğunu gördüler. Yazı masaları ve çöp sepetleri boşaltılmış, görünürde tek bir sigara tablası bile yoktu. Bu ofisin daha önce kullanıldığını gösteren tek şey, duvardaki bir kancaya takılı inşaat işçisi kaskı ve kocaman bir yazı tahtasıydı. Mancuso çizgilerle bölünmüş sütunları inceledi. Numaralar Arapçaydı, fakat başlıklar katakana sembolleriyle yazılmıştı.</p>

  <p>Çizelge mi? diye sordu Acosta.</p>

  <p>Hazinenin envanteri.</p>

  <p>Acosta oradaki bir iskemleye çöktü. Gitti hepsi. Kaçırmışlar.</p>

  <p>Tahtadaki tarihe bakılırsa tam yirmi beş yıl önce.</p>

  <p>Marcos mu? diye sordu Acosta. Buraya önce o gelmiş olmalı.</p>

  <p>Hayır, Marcos değil, dedi Mancuso, sanki gerçeği önceden biliyormuş gibi. Japonlar. Dönmüşler, altını alıp kemikleri bize bırakmışlar.</p>
</body>
</html>
