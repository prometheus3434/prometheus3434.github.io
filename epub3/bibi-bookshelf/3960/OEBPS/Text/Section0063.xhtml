<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650242"></a><a name="_Toc356650185" style="text-align: justify;">Kısım&nbsp;</a>59</h2>

  <p>Tsuboi bu duruma inanamıyordu. Yoshishu'dan ayrılıp önce Edo Kenti'ne, sonra da Ejder Merkezi'ne yönetimi almaya gelmiş, şimdiyse kumanda odasında öfkeden çıldıracak bir haldeydi.</p>

  <p>Otomobillerden hiçbirini patlatamayız, ne demek oluyor? diye çıkıştı.</p>

  <p>Ejder Merkezi'nin şef yöneticisi Takeda Kurojima ne diyeceğini bilemiyordu. Çevresinde toplanmış mühendislere ve bilim adamlarına yardım ister gibi baktı, ama herkes gözlerini yere dikmiş, yer yarılsa da içine düşsek, der gibiydi.</p>

  <p>Şifreyi yalnızca Bay Suma biliyor, dedi Kurojima. Patlatma sinyali için şifreyi kendisi şahsen programladı.</p>

  <p>Deşifre etmeniz ne kadar sürer?</p>

  <p>Kurojima yeniden adamlarına baktı. Adamlar alçak tonda aralarında bir şeyler mırıldandılar, sonra bir tanesi ileri çıkıp son derece alçak bir sesle cevap verdi. Tsuboi işitmedi.</p>

  <p>Ne ... ne diyorsun?</p>

  <p>Kurojima neden sonra Tsuboi'nin gözlerine bakmaya cesaret edebildi. Üç gün... Bay Suma’nın şifrelerini silip sistemleri yeniden programlamak en az üç gün sürecekmiş.</p>

  <p>O kadar uzun mu?</p>

  <p>Çabuk ve basit bir işlem değil.</p>

  <p>Robot sürücülerin son durumu nedir?</p>

  <p>Robot programına girilebiliyor, dedi Kurojima. Onların otomobilleri hedeflerine götürme sistemlerini Bay Suma programlamamıştı.</p>

  <p>İki gün, kırk sekiz saat. Kaiten Projesi'ni tam işler duruma getirmek için bu kadar süreniz var. Tsuboi hüsran içinde ağzını büzdü ve çenesini kenetledi. Kontrol odasının içinde öfkeyle volta atarken tümünü kurnazlıkta bastıran adama lanetler yağdırıyordu. Suma hiç kimseye güvenmemişti, en eski ve en yakın dostu Yoshishu'ya bile.</p>

  <p>O anda bir telefon çaldı, teknisyenlerden biri cevap verdi. Tokyo'dan Bay Yoshishu arıyor, diyerek almacı Tsuboi'ye uzattı.</p>

  <p>Evet, ben Ichiro.</p>

  <p>İstihbaratçılarımız Amerikan gemisinden bir rapor yakaladılar. Rapora göre Hidekinin uçağı vurulup düşürülmüş. Pilotlarımız Hideki'nin uçağının denize düştüğünü görmüşler mi?</p>

  <p>Yalnızca bir tanesi geri döndü. Dönen pilot da gemiden açılan karşı ateşten kurtulmaya çabalarken füzesinin uçağa isabet edip etmediğine bakamamış.</p>

  <p>Bu haber Amerikalıların bir blöfü olabilir.</p>

  <p>Gözlemci uydularımızdan biri geminin üstünden geçmeye programlanana kadar bunun doğru olup olmadığını bilemeyiz.</p>

  <p>Peki, uydu uçağın gemide olduğunu gösterirse?</p>

  <p>Yoshishu duraksadı. O zaman çok geç kaldığımızı anlarız. Hideki bizim için yok demektir.</p>

  <p>Ve Amerikan istihbaratçılarının sıkı kontrolü altındadır, diye tamamladı Tsuboi.</p>

  <p>Çok ciddi bir durumla karşı karşıyayız. Amerikan istihbaratçılarının elinde Hideki Japonya için büyük bir utanç kaynağı olabilir.</p>

  <p>İlaç verilerek sorguya çekildiğinde hiç kuşku yok, bombalı otomobillerin yerlerini açıklayacaktır.</p>

  <p>O halde Kaiten Projesi'nin kurtarmak için hemen harekete geçmemiz gerekiyor.</p>

  <p>Bir başka sorun daha var, dedi Tsuboi. Bombalan patlatacak şifreleri yalnızca Hideki biliyormuş.</p>

  <p>Telefonun öbür ucunda uzun bir suskunluk oldu. Sonra Yoshishu ağır ağır konuştu. Hideki'nin kurnaz bir adam olduğunu hep bilirdik zaten.</p>

  <p>Hem de nasıl, dedi Tsuboi.</p>

  <p>O halde bundan sonra ne yapılacağını sana bırakıyorum.</p>

  <p>Bana güvendiğine pişman olmayacaksın.</p>

  <p>Tsuboi telefonu kapadı ve pencereden dalgın dalgın dışarı baktı. Herkes susmuş ağzından çıkacak sözleri bekliyordu. Amerika'nın ve diğer Batılı ülkelerin karşılık vermelerini geciktirecek başka bir çözüm daha olmalıydı. Tsuboi çok zeki bir adamdı, birkaç saniye içinde hemen yeni bir plan yaptı.</p>

  <p>Elden kumandayla bombalardan birini patlatmak çok karmaşık bir iş mi? diye sordu karşısındaki teknik ekibe.</p>

  <p>Kurojima'nın kaşları merakla kalktı. Şifreli bir sinyal olmadan patlatmak mı?</p>

  <p>Evet, evet.</p>

  <p>Kaiten Projesi'ni en başından beri yürütmekte olan teknik beyin başını eğdi ve cevap verdi. İki yöntem var. Birincisi kitleyi yüksek miktarda patlayıcılarla sarmak ki bu patlama füzyonu uğrayacak maddeyi de patlatır. İkincisi ise, top tipi bir gereçle iki kitleyi vurmak.</p>

  <p>Sana bombalı otomobili nasıl patlatırız, diye soruyorum! diye bağırdı Tsuboi.</p>

  <p>Hızla, dedi Kurojima. Yüksek hızla gelen bir mermi kompresör koruyucusunu delip kitleye girerse patlatır.</p>

  <p>Tsuboi merakla baktı. Yani, bombalar bir tüfekten atılacak bir mermiyle patlatılabilir mi, demek istiyorsun?</p>

  <p>Kurojima başını eğdi. Yakın mesafeden olursa, evet.</p>

  <p>Tsuboi buna inanamıyordu. O halde neden bir robotu programlayıp güçlü bir tüfekle otomobilin klima kutusuna ateş ettirmiyorsun?</p>

  <p>Yine zaman sorunumuz ortaya çıkıyor, dedi Kurojima. Otomobilleri patlatma bölgelerine götürmek üzere programlanmış olan robotlarımız başka bir şey yapmak için programlanmamışlardır, yapıları da uygun değildir.</p>

  <p>Ya bekçi robotlar, onlar düzenlenemez mi?</p>

  <p>Onlar da tam tersine yapılmıştır. Güvenlik robotları hareket etmeye ve ateş etmeye göre tasarlanmıştır. Dizaynları otomobil kullanmalarına uygun değildir.</p>

  <p>Bu işi yapacak bir robot yapmak ne kadar sürer?</p>

  <p>Haftalar, en azından bir ay. Bunun için çok karmaşık bir makine yaratmamız gerekir. Elimizde otomobil kullanacak, eklemli bacaklarıyla otomobilden inip, kaporta kapağını açarak bir tüfek kullanacak robot yok. Bütün bu işleri yapabilecek bir robot baştan aşağı yeniden yapılmalıdır ki bu da epey zaman alır.</p>

  <p>Beş saat içinde bir tane bomba patlatıp Amerikalıları sistemin işlediğine inandırmamız gerek.</p>

  <p>Kurojima’nın kendine güveni gelmişti. Artık iş onun kontrolündeydi ve Tsuboi'den korkusu kalmamıştı. Eh, o halde bu işi yapacak insan bulun siz de.</p>

  <p>C20 jet uçağı Pasifik üzerinde Kaliforniya'ya doğru süzülürken saat akşamın beşine geliyordu. Loren pencereden aşağı bakıp, gelip geçen bir gemi görebilmek ümidiyle gözlerini zorladı, fakat dümdüz ve uçsuz bucaksız denizden başka bir şey görünmüyordu.</p>

  <p>Döner koltuğunda dönüp yüzünü Suma'ya çevirdi. Suma kibirliliğinden hiçbir şey kaybetmemiş, elindeki soda bardağını yudumluyordu. Uçakla kaçırılış ve Yoshishu'nun ölümü için emir vermesinin şokunu atlatmış, artık rahattı ve bir kez Washington'a varınca durumu yeniden lehine çevirebileceğine büyük bir güven duymaktaydı.</p>

  <p>Loren'e bakıp gülümsedi. Demek ki bütün pazarlarınızı Japon mallarına kapatacak yasayı çıkarmaya çalışacaksınız.</p>

  <p>Son birkaç günde yaşadıklarım ve gördüklerimden sonra, normal değil mi? dedi Loren.</p>

  <p>Biz Japonlar geleceği de düşündüğümüz için böyle bir olasılığı hesaba katmıştık. Sizin bu tepkiniz ekonomimizi etkilemez, çünkü Avrupa ve Asya pazarlarına çoktan yoğun yatırımlar yapmıştık. Zaten kısa bir zaman sonra Amerikan tüketicisine ihtiyacımız da kalmayacaktı. Pazarınızı kapatmak yalnızca haksız Amerikan taktiklerinden biri, o kadar.</p>

  <p>Loren buna güldü. Ticarette hakseverlikten ne anlarsınız siz? Sonra da ciddileşti. İnsanı deli eden ticari sınırlamalarınız yüzünden hiçbir yabancı ülke Japonya'da ürünlerini satamaz. Gümrükten geçse berbat dağıtım sisteminize, o da olmazsa ülke içi rekabete karşı dayanamaz. Bir yandan da hiçbir yabancının sizin kültürünüzü anlamamasından yakınırsınız.</p>

  <p>Kongre üyesi Smith, sizin davranışlarınız belli ki Japonya düşmanı ırkçı duygularla güdülüyor. Uluslararası pazarlardaki payımızı büyüttüğümüz için suçluluk duyacak değiliz. Savaştan sonra sıfırdan başladık. Bugüne kadar yaptıklarımızı da şimdi siz elimizden kapmak istiyorsunuz.</p>

  <p>Elinizden neyi kapmak istiyormuşuz? Kendinize hak gördüğünüze konomi dünyası liderliğini mi? Loren, Suma’nın gözlerinde bir yenilgi görür gibi oluyordu. Sizi küllerin arasından çıkarıp, çok başarılı bir ekonomi kurmanıza yardım edeceğimize, sizin işgal yıllarında Mançurya'ya, Kore'ye ve Çin'e yaptığınız gibi davranmalıydık.</p>

  <p>O ülkelerin savaş sonrası ekonomik başarıları Japonların rehberliğinde gerçekleşmiştir.</p>

  <p>Loren adamın tarihi gerçekleri kabul etmemekteki inadına şaşırıyordu. Hiç olmazsa Almanlar Nazilerin yapmış oldukları kötülükler için özür diliyorlar, ama sizler, Asya'da ve Pasifik'te milyonlarca insanı kesip biçmemiş gibi davranıyorsunuz.</p>

  <p>Biz o yılları aklımızdan silip attık, dedi Suma. O olumsuz olaylar talihsizlikti, fakat savaş içindeydik.</p>

  <p>Evet, ama savaşı siz çıkarmıştınız. Japonya'ya kimse saldırmamıştı.</p>

  <p>Hepsi geçmişte kaldı. Biz yalnızca geleceği düşünürüz. Kimin daha üstün bir kültürü olduğunu zaman kanıtlayacak, dedi Suma nefretle. Eski Yunan'dan beri gelen bütün Batılı ülkeler gibi, siz de içerden çürüyerek çökeceksiniz?</p>

  <p>Belki, dedi Loren gülümseyerek. Ama zamanla siz de.</p>
</body>
</html>
