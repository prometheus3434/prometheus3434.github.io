<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650206"></a><a name="_Toc356650185">Kısım&nbsp;</a>23</h2>

  <p>Capitol binasında kapalı kapılar ardında bir alt komite, Amerika Birleşik Devletleri'nde Japon kültürünün ve ekonomisinin ne denli etkili olduğunu tartışıyor ve değerlendirmeye çalışıyordu. Bu toplantı bazı Kongre üyelerinin Amerika'nın Japon sermayesi tarafından rehin tutulduğu görüşünde olup, öfkeden patlayacak hale gelmesiyle yapılmıştı.</p>

  <p>Dünyanın en büyük hisse senedi şirketi Kanoya Securities'in Genel Müdürü Ichiro Tsuboi, Kongre üyelerinden oluşan komitenin önünde yay gibi bir masada oturmaktaydı. Yanında, Tsuboi her soruya cevap vermeden önce hemen gerekli danışmanlığı yapan, dört tane başdanışmanı vardı.</p>

  <p>Kanoya Securities Wall Street'in en büyük şirketlerini bile bir çırpıda yutacak kadar büyük bir sermayeye sahipti, fakat Tsuboi böyle bir şirketin başındaki finans devi gibi görünmüyordu. Kısa boylu ve zayıftı, yüzü de ™r geyşa evi çalıştıran godoşlarınki gibi hep güleçti.</p>

  <p>Ne var ki, Tsuboi'nin görünüşü aldatıcıydı. Japonya'da olsun, ülke dışında olsun, rakiplerinin tümü, yaşadıkları deneyimler sonucu ondan hem nefret eder hem de adamakıllı korkarlardı. Tsuboi kurnaz olduğu kadar da acımasızdı. Finans dünyasındaki akıl durduracak cambazlıklarıyla yaşayan bir efsane olmuştu, fakat Amerika'ya ve Avrupa ülkelerine duyduğu nefreti gizlemeye bile çalışmazdı. Wall Street'in en hünerli simsarları Tokyo Borsası’nın bu ilahı yanında küçük güvercinler gibi kalırdı. Neredeyse tek eliyle bile Amerikan ekonomisinin altındaki sehpayı çekecek güce sahipti.</p>

  <p>Şimdi komitenin önünde oturmuş, kendisine yöneltilen soruları gülümseyerek ve insanı çileden çıkaracak bir nezaketle cevaplıyordu. Akşam yemeğinde konuklarıyla sohbet edermişçesine rahat ve kendinden emindi.</p>

  <p>Saygıdeğer Kongre üyelerinin, Japon şirketlerini Amerikan ticari kuruluşlarında sahip oldukları hisse çoğunluğunu gerçek değerlerinden çok daha ucuza sizin şirketlerinize satmaya zorlayacak bir yasa çıkarması düpedüz devletleştirmeye gitmektir. Amerika'nın ticari itibarını paramparça eder. Tam bir kargaşa doğar. Uluslararası döviz piyasasıyla birlikte bankacılık sistemleri de çöker. Sanayi devletleri iflas eder. Bütün bunlar neden olsun? Haddim olmayarak düşüncemi söyleyim, bence Japon yatırımcıları Amerikan halkı için büyük bir nimettir.</p>

  <p>Böyle bir yasa çalışması yok, diye çıkıştı Senatör Mike Diaz. Ben size aynen şöyle söyledim: 'Amerikan topraklarında iş yapan ve kazanç sağlayan şirketleriniz de bizimkiler gibi aynı kurallara ve vergi standartlarına bağlı olsun.' Sizin sermaye piyasanız bize kapalı. Amerikalılar sizin ülkenizde gayrimenkul ve şirket satın alamazken, burada Japon yatırımcıları finans cinayetleri işleyip yenilerinin peşinde koşuyorlar, bütün bunları siz de bal gibi biliyorsunuz, Bay Tsuboi.</p>

  <p>Tsuboi karşısında hiç ürkmeyen bir kişi varsa, o da New Mexico Demokrat Parti Senatörü Michael Diaz'di. Bu komitenin de başkanı olan Diaz, Amerikan devletinde, ticaretinde ve gayrimenkulünde yabancı yatırımları yalnızca sınırlamak değil, tamamen kaldırmak istiyordu. Ona kalsa ithal edilen bütün Japon ürünlerine ticari ambargo bile koyacaktı.</p>

  <p>Elli yaşına yakın ve dul olan Diaz tüm yaşamını ofisinde geçiren tek senatördü. Küçük bir yan odada yatağı, buzdolabı, ocağı ve lavabosu vardı. Yirmi beş yıl boyunca parlamentonun en çalışkan politikacısı olarak tanınmış, çalışma yöntemleri ve saatleri de hiç değişmemişti. İlk döneminde seçilişinden kısa bir süre sonra karısı şeker hastalığından ölmüştü. Çocuk</p>

  <p>İlan olmamıştı, karısının ölümünden sonra da evlenmeyi hiç aklına getirmedi.</p>

  <p>Simsiyah saçları geriye taralıydı, güldüğü zaman kusursuz, bembeyaz dişleri beliriyordu. Vietnam'da Kara Kuvvetleri helikopter pilotu olarak görev yaparken düşürülmüş ve dizinden yaralanmıştı. Tutsak alınıp Hanoi'ye götürüldü ve savaş tutsağı olarak iki yıl geçirdi. Bacağına gerekli tıbbi müdahale yapılmamış olduğu için sakat kalmış, ancak baston yardımıyla yürüyebiliyordu.</p>

  <p>Amerika'yı ilgilendiren işlerde yabancı etkisine ve müdahalesine karşı katı tutum yanlısı olan Diaz, Japon devletinin haksız ticaretine ve tehlikeli gördüğü yatırımlarına karşı ticari yasaklamalar ve yüksek gümrük duvarları koymak için büyük bir mücadele veriyordu. Japonya ile olan kavgayı, ekonomik bir çatışmadan çok, mali savaş olarak kabul ediyor, Amerika'yı da bu savaşı çoktan kaybetmiş olarak görüyordu.</p>

  <p>Sayın Başkan?</p>

  <p>Söz isteyen, komitenin oldukça güzel bir kadın üyesiydi. Diaz ona döndü. Buyurun, Kongre üyesi Smith, söz sizin.</p>

  <p>Bay Tsuboi, diye başladı kadın. Daha önce doların yen ile değiştirilmesi gerektiğim söylemiştiniz. Bu biraz aşırı olmuyor mu?</p>

  <p>Japon yatırımcılarının sizin bütçe açığının yüzde elli beşini karşıladığı gözönüne alınırsa, hayır, diye cevap verdi Tsuboi eliyle havalı bir jest yaparak. Para biriminizin bizimkine dönüşmesi sadece zaman meselesi.</p>

  <p>Colorado Kongre üyesi Loren Smith kulaklarına inanamıyordu. Uzun boylu, tarçın renkli saçı ve menekşe gözleriyle son derece zarif bir görünüşü olan bu kadın yürekliliği ve ince zekâsıyla Kongre'de bir hayli saygı görürdü.</p>

  <p>Kongre'nin içinden olsun, dışından olsun, Washington'da birçok nüfuzlu adam onun ilgisini çekmek için uğraşmıştı, fakat Loren Smith özel bir insandı, çıktığı erkeklerin ticaretle ya da siyasetle ilgisi olmamasına özen gösterirdi. Bir süreden beri, çok taktir ettiği bir erkekle sık olmayan bir ilişkisi vardı, ve bu adamla ilişkilerinin karı koca olarak sonuçlanamayacağını bilmek onu hiç rahatsız etmiyordu. Her ikisi de kendi yollarına ayrılmış, durum uygun olduğu zamanlarda birlikte oluyorlardı.</p>

  <p>O dediğiniz zamana şimdikinden daha yakın olabilir miyiz? diye sordu Loren. Amerika Birleşik Devletleri'ndeki Japon banka şubelerinin sahip olduğu mal varlığı, bütün Amerikan bankalarının toplam mal varlığından çok daha fazla. Lobicileriniz pratikte hemen hemen hükümetimizi satın almış gibi. Amerika'nın en gözde yerlerinde kırk milyar dolarlık gayr imenkul sahibisiniz. Yani, Bay Tsuboi, biraz daha kaynaşalım da, hem ekonomi hem de dış siyasetimizi bize buyurmayı öneriyorsunuz. Haksız mıyım? Lütfen cevap verin.</p>

  <p>Tsuboi bir kadından böyle bir konuşma işitmeye alışkın değildi. Feminist hareketi Japonya'da hemen hemen yok gibidir. Kadınların iş dünyasında kazanç haklan yoktur. Hiçbir Japon erkeği bir kadından emir almaz. Tsuboi Loren'in bu çıkışı karşısında biraz sarsılmış gibi görünürken yardımcıları da ağızlan açık kalıvermişlerdi.</p>

  <p>Başlangıç olarak Başkanı'nız ve Kongre'niz pazarlarınızı Japon ürünlerine ve yatırımcılarına hiç kapatmayacaklarına teminat verebilirler, diye kaçamak bir cevap verdi Tsuboi.</p>

  <p>Peki, ya böyle önerilerinizi dikkate almazsak?</p>

  <p>Tsuboi omuz silkip yılan gibi güldü. Biz borç veren ülkeyiz. Siz de borç alan, hem de dünyada en çok borç alan ülkesiniz. Eğer bir tehdit karşısında kalırsak, bu üstünlüğümüzü kendi çıkarlarımız doğrultusunda kullanmaktan başka çaremiz kalmaz.</p>

  <p>Bir başka deyişle, Amerika Japonya'ya boyun eğmeye mahkûm.</p>

  <p>Amerika Birleşik Devletleri giderek düşerken ve benim ülkem büyük bir hızla yükselirken, neden bizim yöntemlerimizin sizinkilerden daha üstün olduğunu kabul etmiyorsunuz? Yurttaşlarınız bizim kültürümüzü iyice inceleseler çok iyi olur. Bir şeyler öğrenebilirler.</p>

  <p>Japonya dışındaki operasyonlarınızda konuk olduğunuz ülkenin işçileri yerine kendi adamlarınızı çalıştırmanız bu yüzden mi?</p>

  <p>Yerel personel de çalıştırıyoruz, dedi Tsuboi, haksızlığa uğramış gibi.</p>

  <p>Ama üst kadrolarda değil. Alt düzey yöneticileri, sekreterler ve odacılar. Ve çok az sayıda kadın ve azınlık grupları. Üstelik sendikaları uzak tutmayı da çok güzel başardınız.</p>

  <p>Tsuboi cevap vermeden önce danışmanlarıyla Japonca konuştu. Konuşmalarının kaydedilme, ya da anında tercüme edilme olasılığı umurlarında değildi. Birkaç dakika içinde bütün konuştuklarının İngilizce çevirileri Senatör Diaz'ın önüne getiriliyordu.</p>

  <p>Şunu anlamanız gerek, diye başladı Tsuboi neden sonra. Biz önyargılı değiliz, yalnızca yöntemlerimize alışkın olmayan, bizim ulusal geleneklerimize hiçbir bağlılığı olmayan Batılıların ülke dışı tesislerimizde üst düzeyde görev almalarını iş bakımından uygun görmüyoruz.</p>

  <p>Hiç akıllıca değil, Bay Tsuboi, dedi Loren sertçe. Yabancı uyrukluların kendi ülkemizde bize böyle nefretle davranmalarından hiç hoşlanmayız, derken, eminim pek çok Amerikalı da aynı görüştedir.</p>

  <p>Buna üzüldüm, Kongre üyesi Smith. Kendi halkım adına şunu söyleyim ki, bu sözlerinizi hiç hoş karşılamıyorum. Bizim tek istediğimiz, kimsenin çıkarına dokunmadan kazanç sağlamaktır.</p>

  <p>Evet, Japon ticaret anlayışının nasıl çıkarcı olduğunu iyi biliyoruz. Stratejik askeri ve bilgisayar teknolojisini Sovyet blokuna satışı... Sizin gibi yöneticiler için Sovyetler Birliği, Doğu Almanya, Küba, İran, Libya yalnızca müşteridir.</p>

  <p>Uluslararası ideolojik ve ahlakî konular bizi ilgilendirmiyor. Bunları ekonomik alışverişin önünde tutmak bizim anlayışımıza ters düşüyor.</p>

  <p>Bir sorum daha var, dedi Loren. Amerika'nın Japonya ile olan ticaret açığını dengelemek için hükümetinizin bütün Hawai Eyaleti'ni satın almayı önerdiği doğru mu?</p>

  <p>Tsuboi bu kez danışmanlarına başvurmadan kendisi cevap erdi. Evet, bu önlemi ben önerdim. Havvaii nüfusunun çoğunluğunu Japonlar oluşturuyor, buradaki gayrimenkulün yüzde altmış ikisine Japon yatırımcıları sahiptir. Başka bir önerim de, Kaliforniya'nın Japonya ve Amerika tarafından paylaşılan ortak bir ekonomik toplum haline dönüştürülmesi. İhraç edebileceğimiz muazzam bir iş alanımız var, sermayemizle yüzlerce üretim tesisi yapabiliriz.</p>

  <p>Sizin kavramlarınızı son derece sevimsiz buluyorum, dedi Loren kabaran öfkesini bastırmaya çalışarak. Kaliforniya'nın Japon şirketleri tarafından işgal edilmesi asla gerçekleşmeyecek. Ne yazık ki, duyduğuma göre Hawaii'nin en gözde semtleri çoktan Japonların eline geçmiş, ve birçok tatil köyü ve golf kulübü Amerikan yurttaşlarına yasaklanmış. Loren susup Tsuboi'nin gözlerinin içine dimdik baktı. Önce ben, makamımın verdiği bütün yetkileri kullanarak bu tecavüzün daha fazla ilerlemesine karşı mücadele edeceğim.</p>

  <p>Salonda onaylayan bir mırıldanma dalgası yükseldi, hatta birkaç alkış oldu. Diaz hafifçe gülümseyerek sessizliği sağlamak için masayı tıklattı.</p>

  <p>İlerde neler olacağını kim bilebilir,? dedi Tsuboi gülümseyerek. Yönetiminizi devralmak için gizli bir plan yapmış değiliz. Ekonomi oyununu kaybetmenizin cezası.</p>

  <p>Kaybettiysek, Kanoya Securities gibi kapkaççı şirketlere karşı kaybettik, dedi Loren.</p>

  <p>Siz Amerikalılar gerçekleri kabullenmeyi öğrenmelisiniz. Eğer biz Amerika'yı satın alıyorsak, siz sattığınız içindir.</p>

  <p>Salona alınan birkaç izleyici ve Kongre üyelerinin danışmanları bu gizli tehdit karşısında için için ürperdiler. Tsuboi'nin kibir ve tevazu karışımıyla nezaket, güçlülük bileşimi rahatsız edici ve korkutan bir atmosfer oluşturuyordu.</p>

  <p>Diaz masasından Tsuboi'ye doğru eğilirken gözleri sert bakıyordu. Neyse ki, bu tatsız durumda bile lehimize olan iki nokta var.</p>

  <p>Tsuboi'nin yüzünde ilk kez bir şaşkınlık ifadesi belirdi. Hangi noktalardan söz ediyorsunuz, Senatör?</p>

  <p>Birincisi, biraz daha ileri gidecek olursanız, zaten çoğu kâğıt üzerinde ve bilgisayar monitörlerinden gözüken yatırımlarınız bir çırpıda silinip atılıverir. İkincisi ise, artık çirkin Amerikalı diye bir şey yok, dedi Diaz, sesi kutup rüzgârı gibi soğuk. Onun yerini çirkin Japon almış.</p>
</body>
</html>
