<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650220"></a><a name="_Toc356650185" style="text-align: justify;">Kısım&nbsp;</a>37</h2>

  <p>Sabahın dördünde Maryland, Seneca yakınlarındaki devlete ait küçük iniş pisti terkedilmiş gibi görünüyordu. Dar asfalt şeridin iki yanında ışıklandırma yoktu, pilot için yol gösterecek tek işaret, pistin güney ucunun sonunu gösteren ve iki toprak yolun kavuştuğu kavşaktaki mavi cıvalı sokak lambalarıydı.</p>

  <p>Sabah sessizliği jet motorlarının gürültüsüyle yırtılırken pistin ortası da bir çift far tarafından aydınlanmıştı. Gövdesinde CIRCLEEARTH AIRLINES yazılı jet yolcu uçağı piste indi ve bir süre yerde gittikten sonra bir Jeep Grand Wagoneer steyşın vagonun yanısıra durdu.</p>

  <p>Uçağın yolcu kapısı açılıp, iki adam bagajlarıyla birlikte indikten tam üç dakika sonra uçak yine havalandı. Gürültüsü daha kulakları doldururken Amiral Sandecker, Pitt ve Giordino'nun ellerini sıkmaktaydı.</p>

  <p>Kutlarım, dedi Sandecker. Çok başarılı bir iş yaptınız.</p>

  <p>Sonuçları daha duymadık, dedi Pitt. Mancuso'nun gönderdiği tablo fotoğrafları adalardan birine uydu mu?</p>

  <p>Uydu, dedi Sandecker. Anlaşıldığına göre bin yedi yüzlü yıllarda bir balıkçı burada karaya oturduktan sonra, balıkçıların dilinde odanın adı Ajima olarak kalmış. Fakat haritalardaki adı hep Soseki Adası olmuş. Daha sonra da, hep olduğu gibi, Ajima adı unutulmaya yüz tutmuş.</p>

  <p>Yeri nerede? diye sordu Giordino.</p>

  <p>Edo Kenti'nin doğusunda, sahilden yaklaşık altmış kilometre açıkta.</p>

  <p>Pitt'in yüzü birden endişeyle gerildi. Loren'den haber var mı?</p>

  <p>Sandecker başını salladı. Hayır. Yalnızca onun ve Diaz'ın sağ olduklarını ve gizli bir yerde tutulduklarını biliyoruz.</p>

  <p>Bu kadar mı? dedi Pitt biraz sinirle. Ne bir soruşturma, ne onları kurtarmak için bir operasyon.</p>

  <p>Bombalı otomobil tehdidi giderilene kadar Başkan’ın eli kolu bağlı.</p>

  <p>Yatağım, diye inledi Giordino, Pitt'i sakinleştirmek için konuyu değiştirmeye çalışarak. Beni yatağıma götürün.</p>

  <p>Pitt küçük İtalyana döndü. Şuna bakın. Almanya'dan hareket ettiğimizden beri gözlerini açmadı.</p>

  <p>Çabuk geldiniz, dedi Sandecker. Uçuş iyi geçti mi?</p>

  <p>Çoğunda uyuduk. Batı'ya doğru geldiğimiz için zaman lehimize işledi. İyice uykumu almış durumdayım.</p>

  <p>Frank Mancuso eserlerle mi kaldı? diye sordu Sandecker.</p>

  <p>Evet, dedi Pitt. Tam uçağımız kalkmak üzereyken, Japon büyükelçiliğine ait parçaları toplayıp Tokyo'ya götürmesi için Kern'den talimat aldı.</p>

  <p>Almanları yatıştırmak için bir kılıf, dedi Sandecker gülerek. Aslında eserler San Fransisco'da bir kasaya gidiyor. Zaman uygun olunca Başkan bunları iyiniyet gösterisi olarak Japon halkına takdim edecek. Sandecker Jeep'in koltuklarını işaret etti. Haydi, binin. Madem o kadar dinç hissediyorsun kendini, bırakayım da sen kullan.</p>

  <p>Bana göre hava hoş. dedi Pitt.</p>

  <p>Çantalarını aracın bagajına attıktan sonra Sandecker öne, Pitt'in yanına, Giordino'ysa arkaya oturup yola çıktılar. Ağaçların arasında gizlenen nöbetçi kulübesine geldiklerinde üniformalı bir güvenlik görevlisi çıktı, aracın içine bakıp, Sandecker'i görünce selam verdi ve eliyle geç işareti yaptı.</p>

  <p>Üç kilometre gittikten sonra ana kavşaktan Washington'a sapan otoyola girdiler. O saatte trafik yok denecek kadar azdı. Pitt yüz on kilometre hızla gidiyordu.</p>

  <p>Birkaç dakika kimse konuşmadı. Sandecker dalgın dalgın camdan dışarı bakıyordu, fakat Pitt Amiral'in salt onları karşılamak için sıcak yatağından çıkmadığını tahmin edebiliyordu. Ağzında her zamanki gibi purosu yok, ellerini göğsünde kavuşturmuştu ki, bunlar onun adamakıllı gerilim içinde olduğunu gösteren belirtilerdi. Gözleri buz gibiydi. Mutlaka kafasının içinde ağır şeyler vardı.</p>

  <p>Pitt ona yol açmaya karar verdi. Buradan nereye gidiyoruz?</p>

  <p>Efendim? dedi Sandecker daldığı düşüncelerden silkinerek.</p>

  <p>Devlet Baba bizim için ne hesaplar yapıyor? Umarım bir haftalık güzel bir tatil falandır.</p>

  <p>Gerçekten bilmek istiyor musun?</p>

  <p>Pek değil, ama nasıl olsa söyleyeceksiniz, değil mi?</p>

  <p>Sandecker işi biraz olsun ertelemek için uzun uzun esnedi. Korkarım ikiniz yine bir uçak yolculuğuna çıkıyorsunuz.</p>

  <p>Nereye?</p>

  <p>Pasifik'e.</p>

  <p>Pasifik'te nereye?</p>

  <p>Palau'ya. Ekip ya da ekipten geriye ne kaldıysa, Operasyonlar Müdürü'nden yeni talimatlar almak için Bilgi Toplama ve Toplanma Noktası'nda biraraya gelecek.</p>

  <p>Bu bürokratik fazlalıkları bir yana atarsak, Mel Penner'le buluşacağız, demek istiyorsunuz.</p>

  <p>Sandecker gülümsedi, gözlerinde de belirli bir yumuşama oldu. Meselenin can damarına girmekte çok ustasın.</p>

  <p>Pitt endişeliydi. Tepesindeki giyotinin düşmekte olduğunu sezebiliyordu. Ne zaman?</p>

  <p>Tam tamına bir saat elli dakika sonra. Dulles havaalanından ticari bir uçakla gideceksiniz.</p>

  <p>Keşke oraya iniş yapsaydık. Siz de buraya kadar araba yolculuğu yapmazdınız.</p>

  <p>Güvenlik nedenleri var. Kern sizin terminale otomobille gelip, biletlerinizi alıp, Güney Denizleri'ne giden herhangi bir turist gibi yolculuk yapmanızın daha uygun olacağını düşündü.</p>

  <p>Elbiselerimizi değiştirsek iyi olurdu.</p>

  <p>Kern bir adam gönderdi, temiz giysilerinizi bir bavula yerleştirecek. Her şey düşünüldü.</p>

  <p>Sağolsun, çok düşünceliymiş. Döndüğümde unutmayım da, şu güvenlik alarm sistemlerimi değiştireyim, yoksa...</p>

  <p>Pitt konuşmayı kesip dikiz aynasındaki görüntüyü inceledi. Kavşaktan saptıkları andan beri aynı çift far arkalarından gelmekteydi. Son birkaç kilometre boyunca aynı uzaklığı korumuştu. Pitt gaza basıp hızı arttırdı. Aradaki aracın farları bir an geri kaldıysa da, sonra hemen ileri fırladı.</p>

  <p>Bir terslik mi var? diye sordu Sandecker.</p>

  <p>Peşimize takıldılar.</p>

  <p>Giordino dönüp arka camdan baktı. Birden fazla araç var. Konvoy halinde üç minibüs.</p>

  <p>Pitt düşünceler içinde dikiz aynasına baktı. Yüzünde hafif bir sırıtma yayılıyordu. Peşimizdeki her kimse, işi şansa bırakmıyor. Basbayağı bir müfreze göndermiş.</p>

  <p>Sandecker aracın telefonuna sarılıp ÇAST ekibinin güvenlik numarasını çevirdi. Ben Amiral Sandecker! diye şifre sürecine boşvererek başladı. Capital Beltway'den güneye, Morning Side'a doğru yol alıyorum. Takip ediliyoruz...</p>

  <p>Kovalıyor deseniz daha iyi olur, diye kesti Pitt. Arayı hızla kapatıyorlar.</p>

  <p>Aniden ateş açıldı ve Jeep'in çatısı mermilerle delik deşik oldu. Daha da iyisi, dedi Giordino hiç istifini bozmadan. Kovalamayı da değiştirip, saldırıyorlar, deyin.</p>

  <p>Sandecker iyice eğilip hızlı hızlı konuşarak bulundukları yeri ve gerekli talimatları verdi. Pitt gaz pedalına köküne kadar basmıştı. 5.9 litrelik V8'in yüksek torku cevap verince Jeep otoyolda birden 150 km. hıza ulaşıverdi.</p>

  <p>Görevli ajan hemen devriye polislerini arayacak, diye açıkladı Sandecker.</p>

  <p>Söyleyin, çabuk olsunlar, dedi Pitt, bir yandan da üç şeritli yolda araca zigzaglar yaptırarak.</p>

  <p>Haksızlık ediyorlar, dedi Giordino. Tam koltuklar arasındaki yere çömelmişken yeniden açılan ateş salvosuyla aracın arka camlan tuzla buz olup ön camın da yarısı uçtu. Onların silahı var, bizim yok.</p>

  <p>Sanırım bunun çaresine bakabilirim, dedi Pitt çabucak dönüp ona bakarak.</p>

  <p>Nasıl?</p>

  <p>Bu lanet olası otoyoldan çıkarak, burada çok kolay bir hedef oluyoruz. Bir kente girene kadar gireceğimiz her viraja dalacağız.</p>

  <p>Phelps Point sapağına geliyoruz, dedi Sandecker başını biraz kaldırarak.</p>

  <p>Pitt dikiz aynasına hemen bir göz attı. Minibüsler kılıf olarak ambulans rengine boyanmışlar, tepelerindeki mavi kırmızı ışıklar yanıp sönüyordu. Fakat sirenlerini öttürmüyorlardı. Üç minibüs daha etkili bir ateş alanı yaratmak için bütün şeritleri kaplamıştı.</p>

  <p>Pitt otomatik silahlarla ateş eden ve siyahlar giyinmiş adamları seçebiliyordu. Suikastı kim planlamışsa, her şeyi inceden inceye düşünmüştü. Her bir minibüste dört kişi olsa gerekti. On iki tepeden tırnağa silahlı adama karşı, aralarında, silkelesen belki bir İsviçre çakısı çıkabilecek üç kişi...</p>

  <p>Pitt durumu biraz olsun dengeleyebilecek bir şey düşündü. Phelps Point sapağına daha en az iki yüz metre vardı, fakat zaman yoktu. Bir dahaki salvo mutlaka onları havaya uçuracaktı. Frenlere basıp kuyruk lambalarıyla arkadan gelenleri uyarmadan aniden direksiyon kırıp Jeep'i yengeç gibi kaydırarak yandaki iki şeritten geçirdi ve yol kenarındaki setten aşağı ok gibi fırladı.</p>

  <p>Zamanlama mükemmel olmuştu. Yeni ateş salvosu aracın az önce bulunduğu noktayı mermi yağmuruna tutmuştu, oysa o sırada Jeep çimlerle kaplı arazide biraz gidip, yarım metre suyla kaplı bir hendekten geçerek otoyola paralel bir yan yola çıkmıştı.</p>

  <p>Takipçiler bir bir durup şaşkınlık içinde bakarlarken zaman kaybettiler. Onlar yeniden karar verip yan yola çıkana ve kovalamacaya devam edene kadar Pitt on saniye kazanmıştı.</p>

  <p>İki gün içinde ikinci kez Pitt sanki Grand Prix yol yarışına katılmışcasına araba kullanıyordu. Ama profesyonel sürücülerin bir avantajları olurdu. Rüzgâra karşı kaskları ve vizörleri vardı. Soğuk sabah rüzgârı parçalanmış ön camdan Pitt'in yüzünü tokatlıyor, gözlerini kısıp, başını yan çevirmeye zorluyordu. İki yanı meşe ağaçlarıyla kaplı uzun bir yoldan geçtikten sonra nihayet yerleşim alanına girdiler. Pitt keskin virajlar alıyor, bir sokaktan sola sapıyor, karşısına çıkan ilk kavşakta yine sola sapıyor, derken bir sonrakinde sağa giriyordu. Minibüs sürücüleri ayrılıp kavşaklarda onun önünü kesmeye kalkışıyordı, fakat her defasında Pitt onlardan birkaç saniye önce varıp aralarından geçmeyi başarıyordu.</p>

  <p>İnsanların yaşadığı konutların arasında olmalarına rağmen katiller ateş etmeye devam ediyorlar, bu sırada Pitt'i iyice sıkıştırıyorlardı. Pitt kendi ışıklarının tümünü söndürmüştü, fakat sokak lambaları gizlenmesine olanak vermiyordu. Bildiği bütün numaraları yapıyor, birkaç metre şuradan, birkaç saniye buradan kazanıyor, fakat takipçilerini bir türlü atlatamıyordu.</p>

  <p>Pitt yeniden kente giren ağaçlıklı yola çıkmıştı. Bir benzin istasyonu, bir tiyatro ve birkaç küçük dükkânın önünden yıldırım gibi geçtiler. Bana bir nalburiye dükkânı bulun, diye seslendi.</p>

  <p>Ne dükkânı? diye sordu Sandecker hayretle.</p>

  <p>Nalburiye. Kentte mutlaka bir tane vardır.</p>

  <p>Oscar Brown Nalburiye Mağazası, dedi Giordino. Otoyoldan girdiğimizde ilanı gözüme çarpmıştı.</p>

  <p>Aklında her ne varsa bir an önce yap, dedi Amiral. Benzin göstergesinde kırmızı ışık yanıp sönüyor.</p>

  <p>Pitt gösterge paneline baktı. İğne 'boş' bölümündeydi. Benzinin deposunu delmiş olmalılar.</p>

  <p>Oscar Nalburiye az ilerde yolun sağında, diye duyurdu Giordino.</p>

  <p>El feneriniz var mı? diye sordu Pitt Sandecker'e.</p>

  <p>Torpido gözünde bir tane olacak.</p>

  <p>Çıkarsanıza.</p>

  <p>Pitt son bir kez aynaya baktı. Birinci minibüs iki sokak geride bir köşeden çıkmak üzereydi. Aracı yolun solundaki kaldırıma doğru çevirdi, sonra da direksiyonu tam sağa kırdı.</p>

  <p>Sandecker şok içinde taş kesmişti,</p>

  <p>Giordino dehşet içinde Eyvah, dedi.</p>

  <p>Jeep bir an yalpaladı, fakat sonra dört teker çekişiyle kaldırımın üstüne çıkıp mağazanın boydan boya camlı vitrininden içeri daldı. İçerdeki tezgâhlar ve kasalar karanlığın içinde savrulup gidiyorlardı. İndirimli satışlar için sergilenen bahçe tırmıkları, araç geçerken kürdan gibi dört bir yana saçıldılar. Rafların arasındaki boşluktan geçerken bir sürü vida, somun, boru dirsekleri, civata havada şarpnel parçası gibi uçuşuyordu.</p>

  <p>Pitt hâlâ durmuyordu. Sanki bir şey ararmış gibi kocaman mağazanın içinde tam gaz bir o yana bir bu yana gidip geliyordu. Peşinde de müthiş bir yıkım bırakarak. Jeep'in gürültüsüne bir de güvenlik alarmı katılmıştı.</p>

  <p>Nihayet Pitt ön tamponunu bir vitrinli tezgâha dayadı, tabii tezgâhın camını kırarak... Hâlâ yanınakta olan tek farın aydınlığında yirmi otuz kadar tabanca, duvarın dibindeyse sıralanmış tüfekler ve çifteler vardı.</p>

  <p>Vay hergele vay, dedi Sandecker hayranlıkla.</p>
</body>
</html>
