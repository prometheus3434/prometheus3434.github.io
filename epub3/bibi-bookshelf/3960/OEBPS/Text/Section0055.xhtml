<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650234"></a><a name="_Toc356650185" style="text-align: justify;">Kısım&nbsp;</a>51</h2>

  <p>Pitt duvara asılı bir Viking savaş baltasını alıp yeniden video monitör odasına döndü. Stacy bu arada Giordino ve Mancuso'nun zincirlerini çözmüş, Weatherhill'i kurtarmaya çalışıyordu.</p>

  <p>Kamatori'ye ne yaptın? diye sordu Giordino, Pitt'in omzu üzerinden koleksiyon odasına bakarak.</p>

  <p>Koleksiyonuna kattım. Baltayı Giordino'ya verdi. Robotları kolayca onarılmayacak biçimde parçala.</p>

  <p>McGoon'u da mı?</p>

  <p>McGurk'u da.</p>

  <p>Giordino epey hüzünlendi, fakat baltayı alıp McGoon'a indirdi. Kendimi vahşi bir katil gibi hissediyorum.</p>

  <p>Mancuso Pitt'in elini sıktı. Kellemizi kurtardın. Sağol.</p>

  <p>Ne güzel kılıç gösterisiydi, dedi Weatherhill. Nerede öğrendin?</p>

  <p>Bunu sonraya bırakalım, dedi Pitt aceleyle. Penner'in bizim kurtulmamız için hazırladığı o görkemli plan nedir?</p>

  <p>Bilmiyor musun?</p>

  <p>Penner bizi güvenilir bulmadı herhalde.</p>

  <p>Mancuso başını iki yana salladı. Kurtulmamız için herhangi bir plan yok, dedi biraz mahcup bir yüzle. Önce bir denizaltıyla kaçırılmamız düşünülüyordu, fakat uydu fotoğraflarında Suma’nın deniz savunmasını gördükten sonra Penner bu işi çok tehlikeli bulup bıraktı. Stacy, Tim ve ben Edo Kenti'ne tünelden geçip Tokyo'daki büyükelçiliğimize kaçacaktık.</p>

  <p>Pitt başıyla Giordino'yu gösterdi. Ya ikimiz?</p>

  <p>Dışişleri Bakanlığı sizin serbest bırakılmanız için Suma ve Japon hükümetiyle görüşme emri almıştı.</p>

  <p>Dışişleri Bakanlığı mı? diye inler gibi bir ses çıkardı Giordino. Bir yandan da baltasıyla robotları parçalıyordu. Beni sirk cambazlarının temsil etmesini tercih ederim.</p>

  <p>Jordan ve Kern, Suma ile Kamatori'nin kötü huylarını hesaba katmadılar, dedi Mancuso alaylı bir şekilde.</p>

  <p>Pitt'in dudakları gerildi. Pekâlâ, baylar, uzman sizsiniz. Şimdi ne yapıyoruz?</p>

  <p>Planlandığı gibi işimizi yapmak, sonra da tünelden kaçmak, diye açıkladı Weatherhill.</p>

  <p>Hâlâ Ejder Merkezi'ni uçurmayı amaçlıyor musunuz?</p>

  <p>Tümüyle değil, ama epey hasar verebiliriz.</p>

  <p>Neyle? diye sordu Giordino. Ayaküstü yapılan mıknatıs ve bir baltayla mı?</p>

  <p>Dert etmeyin, dedi Weatherhill bileklerine masaj yaparak. Suma'nın güvenlik görevlileri patlayıcı dolu çantamızı aldılar, ama yine de küçük bir patlama için yeterli malzememiz var. Yere oturup ayakkabılarını çıkardı ve tabanlarını sıyırıp onları bir top haline getirdi. C8 plastik, dedi gururla. Casuslar için en son model patlayıcı.</p>

  <p>Detonatörler de topuklardadır herhalde, diye mırıldandı Pitt.</p>

  <p>Nasıl bildin?</p>

  <p>Olumlu düşünerek.</p>

  <p>Haydi, harekete geçelim, dedi Mancuso. Robot kontrolörleri ve Kamatori'nin insan dostları avın neden devam etmediğini merak edip araştırmaya gelirler.</p>

  <p>Stacy Kamatori'nin özel odasından dışarı açılan kapıya gitti ve hafifçe aralayarak bahçeye bir göz attı. İlk işimiz, yeraltı merkezine asansörle inilen binayı bulmak. Bizi buraya gözlerimiz bağlı getirdikleri için yerini bilmiyoruz.</p>

  <p>Ben sizi oraya götürürüm, dedi Pitt.</p>

  <p>Sen biliyor musun?</p>

  <p>Bilmem gerekir. O asansörle hastaneye gittim.</p>

  <p>Karşımıza bir robot ordusu çıkarsa senin mıknatıs pek işe yaramayabilir, dedi Mancuso.</p>

  <p>O halde silah sayımızı arttıralım, dedi Pitt. Stacy'nin yanına gelip aralık kapıdan dışarı baktı. Hemen şu soldaki çalılığın altında bir bahçe hortumu var, görebiliyor musun?</p>

  <p>Stacy başını salladı. Terasın yanında, değil mi?</p>

  <p>Pitt Stacy'nin elindeki katana'yı işaret etti. Dışarı çık, kimseye görünmeden bir metre kadar kesiver.</p>

  <p>Stacy merakla baktı. Nedenini sorabilir miyim?</p>

  <p>Hortumu kısa parçalara böl, birini alıp bir parça ipeğe sürtersen negatif elektronları çıkarmış olursun. Sonra da hortumun ucunu bir robotun entegre devrelerine dokundurarak onu hareketsiz hale getirebilirsin.</p>

  <p>Bir elektrostatik deşarj, dedi Weatherhill. Öyle değil mi?</p>

  <p>Pitt başını salladı. Aynı şeyi bir kediye elini sürterek, ya da ayaklarını halıya sürterek de sağlayabilirsin.</p>

  <p>Çok iyi bir fizik öğretmeni olurdun.</p>

  <p>Ya ipek ne olacak? diye sordu Giordino.</p>

  <p>Kamatori'nin kimonosu var, dedi Weatherhill, koleksiyon odasına doğru giderken.</p>

  <p>Pitt Mancuso'ya döndü. En büyük hasarı vermesi için patlayıcıları nereye yerleştirmeyi düşünüyorsun?</p>

  <p>Kalıcı bir hasar verecek kadar C8 yok, ama elimizde olanı enerji kaynaklarından birinin yanına koyarsak, programlarını birkaç gün, hatta belki birkaç hafta geciktirebiliriz.</p>

  <p>Stacy elinde üç metre kadar hortum parçasıyla döndü. Nasıl kesmemi istiyorsun?</p>

  <p>Dört parçaya böl, dedi Pitt. Her biriniz için bir tane. Ben de destek olarak mıknatısı alıyorum.</p>

  <p>Weatherhill elinde Kamatori'nin kimonosundan kesilmiş, bazısı kan lekeli parçalarla döndü ve arkadaşlarına dağıttı. Pitt'e bakıp gülümsedi. Samuray dostumuzu güzel bir duvar dekorasyonu haline getirmişsin.</p>

  <p>Hiçbir heykel orijinalinin yerini tutamaz, dedi Pitt.</p>

  <p>En iyi arkadaşına neler yaptığını gördüğünde Hideki Suma’nın bin kilometre bile yakınında olmak istemem, dedi Giordino gülerek. Robotlardan geri kalan parçaları bir köşeye yığdı.</p>

  <p>Evet, dedi Pitt kayıtsızca. Ama karanlık güçlerle oynamanın sonu budur işte.</p>

  <p>Suma onları muazzam tesisinde gezdirirken, Loren karşısındaki müthiş teknik ve parasal gücü görünce büyük bir şok geçirdi. Tesis yalnızca bombaların uzaktan patlatılabileceği bir kumanda merkezinin çok ötesindeydi. Sonu gelmeyecek gibi görünen koridorlarda sayısız laboratuvar, elektronik deney üniteleri, füzyon araştırma tesisi ve Batı’nın sanayileşmiş ülkelerinde hâlâ tasarım aşamasında bulunan bir nükleer reaktör dizaynı vardı.</p>

  <p>Mühendis kadrolarım, yönetici ofislerim ve bilimadamlarını Edo Kenti'ndedirler. Ama araştırma ve gelişmelerimin ana bölümü buradadır, dedi Suma övünçle.</p>

  <p>Suma onları bir laboratuvara getirip, içi ham petrolle dolu üstü açık bir havuzu gösterdi. Gözle görünmüyorlar, fakat şu anda, laboratuvarlarda genetik olarak üretilmiş ikinci kuşak mikroplar petrolü kemirip sindiriyorlar ve bununla üreyerek bir zincir reaksiyon oluşturup petrol moleküllerini yok ediyorlar. Kalan kısmıysa suda eriyebiliyor.</p>

  <p>Petrol döküntüsünü temizleme alanında büyük bir yarar sağlar, dedi Diaz.</p>

  <p>Yararlarından biri bu, dedi Suma. Diğeriyse, düşman bir ülkenin petrol rezervlerini yok etmesi.</p>

  <p>Loren hayretle Suma'ya baktı. Neden böyle bir kargaşa yaratacaksınız? Amaç nedir?</p>

  <p>Bir süre sonra Japonya petrol konusunda hemen tümüyle bağımsız olacaktır. Tek enerji kaynağımız nükleer olacak. Yakıt hücreleri ve güneş enerjisi alanlarındaki yeni teknolojimizi otomobillerimize uygulayıp, yakında benzinle çalışan motorları bırakacağız. Petrol yiyen mikroplarımızla dünyadaki petrol rezervlerini ortadan kaldırırsak, zamanla bütün uluslararası ulaşım, otomobiller, kamyonlar ve uçaklar hareketsiz kalacaklar.</p>

  <p>Tabii bunun üzerine herkes Japon ürünleri almak zorunda kalacak, dedi Diaz buz gibi.</p>

  <p>Bir ömür sürer, dedi Loren. Yeraltı tuz madenlerimizde ^ok edilen bir milyar galonluk petrol rezervlerimizi kurutmanız bir ömür boyu sürer.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p>Suma sabırlı bir gülücük attı. Mikroplar Amerika'nın stratejik petrol rezervlerini dokuz aydan kısa bir süre içinde tümüyle yok edebilir.</p>

  <p>Loren şu son birkaç saat içinde öğrendiği şeylerin sonucunu düşündükçe bir tuhaf oluyordu. Tek bir insanın bu denli muazzam bir kargaşaya yol açabileceğini havsalası almıyordu. Ayrıca tabii, Pitt'in çoktan ölmüş olabileceği gerçeği de vardı.</p>

  <p>Neden bütün bunları bize gösteriyorsunuz? diye sordu kısık sesle. Neden sır olarak saklamıyorsunuz?</p>

  <p>Başkanınıza ve Kongre'deki dostlarınıza artık ABD ile Japonya'nın eşit koşullarda olmadığını söyleyebilmeniz için. Artık bizim çok önde olduğumuz tartışılmaz, hükümetiniz de bizim isteklerimizi bu açıdan bakarak değerlendirmeli. Suma susup bir süre Loren'e baktı. Sırlarımızı açıklama konusuna gelince, siz de, Senatör Diaz da, ne bilimadamısınız, ne de mühendis.&nbsp;&nbsp; Gördüklerinizi&nbsp;&nbsp; ancak&nbsp; genel&nbsp;&nbsp; terimlerle&nbsp;&nbsp; tanımlayabilirsiniz.</p>

  <p>Zaten size herhangi bilimsel bir bilgi vermiş değilim, yalnızca projelerimin genel görünümüne tanık oldunuz. Teknik üstünlüğümüzün taklit edilmesine yol açacak hiçbir bilgi götürmüyorsunuz.</p>

  <p>Kongre üyesi Smith'le benim Washington'a gitmemize ne zaman izin vereceksiniz? diye sordu Diaz.</p>

  <p>Suma saatine baktı. Çok yakında. Aslında bir saat içinde bir hava aracı sizi Edo Kenti'ndeki özel jet alanıma götürecek. Oradan da yine benim jetlerimden biriyle memleketinize gideceksiniz.</p>

  <p>Başkan sizin bu çılgınlığınızı duyunca ordumuzun burasını yerle bir etmesini emredecek, dedi Diaz.</p>

  <p>Suma güven içinde gevrek gevrek güldü. Çok geç kaldı. Mühendislerim ve robot işçilerim işi zamanından önce bitirdiler. Bilmiyordunuz, zaten bilmenize de olanak yoktu, ama biz bu tura başladıktan birkaç dakika sonra Kaiten Projesi tamamlandı.</p>

  <p>Yani işler duruma geçti mi? diye şok içinde sordu Loren.</p>

  <p>Suma başıyla doğruladı. Eğer Başkanınız Ejder Merkezi'ne saldırmak gibi bir çılgınlık yaparsa, uyarı sistemlerim robotlarıma bombaları patlatmalarını bildirecek kadar yeterli zaman verirler. Suma bir an bir şey düşünür gibi sustu. Japon ozanı Buson'un bir dizesi vardır: 'Şapkası başından uçunca / kazık gibi boynuyla / bozguna uğradı korkuluk.'</p>

  <p>Sizin Başkanınız işte bu korkuluğun durumunda, şaşkın şaşkın bakıyor çünkü zamanı çoktan dolmuş gitmiş.</p>
</body>
</html>
