<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650213"></a><a name="_Toc356650185" style="text-align: justify;">Kısım&nbsp;</a>30</h2>

  <p>Halk neler olup bittiğini bir bilecek olsa Washington'u yakardı, dedi Sandecker. Kumanda merkezi olarak kullandıkları pencereleri renkli ve zırhlı araca şehirlerarası otobüs süsü verilmişti. Otobüs Virginia dışında kırlarda yol almaktaydı.</p>

  <p>Tepeden tırnağa bir savaş içindeyiz, dedi ÇAST ekibinin Müdür Yardımcısı Donald Kern. Ama bunu bizden başka bilen yok.</p>

  <p>Savaşta olduğumuz konusunda haklısın, dedi Pitt. Bu adamların aynı gün içinde hem Loren'i, hem de Senatör Diaz'ı kaçırmaya cesaret edişlerine inanamıyorum.</p>

  <p>Kern omuzlarını kaldırdı. Senatör bu sabah altıda göl kıyısındaki kulübesinden çıkıp sandalıyla biraz açılmış, sonra da ufacık gölde kaybolmuş.</p>

  <p>Kazayla boğulmadığını ya da intihar etmediğini nasıl biliyorsunuz?</p>

  <p>Ceset yok.</p>

  <p>Sabahtan beri bütün gölü arayıp taradınız mı yani? diye kuşkuyla sordu Pitt.</p>

  <p>O kadar ilkel değiliz. En yeni casus uydularımızdan birini o bölgeye getirttik. Suyun dibinde veya yüzeyinde ceset yoktu.</p>

  <p>Uzaydan su altındaki bir ceset kadar ufak bir şeyi görebilecek teknolojiniz var mı?</p>

  <p>Bunu duymamış ol, dedi Kern hafifçe gülerek. Gerçek şu ki, profesyonellerden oluşan başka bir Japon ekibi Diaz'ı, kıçtan takma motorlu sandalıyla birlikte güpegündüz kaçırdı ve bunu, yakın çevrede bulunan ve hiçbir şey görmediklerine yemin eden beş balıkçının daha bulunduğu bir yerde yapmayı başardı.</p>

  <p>Pitt Kern'e baktı. Ama Loren'in kaçırılışında tanık vardı.</p>

  <p>Evet, tabii, Al ve Frank ne olup bittiğini tahmin etmişlerdi. Fakat tribündeki seyirciler dikkatlerini yarışa vermişlerdi. Eğer o heyecan içinde bir seyirci rastlandıyla Loren'in bulunduğu yöne baktıysa, bütün gördüğü bir kadının kendi isteğiyle bir limuzine bindiği olmuştur.</p>

  <p>Adamların onca güzel hazırlanmış planını bozan tek şey, dedi Sandecker. Sizlerin Loren'in kaçırıldığını anlayıp peşlerine düşmeniz oldu. Sizin olayı fark etmeniz Senatör Diaz’ın kaçırılmasında da Japonların parmağı olduğunu doğruladı.</p>

  <p>Her iki planı da kim hazırlamışsa, bayağı iyiymiş, diye itiraf etti Kern. Kızıl Kan Kardeşler'in yapamayacağı kadar iyi.</p>

  <p>Şu terörist örgütü mü? diye sordu Pitt. Bu işin arkasında onlar mı var?</p>

  <p>Bizim böyle düşünmemizi istiyorlar. Kendisini örgüt üyesi olarak tanıtan ve olayın sorumluluğunu üstlenen birisi FBI'a telefon etmiş. Numara tabii. Numara olduğunu anlamamız bir dakikadan fazla sürmedi.</p>

  <p>Ya limuzini kontrol eden helikopter? diye sordu Pitt. İzini buldunuz mu?</p>

  <p>Hampton Roads'a kadar izleyebildik. Orada havadayken infilak ederek suya düştü. Deniz Kuvvetleri'nden bir ekip parçaları şu sıralarda çıkarmaya çalışıyorlar.</p>

  <p>Bir şişe viskisine bahse girerim ki, ceset falan bulamayacaklar.</p>

  <p>Kern Pitt'e hin hin baktı. Herhalde bahsi kazanırsın.</p>

  <p>Peki, kaçan limuzinden bir iz var mı?</p>

  <p>Hayır, henüz yok. Herhalde Kongre üyesi Smith'i başka bir araca bindirdikten sonra onu saklayıp terketmişlerdir.</p>

  <p>Aramanın başında kim var?</p>

  <p>FBI. En iyi ajanlarından soruşturma ekipleri yaparak bilinen bütün verileri topluyorlar.</p>

  <p>Sizce bunun bombalı arabaları aramamızla bir ilgisi var mıdır? diye sordu Giordino. Kern ve Sandecker onu da Pitt ve Mancuso'yla birlikte kaza yerinin birkaç mil ötesinde bulup almışlardı.</p>

  <p>İşin peşini bırakmamız için bizi uyarıyor olabilirler, dedi Kern. Ama genel kanımız, Senato soruşturma komitesini kapattırıp, Amerika'daki Japon yatırımlarını kesmek için bir yasa çıkarmaya çalışan parlamenterleri ortadan kaldırmak istedikleridir.</p>

  <p>Sandecker pahalı purolarından birinin ucunu kırparak yaktı. Başkan kötü bir çıkmaz içinde. Smith ve Diaz'ın yaşıyor olma ihtimali bulunduğu sürece bu kaçırma işini haber medyasından gizlemek zorunda. Eğer Kongre ve kamuoyu bunu öğrenecek olursa kimbilir ne kıyamet kopar.</p>

  <p>Haberin kesinlikle sızmaması gerek, dedi Kern.</p>

  <p>Eğer Kızıl Kan Kardeşler değilse, kim olabilir? diye sordu Giordino, Amiral Sandecker'in Washington'daki stokundan yürüttüğü puroyu yakarak.</p>

  <p>Böyle karmaşık bir kaçırma operasyonu için ancak Japon hükümetinin yeterli kaynağı olabilir, diye tahmin yürüttü Pitt.</p>

  <p>Bilebildiğimiz kadarıyla, dedi Kern. Başbakan Junshiro ve kabines i bu işin içinde değiller. Büyük bir olasılıkla, neler olduğundan haberleri bile yok. Japon siyasi yaşamında hiç olmamış şey değil. Biz, Japonya'nın giderek büyüyen ekonomik imparatorluğunu daha da büyütmek ve korumak, bu arada kendi çıkarlarını da kollamak amacını güden çok zengin, aşırı milliyetçi sanayiciler ve yeraltı liderlerinden oluşan çok gizli bir örgüt olduğunu sanıyoruz. Honda Ekibi ve diğer kaynaklardan edindiğimiz istihbarat Hideki Suma adında son derece nüfuzlu bir herifte noktalanıyor. Showalter bombalı otomobillerin gerisinde Suma’nın olduğundan emin.</p>

  <p>Çok pis bir müşteridir, diye ekledi Sandecker. Kurnaz, kaba ve çok zeki bir adamdır. Otuz yıldan beri de Japonya siyasetinin dizginlerini tutmaktadır.</p>

  <p>Ondan önceki otuz yılda da babası tutmuştu, dedi Kern. Mancuso'ya döndü. Sumaların uzmanı bizim Frank'tır. Aile hakkında oldukça kapsamlı bir dosya tuttu.</p>

  <p>Mancuso geniş bir döner koltukta oturmuş, Ulusal Güvenlik Örgütü'nün kumanda otobüsünde alkollü içki yasak olduğu için, elindeki bardaktan kök birası yudumluyordu. Başını kaldırdı. Baba Suma mı, oğlu hakkında mı bilgi istiyorsunuz?</p>

  <p>Örgütlerinin kısa bir tarihçesini anlatıver, dedi Kern.</p>

  <p>Mancuso bardağından bir iki yudum aldıktan sonra düşüncelerini toplamak ister gibi gözlerini tavana dikti. Sonra da sanki edebiyat dersinde bir kitap raporunu ezberden okurmuşcasına konuşmaya başladı.</p>

  <p>Japonya'nın İkinci Dünya Savaşı istilaları sırasında orduları işgal ettikleri yerlerdeki bankalarda, din merkezlerinde, şirketlerde ve devrik hükümetlerin hazinelerinde büyük yağmalar yaptılar. Önce Mançurya ve Kore'den damla damla gelen ganimet zamanla Çin, bütün Güneydoğu Asya, Malaya, Singapur, Hollanda'nın Doğu Hint Adaları ve Filipinler işgal edilince büyük bir sel halinde akmaya başladı. Çalınan altının, değerli taşların ve paha biçilmez el sanatı eserlerinin değeri ancak tahmin edilebiliyor, fakat uzmanların biçtikleri miktar iki yüz milyar, tekrar ediyorum, iki yüz milyar dolar.</p>

  <p>Sandecker başım iki yana salladı. İnanılır gibi değil.</p>

  <p>Yalnızca altın külçelerinin yedi tondan fazla olduğu düşünülüyor.</p>

  <p>Hepsi Japonya'ya mı gitti?</p>

  <p>1943 yılma kadar. Bu tarihten sonra Amerikan savaş gemileri, özellikle denizaltılarımız bu akışı kestiler. Kayıtlara göre toplam ganimetin yarısından fazlası envanteri yapılması ve sonra Tokyo'ya taşınması için Filipinler'e gönderilmiş. Fakat savaşın sonlarına doğru adalar çevresinde gizli yerlere gömülmüş ve 'Yamashita'nın Altım' olarak bilinmeye başlamış.</p>

  <p>Peki Sumalar nerede devreye giriyor? diye sordu Pitt.</p>

  <p>Onlara geliyorum, dedi Mancuso. Japonya'nın yeraltı örgütleri işgal birliklerinin hemen ardından bu yerlere girerek, bankalardaki paralara, devlet hazinelerine ve özel kişilerin servetlerine dalmışlar... tabii, hep İmparator adına. Yüzyılın başlarında Japon yeraltı örgütlerinin en güçlüsü olan Kara Gökyüzü adlı bir suç örgütünün iki önemsiz sayılacak üyesi bu sıralarda ayrılıp kendi örgütlerini kurmuşlar ve adına da Altın Ejderler, demişler. Bunlardan biri Korori Yoshishu, diğeriyse Koda Suma.</p>

  <p>Koda, Hideki'nin babası oluyor, diye tahmin yürüttü Sandecker.</p>

  <p>Mancuso başını sallayarak doğruladı. Yoshishu Kyoto'da bir tapmak marangozunun oğluydu. On yaşındayken babası tarafından evden kovulmuştu. Kara Gökyüzü örgütüne katıldı ve hızla yükselmeye başladı. 1927 yılında, on sekiz yaşındayken patronları onun askere yazılmasını sağladılar. Yoshishu İmparatorluk Ordusu Mançurya'yı ele geçirene kadar yüzbaşı rütbesine yükselmeyi başarmıştı. Düzenlediği bir eroin operasyonuyla çetesine, Kara Kuvvetleri ile bölüştüğü, yüzlerce milyon dolar kazandırdı.</p>

  <p>Bir dakika, dedi Giordino. Japon Ordusu'nun uyuşturucu işine girdiğini mi söylüyorsun?</p>

  <p>Hem de öyle güzel bir operasyon yürüttüler ki, Kolombiyalı uyuşturucu kralları kıskançlıktan çatlarlardı, diye yanıtladı Mancuso. Japon çete reisleriyle işbirliği yapan askerler afyon ve eroin ticaretini yürüttükleri gibi, işgal ettikleri ülkelerin insanlarını hileli piyangolara ve kumarhanelere katılmaya zorladılar ve karaborsa satışlarını yönettiler.</p>

  <p>O sırada otobüs bir kırmızı ışıkta durdu. Pitt otobüsün karartılmış camlarından içini görmeye çalışan bir kamyon sürücüsünü izliyordu, fakat bir yandan da can kulağıyla Mancuso'nun anlattıklarını dinlemekteydi.</p>

  <p>Koda Suma, Yoshishu ile aynı yaşta, İmparatorluk Donanması'nda bir deniz eri olan babasının ilk oğluydu. Babasının zoruyla askere yazıldı, fakat kısa bir süre sonra kaçtı ve Kara Gökyüzü örgütü tarafından kadroya alındı. Yoshishu'yu Kara Kuvvetleri'ne soktukları günlerde çete liderleri Suma’nın asker kaçağı sicilini düzeltmeyi becerip onu yeniden Deniz Kuvvetleri'ne soktular, ama bu kez subay olarak. Gerekli kişilere yaptığı yardımlar ve gerekli ceplere sokuşturduğu paralarla çok kısa bir süre içinde albaylığa yükseldi. Aynı suç örgütünün iki ajanı olarak birlikte çalışmaları da kaçınılmazdı tabii. Yoshishu eroin operasyonlarını koordine ederken, Suma da yağmalama işlerini düzenleyip, ganimeti Deniz Kuvvetleri gemileriyle gönderiyordu. Şebekenin tam hesabı hiç belgelenememiş.</p>

  <p>Avrupa'nın Naziler tarafından yağmalanışını geçer mi? diye sordu Pitt.</p>

  <p>Fazlasıyla, dedi Mancuso gülerek. O zaman da, şimdi olduğu gibi, Japonlar işin yalnızca ekonomik yönüyle ilgileniyorlardı... altın, değerli taşlar, nakit para... oysa Naziler daha çok sanat şaheserleri, heykel ve bunun gibi şeylere yönelmişlerdi. Mancuso'nun yüzü yeniden ciddileşti. Japon birliklerinin ardından önce Çin'e, sonra da Güneydoğu Asya'nın diğer ülkelerine giren Yoshishu ve Suma ne büyük düzenbaz olduklarını kısa zamanda kanıtladılar. Düşmanlarıyla bile çıkar için anlaşmalar yaptılar. Çan KayŞenk ile sıkı fıkı dost olup ona lüks maddeleri, hatta savaş gereçleri bile sattılar. Bu dostlukları, komünistlerin Çin'e egemen olup Çin hükümetinin sonradan Tayvan adını alacak Formoza'ya taşınmasından sonra çok büyük kazançlar sağladı. Bugüne dek görülmemiş boyutlarda yağmalama yaptılar, satın alıp sattılar, kaçakçılık, şantaj yaptılar, cinayetler işlediler ve ayaklarının önüne serilen her ülkenin kanını içip kuruttular. Ganimetin envanteri çıkarılıp askerlerle paylaşma yapılırken Suma ve Yoshishu'nun 'bir sana, iki bana' oyunu oynadıklarını söylemeye gerek yok sanırım.</p>

  <p>Pitt ayağa kalkıp gerindi. Toplam ganimetin ne kadarı gerçekten Japonya'ya ulaşabildi?</p>

  <p>Küçük bir oranı İmparatorluk Savaş Hazinesi'ni buldu. Daha kolay taşınabilen değerli taşlar ve platinyum gibi şeyleri Suma ve Yoshishu denizaltılarla gizlice Tokyo'ya getirip bir çiftlikte sakladılar. Altın külçelerinin büyük bir miktarı geride kaldı ve Luzon Adası'nda saklandı. Köle gibi çalıştırılan binlerce Müttefik savaş tutsağına yüzlerce kilometrelik tüneller kazdırıldı ve altınlar buralarda gizlendi. Tutsaklar ya ağır çalışmadan öldüler, ya da hazinenin güvenliğini korumak için Japonlar tarafından öldürüldüler. Corregidor'a diri diri gömülmüş üç yüz savaş tutsağının kemikleri bulunan bir tüneli ben kazdım.</p>

  <p>Neden bu işler hiç kamuoyuna duyurulmamış? diye sordu Pitt.</p>

  <p>Mancuso omuzlarını silkeledi. Bilemiyorum. Tâ kırk yıl sonra birkaç kitap bu barbarlıktan söz etti o kadar. O zamana kadar da, Bataan ölüm yürüyüşü ve savaş tutsakları kamplarında yok olan Amerikan, İngiliz ve Filipinli askerleri çoktan herkes unutmuştu.</p>

  <p>Almanlar soykırım için hâlâ lanetleniyorlar, dedi Pitt. Oysa Japonlara yapmış olduklarından dolayı hiçbir leke sürülmedi.</p>

  <p>Giordino'nun yüzü adamakıllı ekşimişti. Japonlar savaştan sonra hazinenin bir kısmını kurtarabildiler mi?</p>

  <p>Savaş sonrasında çeşitli sanayi inşaat projeleriyle Filipinliler'e yardım etme iddiasında gelen Japon inşaat şirketleri hazinenin bir kısmını kazıp çıkardılar. Tabii inşaat yerleri hep hazinelerin gömüldüğü noktalar oluyordu. Bir kısmı Ferdİnand Marcos tarafından çıkarılıp ülkeden kaçırıldı ve dünya altın pazarlarında nakit paraya çevrildi. Oldukça yüklü bir miktar da yirmi yıl sonra Suma ve Yoshishu tarafından toplandı. Toplam ganimetin belki yüzde yetmişlik bir kısmı hâlâ gizlendiği yerde duruyor ve belki de hiç çıkarılamayacak.</p>

  <p>Pitt merakla Mancuso'nun yüzüne bakıyordu. Suma ve Yoshishu'ya savaştan sonra ne oldu?</p>

  <p>Bu adamlar budala değildiler. Daha 1943 yılında yenilginin kaçınılmaz olduğunu görmüşler ve sonunda nasıl hayatta kalabileceklerinin planını yapmışlardı. MacArthur'un Luzon'a dönüşü sırasında savaşarak ölmek, ya da yenilginin utancıyla intihar etmek gibi şeylerin planında yeri olmayan Suma emrine bir denizaltı geçirdi. imparator'un payından yüklü bir miktarla birlikte Şili'ye, Valparaiso'ya kaçtılar ve burada tam beş yıl büyük bir lüks içinde yaşadılar. MacArthur Kore Savaşı'yla meşgulken de bu usta hırsızlar ülkelerine dönüp usta örgütçü oldular. Suma bütün dehasını ekonomik ve siyasi entrikalara yöneltirken, Yoshishu da yeraltı dünyasının ve yeni kuşak Asyalı çakalların yönetimini ele geçirdi. On yıl geçmeden Uzak Doğu'nun en büyük güçlerinden biri olmayı başardılar.</p>

  <p>Ne sevimli bir çift, dedi Giordino.</p>

  <p>Kuda Suma 1973 yılında kanserden öldü, diye devam etti Mancuso, Tıpkı içki yasağı dönemindeki Chicago gangsterleri gibi Suma’nın oğlu Hideki ve Yoshishu da muazzam örgütü farklı etkinlik alanlarına bölmeye karar verdiler. Yoshishu yeraltı dünyasını yönetirken, Hideki de devlet yönetiminde ve sanayide büyük bir güç sahibi oldu. Yaşlı hırsız artık iyice emekliye ayrılmış sayılabilir, fakat hâlâ elleri çeşitli pastalara dalmış durumda ve Altın Ejderler'in şimdiki liderlerine kılavuzluk ediyor, arada bir de Suma ile ortak yatırımlar yapıyor.</p>

  <p>Honda Ekibi'nin edindiği bilgiye göre, diye söze girdi Kem. Suma ve Yoshishu hem bir silah fabrikası hem de Kaiten Projesi'ni kurmak için güç birliği yapmışlar.</p>

  <p>Kaiten Projesi mi? diye sordu Pitt.</p>

  <p>Bombalı otomobiller operasyonu için kullandıkları kod adı. İngilizce sözcük anlamı 'gökyüzündeki değişiklik'. Fakat Japoncada daha geniş bir anlamı var: 'yeni bir gün doğuyor, olayların gelişmesinde büyük bir değişiklik'.</p>

  <p>Fakat Japonya nükleer silahların yasaklanmasını savunuyor, dedi Pitt. Suma ve Yoshishu'nun hükümetten destek almadan, ya da onların haberi olmadan bir nükleer silah tesisi kurabilmeleri oldukça tuhaf.</p>

  <p>Japonya'yı politikacılar yönetmez ki. Bürokrasinin ardında, perde arkasındakiler ve zorbalar dizginleri tutar. Japonya'nın sıvı metal hızlı üretici reaktör yapması sır değildi, fakat herkesin bilmediği şey bu tesisin yalnızca enerji kaynağı olarak çalışmayıp, aynı zamanda termonükleer silahlar için gereken plütonyum ürettiği ve lityumu trityuma çevirdiğiydi. Benim tahminim, Başbakan Junshiro'nun, kamuoyunun tepkisini düşünerek isteksizce de olsa, bu nükleer silah tesisi için gizlice onay verdiği, ama Kaiten Projesi'nin dışında bırakıldığı yolunda.</p>

  <p>Devlet yönetimleri hiç de bizimkine benzemiyor doğrusu, dedi Sandecker.</p>

  <p>Honda Ekibi silah fabrikasının yerini bulabilmiş mi? diye sordu Pitt Kern'e.</p>

  <p>Yeraltı kenti Edo'nun altmış kilometrekarelik çevresi içinde olduğunu sanıyorlar.</p>

  <p>Buna rağmen hâlâ bulamadılar mı?</p>

  <p>Jim Hanamura kentin altında tesise giden derin tüneller olduğunu düşünüyor. Çok zekice bir gizleme. Yer üstünde tesisi ele verecek yapılar veya yollar yok. Edo'da çalışan binlerce insan için ikmal giriyor, çöpleri çıkıyor. Nükleer malzemeler ya da gereçler kimsenin haberi olmadan kolayca içeri sokulup çıkarılıyor.</p>

  <p>Kumanda merkezleriyle ilgili bir iz var mı? diye sordu Giordino.</p>

  <p>Ejder Merkezi mi?</p>

  <p>Adı bu mu?</p>

  <p>Her şeye bir ad vermişler, diyerek güldü Kern. Hayır, kesin bir şey yok. Hanamura son raporunda bir tabloyla ilgili bir ipucu üzerinde olduğunu belirtiyordu.</p>

  <p>Amma da ilişki var... diye hayıflandı Giordino.</p>

  <p>Otobüsün arka tarafındaki küçük haberleşme kompartmanımn kapısı açıldı, bir adam çıkıp Kern'e üç sayfa kâğıt verdi.</p>

  <p>Kern sayfalarda yazılanları hızla okurken yüzü çarpılmış gibi oldu. Sonuncu sayfayı da okuduktan sonra yumruğunu iskemlenin arkalığına vurdu. Eyvah!</p>

  <p>Sandecker ona doğru eğildi. Ne olmuş?</p>

  <p>Palau'da bulunan Mel Penner'den gelen durum raporu. Marvin Showalter’ın büyükelçiliğe giderken yolda kaçırıldığını söylüyor. Büyükelçilikten bir sokak ötede yolu tıkayan bir kamyon yüzünden durunca iki Japonun Showalter'ın arabasına bindiğini Amerikalı bir turist çift görmüş. Karı koca bunu büyükelçiliğe rapor etmek gereğini duymuşlar, çünkü otomobilin plakası ABD'ymiş ve sürücüsü, Japonların arabasına girmesi üzerine çok şaşırmış. Önlerine bir turist otobüsü geçtiği için daha fazlasını görememişler. Caddeyi yeniden görebildiklerindeyse Showalter'ın otomobili artık caddede yokmuş.</p>

  <p>Devam et.</p>

  <p>Jim Hanamura'nın rapor verme saati geçiyor. Penner'e verdiği son raporda Jim silah fabrikasının yerin yüz elli metre altında olduğunu öğrendiğini bildirmişti. Ama montaj alanı Edo kentinin dört kilometre kuzeyinde ve elektrikli raylarla bağlı. Bu hat ayrıca bir dizi tünelle silah depolarına, çöp öğütme mağaralarına ve mühendislik ofislerine de bağlanıyormuş.</p>

  <p>Başka bilgi var mı? diye sordu Sandecker.</p>

  <p>Ejder Merkezi için de iyi bir iz üzerinde olduğunu yazıyor. Hepsi bu kadar.</p>

  <p>Roy Orita'dan bir haber var mı? diye sordu Pitt.</p>

  <p>Çok kısaca söz etmiş.</p>

  <p>O da mı kaybolmuş?</p>

  <p>Hayır, Penner öyle bir şey demiyor. Yalnızca Orita'nın, biz işleri yoluna sokana kadar harekete geçmemekte ısrar ettiğini yazıyor.</p>

  <p>Gördüğüm kadarıyla konuk takım, ev sahibi takım önünde üç bir öne geçmiş durumda., dedi Pitt benzetme yaparak. İki parlamenterimizi kaçırdılar, Honda ve Cadillac ekiplerini elden ayaktan kestiler ve son olarak, aynı zamanda en kötüsü, bizim neyin peşinde olduğumuzu ve nereden geldiğimizi bilmeleri.</p>

  <p>Bütün kozlar Suma’nın elinde, dedi Kern. En iyisi hemen Bay Jordan'a haber vereyim de Başkan'ı uyarsın.</p>

  <p>Pitt arkasına dayanıp gözlerini Kern'e dikti. Ne gereği var?</p>

  <p>Ne demek istiyorsun?</p>

  <p>Bence paniğe gerek yok.</p>

  <p>Başkan’ın uyarılması gerekir. Karşımızda yalnızca bir nükleer şantaj tehdidi yok, Diaz ve Smith için siyasi fidye istenmesi de mümkün. Suma elindeki kılıcı her an indirebilir.</p>

  <p>İndirmez. En azından şimdilik.</p>

  <p>Nereden biliyorsun? diye sordu Kern.</p>

  <p>Suma'yı tutan bir şey var. Elinde çeşitli yerlere gizlenmiş bombalı otomobillerden oluşan koca bir filo bulunuyor. Beyaz Saray'a ve Amerikan halkına Tanrı korkusu vermesi için bunlardan bir tanesini Manhattan ya da Los Angeles caddelerinde dolaştırması yeter. Aslında hükümeti hayalarından yakalamış durumda. Ama adam ne yapıyor? Ucuz adam kaçırma numaraları çekiyor. Yoo, kusura bakmayın ama ortada normal olmayan bir şey var. Suma istediği kıvama henüz gelmemiş. Bence zaman kazanmaya çalışıyor.</p>

  <p>Bence Dirk haklı, dedi Mancuso. Suma’nın ajanları patlama için kumanda merkezini bağlantı sistemine geçirmeden bombalı otomobilleri ülkeye sokup gizlemiş olabilirler.</p>

  <p>Mantıklı, dedi Sandecker. Yeni bir ekip gönderip merkezlerini yok etmek için hâlâ zamanımız kalmış olabilir.</p>

  <p>Şu anda her şey Hanamura'da bitiyor, dedi Kern. Ejder Merkezi'nin yerini bulması için dua edelim. Fakat öldürülmüş, ya da Suma’nın güvenlik ekibi tarafından yakalanmış olabileceği olasılığını da aklımızdan çıkarmayalım.</p>

  <p>Otobüs Virginia dışındaki kırlarda yol alırken ortalığı bir sessizlik kapladı. Yol üstünde görülen ağaçların yapraklan sonbahar güneşiyle altın rengini almıştı. Otobüsü dışardan görenler olsa olsa İç Savaş’ın yapılmış olduğu çatışma alanlarını gezen bir turist otobüsü sanırdı.</p>

  <p>Sonunda Sandecker konuştu ve herkesin aklından geçmekte olanları dile getirdi. Jim Hanamura'nın neler öğrenebildiğini bir bilseydik.</p>
</body>
</html>
