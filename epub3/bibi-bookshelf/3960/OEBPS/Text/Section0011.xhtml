<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650190"></a><a name="_Toc356650185">Kısım&nbsp;</a>7</h2>

  <p>Dirk Pitt, elleri NUMA tulumunun cebinde bir süre geniş, kubbeli odanın ortasında durup Old Gert'ı inceledi. Pürüzsüz, siyah lav zemin üzerinde kırık bir oyuncak gibi duran sualtı aracına ifadesiz gözlerle bakıyordu. Sonra kaporta kapağına çıktı, kapağı açıp kendini pilot koltuğuna bıraktı ve konsol üzerindeki gereçleri incelemeye başladı.</p>

  <p>Pitt neredeyse sırık gibi, denebilecek kadar uzun boylu, geniş omuzlu ve sağlam kaslı bir adamdı. Ustura gibi sert görünen bir havası vardı, fakat hükümetin içinde olsun, dışında olsun epey dost sahibiydi. Çevresindekiler onun zekâsına ve vefalılığına hayrandılar. İnce esprileri ve cana yakınlığı kadınların en beğendiği özellikleriydi, Pitt'in ise, her ne kadar kadınlardan çok hoşlanırsa da, en büyük tutkusu denizdi.</p>

  <p>NUMA'nın Özel Projeler Müdürü olarak karada geçirdiği zaman kadar da denizin üstünde veya altındaydı. Başlıca egzersizi dalmaktı; sigarayı yıllar önce bırakmış, diyetini fazla zorlanmadan kontrol eder, arada sırada içki içerdi. Sürekli olarak hareket halindeydi, işi gereği günde 7, 8 kilometre yürüdüğü oluyordu. İşinin dışında en zevk aldığı şey batık bir geminin hayalet gibi gövdesi içine dalmaktı.</p>

  <p>Aracın dışında kayalık zemin üzerinde yürüyen ayak sesleri duyuldu. Pitt koltuğunda dönünce hem çocukluğundan beri arkadaşı, hem de NUMA'da birlikte çalıştığı Al Giordino'yu gördü.</p>

  <p>Giordino'nun siyah saçları Pitt'in dalgalı saçlarının tersine kıvırcıktı. Yüzünde her zamanki şeytani gülümseme vardı. Giordino kısa boyluydu, Pitt'in omuzuna ancak gelirdi, ama geliştirilmiş göğüs ve muazzam kol kaslarıyla önüne çıkan duvarı delip geçecekmiş gibi bir izlenim bırakırdı.</p>

  <p>Ee, ne diyorsun buna? diye sordu Giordino.</p>

  <p>İngilizler güzel bir iş çıkarmışlar, dedi Pitt kaportadan dışarı çıkarken.</p>

  <p>Giordino ezilmiş kürelere bakıp başını iki yana salladı. Şansları varmış, beş dakika sonra gelseydik, cesetleriyle karşılaşırdık.</p>

  <p>Ne durumdalar?</p>

  <p>Hızla kendilerine geliyorlar, dedi Giordino. Mutfakta yiyecek stokumuzu tüketedururken, bir an önce yukarı çıkarılıp gemilerine götürülmeyi istiyorlar.</p>

  <p>Kimse bir şey açıkladı mı?</p>

  <p>Senin emrettiğin gibi, onları mürettebat kamarasından çıkarmıyoruz, yanlarından gelip geçen olursa da sağır-dilsiz gibi davranıyor. Tabii bu tavır konuklarımızı çileden çıkarıyor. Kim olduğumuzu, nereden geldiğimizi ve okyanusun bu derinliğinde nasıl böyle yaşanabilecek bir tesis yapabildiğimizi öğrenmek için sol böbreklerini seve seve verirler.</p>

  <p>Pitt yine Old Gert'e baktı, sonra da odanın içini eliyle gösterdi. Yıllardan beri korunan sır bir anda suya gitti, dedi, sesi birden sertleşerek.</p>

  <p>Senin suçun değil ki.</p>

  <p>Projemizi bozmaktansa onları orada ölüme terk etmeliydim.</p>

  <p>Dalga mı geçiyorsun? Giordino güldü. Senin sokaktaki yaralı köpekleri alıp veterinere götürdüğünü görmüşümdür. Sen çarpmamış olduğun halde hasarın parasını bile ödersin. Senin ne yumuşak olduğunu bilirim, dostum. Bu insanlar kuduz, cüzzamlı, hatta kara vebalı bile olsa onları yine kurtarırdın.</p>

  <p>O kadar belli ediyor muyum?</p>

  <p>Giordino'nun bakışları yumuşadı. Hatırlar mısın, çocuk bahçesinde senin gözünü morartan mahalle zorbası bendim, sen de beyzbol topuyla benim burnumu kanatmıştın. Seni annenden daha iyi tanırım. Dışardan haşin bir hergele gibi görünebilirsin, ama kabuğunun altında yumuşacıksın.</p>

  <p>Pitt Giordino'ya baktı. Ama tabii biliyorsun ki, bu iyilik meleği rolü oynamak Amiral Sandecker ve Savunma Bakanlığı ile başımızı derde sokacak.</p>

  <p>Ona hiç kuşku yok. Dedin de aklıma geldi, az önce şifreli bir mesaj aldık. Amiral Washington'dan buraya gelmek üzere yola çıkmış, iki saat sonra uçağı burada olacak. Sanki daha önce haber veremezlerdi. Bir sualtı aracını onu alması için yukarı gönderdim.</p>

  <p>Adamın içine doğmuş olmalı, dedi Pitt.</p>

  <p>Bahse girerim bu sürpriz ziyaretinin ardında yukarda olan o karışıklık vardır.</p>

  <p>Pitt başıyla, evet, deyip gülümsedi. O halde konuklarımızın üstündeki perdeyi kaldırmamızda bir sakınca kalmıyor.</p>

  <p>Evet, dedi Giordino. Zaten Amiral olup biteni öğrenince, projenin tamamlanmasına kadar onların burada gözaltında tutulmalarını isteyecektir.</p>

  <p>Pitt Giordino'yla birlikte çember biçimindeki kapıya yürüdü. Altmış yıl önce mimarlar belki geleceğin uçak hangarlarını bu kubbeli oda biçiminde düşünmüşlerdi, ama bu yapı uçakları yağmurdan, kardan ya da yaz güneşinden korumak için yapılmamıştı. Karbon ve seramikle desteklenmiş plastik duvarları denizin 5400 metre derinliğinde sualtı araçlarını ve üst yapısı bir puroyu andıran, traktöre benzer çok büyük bir aracı barındırıyordu. İki tane küçük sualtı aracı yan yana durmaktaydı. Bunlar, sanki orta kısmı sökülüp çıkartıldıktan sonra pruvası ve kıçı yeniden birleştirilmiş güdük nükleer denizaltılara benziyordu. Araçların yanında harıl harıl çalışan adamlar ve bir tane kadın görünmekteydi.</p>

  <p>Pitt daracık bir tünelden ve tavanları kubbe biçiminde iki bölmeden yürüdü. Dik açılı ya da köşeli hiçbir şey yoktu. Bütün iç yüzeyler su basıncına dayanabilmesi için yuvarlak yapılmıştı.</p>

  <p>Küçücük yemekhane bölmesine geldiler. Ortadaki uzunca masa ve iskemleler alüminyumdan yapılmıştı. Bütün bölmenin büyüklüğü yataklı trenlerdeki mutfaklar kadardı. Kapıda iki NUMA görevlisi davetsiz konuklara bekçilik etmekteydi.</p>

  <p>Plunkett, Salazar ve Stacy masanın karşı tarafında birbirlerine sokularak oturmuşlar fısıl fısıl bir şeyler konuşurlarken Pitt ve Giordino içeri girdiler. Onları görünce konuşmayı hemen kesen konuklar, kuşku dolu gözlerle bu iki yabancıya baktılar.</p>

  <p>Onlarla aynı düzeyde konuşabilmek için Pitt de bir sandalye çekip oturdu ve bir bir yüzlerini inceledi. Sonra da kibarca konuşmaya başladı. Nasılsınız. Benim adım Dirk Pitt. İçine düştüğünüz bu projenin başkanıyım.</p>

  <p>Tanrı'ya şükürler olsun, diye gürledi Plunkett. Nihayet konuşabilen biri çıktı.</p>

  <p>Üstelik İngilizce konuşuyor, diye ekledi Salazar.</p>

  <p>Pitt başıyla Giordino'yu işaret etti. Bay Albert Giordino, buradaki işlerin tümünü o yürütür. Size burayı gezdirip yatacağınız yerleri gösterecek, giyecek, diş fırçası falan gibi gereksinmeleriniz olursa seve seve karşılayacaktır.</p>

  <p>Masanın iki yanından tanışmalar ve el sıkışmalar yapıldı. Giordino herkese kahve söyledikten sonra Old Gert'den gelen konuklar rahat bir soluk aldılar.</p>

  <p>Hepimiz adına konuşuyorum, dedi Plunkett içtenlikle. Hayatımızı kurtardığınız için çok teşekkür ederiz.</p>

  <p>Al da ben de zamanında yetişebildiğimiz için çok mutluyuz.</p>

  <p>Aksanınızdan Amerikalı olduğunuzu anlıyorum, dedi Stacy.</p>

  <p>Pitt gözlerim kadına dikti ve kahredici bir bakış attı. Evet, hepimiz Amerikalıyız.</p>
</body>
</html>
