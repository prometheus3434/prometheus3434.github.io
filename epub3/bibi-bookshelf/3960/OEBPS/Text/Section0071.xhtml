<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650250"></a><a name="_Toc356650185" style="text-align: justify;">Kısım&nbsp;</a>67</h2>

  <p>Big Ben cüssesi için yıldırım hızı sayılabilecek bir hızla, saatte on beş kilometreyle yol alırken, Pitt de deniz tabanını üç boyutlu olarak gösteren bir lazer-sonar ünitesinin ekranından gözünü ayırmıyordu. Big Ben'i harekete geçirdiği andan tam kırk yedi dakika sonra ekranında B29'un silueti belirdi. Pyramider uydusunun verdiği koordinatlar denizaltı aracının bilgisayarında programlanınca hiç şaşmadan hedef bulunmuştu.</p>

  <p>Dış projektörlerin aydınlığında uçak enkazını görecek kadar yaklaşınca etrafında bir tur attı. Dennings'in Zebanileri bir metre kadar çamura batmış, bir motoru kayıp, sancak tarafındaki kanadıysa bükülmüş, yüzeye uzanan bir kol gibi durmaktaydı. Kalan üç motorun pervaneleri suya çarpmanın etkisiyle eğilmiş, ölen bir çiçeğin yapraklan gibi görünüyordu. Üç katlı bina yüksekliğindeki kuyruk tarafında mermi izleri vardı. Düşme sırasında kopmuş, ana gövdenin birkaç metre gerisinde kalmıştı. Kuyruk tarafındaki topçu bölmesi delik deşik olmuştu, 20 milimetrelik topun paslı namluları çamura gömülüydü.&nbsp;</p>

  <p>Pitt kendine hakim olmazsa, hayal gücünün çalışmaya başlayacağını ve uçağın içinde iskeletlerden oluşan mürettebatın hâlâ görev yerlerinde durduğunu görür gibi olacağını biliyordu. Oysa insan vücudunun yumuşak organik maddeleri dipte yaşayan canlılar tarafından çok kısa bir zamanda yok edilirdi. Buz gibi tuzlu suda kemikler de fazla dayanmaz, eriyip giderdi. Ama giysiler, özellikle de deri uçuş ceketleriyle çizmeler çok uzun bir zaman kalırlardı.</p>

  <p>Hedefi görüyorum, diye bildirdi Sandecker'e.</p>

  <p>Ne durumda? diye sordu Sandecker.</p>

  <p>Bir kanat epey hasar almış. Kuyruk kopmuş, fakat gövdesi sağlam durumda.</p>

  <p>Bomba, ön bomba bölmesinde. BigBen'i kanadın gövdeyle birleştiği noktaya getir. Sonra da uçağın çatısından kesmeye başla.</p>

  <p>Şansım varmış, dedi Pitt. Sancak tarafındaki kanat yırtılıp açılmış, giriş kolay olacak. Kenardan gelip iç duvarları kolayca kesebilirim.</p>

  <p>Pitt aracın manipülatör kolları uçağın ön bomba bölmesine uzanacak biçimde sokuldu. Mekanik kollara elektronik olarak kumanda eden eldiven benzeri bir şeyin içine elini soktu ve sol kolda bulunan metalkesici diski seçti. Pitt kesim için gerekli ölçüyü bilgisayara programladıktan sonra oturup izlemeye başladı.</p>

  <p>Döner diskin ince dişleri yıllardan beri sualtında kalan uçağın alüminyum gövdesini kolayca kesiyordu. Metal çok yumuşamış olduğundan ve buz gibi suyun etkisinden ne bir kıvılcım çıkıyor, ne de fazla bir ısınma oluyordu. Elli dakika süren kesme işleminden sonra Pitt öbür uçtaki kolu uzattı. Bu kolun bileğinde cımbız gibi parmakları olan büyük bir kavrayıcı vardı.</p>

  <p>Kavrayıcı alüminyumdan geçip bir bölme duvarını yakaladı ve uçağın bir yanıyla çatısından büyükçe bir parçayı da sökerek dışarı çıkardı. Pitt bu parçayı enkazın kenarına yavaş yavaş indirerek yere bıraktı ve yerden hiç çamur kaldırmadı.</p>

  <p>Şimdi üçe dört ölçüsünde bir açıklık vardı. Kod adı 'Anasının Soluğu' olan bomba kenardan rahatça görülebiliyordu.</p>

  <p>Bombayı çıkarabilmek için bir süre daha uçağın içinden bölmeler sökmesi gerekiyordu. Sonunda üç metre uzunluğu, iki metreye yakın çapıyla kocaman, çirkin bir yumurtaya benzeyen 'Anasının Soluğu' iyice ortaya çıkmıştı.</p>

  <p>Şimdi bombayı çıkarmaya başlıyorum, diye bildirdi Pitt.</p>

  <p>Yerinden çıkarıp taşımak için iki manipülatörü de kullanman gerekecek, dedi Sandecker. Ağırlığı beş tonu buluyor.</p>

  <p>Kelepçeleri kesmek için bir kola ihtiyacım olacak.</p>

  <p>Bir manipülatör için çok ağır gelir. Hasar vermeden bombayı taşıyamazsın.</p>

  <p>Bunun farkındayım, ama kesici diski çıkarıp kavrayıcıyı takmadan önce kelepçe kablosunu kesmem gerek. Ancak ondan sonra kaldırmaya cesaret edebilirim.</p>

  <p>Bekle bir dakika, dedi Sandecker. Bir sorayım, şimdi sana haber veririm.</p>

  <p>Beklerken Pitt kesici aleti yerine koyup kavrayıcıyı hazırladı.</p>

  <p>Dirk?</p>

  <p>Evet, Amiralim.</p>

  <p>Bombayı düşürebilirsin.</p>

  <p>Ne dediniz?</p>

  <p>Kelepçe kablolarını kes ve bombanın serbestçe düşmesine aldırma. 'Anasının Soluğu' böyle şoklara dayanan türden bir bomba.</p>

  <p>Pitt birkaç metre ötesinde sallanmakta olan bu korkunç şeye baktıkça gözünün önüne belgesel filmlerde görmüş olduğu o korkunç alev topu geliyordu.</p>

  <p>Pitt, beni duydun mu? diye sordu Sandecker heyecanlı bir sesle.</p>

  <p>Bu söylediğiniz gerçek mi, yoksa varsayım mı?</p>

  <p>Hem de tarihi bir gerçek.</p>

  <p>Eğer sualtında muazzam bir patlama duyarsanız, bilin ki dünyamı kararttınız.</p>

  <p>Pitt derin bir soluk aldıktan sonra kesici diskle kelepçe kablolarını kesmeye başladı. Elli yıldan beri sualtında iyice paslanmış olan kablolar kolayca kesiliverince, koca bomba, kapalı bomba kapakları üzerine düştü. Patlama falan olmadı.</p>

  <p>Zeminden kalkan tortu bulutu çökene kadar Pitt uyuşmuş bir durumda bekledi.</p>

  <p>Patlama falan işitmedim, dedi Sandecker sakinleşmiş bir sesle.</p>

  <p>İşiteceksiniz, Amiralim, dedi Pitt. İşiteceksiniz.</p>
</body>
</html>
