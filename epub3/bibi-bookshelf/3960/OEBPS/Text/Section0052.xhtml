<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650231"></a><a name="_Toc356650185" style="text-align: justify;">Kısım&nbsp;</a>48</h2>

  <p>Başkan Kongre Kır Kulübü'nün yemyeşil çimleri üzerinde akşamüzeri golf oynamaktaydı. Bundan emin misiniz? Bir yanlışlık olamaz mı?</p>

  <p>Jordan başını salladı. Bir golf arabasının içinden Başkan'ı izliyordu. Bizimle haberleşme saatini dört saat geçirmiş olmaları, kötü haberi doğruluyor.</p>

  <p>Başkan golf sopalarını taşıyan çocuktan beş numaralı sopayı aldı. Onu durdurmuş olabilirler mi?</p>

  <p>Ejder Merkezi içindeki İngiliz ajanından aldığımız tek haber, denizaltı tünelinden kumanda merkezine geçer geçmez yakalanmış olduklarıydı.</p>

  <p>Nasıl bir terslik olmuş?</p>

  <p>Suma’nın robot güvenlik güçlerini hesaba katmadık. Japonya'da istihbarat ajanı görevlendirecek bütçemiz olmadığı için robot biliminde ne denli ilerlemiş olduklarını bilmiyorduk. İnsanca zekâ, görüş yeteneği ve süper bedensel hareketler yapabilen mekanik sistem teknolojisindeki düzeyleri bize tam bir sürpriz oldu.</p>

  <p>Başkan atışını yaptıktan sonra Jordan'a baktı. Robotlardan oluşan bir güvenlik sistemini aklı almıyordu. Yani, yürüyen, konuşan robotlar mı?</p>

  <p>Evet, efendim, tam otomatik ve son derece hareketli, üstelik tepeden tırnağa silahlı robotlar.</p>

  <p>Adamların için duvarlardan bile geçerler, demiştin.</p>

  <p>Bu işlerde onlardan iyisi yoktur. Şu ana dek dünyada aşılmayacak bir güvenlik sistemi yoktu. Ama Suma’nın muazzam teknolojisi böyle bir sistemi yaratmış. Adamlarımız hiç fikir sahibi olmadıkları, bilgisayarlı bir zekâyla karşılaştılar. Böyle bir sistemi dünyada hiçbir ajan aşacak biçimde eğitilmemiştir.</p>

  <p>Başkan golf arabasının direksiyonuna geçip gaz pedalına bastı. Bir kurtarma operasyonuyla adamlarını kurtarabilir miyiz?</p>

  <p>Jordan bir an duraksadı. Çok kuşkulu. Suma’nın onları idam edeceğine inanıyoruz.</p>

  <p>Başkan Jordan'a acıyordu. Neredeyse bütün bir ÇAST ekibini kaybetmek çok yıkıcı olmalıydı. Ulusal güvenlik tarihinde hiçbir operasyon bu denli büyük bir şanssızlıkla karşılaşmamıştı.</p>

  <p>Pitt ve Giordino'nun kaybedildiğini öğrenince Jim Sandecker kıyameti koparacak.</p>

  <p>Ona açıklamak hiç de kolay olmayacak.</p>

  <p>O halde o lanet olası adayı Ejder Merkezi'yle birlikte havaya uçuralım gitsin.</p>

  <p>Sayın Başkanım, ikimiz de çok iyi biliyoruz ki, sonuçta bir nükleer felaketi durdurmaya çalıştığınız halde, gerek Amerikan, gerekse dünya kamuoyu böyle bir girişim için sizi yerden yere vuracaktır.</p>

  <p>O zaman hemen Delta Birlikleri’mizi gönderelim.</p>

  <p>Özel Birlikler Guam'daki Anderson Hava Kuvvetleri Üssü'nde uçaklarının yanında hazır bekliyorlar. Ama ben beklemeyi öneririm. Adamlarımın hâlâ planlı misyonlarını yerine getirmek için zamanları var.</p>

  <p>Hiç kurtuluş ümitleri yokken bunu nasıl başaracaklar?</p>

  <p>Onlar hâlâ bu görevin en iyi adamlarıdır/ Başkanım. Bence onları hemen silip atmayalım.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p>Başkan arabadan indi ve iki vuruş sonra topu deliğe soktu.</p>

  <p>Golf için gerekli sabrım olmasını isterdim, dedi Jordan, Başkan yeniden arabaya dönerken. Ama hep zamanımı ayırmam gereken daha önemli işler var, diye düşünüyorum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p>Pillerini şarj etmeden hiçbir insan devamlı çalışamaz, dedi Başkan. Bir sonraki deliğe giderlerken Başkan, Jordan'a baktı. Benden ne istiyorsun, Ray?</p>

  <p>Özel Birliklere saldırı emri vermeden bir sekiz saat daha, Başkanım.</p>

  <p>Adamlarının hâlâ başarabileceğine gerçekten inanıyor musun?</p>

  <p>Bence bu fırsat onlara verilmeli. Ayrıca düşünülmesi gereken iki nokta var.</p>

  <p>Ne gibi?</p>

  <p>Suma’nın robotlarının bizim Delta Birlikleri'ni kumanda merkezine ulaşmadan delik deşik etme olasılığı.</p>

  <p>Başkan neşesizce gülümsedi. Robotlar bir yakın dövüş uzmanının saldırısı karşısında yıkılmayabilirler, ama ağır silahlarla ateş karşısında da dayanamazlar herhalde.</p>

  <p>Doğru, efendim, fakat bir kolu kopsa da yine savaşmaya devam edebilir, üstelik kan kayıpları da yoktur.</p>

  <p>Peki, ya öbür nokta?</p>

  <p>Kongre üyesi Smith ve Senatör Diaz'ın nerede tutulduklarım henüz öğrenebilmiş değiliz, ama Suma’nın Soseki Adası'ndaki sayfiye evinde olduklarını sanıyoruz.</p>

  <p>Bana numara yapıyorsun, Ray. Langley'den Brogan, Smith ve Diaz'ın Edo Kent'inde gözetim altnıda olduklarından emin. İkisi de orada, Suma’nın konuklarım ağırladığı yerde görülmüş. Başkan uzun bir süre konuşmadı. Sana bir sekiz saat daha veremeyeceğimi pekâlâ biliyorsun.</p>

  <p>Eğer adamların dört saat içinde operasyonu bitirip açığa çıkmazlarsa, Delta Birlikleri'ni gönderiyorum.</p>

  <p>Suma’nın adası savunma füze sistemleriyle kaynıyor. Adam çıkarmak için kıyıya yirmi kilometre bile yaklaşacak bir denizaltı anında havaya uçurulur, paraşütçü bırakacak herhangi bir uçak görüldüğü anda vurulur. Ve eğer Delta Birlikleri Soseki Adası'na ayak basmayı başarırlarsa, daha Ejder Merkezi'ne adım atmadan lime lime edilirler.</p>

  <p>Başkan ağaçların tepesinden yavaş yavaş batan güneşe baktı. Eğer senin takımın başaramamışsa, politik kariyerimi yıkmak pahasına da olsa nükleer bomba kullanmayı düşünüyorum. Suma Kaiten Projesi'ni bize karşı kullanmadan önce onu durdurmak için başka bir yol yok.</p>

  <p>Fort Meade'deki Ulusal Güvenlik Örgütü'nün C Binası'nda bir odada Bilimsel ve Teknik Bilgi Değerlendirme Şubesi Müdürü Clyde Ingram rahat bir koltuğa oturmuş, dev televizyon ekranındaki görüntüyü incelemekteydi. Keşif uydularından alınan bu detaylı görüntüler akıl durduracak gibiydi.</p>

  <p>Uzaya gizli olarak fırlatılan Pyramider uydusu, bir önceki uydu olan Sky King'den çok daha hünerliydi. Kara ve deniz yüzeyinden detaylı resim ve video filmi sağlamanın çok ötesinde, üç sistemiyle yeraltı ve okyanusaltı ayrıntıları da gösterebiliyordu.</p>

  <p>Konsolu üzerindeki düğmelere basarak Ingram uyduyu dünyadaki istediği hedefe çevirebiliyor, güçlü kameraları ve sensörleriyle bir park koltuğunda bırakılan gazetelerin başlığım okumaktan ve bir yeraltı füze tesisinin planını incelemekten, bir buzdağının altındaki denizaltıda mürettebatın kahvaltıda ne yediğine kadar, her şeyi görebiliyordu.</p>

  <p>Bu akşam Ingram Soseki Adası çevresindeki denizi incelemekteydi. Evin etrafındaki füze sistemlerini saptadıktan sonra Suma’nın güvenlik güçleri tarafından bir denizaltı saldırısı ya da gizli çıkartmaya karşı yerleştirilmiş sualtı sensörleri var mı, diye aramaya başladı.</p>

  <p>Yaklaşık bir saat sonra adanın otuz altı kilometre kuzeydoğusunda ve üç yüz yirmi metre derinlikte deniz tabanında yatan bir cisim gözüne çarptı. Cismin bulunduğu alanın büyütülmesi için bilgisayara talimat verdi. Bilgisayar da uyduya gerekli koordinatları bildirip sensörlerinin cisme nişan almasını sağladı.</p>

  <p>Bu mesajı alan uydu hedefe kilitlendikten sonra büyütülmüş görüntüyü Pasifik'te bir adada bulunan alıcıya iletti. Buradan da görüntü Fort Meade'de Ingram'ın bilgisayarında iyice güçlendirilip ekrana geldi.</p>

  <p>Ingram ayağa kalkıp okuma gözlüğünü taktı/ve ekrana iyice yaklaştı. Sonra da koltuğuna dönüp bir telefon numarası çevirerek, o sırada Washington'a giden sıkışık trafikte bunalmış Operasyon Müdür Yardımcısı'nı aradı.</p>

  <p>Meeker, dedi otomobildeki telefoni cevap veren bıkkın ses.</p>

  <p>Ben Ingram, patron.</p>

  <p>Bütün gece dünyanın karanlık sırlarına göz atmaktan bıkmıyor musun? Evine gidip karınla sevişsene.</p>

  <p>En tatlı şeyin seks olduğunu kabul ediyorum, ama bu akıl durduran resimlere bakmak da az farkla ikinci gelir.</p>

  <p>Trafik biraz açılıp da kendi sokağından önceki son kavşağa gelince Meeker derin bir iç çekti. Bir şey mi gördün?</p>

  <p>Soseki Adası açıklarında denizin altında bir uçak gördüm.</p>

  <p>Modeli nedir?</p>

  <p>İkinci Dünya Savaşı B-29larına benziyor, ya da ondan ne kaldıysa. Ağır hasar görmüş gibi, ama elli yıldan beri deniz altında kalışına göre durumu iyi sayılır.</p>

  <p>Herhangi bir ayrıntı?</p>

  <p>Gövde ve kuyruğun bir yanında sayılar ve harfler net bir şekilde gözüküyor. Ayrıca kokpitin altında da küçük bir resim seçebiliyorum.</p>

  <p>Tanımlar mısın?</p>

  <p>Dört yüz metre suyun altına baktığımızı düşünecek olursak, pek harika bir görüntü değil. Ama bence bu bir şeytanın çatalına benziyor.</p>

  <p>Herhangi bir sözcük çıkarabiliyor musun?</p>

  <p>Pek belirgin değil, dedi Ingram. İlk sözcük yosunlarla örtülmüş. Susup bilgisayara biraz daha güçlendirmesi için talimat verdi. İkinci sözcük de 'Zebaniler' gibi bir şey.</p>

  <p>Savaş sırasında görev yapan Yirminci Hava Birliği'nin uçuş hattından epey uzak bir yer, dedi Meeker.</p>

  <p>Sence bir önemi olabilir mi?</p>

  <p>Meeker arabasının içinde kendi kendine başını iki yana salladı. Herhalde rotasından çıkıp kaybolduktan sonra düşmüştür. Ama yine de bir araştıralım da, eğer mürettebatın hâlâ yaşayan akrabaları varsa, onların hiç olmazsa ebedi istirahat yerini öğrensinler.</p>

  <p>Ingram telefonu kapadıktan sonra denize gömülmüş eski uçağı incelemeye ve oraya nasıl düştüğünü merak etmeye devam etti.</p>
</body>
</html>
