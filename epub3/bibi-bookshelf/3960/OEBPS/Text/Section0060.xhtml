<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650239"></a><a name="_Toc356650185" style="text-align: justify;">Kısım&nbsp;</a>56</h2>

  <p>Tsuboi telefonu yerine bırakıp masasının karşısında oturan Korori</p>

  <p>Yoshishu'ya baktı. Savaş uçağı Hideki'nin uçağının kaçma hareketine geçtiğini bildiriyor. Onu Soseki Adası'na dönüşe zorlayacak zamanları yokmuş. Uçuş komutanı ateş edip düşürmek için izin istiyor.</p>

  <p>Yoshishu düşüncelerle doluydu. Kafasında Suma'nın ölümünü artık kabul etmiş gibiydi. Sigarasından bir nefes çekip başım öne doğru salladı.</p>

  <p>Eğer başka bir yol yoksa onca yıl uğraşıp yaptığımız şeyi kurtarmak için Hideki'nin ölmesi gerekecek.</p>

  <p>Tsuboi yaşlı ejderin yüzüne baktı fakat adamın gözlerinde taş gibi bir sertlikten başka bir şey göremedi. Sonra da telefona cevap verdi. Ateş emir onaylandı.</p>

  <p>Tsuboi telefonu yerine koyarken Yoshishu omuz silkti. Hideki yeni imparatorluğumuz uğruna yaşamını feda eden onca insandan yalnızca biri.</p>

  <p>Orası öyle, ama Amerikan hükümeti aynı olayda iki tane parlamento üyesinin feda edilişine pek sevinmeyecek.</p>

  <p>Lobicilerimiz ve hükümetindeki dostlarımız Başkan'a, bu konuda fazla konuşmayıp bir şey yapmaması için baskı yapacaklar, dedi Yoshishu kurnazca. Çıkan yaygara hep Hideki'nin adı üzerinde kalacak, biz fırtınadan uzak, gölgede duracağız.</p>

  <p>Ve gizlice Hideki'nin kuruluşlarının kontrolünü ele alacağız.</p>

  <p>Yoshishu başını sallayarak doğruladı. Bu bizim kardeşlik yasamız.</p>

  <p>Tsuboi yaşlı adama yepyeni bir saygıyla baktı. Yoshishu'nun onlarca yeraltı lideri göçüp giderken nasıl hâlâ ayakta kalabildiğini anlıyordu. Yoshishu başkalarını kullanmakta çok ustaydı, karşısına kim çıkarsa çıksın, düşmanı ne denli güçlü olursa olsun, hiç yenilmemişti. Tsuboi'nin gördüğü ve bildiği kadarıyla Yoshishu, makam sahibi olmadan dünyanın en güçlü adamıydı.</p>

  <p>Dünya haber medyası, diye devam etti Yoshishu. Skandallarla beslenen, doymak bilmez bir ejderhaya benzer. Fakat daha birini yer yemez tadından bıkıp diğerine atlar. Amerikalılar çabuk unutur. Onca politikacısı içinden iki tanesinin ölümü çabucak önemini yitirir.</p>

  <p>Hideki budalaydı! diye tısladı Tsuboi. Artık kendisini tanrı sanmaya başlamıştı. Aşırı güçlenip kendi kendine tapmaya başlayan pek çok insan gibi o da çok ciddi hatalar yaptı. İki Amerikalı Kongre üyesini ülkelerinden alıp kaçırmak budalalıktı.</p>

  <p>Yoshishu hemen cevap vermeden Tsuboi'ye baktı. Sen benim torunum gibisin, Ichiro, Hideki de hiç sahip olmadığım oğlum gibiydi. Bunun sorumlusu benim. Eğer onu daha iyi dizginleyecek olsaydım, başımıza bu felaket gelmezdi.</p>

  <p>Değişen bir şey yok ki, dedi Tsuboi. Amerikan ajanlarının Kaiten Projesi'ni sabote etmek için yaptıkları girişim başarısız sonuçlandı. Eskisi kadar güçlüyüz.</p>

  <p>Ama yine de Hideki'nin yokluğunu fena halde hissedeceğiz. Ona çok şey borçluyuz.</p>

  <p>Onun yerinde ben olsaydım aynı şeyleri beklerdim.</p>

  <p>Eminim gerektiği yerde sen de kendini kılıcın üstüne atmaktan çekinmezdin, dedi Yoshishu.</p>

  <p>Tsuboi başarısızlığı aklına getiremeyecek denli yeteneklerinden emindi. Ayrıca Tsuboi hiçbir zaman kenara çekilip de karnına bir bıçak saplamayı düşünmeyen yeni kuşaktandı. Finans ve sanayi imparatorluğumuz Hideki olmadan da büyümeye devam edecektir. Kalplerimizi sertleştirip ilerleyelim.</p>

  <p>Yoshishu Tsuboi'nin gözlerindeki hırs pırıltılarını kaçırmadı. Genç finans kralı Suma’nın yerini almaya pek hevesli görünüyordu. Dostumuza yakışan bir cenaze töreni düzenleme işini sana bırakıyorum, Ichiro, dedi Yoshishu, sanki Suma öleli günler oluyormuş gibi.</p>

  <p>Tsuboi eliyle önemsemez gibisinden bir işaret yaptı. Ayağa kalkıp masasının üstüne dayandı. Korori, artık Kaiten Projesi işler duruma geldiğine göre bu anı değerlendirip Avrupa ve Amerikan ekonomilerinin bağımsızlıklarına son verelim.</p>

  <p>Yoshishu başını salladı, beyaz saçları kaşlarının üstüne düşüyordu. Aynı fikirdeyim. Hideki'nin ölümü programımızı geciktirmemeli. Sen hemen Washington'a dön ve Amerika'daki girişimlerimizin genişletilmesiyle ilgili isteklerimizi Başkan'a bildir.</p>

  <p>Ya isteklerimizi kabul etmezse?</p>

  <p>Onu yıllardan beri inceliyorum. Gerçekçi bir adamdır. Ölmekte olan ülkesine can simidi attığımızı görecektir. Kaiten Projesi'ni ve neler yapabileceğini biliyor. Hiç korkma, Amerika Birleşik Devletleri Başkanı da, Kongresi de işbirliği yapacaklardır. Zaten başta seçenekleri var mı?</p>

  <p>İki bin iki yüz, diye yüksekliği okudu Giordino. Hız beş yüz yirmi mil.</p>

  <p>Okyanus hızla yükseliyor, beyaz köpükler giderek büyüyordu. Bir bulut kümesinin içinden geçtiler. Tam hızla yol alıyorlardı. Su üzerindeyken gözle yüksekliği ölçmek olanaksız gibiydi. Bu konuda Pitt Giordino'ya, od a göstergeye güvenmek zorundaydı, yoksa uçağı zamanında düzeltemezlerdi.</p>

  <p>Neredeler? diye sordu Pitt mikrofona.</p>

  <p>Ben Ray Simpson, Dirk, dedi onlara ibişler hakkında brifing veren binbaşı.</p>

  <p>Neredeler? diye tekrarladı Pitt.</p>

  <p>Otuz kilometredeler ve hızla yaklaşıyorlar.</p>

  <p>Hiç şaşmam, dedi Pitt. Altımızdaki bu otobüsten bin mil daha hızlı olmaları gerek.</p>

  <p>Bin beş yüz metre, dedi Giordino. Hız beş yüz doksan.</p>

  <p>Keşke şu uçağın kullanma talimatını bir kez okuyabilseydim, diye mırıldandı Pitt.</p>

  <p>Bin iki yüz metre. Hız altı yüz elli. İyi görünüyor.</p>

  <p>Nereden bildin?</p>

  <p>Öyle demek gerekir diye düşündüm, dedi Giordino.</p>

  <p>Tam o sırada kokpitin içinde bir alarm çınlaması duyuldu. Uçağı güvenlik sınırlarının ötesinde kullanmaktaydılar.</p>

  <p>Bin metre. Hız yedi yüz kırk. N'olur kanatlar, bizi yaya bırakmayın.</p>

  <p>Artık görüş uzaklığı içine girmiş olan öndeki Japon uçağının pilotu hedef sisteminin TV monitöründeki kırmızı noktayı dalmakta olan türbinli uçağın ortasına getirdi. Optik bilgisayar burada devreye girip ateşleme işini üstlendi ve füze fırlatıldı.</p>

  <p>Havadan havaya füze fırlatıldı, diye uyardı Simpson.</p>

  <p>Bir kilometre yakınıma geldiğinde beni uyarın, dedi Pitt hemen.</p>

  <p>Altı yüz metre, dedi Giordino. Hızımız sekiz yüz. Şimdi zamanıdır.</p>

  <p>Pitt cevap vererek zaman kaybetmedi, bunun yerine kumanda kolunu geri çekti. Uçak bu kumandaya çok güzel uyarak havada düzgün bir yay çizdi ve su yüzeyine yetmiş metre kala burnu düzeldi.</p>

  <p>Füze yaklaşıyor, üç kilometre kaldı, dedi Simpson.</p>

  <p>Hemen arkasından Simpson yine seslendi. Bir kilometre.</p>

  <p>Al, motorları maksimum dikeye getir.</p>

  <p>Giordino motorları yataydan dikey konuma getiren kolu itti.</p>

  <p>Uçak denize paralel uçarken birdenbire doksan derecelik bir açıyla yukarı tırmanmaya başladı. Uçağın içindekiler bu ani değişiklikle yerlerinden fırlayacak gibi oldular.</p>

  <p>Gelen füze, uçağın karnının iki metre kadar altından kayarak geçti gitti.</p>

  <p>Güzel manevra, dedi Simpson. Bizim silahlarımızın menziline giriyorsunuz. Aşağıdan uçun ki ateş hattımız açık olsun.</p>

  <p>Bu otobüsün burnunu düzeltmem biraz zaman alacak, dedi Pitt, hüsranı yüzünden iyice belirginleşerek. Hava hızımı kaybettim.</p>

  <p>Giordino jet türbinlerini yine yataya çevirirken Pitt de uçağı düzeltmeye çalıştı. Uçak az sonra düzeldi ve sudan yirmi metre yükseklikte artık görünmeye başlayan gemiye doğru ilerledi.</p>

  <p>Uçak yaklaşıyor, ama şimdilik füzeatar gibi bir görünüm yok, dedi Simpson'un endişeli sesi. Sana manevra şansı tanımamak için son saniyeye kadar bekleyecekler.</p>

  <p>Neredeyse dalgaların üstünde sörf yapacağım, dedi Pitt.</p>

  <p>Onlar da aynı şeyi yapıyorlar. Bir daha aynı numarayı yememek için de birbirinin üstünde geliyorlar.</p>

  <p>Kafamızdan geçenleri okuyorlar galiba, dedi Giordino.</p>

  <p>Ses yayınını boğacak bir donanımınız olmadığına göre, yaptığınız her konuşmayı dinliyorlardır, diye uyardı onları Simpson.</p>

  <p>Şimdi söylüyor bunu.</p>

  <p>Pitt ön camından Ralph R. Bennett'e baktı. Neredeyse uzanıp, dev radar tesisatına dokunacak gibiydi. Artık sıra sizde, Bennett. Bizim yapacak numaramız kalmadı.</p>

  <p>Kalenin kapıları açık, sizi bekliyoruz, dedi Harper. Beş derece iskele yapın, bizim ateşimiz başlayınca da eğilin.</p>

  <p>Füzeyi attılar, diye uyardı Simpson.</p>

  <p>Anlaşıldı, dedi Pitt. Ama kaçacak yerim yok.</p>

  <p>Pitt ve Giordino isabet alma beklentisiyle içgüdüsel olarak büzüldüler. Aslında durumları bir şahinin saldırısına uğrayan evcil güvercinler gibiydi. Ama birden patlayan bir salvo ateşi bulundukları uçağın tepesinden geriye doğru gürüldeyerek geçti.</p>

  <p>Bennett'in Sea Vulcan'ı devreye girmişti. Silahın dönerli yedi namlusundan dakikada çıkan 4.200 mermi öylesine yoğun bir atış yapıyordu ki, mermiler neredeyse çıplak gözle bile görülecek gibiydi. Mermi yağmuru önce karşısına çıkan füzeyi buldu ve uçağın yaklaşık iki yüz metre gerisinde onu alevden bir mantar haline getirdi.</p>

  <p>Sonra da geriden gelen ilk uçağı yakalayarak bir kanadını, tıpkı bir patates cipsini kemirir gibi kemirdi. Mitsubishi Raven jet savaş uçağı bir süre debelendikten sonra denize gömüldü. İkinci jet çok keskin bir yatış yaparak güç bela bu yağmurun önünde kalmayı başardı ve egzozunun peşinden gelen mermilerden kurtularak, Japonya yönüne doğru kaçtı. Bunun üzerine Sea Vulcan ateşi kesti.</p>

  <p>Artık gelebilirsiniz. Bay Pitt. Harper'in sesindeki rahatlama belli oluyordu. Rüzgâr sancak tarafından sekiz mil hızında.</p>

  <p>Sağolun, Yarbayım, dedi Pitt. Mürettebatınıza da teşekkür ederim. Çok güzel atış yaptılar.</p>

  <p>Dört dakika sonra Pitt uçağı Bennet'in helikopter iniş alanına indirmişti. İşte ancak o zaman derin bir soluk alıp koltuğuna gömülürken, Giordino da motorları susturdu.</p>

  <p>Haftalardan beri ilk kez kendini güvenlikte hissediyordu. Artık yakın geleceğinde herhangi bir tehlike görünmüyordu. ÇAST operasyonunda onun rolü bitmişti. Tek düşündüğü, evine dönmek, sonra da Porto Riko, ya da Haiti'nin ılık sularında, dalış gezileri yapmak, yanına da, olabilirse, Loren'i almaktı. Biri yanına gelip de, birkaç hafta sonra Amiral Sandecker'in onun cenaze töreninde konuşma yapacağını söylese, kesinlikle inanmaz, kahkahalarla gülerdi.</p>
</body>
</html>
