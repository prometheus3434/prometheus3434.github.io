<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650189"></a><a name="_Toc356650185">Kısım&nbsp;</a>6</h2>

  <p>Old Gert'in içine ağır bir koku çökmüş, nem adamakıllı yükselmişti. Kürenin yan duvarlarından sular damlarken, karbondioksit miktarı da neredeyse öldürücü düzeye çıkmaktaydı. Havadan tasarruf etmek için kimse konuşmuyor, hatta kımıldamıyordu bile. On bir buçuk saat geçtikten sonra cankurtaran oksijen depolan bitmek üzereydi ve acil durum bataryalarında kalan azıcık elektrik gücü de karbondioksit temizleme ünitesini doğru dürüst çalıştıramıyordu.</p>

  <p>Korku ve dehşet artık yerini bir çeşit teslimiyete bırakmıştı. Plunkett'in her on beş dakikada bir lambayı yakıp yardımcılı sistem ölçümlerine baktığı anlar dışında karanlıkta sessizce oturarak kendi düşünceleriyle başbaşa kalıyorlardı.</p>

  <p>Plunkett bütün dikkatini cihazlarına vermişti. Aletleri kurcalıyor, sevgili aracının komutlara karşılık verememesini bir türlü kabul edemiyordu. Salazar koltuğuna çökmüş, heykel gibi kıpırdamadan durmaktaydı. Tek kelime etmeksizin baygın gibi otururken, kaçınılmaz sonu geciktirmeyi anlamsız buluyordu. Bir an önce ölsün, bu iş bitsindi.</p>

  <p>Stacy çocukluk günlerine dönmüş, kendisini bir başka yerde ve zamanda düşlemekteydi. Geçmişinden kesitler gözlerinin önünden gelip geçiyordu. Erkek kardeşleriyle sokakta beyzbol oynayışını, Noel günü yeni bisikletine binişini, aslında hoşlanmadığı, ama kendisine teklif eden tek kişi olan çocukla lisenin bahar balosuna gidişini anımsadı. Otelin balo salonunda çalan müziği bile duyar gibiydi. Orkestranın adını unutmuştu, ama şarkıları hâlâ anımsıyordu. En sevdiği grup olan Seals ve Crofts'un, Bir Daha Bu Yoldan Geçmeyebiliriz şarkısını çalmışlardı. Bu parça çalarken gözlerini kapamış, Robert Redfordia dans ettiğini düşlemişti.</p>

  <p>Birden doğruldu ve kulak kabartır gibi yaptı. Bir tuhaflık vardı. Kafasının içindeki şarkı 1970 ortalarından değildi ki. Rock'tan çok eski bir caz ezgisine benziyordu.</p>

  <p>İyice uyanıp gözlerini açtı, yalnızca kopkoyu karanlığı gördü. Yanlış müzik çalıyorlar, diye geveledi.</p>

  <p>Plunkett hemen lambaları yaktı. Nedir o?</p>

  <p>Salazar bile başını kaldırdı ve bir şeyler geveledi. Hayal görüyor.</p>

  <p>Şu anda 'Bu Yoldan Bir Daha Hiç Geçmeyebiliriz' i çalmaları gerekir, ama başka bir şey çalıyorlar.</p>

  <p>Plunkett Stacy'ye acıyarak baktı. Evet, ben de duyuyorum.</p>

  <p>Hayır, hayır, diye itiraz etti Stacy. Aynı parça değil. Şarkı farklı.</p>

  <p>Ne diyorsan öyle olsun, dedi Salazar güçlükle soluk alarak. Kirli havadan biraz oksijen kapabilmek için akciğerleri büyük bir çaba harcıyordu. Plunkett'in koluna yapıştı. Tanrı aşkına. Kapat bütün sistemleri ve bitir şu işi artık. Görmüyor musun, kız acı çekiyor; hepimiz acı çekiyoruz.</p>

  <p>Plunket'in göğsü de acıyordu. Bu işkenceyi uzatmanın yararsız olduğunu o da pekâlâ biliyordu, Kurtulacağız. Belki de hava yoluyla Invincible'a başka bir sualtı aracı getirmişlerdir.</p>

  <p>Salazar ona donuk gözlerle baktı; kendisi de bilincini kaybetmek üzereydi. Sen delirmişsin. Yedi bin kilometrelik bir alan içinde başka derin sualtı aracı yok. Olsaydı bile ve Invincible da hâlâ yüzüyor olsaydı bile, onun dalıp bizimle buluşması sekiz saat daha alır.</p>

  <p>Seninle tartışamam. Hiçbirimiz okyanusun derinliğinde sonsuza dek kalmak istemeyiz. Ama ben ümidimi kesmem.</p>

  <p>Çılgınlık, diye yineledi Salazar. Koltuğunda öne eğilip, sanki giderek artan acısını silkeler gibi başını iki yana salladı. Her geçen dakika bir yıl yaşlanır gibi görünüyordu.</p>

  <p>İşitmiyor musunuz? diye sordu Stacy çatlak bir sesle. Gittikçe yaklaşıyorlar.</p>

  <p>Kız da kaçırdı, dedi Salazar.</p>

  <p>Plunkett elini kaldırdı. Susun! Ben de bir şeyler duydum. Dışarda gerçekten bir şey var.</p>

  <p>Salazar'dan karşılık gelmedi. Artık ne konuşmasında ne düşünmesinde herhangi bir tutarlılık kalmıştı. Ciğerlerine sanki giderek sıkıştıran bir bant bağlanmıştı. Hava soluma istemi bir tek şey dışında her şeyi bastırıyordu; oturduğu yerde bir an önce ölebilmek.</p>

  <p>Stacy ve Plunkett kürenin öbür tarafındaki karanlıktan gözlerini ayıramıyorlardı. Old Gert’ın içindeki loş ışıkta tuhaf, fare kuyruklu bir yaratığın yüzdüğünü görüyorlardı. Gözleri yoktu, fakat iki santimetrelik bir uzaklığı koruyarak kürenin çevresinde dolaştı, sonra da yoluna devam etti.</p>

  <p>Birden suda pırıltılar görüldü. Uzaktan bir şey kıpırdıyordu, korkunç bir şey. Derken tuhaf, mavimsi bir ışık halesi karanlığın içinde büyümeye başladı. Sözleri suda pek anlaşılmayan bir şarkı sesi de duyuluyordu.</p>

  <p>Stacy büyülenmiş gibi bakarken, Plunkett'in tüyleri diken diken olmuştu. Gördüğü şey doğaüstü bir dehşet olmalıydı. Ancak oksijensizlikten kıvranan beyni böyle bir canavar yaratabilirdi. Bu yaklaşan şeyin gerçek olması mümkün değildi. Başka bir dünyadan gelmiş bir yaratık olabilir mi. diye geçirdi aklından. Korku ve gerilim içinde daha yaklaşmasını beklerken, acil durum akülerinin son gücünü de dış lambaları yakarak kullanmayı düşünüyordu. Bu yaratık her neyse, bu dünyada göreceği en son şey olacaktı.</p>

  <p>Stacy kürenin camına iyice sokulmuş, burnunu yaslamıştı. Koro halinde sesler kulaklarında çınlıyordu. Söylemiştim size, dedi fısıltıyla. Size bir şarkı duyduğumu söylemiştim. Bakın, dinleyin.</p>

  <p>Plunkett artık şarkının sözlerini de iyi kötü seçebiliyordu. Kendi kendini, bunların havasızlıktan kaynaklanan algı yanılması olduğuna inandırmaya çalıştı. Fakat o mavi ışık giderek daha parlaklaşıyordu ve söylenen şarkıyı da tanımıştı.</p>

  <p><i>Denizin dibinde deniz kızı Minnieyle</i></p>

  <p><i>Ne eğlendim bir bilseniz.</i></p>

  <p><i>Bütün dertlerimi unuttum orada</i></p>

  <p><i>Deniz kızı Minnie'nin yanıbaşında.</i></p>

  <p>Plunkett dış lambaları açıp kımıldamadan oturdu. Fena halde tükenmişti. Birden karşısında beliriveren şeyi zihni kabul edemedi ve bayıldı kaldı.</p>

  <p>Stacy şok içinde öylesine uyuşmuştu ki, küreye doğru sürünen şeyden gözlerini sökemiyordu. Traktör gibi paletler üzerinde kocaman bir makine ve altından çıkan iki manipülasyon koluyla upuzun bir yapı sallanarak Old Gert'in ışıkları altında durdu.</p>

  <p>Tuhaf aletin saydam olan burun kısmında insana benzer bir şekil vardı ve küreden iki metre kadar uzaktaydı. Stacy gözlerini açıp kapadı. Derken insan biçimindeki şey iyice netleşti. Artık iyice görebiliyordu. Adam önü açılmış, mavi bir iş tulumu giyiyordu. Göğsündeki siyah kıllar başındaki dağınık saçlarla aynı koyu renkteydi. Sert ifadeli erkeksi yüzünde gülümseme kırışıklıkları olan, inanılmayacak kadar yeşil gözler ve hafif gülümseme durumundaki dudakları belirlendi.</p>

  <p>Adam da eğlenen bir ilgiyle Stacy'ye bakmaktaydı. Sonra eğilip kucağına bir bloknot aldı ve kâğıda bir şeyler yazdı. Birkaç saniye sonra sayfayı yırtıp kendi camına dayadı.</p>

  <p>Stacy yazıyı okuyabilmek için gözlerini zorladı. Soggy Acres'a hoş geldiniz. Oksijen hattı bağlayana kadar dayanın.</p>

  <p>Böyle mi ölünüyormuş, diye düşündü Stacy. İnsanların sonunda ışık olan bir tünelden geçtiklerini ve geçmişte ölmüş yakınlarını gördüklerini okumuştu bir yerlerde. Ama bu adam hepten yabancıydı. Nereden çıkmıştı?</p>

  <p>Bunların cevabını bulamadan kafasının içindeki bütün kapılar kapandı ve karanlık bir boşluğa kaydı.</p>
</body>
</html>
