<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650204"></a><a name="_Toc356650185">Kısım&nbsp;</a>21</h2>

  <p>Pitt Washington Uluslararası Havaalanı bitişiğinde, evi olarak kullandığı eski uçak hangarına hemen gitmedi. Giordino'ya yapılması gereken birkaç şeyi bildirip onu bir taksiyle gönderdi.</p>

  <p>Kendisi de Constitulion Avenue'da bir süre yürüdükten sonra bir Japon lokantasına girdi. Sessiz bir köşede yerleşip siparişini verdi. Midye çorbasını içip, çiğ balıklardan oluşan sashimi yemeğine geçmeden önce telefon etmek üzere masadan kalktı.</p>

  <p>Cüzdanından küçük bir adres defteri çıkarıp aradığı numarayı buldu: Dr. Percival Nash 'Payload Percy', Chevy Chase, Maryland. Nash Pitt'in dayısı oluyordu. Pitt jetonunu makineya sokup bu adın altındaki numarayı çevirdi.</p>

  <p>Uzun bir bekleyişten sonra tam Pitt telefonu kapatacakken cevap geldi.</p>

  <p>Buyurun, Dr. Nash, dedi diri bir ses (aslında dayısı seksen iki yaşındaydı).</p>

  <p>Percy Dayı, ben Dirk.</p>

  <p>Aa, Dirk. Sesini duymayalı ne kadar çok oldu. Yaşlı dayını tam beş aydan beri aramıyorsun.</p>

  <p>Dört ay, diye düzeltti Pitt. Denizaşırı bir projede çalışıyordum.</p>

  <p>Güzel kızkardeşimle, kocası olacak, o pis yaşlı politikacı ne yapıyorlar? Onlar da epeydir aramadılar.</p>

  <p>Henüz eve uğramadım, ama bana yazdıkları mektuplara bakılırsa annem de, senatör de her zamanki gibi hırçınlar.</p>

  <p>Ya sen, yeğenim? Sağlığın yerinde mi?</p>

  <p>Zımba gibiyim, seninle Marinda Parkı'nda yarışabilirim.</p>

  <p>Bunu hiç unutmazsın, değil mi? Oysa o zaman ancak altı yaşında falandın.</p>

  <p>Nasıl unuturum? Seni ne zaman geçecek olsam beni çalılara itiyordun.</p>

  <p>Nash büyük bir neşeyle güldü. Senden yaşlı olanları hiçbir şeyde geçmeye çalışmayacaksın. Biz hep siz çocuklardan daha becerikli olduğumuzu düşünmek isteriz.</p>

  <p>İşte benim de bunun için yardımına ihtiyacım var. Benimle NUMA binasında buluşabilir misin? Biraz akıl almak istiyorum.</p>

  <p>Hangi konuda?</p>

  <p>Yarış arabalarında nükleer reaktör kullanmak.</p>

  <p>Nash Pitt'in telefonda gerçek konuyu es geçtiğini hemen anlamıştı. Ne zaman? diye sordu duraksamadan.</p>

  <p>Sence uygun olan en kısa zamanda,</p>

  <p>Bir saat iyi mi?</p>

  <p>Çok iyi, dedi Pitt.</p>

  <p>Şimdi neredesin?</p>

  <p>Japon sashimi yemeği yiyorum.</p>

  <p>Nash inleme sesi çıkardı. İğrenç şey. O balıkların nasıl kimyasal atıklarla dolu bir suda yüzdüğünü tanrı bilir.</p>

  <p>Tadı iyi ama.</p>

  <p>Bu konuyu annenle görüşeceğim. Seni hiç iyi yetiştirmemiş.</p>

  <p>Bir saat sonra görüşürüz, Percy.</p>

  <p>Pitt telefonu kapatıp masasına döndü. Aç olmasına açtı, ama tabağındaki sashimi'yi yemek gelmedi içinden. Acaba, diye geçirdi içinden, gizlice ülkeye sokulan bombalardan biri şu anda lokantanın altına mı gömülmüştü?</p>

  <p>Pitt bir taksiye atlayıp, on katlı NUMA binasına gitti. Sürücüye parasını verdikten sonra şöyle bir başını kaldırıp, duvarları zümrüt yeşili güneş geçirmez camla kaplı, tepesi helezon biçimindeki binaya baktı. Başkentteki devlet binalarının klasik görünümünden hiç hoşlanmayan Amiral Sandecker son derece modern bir yapı istemiş, istediğini de yaptırmıştı. Lobide egzotik deniz yaşamıyla dolu akvaryumlar, deniz yeşili mermer zemin üzerinde, dünyadaki bütün denizlerin, nehirlerin, büyük göllerin izlerini gösteren kocaman bir küre vardı.</p>

  <p>Pitt boş bir asansöre binip onuncu kat düğmesine bastı. Dördüncü katta olan kendi ofisine uğramadan haberleşme ve bilgi toplama şubesine gidiyordu. Burası NUMA’nin beyin merkezi ve okyanuslar hakkında bilimsel olsun, tarihe, romanlara ya da belgelere dayalı olsun, her türlü bilginin kaydedildiği muazzam bir depoydu. Sandecker NUMA bütçesinin büyük bir kısmım bu görkemli bilgisayar odasına harcadığı için Kongre'deki bir avuç düşmanı tarafından kıyasıya eleştirilirdi. Oysa bu elektronik kütüphane sayesinde yüzlerce projede büyük miktarlarda para kaybı önlenmiş, sayısız önemli keşifler yapılmış, haber medyasının bilmediği, pek çok felaketten korunulmuştu.</p>

  <p>Ve bu muazzam bilgi süpermarketinin gerisinde Hiram Yaeger vardı.</p>

  <p>Yaeger'in zekâsı için müthiş gibi sıfatlar kullanılırken, görünüşü için dökülüyor denebilirdi. Ağaran sarı saçları uzun bir atkuyruğu biçiminde bağlanmış, örgülü bir sakalı, büyükanne gözlükleri, rengi iyice solmuş, yamalı bir blucini vardı. Yaeger'i gören onu bir hippi anıtı sanırdı, fakat tuhaftır, hiç hippi olmamıştı. Deniz komandosu olarak Vietnam'da üç dönem görev yapmış ve madalya almıştı. Kaliforniya'da, bilgisayar dizaynı üzerine çalışıp kendi şirketini kurmuş olsaydı, büyük olasılıkla çok zengin bir işadamı olabilirdi, fakat Yaeger'in böyle hevesleri hiç olmamıştı. Anlaşılması güç bir adamdı, fakat Pitt'in en sevdiği insanlardan biriydi.</p>

  <p>Amiral Sandecker ona NUMA’nin, neredeyse sınırsız fona sahip bu bilgisayar tesisinin başına getirmeyi önerdiği zaman kabul etti ve ailesiyle birlikte Sharpsburg, Maryland'de küçük bir çiftliğe taşındı. Sekiz gün içinde bütün tesisini kurdu. Kendisi de uzun mesai saatleri çalışarak, bilgi sistemlerini günün yirmi dört saati işler tuttu, üç vardiyalı çalışan teknisyenler Amerikan olsun yabancı olsun, okyanuslarda yapılan tüm araştırmalardan edinilen bilgileri toplayıp kaydettiler.</p>

  <p>Pitt geldiği zaman Yaeger kocaman odanın tam ortasında, yükseltilmiş bir döner platform üzerindeki masasındaydı. Yaeger milyarlarca dolar değerindeki tesisini her an kontrol edebilmek için bu masayı özel olarak yaptırmıştı. Pitt'i görüp de ayağa kalktığında alkolsüz birasıyla piza yemekteydi.</p>

  <p>Dirk, döndün demek.</p>

  <p>Pitt Yaeger'in masasına merdivenle çıktı. Personeli bu masa için mihrap, adım yakıştırmıştı. Merhaba, Hiram, diyerek el sıkıştılar.</p>

  <p>Islak Tarla için üzüldüm, dedi Hiram. Ama hâlâ sağ olduğunu görmek güzel. Yahu, hapisten kaçmış mahkûmlara benziyorsun. Otur, dinlen biraz .</p>

  <p>Pitt imrene imrene pizzaya baktı. Bana bir dilim ayırabilir misin?</p>

  <p>Tabii. Buyur, istediğin kadar al. Ben bir tane daha getirtirim. Yanında bir de sahte bira ister misin? Kusura bakma, hakikisini veremiyorum, ama kuralları biliyorsun.</p>

  <p>Pitt masaya oturdu ve Yaeger'in verdiği iki dilimin üstüne bir tane de kocaman pizza yedi. Yanında da bu bilgisayar dâhisinin masasına tesis edilmiş küçük buzdolabından aldığı üç alkolsüz bira içti. Pitt yemeğini yerken bir yandan da kurtarılmasına kadar olan öyküsünü anlattı. Hawaii' den sonrasına hiç girmedi.</p>

  <p>Yaeger ilgiyle tamamını dinledikten sonra yüzünde kuşkucu bir ifadeyle gülümsedi. Sonra da hemen evine döndün, öyle mi?</p>

  <p>Bir şey çıktı.</p>

  <p>Yaeger güldü. İşte asıl konuya geldik. Demek buraya salt benim pizzamı yemek için gelmedin. Neler geçiyor bakalım o hin kafandan?</p>

  <p>Birkaç dakika sonra bir akrabam gelecek, Dr. Percy Nash. Percy ilk atom bombasının üretildiği Manhattan Projesi'nde görevli bilimadamlarından biriydi. Atom Enerjisi Komisyonu Başkanlığı da yaptı, ama şimdi emekli. Şimdi, senin süper bilgisayar istihbaratın ve Percy'nin nükleer silahlar konusundaki bilgisini biraraya getirerek bir senaryo yaratmak istiyorum.</p>

  <p>Bir varsayım.</p>

  <p>İşte, öyle bir şey.</p>

  <p>Konu nedir?</p>

  <p>Bir kaçakçılık operasyonu.</p>

  <p>Ne kaçakçılığı?</p>

  <p>Percy gelsin de öyle söyleyim.</p>

  <p>Somut, elle tutulur bir nesne mi, örneğin bir nükleer başlık, falan?</p>

  <p>Pitt onun yüzüne baktı. Böyle bir olasılık var.</p>

  <p>Yaeger ağır ağır ayağa kalkıp merdivenleri inmeye başladı. Amcanı beklerken bu arada benim CAD/CAM'ı ısıtayım.</p>

  <p>Pitt bunun ne olduğunu sorana kadar Yaeger merdivenleri inip uzaklaşmıştı.</p>
</body>
</html>
