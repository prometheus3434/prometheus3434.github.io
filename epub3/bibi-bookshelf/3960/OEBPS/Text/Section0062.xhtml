<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650241"></a><a name="_Toc356650185" style="text-align: justify;">Kısım&nbsp;</a>58</h2>

  <p>Pitt uçağını Wake Adası boyunca uzanan hava pistinde, küçük terminal binasının önüne indirdiğinde, Orgeneral Mackay'in özel Hava Kuvvetleri C20 jet yolcu uçağı da pistin kenarında hazır beklemekteydi.</p>

  <p>Palau'dan gelmiş olan Mel Penner de gelmiş, onların uçaktan çıkışını bekliyordu. Bu alan yirmi kadar hava polisi tarafından kordona alınmıştı. Uçağın kapısı açıldı ve ilk olarak Weatherhill göründü.</p>

  <p>Penner hemen yanına gidip elini sıktı. Sizi sağ olarak görmek ne mutlu.</p>

  <p>Sağol, dedi Weatherhill, mutlu bir gülümsemeyle. Hava Kuvvetleri'nin güvenlik kordonuna baktı. Böyle bir karşılanma beklemiyorduk doğrusu.</p>

  <p>Beyaz Saray'daki en önemli konuşma konuşusunuz. Suma'yla birlikte geldiğiniz doğru mu?</p>

  <p>Evet, ayrıca Diaz ve Smith de var.</p>

  <p>Büyük iş başardınız.</p>

  <p>Uçaktan inen Stacy de Penner ve güvenlik nöbetçilerini görünce şaşırdı. Nedense içimde bir his yakıt alıp Hawai'ye gidemeyeceğimizi söylüyor.</p>

  <p>Ne yazık ki, öyle. Suma ve iki parlamento üyesi bir Hava Kuvvetleri jetiyle Washington'a gidecekler. Yanlarında da askeri istihbaratçılar olacak. Geri kalanımız da burada kalıp Jordan ve Başkan tarafından gönderilen bazı üst düzey yetkililerle bir toplantı yapacağız.</p>

  <p>Daha fazla bilgi gönderemediğimiz için üzgünüm, dedi Weatherhill. Ama bunu radyodan bildirmeyi güvenli bulmadık.</p>

  <p>Jordan da aynı görüşte. Doğru karar vermişsiniz.</p>

  <p>Weatherhill daktilo edilmiş sayfalardan oluşan bir dosya verdi Penner'e. Tam raporumuzdur.</p>

  <p>Penner boş gözlerle rapora baktı. Nasıl yazdınız?</p>

  <p>Weatherhill başıyla uçağı işaret etti. Suma işlerini yürütmek için uçağını gerekli biçimde donatmış. Yolculuk sırasında kelime işlemcisini kullanarak yazdık.</p>

  <p>O sırada Mancuso uçağın kapısından başını çıkardı. Selam, Mel. Parti için her şey hazır mı?</p>

  <p>Seni görmek ne güzel, Frank. Yolcularınızla ne zaman görüşeceğiz?</p>

  <p>Şimdi gönderiyorum. Onları çözene kadar beklemeniz gerekecek.</p>

  <p>Onları bağladınız mı?</p>

  <p>Zaman zaman huysuzlaştıkları oldu.</p>

  <p>Loren ve Diaz ışıktan gözlerini kırpıştırarak uçağın merdivenlerinden indiler ve Pennerle tanıştırıldılar. Arkadan da Suma ve Toshie, Mancuso'nun eşliğinde uçaktan çıktılar.</p>

  <p>Penner hafif bir baş selamı verdi. Amerikan topraklarına hoşgeldiniz, Bay Suma, fakat buradaki kalışınızdan hoşlanacağınızı hiç sanmam.</p>

  <p>Suma, Penner'e, alt tabaka insanlarına ayırdığı horgörülü gözlerle baktı ve sanki hiç onu görmüyormuş gibi davrandı.</p>

  <p>Toshie ise Penner'e bastıramadığı bir nefretle baktı. Bay Suma'ya gereken saygıyı göstereceksiniz. Derhal serbest bırakılıp Japonya'ya dönmek istiyor.</p>

  <p>Döner, döner tabii, dedi Penner alay eder gibi. Ülkemizin başkentinde bütün masrafları Amerikan vergi mükellefleri tarafından karşılanacak güzel bir tatil geçirdikten sonra.</p>

  <p>Uluslararası yasaları çiğniyorsunuz, dedi Suma. Ve bizi derhal serbest bırakmazsanız, intikam çok çabuk alınacak ve pek çok yurttaşınız ölecektir.</p>

  <p>Penner Weatherhill'e döndü. Bu tehdidin dayanağı var mı?</p>

  <p>Weatherhill Suma'ya baktı. Üzgünüm, ama Ejder Merkezi'ni unutun. Suyunu kestik de.</p>

  <p>Başardınız mı? diye sordu Penner. Ray Jordan ve Don Kern bunu işitmek için duvarları tırmalıyorlar.</p>

  <p>Geçici bir gedik açtık. Yalnızca bir fiber optik yığınını imha edecek kadar patlayıcımız vardı. Birkaç gün içinde yine eski durumuna getirirler.</p>

  <p>Dr. Josh Nogami uçaktan inerken Penner onu karşıladı. Sizinle tanıştığıma çok sevindim, Doktor. Bize ilettiğiniz bilgiler için çok teşekkür ederiz. Yardımınız çok işe yaradı.</p>

  <p>Nogami alçakgönüllülükle omuz silkti. Jim Hanamura'yı kurtaramadığım için üzgünüm.</p>

  <p>O zaman kimliğiniz ortaya çıkar, sizi de öldürürlerdi.</p>

  <p>Bay Pitt buna engel olmak için elinden geleni yaptı. Nogami şöyle bir bakınınca hiç tanıdığı bir yüz göremedi. Galiba artık işsiz kalmış bir ajan oldum.</p>

  <p>Harekât Müdür Yardımcımız Don Kern sizin uçakta olduğunuz haberini alınca, sizin geçici olarak bizimle çalışmanızı rica etti, amirleriniz de kabul ettiler. Eğer birkaç günlüğüne bizlerle çalışmak isterseniz, Ejder Merkezi hakkında bilgileriniz çok işimize yarar.</p>

  <p>Nogami olur anlamında başını salladı. Zaten buranın havası Londra'dan çok daha iyi.</p>

  <p>Penner karşılık vereceği sırada uçaktan Giordino fırlayıp, Suma ve Toshie'yi C20'ye götüren polis grubuna doğru koşmaya başladı. Başlarındaki subayın yanına gidip bir dakika beklemelerini rica etti.</p>

  <p>Giordino Toshie'den ancak yarım santimetre falan daha uzundu. Doğruca gözlerine baktı. Sevgilim, beni bekle.</p>

  <p>Toshie ona şaşkın bir öfkeyle baktı. Ne diyorsun sen?</p>

  <p>Sana aşkımı öneriyorum. Bu işler bitip de seni yeniden bulduğumda, dünyanın en mutlu kadını yapacağım.</p>

  <p>Sen çıldırmışsın!</p>

  <p>Güzel yanlarımdan yalnızca biri, dedi Giordino. Önümüzdeki yıllarda daha nicelerini keşfedeceksin.</p>

  <p>Toshie'nin direnci tuhaf bir şekilde titremeye başlıyordu. Kendisinin bile anlayamadığı bir nedenden Giordino'nun, hiç de Japonca olmayan bu yaklaşımını çekici bulmaya başlamıştı. Ona karşı dostça bir duygu gelişmesin diye kendini tutması gerekiyordu.</p>

  <p>Giordino da ondaki bu kararsızlığı sezmiş, ince omuzlarını koca elleri arasına alıvermişti. Dudaklarına küçük bir öpücük kondurdu ve gülümsedi. En kısa zamanda sana yetişirim.</p>

  <p>Penner koluna girip de onu götürürken, Toshie hâlâ omzunun üzerinden Giordino'ya bakmaktaydı.</p>

  <p>Suma ve Toshie yerlerine yerleştirildikten, Diaz da uçağa bindikten sonra Pitt C20'ye kadar Loren'e eşlik etti.</p>

  <p>Loren uçağın bir metre yakınma gelince durdu ve Pitt'in gözlerine baktı. Galiba hep birimiz geliyor, birimiz gidiyor.</p>

  <p>İkimizin de çok meşgul özel yaşamı var. Çizelgelerimiz hiç çakışmıyor.</p>

  <p>Belki bir gün...</p>

  <p>Belki, dedi Pitt anlayışla.</p>

  <p>Sen dönmüyor musun? diye sordu Loren.</p>

  <p>Bilmem. Al ve benim burada kalmam emredildi.</p>

  <p>Sizi bir daha o adaya gönderemezler. Artık olamaz.</p>

  <p>Unuttun mu, ben deniz mühendisiyim. Ejder Merkezi'ni basmak için bula bula beni mi bulacaklar?</p>

  <p>Başkan'la konuşup Al ve senin evinize dönmenizi sağlamasını rica edeceğim.</p>

  <p>Hiç bu işe karışma, dedi Pitt. Zaten herhalde bir sonraki uçakla bizi gönderirler.</p>

  <p>Loren parmaklarının ucunda yükselip Pitt'in ağzına bir öpücük kondurdu. Her şey için teşekkür ederim.</p>

  <p>Pitt gülümsedi. Böyle güzel bir kadın için her şey yapılır.</p>

  <p>Loren'in gözleri doluyordu. İçinde çok tatsız bir his vardı, sanki bir daha uzun zaman pek görüşemeyeceklermiş gibi. Aniden döndü ve uçağın merdivenlerini tırmanmaya başladı.</p>

  <p>Pitt bir süre arkasından baktı. Pencerede yüzünü görünce el salladı. Fakat Loren bir daha baktığında Pitt gitmişti.</p>
</body>
</html>
