<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650192"></a><a name="_Toc356650185">Kısım&nbsp;</a>9</h2>

  <p>Sarsıntılar korkunç bir hızla artmaktaydı. Uzaklardan gelen bir gümbürdeme giderek yaklaşıyordu. Kanyon yamaçlarından kopup yuvarlanan kaya parçaları birer birer okyanusaltı yapıların üstüne düşmeye başladı. Herkes elinde olmadan büyük kubbeli çatıya bakıyor, birden bir çığ düşmesi halinde duvarların ne olacağım düşünüyordu. Küçücük bir gedik açılsa, bin tane topun imha gücüyle içeri su boşalırdı.</p>

  <p>Fakat herkes sakindi, panik yoktu. Üstlerindeki giysiler ve projenin bilgisayar kayıtlan dışında hiçbir şey alınmayacaktı. Mürettebatın derindeniz araçlarına binecek durumda hazır olmaları sekiz dakikayı geçmedi.</p>

  <p>Pitt birkaç kişinin mutlaka öleceğinin kaçınılmaz olduğunu hemen anlamıştı. İki kişi tarafından kullanılan sualtı araçları en çok altı kişi taşıyacak biçimde yapılmıştı. Sıkıştırarak iki araca on dört kişi, yani proje ekibinin tamamı sığdırılabilirdi, fakat kesinlikle fazla olamazdı. Oysa şimdi bir de Old Gert’in hiç hesapta olmayan mürettebatı vardı.</p>

  <p>Şok dalgalan artık daha güçlü ve sık aralıklarla geliyordu. Pitt'in gördüğü kadarıyla bir sualtı aracının yüzeye çıkıp, içindeki insanları boşalttıktan sonra geride kalanları almak için dönmesi olanaksızdı. Bu yolculuk dört saatten az sürmezdi. Tesisin okyanusaltı yapıları giderek artan şoklarla zayıflıyordu, dayanamayacak duruma gelip denizin altında ezilmesi birkaç dakikayı geçmezdi.</p>

  <p>Giordino Pitt'in yüzündeki gergin ifadeyi fark etti. İki sefer yapmak zorunda kalacağız. Benim ikinci seferi beklemem daha iyi...</p>

  <p>Üzgünüm, dostum, diye kesti Pitt onun sözünü. Sen ilk aracı yöneteceksin, ben de ikincisiyle arkandan geliyorum. Yüzeye çık, yolcularını şişme sallara boşalt ve geride kalanlar için fırtına gibi dönmeye çalış.</p>

  <p>Zamanında yetişmem olanaksız, dedi Giordino.</p>

  <p>Daha iyi bir yol biliyor musun?</p>

  <p>Giordino çaresizlik içinde başını iki yana salladı. Şanssız kurayı kim çekiyor?</p>

  <p>İngiliz araştırma ekibi.</p>

  <p>Giordino birden kasıldığını hissetti. Hiç gönüllü aramak yok mu? Bir kadını burada bırakmak sana yakışmıyor.</p>

  <p>Önce kendi adamlarımızı kurtarmam gerekiyor, dedi Pitt soğuk bir sesle.</p>

  <p>Giordino omuz silkti, ama yüzünde onaylamayan bir ifade vardı. Onları hem kurtarıyoruz, hem de ölüm fermanlarını imzalıyoruz.</p>

  <p>Uzun bir sarsıntı bütün deniz yatağını salladı, ardından da derinlerden gelen, tehdit dolu bir gümbürdeme işitildi. On saniye. Pitt saatine bakıyordu. Sarsıntı on saniye sürmüştü. Sonra yine bir ölüm sessizliği çöktü.</p>

  <p>Giordino bir an için gözlerini arkadaşından ayıramadı. Pitt'de en küçük bir korku belirtisi görünmüyordu. Neredeyse kayıtsız olduğu bile söylenebilirdi. Pitt'in yalan söylemekte olduğuna en küçük bir kuşkusu yoktu.</p>

  <p>İkinci aracı kullanacağı falan doğru değildi. Son adam olarak kendisi kalmaya karar vermişti.</p>

  <p>Ama artık çok geçti, tartışmak için, uzun vedalaşmalar için zaman yoktu, Pitt Giordino'yu kolundan tutup ite kaka birinci aracın kaporta kapağından içeri soktu.</p>

  <p>Amirali karşılayacak zamanda yukarda olursun, dedi. Selamlarımı söyle.</p>

  <p>Giordino onu duymadı bile. Kanyondan düşen bir kaya parçası kubbe çatıya çarpıp yuvarlanırken bütün odayı yankılara boğdu. Pitt kaporta kapağını çarparak kapattı ve oradan ayrıldı.</p>

  <p>İçerde oturan altı iriyarı adam aracın içini her santimetrekareyi dolduracak biçimde yerleşmişlerdi. Kimse konuşmuyor, birbirleriyle göz göze gelmekten kaçınıyorlardı. Sonra Giordino, yılan balığı gibi aralarından sıyrılarak kumanda koltuğuna geçti.</p>

  <p>Giordino aracı raylar üzerinde kaydırarak giriş-çıkış bölmesine getiren düğmelere hızla bastı. Çek listesini gözden geçirip bilgisayarı programladığı anda da dev iç kapılar kapanıp özel valflardan buz gibi deniz suyu bölmeye dolmaya başladı. Bölme suyla dolup su basıncına eşitlenince bilgisayar otomatik olarak dış kapıyı açtı. Giordino bundan sonra elle idareye geçti ve tam hız vererek aracı beş kilometre yukardaki dalgalara doğru sürdü.</p>

  <p>Giordino ve yolcuları giriş-çıkış bölmesindeyken Pitt dikkatini ikinci aracı yüklemeye çevirmişti. Önce NUMA görevlisi kadınların binmesini emretti. Sonra başıyla Stacy'e binmesi için işaret etti.</p>

  <p>Stacy araca girmeden durdu ve Pitt'e soru dolu gözlerle baktı. Olup bitenden müthiş bir şaşkınlık içindeydi. Yerinizi ben aldığım için ölecek misiniz? diye sordu alçak bir sesle.</p>

  <p>Pitt sırıttı. Honolulu'daki Halekalani Otel'de birlikte bir rom içmek için sizden açık çek alıyorum.</p>

  <p>Stacy bir şeyler söyleyecek gibi oldu, fakat daha ağzını açamadan arkadan gelen adam tarafından araca sürüklendi.</p>

  <p>Pitt projenin baş araç mühendisi Dave Lowden'e yaklaştı. Lowden bir istridye kadar sakindi, bir eliyle deri montunun fermuarını çekerken, diğeriyle de burnunun üstünde gözlüğünü düzeltiyordu.</p>

  <p>Yardımcı pilot olarak beni istiyor musunuz? diye sordu Lowden.</p>

  <p>Hayır, sen yalnız kullanacaksın, dedi Pitt. Ben Giordino'nun dönmesini bekleyeceğim.</p>

  <p>Lowden'in yüzüne kontrol edemediği bir üzüntü ifadesi çöktü. Aslında benim kalmam daha iyi olur.</p>

  <p>Senin güzel bir eşin ve üç tane çocuğun var. Ben bekârım. Kaldır poponu da gir şu araca hemen. Pitt Lowden'e sırtını dönüp Plunkett ve Salazar'ın durdukları yere yürüdü.</p>

  <p>Plunkett de en küçük bir korku belirtisi göstermiyordu.</p>

  <p>Aileniz var mı, Doktor? diye sordu Pitt.</p>

  <p>Ben mi? Yok canım, ne münasebet. Ben müzmin bekârım.</p>

  <p>Ben de öyle sanmıştım.</p>

  <p>Salazar gözleri korku ışıltılarıyla dolu, ellerini ovuşturmaktaydı. Çaresizliğinin ve birazdan ölmek üzere olduğunun fena halde bilincindeydi.</p>

  <p>Yanılmıyorsam bir eşiniz olduğunu söylemiştiniz, dedi Pitt soruyu Salazar'a yönelterek.</p>

  <p>Bir de oğlum var, diye geveledi Salazar. Veracruz'dalar.</p>

  <p>Bir kişilik daha yer var. Hemen binin.</p>

  <p>Ben sekizinci adam oluyorum, dedi Salazar afallayarak. Araçlarınızın en çok yedi kişi aldığını sanıyordum.</p>

  <p>En iri yapılıları birinci araca verdim, en ufak yapılı olanları ve üç kadını da ikinciye ayırdım. Sizin gibi ufak tefek biri sıkışabilir, sanırım.</p>

  <p>Salazar teşekkür bile etmeden kendini aracın içine attı. Pitt kaportayı kapadıktan sonra Lowden de içerden sıkıştırdı.</p>

  <p>Sualtı aracı giriş-çıkış bölmesine kayarken Plunkett pençe gibi eliyle Pitt'in sırtına vurdu.</p>

  <p>Cesur bir insansınız, Bay Pitt. Kimse Tanrı rolünü daha iyi oynayamazdı.</p>

  <p>Sizin için yer bulamadığıma üzgünüm.</p>

  <p>Önemli değil. Sizin gibi bir insanla ölmekten onur duyarım.</p>

  <p>Pitt gözlerinde hafif bir hayretle Plunkett'e baktı. Kim ölmekten söz etti ki?</p>

  <p>Haydi, canım. Denizi bilirim. Bu tesisin kafamıza çökeceğini anlamak için büyük bir sismograf olmak gerekmez.</p>

  <p>Doktor, dedi Pitt sakin bir sesle. Bana güvenin. O anda yine şiddetli bir sarsıntı başlamıştı.</p>

  <p>Plunkett Pitt'e kuşkuyla baktı. Benim bilmediğim bir şey mi biliyorsunuz?</p>

  <p>Islak Tarla'dan kalkan son trene biniyoruz, diyelim.</p>

  <p>On iki dakika sonra şok dalgaları aralıksız gelmeye başlamıştı. Kanyon duvarlarından kopan tonlarca kaya yuvarlak çatılı yapıların üstüne düşüyordu. Sonunda hırpalanmış yapının duvarları içe doğru patladı ve milyarlarca litrelik buz gibi kara sular boşalarak bu insan eseri yapıyı dümdüz etti.</p>
</body>
</html>
