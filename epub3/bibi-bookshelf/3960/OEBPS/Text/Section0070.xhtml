<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650249"></a><a name="_Toc356650185" style="text-align: justify;">Kısım&nbsp;</a>66</h2>

  <p>Jordan Sandecker'in mesajını aldığında Washington'da öğlen vaktiydi. Başkan bir duş yapıp elbise değiştirmek üzere üst kattaki yatak odasına çıkmıştı. Durum Değerlendirme Odası'ndan telefon geldiğinde aynanın karşısına geçmiş kravatını bağlamaktaydı.</p>

  <p>Rahatsız ettiğim için özür dilerim, Başkanım, dedi Jordan saygıyla. Fakat uçaktan yapılan atışın başarılı olduğunu bilmek istersiniz diye düşündüm. Pitt ve denizaltı aracı hedefe doğru ilerlemekteler.</p>

  <p>Arasıra güne iyi haberlerle başlamak iyi oluyor. Uçağa varmaları ne kadar sürer?</p>

  <p>Bir saat, eğer zemin dümdüz olur, jeolojik bir sürpriz çıkmazsa belki daha da kısa olabilir.</p>

  <p>Ya patlatma?</p>

  <p>Bombayı çıkarmak iki saat alır, daha sonra patlatma noktasına gidiş, detonatörleri kurmak ve denizaltı aracının güvenli bir alana uzaklaşması için de bir üç saat.</p>

  <p>Hiçbir sorun çıkmadı mı? diye sordu Başkan.</p>

  <p>Amiral Sandecker denize düşme anının biraz ürkütücü olduğunu söyledi, fakat araç hiç hasar almadan çarpmayı atlatmış. Bir tek sorun, ona da sorun derseniz eğer, Pitt ne yapıp yapıp Giordino'yu uçakta bırakmış ve operasyonu tek başına yürütüyormuş.</p>

  <p>Başkan bu durumdan gizlice hoşlanmıştı. Hiç şaşırmadım. Bir arkadaşını tehlikeye atmaktansa kendini feda edebilecek bir adamdır o. Peki, bombalı otomobiller konusunda bir gelişme var mı?</p>

  <p>Arama işinde görevli ekip yirmi yedi tanesini buldu.</p>

  <p>Yoshishu ve Tsuboi soluğumuzun enselerinde olduğunu biliyorlardır. Eğer bombaları patlatacak şifreleri bilselerdi, mutlaka onlardan bir haber alırdık.</p>

  <p>Yarışı kazanıp kazanmadığımızı çok yakında anlayacağız, dedi Jordan.</p>

  <p>Başkan tam asansörden inerken özel yaveri Dale Nichols hemen yanına geldi. Başkan Nichols'un yüzündeki telaşı hemen fark etmişti.</p>

  <p>Çıplak ayakla karınca yuvasına girmiş gibisin, Dale. Neler oluyor?</p>

  <p>Hemen haberleşme salonuna gelseniz iyi olur, Başkanım. Ichiro Tsuboi nasıl becerdiyse güvenlik sistemimize girmiş ve video girişinde haberleşme hattı açmış.</p>

  <p>Şu anda görüntüde mi?</p>

  <p>Henüz değil, beklemede. Yalnızca sizinle konuşacağını söylüyor.</p>

  <p>Durum Değerlendirme Odası'na haber ver de onlar da devreye girip konuşmayı izlesinler.</p>

  <p>Oval Ofis’in bulunduğu koridorun sonunda bir odaya giren Başkan karşısındaki duvarda açılmış büyükçe bir sahnenin bir ucundaki deri koltuğa oturdu. Koltuğun kol yerindeki bir düğmeye basıp bekledi. O anda sahneni öbür ucunda Ichiro Tsuboi'nin üç boyutlu bir görüntüsü beliriverdi.</p>

  <p>Fotonik teknolojisinin (fiber optik yayın) ve bilgisayar sihirbazlığının son gelişmesi sadesinde iki adam sanki aynı odadaymışlar gibi oturup karşılıklı konuşabileceklerdi. Görüntü son derece netti, en küçük bir bulanıklık yoktu.</p>

  <p>Tsuboi bambudan bir şilte üzerine dizleri üstünde oturmaktaydı. Üst ünde pahalı bir takım elbise vardı, fakat ayakkabı giymiyordu. Başkan’ın görüntüsü belirince başını hafifçe eğerek selam verdi.</p>

  <p>Diyalog başlatmak istemişsiniz, Bay Tsuboi, dedi Başkan.</p>

  <p>Doğru, dedi Tsuboi, Başkan'a unvanıyla hitap etmeyerek.</p>

  <p>Başkan kalçadan bir atış denedi. Wyoming'deki o patlamayla dikkatimi çekmeyi başardınız doğrusu. Bu olay bir mesaj niteliğinde miydi?</p>

  <p>Başkan’ın sözleri, görünüşündeki kayıtsızlıkla daha da etkili olmuştu. Yılların politikacısı olarak Başkan insanlar hakkında pek yanılmazdı. Tsuboi'nin gözlerindeki gerginliği hemen yakalamış, onun pazarlık yaparken yere pek sağlam basmadığını fark etmişti.</p>

  <p>Uluslararası finans imparatoru ve Suma’nın kaçınılmaz vârisi sakin ve duruma hakim görünmeye çalışıyordu, ama Başkan'ın patlamayla ilgili o ana dek hiç ses vermemiş olması kafasını allak bullak etmişti. O da, Yoshishu da ABD Başkanı'nın neden tepki göstermediğini bir türlü anlayamamışlardı.</p>

  <p>Laf kalabalığı yapmaya gerek yok, Başkan, dedi Tsuboi. Teknik düzeyimizi ve savunma teknolojisindeki üstünlüğümüzü biliyorsunuz. Sanırım Senatör Diaz ve Kongre üyesi Smith ile birlikte istihbarat ajanlarınız da size Soseki Adası'ndaki tesisimizi anlatmışlardır.</p>

  <p>Ejder Merkezi'niz ve Kaiten Projesi hakkında yeterince bilgim var, dedi Başkan, Tsuboi'nin Hideki Suma'dan hiç söz etmemesini fark ederek. Ama eğer bombalı otomobillerinizden birini daha patlatacak olur da topyekun bir karşılık göstermeyeceğimi sanıyorsanız, çok yanılıyorsunuz.</p>

  <p>Bizim asıl niyetimiz milyonlarca insan öldürmek değildi, dedi Tsuboi.</p>

  <p>Niyetinizin ne olduğunu biliyorum, Bay Tsuboi. Bir daha deneyecek olursanız cehenneme kucak açmış olursunuz.</p>

  <p>Eğer böyle mantıksız bir hareket yaparak tarihe Adolf Hitler'den beri gelen en büyük canavar olarak geçmek istiyorsanız, o zaman söylenecek fazla bir şey yok.</p>

  <p>Benimle temas kurduğunuza göre bir şeyler söylemek istemiş olmalısınız.</p>

  <p>Tsuboi biraz durduktan sonra bastırdı. Size bazı tekliflerim var.</p>

  <p>Dinlemeye hazırım.</p>

  <p>Otomobillerin aranmasını durduracaksınız. Eğer bir tanesi daha elinize geçecek olursa patlatma sinyali verilecektir. Siz benim halkımın üstüne böyle bir bomba bırakmış olduğunuz için, emin olun, ben de geri kalan bombaları kalabalık kentlerinizde patlatmakta hiç tereddüt etmem.</p>

  <p>Başkan giderek kabaran öfkesini bastırmakta zorlanıyordu. Demek öyle. Siz bizden birkaç milyon insan öldürürseniz, biz de sizin bütün nüfusunuzu ortadan kaldırırız.</p>

  <p>Yo, siz bunu yapamazsınız. Amerikan ulusunun Beyaz Hıristiyan halkı böyle bir kasaplığı hiç onaylamaz.</p>

  <p>Hepimiz beyaz ya da Hıristiyan değiliz.</p>

  <p>Kültürünüzü alttan oyan azınlıklar asla tutumunuzu desteklemeyeceklerdir.</p>

  <p>Onlar yine de Amerikalıdır.</p>

  <p>Her neyse, benim halkım yeni imparatorluk için canlarını vermeye hazırdır.</p>

  <p>Yalan! diye çıkıştı Başkan. Şu güne kadar siz de, Suma ve çetenizin diğer üyeleri de operasyonunuzu gizli tuttunuz. Ekonomik egemenlik için hayatlarını tehlikeye attığınızdan Japon halkının haberi bile yok. Birkaç caninin açgözlülüğü yüzünden uluslarının yok olmasını göze almaz onlar. Siz onlar ya da hükümetiniz adına konuşmuyorsunuz.</p>

  <p>Tsuboi'nin yüzünde hafif bir gülümseme belirdi. Başkan merakla bekledi. Her iki ülkenin de böyle bir felakete uğramasına engel olabilirsiniz, yeter ki benim tekliflerimi kabul edin.</p>

  <p>Yani, isteklerinizi, demek istiyorsunuz.</p>

  <p>Nasıl isterseniz.</p>

  <p>Söyleyin bakalım, dedi Başkan, sesi iyice gerginleşerek. Kontrolünü kaybetmiş, bunun için de kendi kendisine kızıyordu.</p>

  <p>Japon şirketlerini devletleştirme, ya da onlara el koyma olmayacak, bundan böyle şirket ya da gayrimenkul satın almamıza yasal müdahale yapılmayacak.</p>

  <p>Böyle bir sorun yok zaten. Amerika Birleşik Devletleri hiçbir zaman devletleştirme işine ilgi duymamıştır. İki yüz yıllık tarihimizde bu denli anayasa dışı bir işlem hiç düşünülmemiştir bile. İkinci konuya gelince, daha bugüne dek hiçbir Japon şirketinin bir işletmeyi ya da araziyi satın almasını engelleyen yasa olduğunu duymadım.</p>

  <p>Amerika'ya giren Japon yurttaşlarından vize istenmeyecek.</p>

  <p>Bunun için Kongre ile mücadele etmeniz gerekir.</p>

  <p>Tsuboi buz gibi bir sesle devam etti. Japon ürünlerine gümrük engelleri ya da yükseltilmiş gümrük vergileri konmayacak.</p>

  <p>Ya sizin tarafınızdan?</p>

  <p>Pazarlık konusu değil, dedi Tsuboi hemen; bu soruya hazırlıklı olduğu belliydi. Birçok ürünlerinizin Japonya'da istenmeyişinin sağlam nedenleri var.</p>

  <p>Peki, devam edin, dedi Başkan.</p>

  <p>Hawaii Eyaleti Japonya'nın olacak.</p>

  <p>Başkan bu mantıksız istek konusunda önceden uyarılmıştı. Adanın halkı gayrimenkul fiyatlarına yaptıklarınız için zaten öfke içindeler. Onların bizim bayrağımızı bırakıp sizinkini almak isteyeceklerini hiç sanmıyorum.</p>

  <p>Ayrıca Kaliforniya Eyaleti'ni de istiyoruz.</p>

  <p>Olacak şey değil, dedi Başkan. İstemeye başlamışken birkaç şey daha isteyin bari.</p>

  <p>Hazineniz bizim paramızla ayakta kalabildiğine göre, hükümetinizde temsil edilmek de istiyoruz, Kabine'de bir bakanlık, Dışişleri, Hazine ve Ticaret bakanlıklarında önde gelen kadrolar.</p>

  <p>Sizin adamlarınızı kim seçecek, siz ve Yoshishu mu, yoksa hükümet liderleriniz mi?</p>

  <p>Bay Yoshishu ve ben.</p>

  <p>Başkan dilini yutacak gibi olmuştu. Bu istekleri kabul etmek, suç örgütlerini hükümetin üst kadrolarında yer almaya davet etmekti. Bay Tsuboi, istediğiniz şey düşünülecek gibi değil. Amerikan halkı yabancı bir ülkenin ekonomik kölesi olmayı asla kabul etmez.</p>

  <p>Eğer koşullarımı kabul etmezseniz bedelini çok ağır ödeyeceksiniz. Oysa Amerika' tun devlet ve ticaret yönetiminde söz sahibi olursak, ekonominiz büyük bir düzelme göstererek yurttaşlarınıza çok daha yüksek yaşam standartları sağlanacaktır.</p>

  <p>Başkan dişlerini gıcırdatıyordu. Böyle bir tekel olursa fiyatlar ve Japon ürünlerinin kârı roket gibi fırlar.</p>

  <p>Ama işsizlik sorununuz da kalkar, ulusal borçlarınız azalır, dedi Tsuboi.</p>

  <p>Kongre'nin uymayabileceği taahhütlere girme yetkim yok, dedi Başkan, öfkesi biraz durulmuştu. Gözlerini kaçırarak aklı karışmış gibi yaptı. Washington'un yabancısı değilsiniz, Bay Tsuboi. Devlet mekanizmamızın nasıl yürüdüğünü bilirsiniz.</p>

  <p>Yetki sınırlarınızı biliyorum. Ama yine de Kongre onayı olmasa da yapabileceğiniz epey şey var.</p>

  <p>Bu isteklerinizi biraz sindirebilmem için bana birkaç dakika izin verin. Başkan düşüncelerini toparlamak istiyordu. Yalan söyleyip, Tsuboi' nin bu gülünç isteklerini kabul edermiş gibi numara yapamazdı. Bunu zam an kazanmak için yapmış olacağı kolayca anlaşılırdı. Çok huzursuz olmuş gibi görünmesi gerekliydi. Başını kaldırıp Tsuboi'nin gözlerine baktı. Kayıtsız şartsız teslim olmak anlamına gelen bu istekleri kabul etmeye vicdanım elvermiyor.</p>

  <p>Sizin bin dokuz yüz kırk beşte bize önerdiğiniz koşullardan çok daha insaflıdır.</p>

  <p>Bizim işgalimiz sizin hak ettiğinizden çok daha insaflıydı, dedi Başkan.</p>

  <p>Burada tarih tartışmak için bulunmuyorum, diyerek sözünü kesti Tsuboi. Koşulları duydunuz, sonuçları da biliyorsunuz. Kararsızlığınız ya da geciktirmeye kalkmanız felaketi geciktirmez.</p>

  <p>Tsuboi'nin gözlerinde blöf yaptığını gösterir bir belirti yoktu. Başkan kalabalık nüfuslu kentlerde gizlenmiş bombalı otomobilleri patlatmak için bir işaret bekleyen intihar düşkünü manyakların varlığını biliyordu.</p>

  <p>Bu istekleriniz hiçbir uzlaşma kapısı bırakmıyor.</p>

  <p>Hiç, dedi Tsuboi.</p>

  <p>Parmaklarımı şıklatıp bir anda muhalefetin işbirliği yapmasını sağlayamam, dedi Başkan, çaresizlik rolü yaparak. Kongre'ye emir veremeyeceğimi siz de pekâlâ biliyorsunuz. Senatör Diaz ve Kongre üyesi Smith parlamentoda epey söz sahibi insanlardır, size karşı ateşli bir kampanyaya başladılar bile.</p>

  <p>Tsuboi umursamaz bir şekilde omuz silkti. Devlet çarkınızın duygusallık batağında nasıl tökezlediğini bilirim, Başkan. Üstelik seçimle gelen temsilcileriniz de ulusal çıkarlar ne olursa olsun, yalnızca parti çizgisine göre oy verirler. Ama siz onlara, şimdi konuştuğumuz sırada bile iki tane bombalı otomobilin Washington sokaklarında dolaştığını bildirirseniz, eminim kaçınılmaz olanı kabul edeceklerdir.</p>

  <p>Fena. Top yine Başkan'ın alanına düşmüştü. Yüzündeki öfkeyi göstermemeye çalıştı. Bana zaman gerek.</p>

  <p>Bu öğleden sonra üçe kadar zamanınız var. Saat üçte yanınızda danışmanlarınız ve Kongre liderleri destek olurken televizyona çıkıp Japonya ve Amerika Birleşik Devletleri arasındaki yeni işbirliği anlaşmalarını duyuracaksınız.</p>

  <p>Çok şey istiyorsunuz.</p>

  <p>Böyle olmalı, dedi Tsuboi. Bir şey daha var, Başkan. Soseki Adası'na saldırmayı aklınızdan bile geçirirseniz, buna bombalı otomobillerle karşılık veririz. Anlaşıldı mı?</p>

  <p>Hem de nasıl.</p>

  <p>O halde, iyi günler. Bu öğleden sonra televizyonda sizi zevkle izleyeceğim.</p>

  <p>Tsuboi'nin görüntüsü bir anda kayboluverdi.</p>

  <p>Başkan duvardaki saate baktı. Dokuzdu. Yalnızca altı saat vardı. Jordan da Pitt'in atom bombasını patlatıp denizaltı depremini ve tsunamiyi başlatması için aynı süreyi öngörmüştü.</p>

  <p>Of, Tanrım, diye iç çekti boş odada. Ya bir terslik olursa?</p>
</body>
</html>
