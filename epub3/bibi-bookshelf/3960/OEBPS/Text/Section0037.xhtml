<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650216"></a><a name="_Toc356650185" style="text-align: justify;">Kısım&nbsp;</a>33</h2>

  <p>Raymond Jordan bir konuta gizlice girmeyeli en az on yıl olmuştu, tâa ktif ajan olarak çalıştığı günlerden beri. Birden, hâlâ becerebiliyor muyum, diye denemek geldi içinden.</p>

  <p>Pitt'in hangarının güvenlik alarm sisteminin kablolarına küçük bir bilgisayar sondası soktu. Bir düğmeye basarak gereken kombinasyonu istedi. Alarm kutusu isteneni verince büyük bir rahatlık ve kayıtsızlıkla alarmı devreden çıkaran tuşlara kombinasyonu iletti. Sonra kilidi açıp sessizce içeri girdi.</p>

  <p>Az ilerde Pitt'in arkası dönük olarak turkuaz renkli bir Stutz'un önünde eğilmiş olduğunu gördü. Pitt bütün dikkatini otomobilin farını onarmaya vermişti.</p>

  <p>Jordan bulunduğu yerden otomobil koleksiyonuna baktı. Bu denli büyük oluşuna şaşırmıştı. Sandecker'in bu koleksiyondan söz ettiğini hatırlıyordu, fakat karşısında gördüğü manzarayı sözcükler yeterince tanımlayamıyordu. Ağır ağır ilk sıra otomobillerin önünden yürüyüp arkadan Pitt'e yaklaştı. Bu bir çeşit sınamaydı. Pitt'in birdenbire arkasında ve bu kadar yakınında bitiveren bir yabancıya nasıl tepki göstereceğini merak ediyordu. Son üç metreyi yürümeden durup Pitt'i ve arabayı bir an izledi. Stutz adamakıllı çizik ve sıyrıklarla doluydu, yeniden boyanması gerekirdi. Ön cam çatlamış, sol ön far ise kablosundan sallanıyordu.</p>

  <p>Pitt'in üstünde kadife pantalon ve örgü kazak vardı. Dalgalı siyah saçları rasgele taranmıştı fakat yüzündeki ifade son derece kararlıydı.</p>

  <p>Jordan daha bir adım atmamıştı ki Pitt arkasına bile bakmadan konuşmaya başladı. İyi akşamlar, Bay Jordan.. Ne iyi ettiniz de geldiniz.</p>

  <p>Jordan dondu kaldı, ama Pitt hiçbir şey olmamışçasına, kayıtsız bir tavırla işine devam etti.</p>

  <p>Kapıyı çalmam gerekirdi.</p>

  <p>Gerek yok. Bölgemde olduğunuzu biliyordum.</p>

  <p>Olağanüstü bir sezgi gücün mü var, yoksa ensende gözlerin mi var? Jordan Pitt'in görüş alanına yürüdü.</p>

  <p>Pitt başını kaldırıp gülümsedi. Onardığı farın reflektörünü kaldırdı, Jordan'ın görüntüsü hâlâ reflektörden yansıyordu. Hangarda yaptığınız . geziyi izledim. Ama girişiniz son derece profesyonelceydi. Sanırım yirmi saniyeden fazla uğraşmamışsınızdır.&nbsp;&nbsp; .</p>

  <p>İkinci bir kamera olduğunu görmemiştim. Herhalde bunamaya başladım.</p>

  <p>Yolun karşısında. Telefon direğinin tepesindeki küçük kutu. Çoğu ziyaretçi binanın üstünde olacağını sanıyor. Enfrarujludur. Kapının yanında biri kımıldarsa hemen bir alarm zilini harekete geçiriyor.</p>

  <p>Müthiş bir koleksiyonun var, dedi Jordan. Bu duruma getirmen ne kadar sürdü?</p>

  <p>Yaklaşık yirmi yıl önce şuradaki kestane renkli Ford küpeyle başladım, daha sonra da koleksiyonculuk bir hastalık haline geldi. Bazılarını NUMA projelerini yürüttüğüm sırada topladım, bazılarını özel kişilerden ya da açık arttırmalarda satın aldım. Antika ve klasik otomobiller, insanın her zaman gurur duyabileceği yatırımlar oluyor. Resim koleksiyonundan da daha zevkli. Pitt far çerçevesini tornavidayla sıkıştırdıktan sonra ayağa kalktı. Size içecek bir şey ikram edebilir miyim?</p>

  <p>Bu aşırı stresli mideme bir bardak süt iyi gelir.</p>

  <p>Lütfen yukarı buyurun. Pitt dairesine çıkan merdivenleri gösterdi. Yardımcısını göndermektense güvenlik şubesi başkanının buraya kadar benimle görüşmek için gelmesi çok onur verici.</p>

  <p>Jordan basamaklara adımını atarken bir an duraksadı. Benden duyman daha iyi olur, diye düşündüm. Kongre üyesi Smith ve Senatör Diaz ülke dışına kaçırıldılar.</p>

  <p>Pitt ağır ağır dönüp ona baktı. Gözlerinde bir rahatlama ifadesi vardı. Loren'e bir zarar vermediler? Bu sözcükler bir sorudan çok, hesap sorar gibiydi.</p>

  <p>Karşımızda sapık teröristler yok, dedi Jordan. Kaçırma operasyonu yaralama ya da ölüme yol açmayacak denli ustaca yapılmıştı. Gerek Diaz'a gerekse Smith'e iyi davranıldığına inanıyoruz.</p>

  <p>Nasıl kaçabilmişler?</p>

  <p>İstihbaratçılarımız, Smit ve Diaz'ın Virginia'da Newport News havaalanında Suma'nın Amerikan şirketlerinden birinin özel jetiyle kaçırıldığını sanıyor. Bin kilometrekarelik bir alanda, programlı programsız her kalkış yapan uçağı araştırırken, Suma'ya ait olan birini bulduğumuzda, uçak Japonya yönünde Berring Denizi'ni geçmekteydi. İzini uydudan bulduk.</p>

  <p>Askeri üslerimizden birinden kalkacak bir uçakla onları inişe zorlamak için çok mu geç?</p>

  <p>Hem de çok. Uçağı Japonya Savunma Hava Kuvvetleri'nden bir FSX savaş uçağı filosu karşılayıp refakat etti. Japon savaş uçaklarının da bizim General Dynamics ile Mitsubishi ortaklığıyla yapıldığını da söylemeden edemeyeceğim.</p>

  <p>Peki sonra?</p>

  <p>Jordan başını çevirip pırıl pırıl ışıldayan otomobillere baktı. Onları kaybettik, dedi tekdüze bir sesle.</p>

  <p>İndikten sonra mı?</p>

  <p>Evet, Tokya havaalanında. Neden orada durdurulmadıklarını ya da hiç olmazsa takip edilmediklerini açıklamaya gerek yok, ama ancak Dışişlerindeki geri zekâlıların bilebileceği nedenlerle Japonya'da onları durdurabilecek ajanlarımız yok. İşte şu anda durum bu.</p>

  <p>Dünyanın en iyi istihbarat örgütü ancak bu kadar mı yapabildi yani? Pitt'in sesi oldukça yorgun çıkıyordu. Mutfağına gidip buzdolabını açtı ve bir bardağa süt doldurup Jordan'a getirdi. Peki Japonya'daki özel ekiplere ne oldu? Uçak alana indiğinde onlar neredeydiler?</p>

  <p>Marvin Showalter ve Jim Hanamura öldürüldükten sonra...</p>

  <p>Her ikisi de öldürüldü mü? diye sözünü kesti Pitt.</p>

  <p>Tokyo polisi Hanamura'nın başı kesik cesedini bir hendeğin içinde buldu. Showalter'in başı ise, vücudu olmaksızın, birkaç saat önce büyükelçiliğimizin bahçe parmaklıklarına saplanmış olarak bulundu. Bunlar yetmiyormuş gibi, Roy Orita'nın köstebek olmasından kuşkulanıyoruz. Ta başından beri bizi sattı. Kimbilir Suma'ya ne kadar çok bilgi sızdırmıştır. Verdiği zararı belki de hiç öğrenemeyeceğiz.</p>

  <p>Jordan'ın yüzündeki üzüntüyü ve hüsranı gördükten sonra Pitt'in öfkesi yatıştı. Üzgünüm, Ray, işlerin bu denli kötü gittiğini bilmiyordum.</p>

  <p>Bugüne dek hiçbir ÇAST ekibim böylesine hırpalanmamıştı.</p>

  <p>Orita'yı nasıl anladınız?</p>

  <p>Bir iki belirti vardı. Showalter içerden birinin yardımı olmaksızın tuzağa düşmeyecek kadar akıllıdır. Hiçbir işi art arda iki kez yapmaz, aynı yollardan üst üste geçmezdi. Ona güvendiği ve ne zaman ne yapacağını bilen biri ihanet etti. Sonra Jim Hanamura vardı; Orita'dan kuşkulu kokular aldığını bir kez söylemişti, ama kesin bir kanıtı yoktu. Bütün bunlara ek, Orita ortadan kayboldu ve gizlendi. Showalter'in kaçırıhşından beri Mel Penner'e rapor etmedi. Kern onun Edo Kent'inde Suma’nın etekleri altına gizlendiğini sanıyor.</p>

  <p>Geçmişi nasıldır?</p>

  <p>Üçüncü kuşak Amerikalı. Babası İtalya seferinde Gümüş Yıldız madalyası kazanmış. Suma’nın onu saflarına çekmek için ne yem kullandığını bilemiyoruz.</p>

  <p>Hanamura ve Showalter'in idamlarını kim uygulamış?</p>

  <p>Henüz bir kanıt yok. Törensel bir öldürmeye benziyor. Polis pataloğu kafalarının bir samuray kılıcıyla kesildiğini sanıyor. Suma’nın başkatili eski savaş sanatlarına bayılan biri, ama onun yaptığını kanıtlayamıyoruz.</p>

  <p>Pitt ağır ağır koltuğuna çöktü. Ne yazık.</p>

  <p>Fakat Jim Hanamura eli boş gitmedi, dedi Jordan. Patlatma kum anda merkezini bulabilmemiz için bize tek sahip olduğumuz ipucunu verdi.</p>

  <p>Pitt ümitle baktı. Yerini öğrendiniz mi?</p>

  <p>Daha tam olarak, bulduk, diyemeyiz, ama bir adım daha yaklaştık.</p>

  <p>Hanamüra nasıl bir bilgi edinmiş?</p>

  <p>Jim Suma’nın inşaat tasarımcılarının ofislerine girmiş ve bizim aradığımız niteliklere uyan bir elektronik kumanda merkezinin taslak çizimlerini bulmuş. Anlaşıldığı kadarıyla bu tünellerle gidilebilen bir yeraltı tesisi.</p>

  <p>Nerede olduğu hakkında bilgi var mı?</p>

  <p>Bir kamyonet sürücüsünün büyükelçiliğe bıraktığı zarfın üzerine kısa bir not yazmış, fakat deşifre etmesi zor bir bulmaca gibi.</p>

  <p>Mesaj nedir?</p>

  <p>Ajima Adası'nı arayın, diye yazmış.</p>

  <p>Pitt hafifçe omuz silkti. Ee, sorun ne o zaman?</p>

  <p>Ajima diye bir ada yok, dedi Jordan. Elindeki bardağı kaldırdı. Bu sütün kaymağı alınmış.</p>

  <p>Böylesi sizin için daha sağlıklıdır.</p>

  <p>Su içiyormuşum gibi oluyor, diye mırıldandı Jordan bir yandan da Pitt'in o güne dek kazanmış olduğu madalya ve kupaların sergilendiği vitrine bakarak. Bunların çoğu klasik otomobil konkurlarında, birkaç tanesi lise ve Hava Harp Okulu'ndayken futbol oyuncusu olarak aldığı ödüller, iki tanesi de eskrim kupasıydı. Eskrim yapar mısın?</p>

  <p>Pek öyle Olimpiyat düzeyinde değil, ama zaman buldukça hâlâ idman yaparım.</p>

  <p>Epe mi, flöre mi, yoksa kılıç mı?</p>

  <p>Kalıç.</p>

  <p>Ben de sana onu yakıştırırdım. Ben kendim flöreciyim.</p>

  <p>Ustalıklı tuşları tercih ediyorsunuz demek ki.</p>

  <p>Yazık, karşılıklı bir maç yapamayacağız.</p>

  <p>Arasını bulup epe yapabiliriz.</p>

  <p>Jordan güldü. Ben yine avantajlı olurum, çünkü epede de flörede de tuşlar kılıcın ucuyla yapılır, oysa kılıç dalında kenarlarla yapılan vuruşlar puan alır.</p>

  <p>Hanamura'nın Ajima'yı kumanda merkezi olarak düşünmesinin iyi bir nedeni olmalı, dedi Pitt yine konuya dönerek.</p>

  <p>Hanamüra resim meraklısıydı. Suma’nın ofisine dinleyici yerleştirme operasyonu da onun eski Japon resim sanatı hakkındaki bilgisine dayanıyordu. Suma’nın resim koleksiyonu yaptığını biliyorduk, özellikle Honshu Adası çevresindeki küçük adaların bir dizi resmini yapmış olan bir on altıncı yüzyıl Japon ressamının eserlerini topluyordu. Ben de bunlardan birinin sahtesini yaptırdım. Sonra Hanamura, sanat eksperi rolünde gidip bu tabloyu Suma'ya sattı. Suma’nın sahip olmadığı tek ada resmi Ajima. Benim düşünebildiğim tek ilişki bu işte.</p>

  <p>O halde Ajima diye bir ada olmalı.</p>

  <p>Eminim vardır, fakat bilinen hiçbir adanın geçmişinde bu isme raslayamadık. Ne eski, ne de modern haritalarda gözüküyor. Olsa olsa Masaki Shimzu adındaki ressamın kendi taktığı bir ad olabilir, diye düşünüyorum, eserlerinin katalogunda da bu adla geçiyordur.</p>

  <p>Hanamura'nın yerleştirdiği mikrofonlardan ilginç konuşmalar kaydedildi mi?</p>

  <p>Suma, onun kasabı Kamatori, yaşlı Korori Yoshishu ve Ichiro Tsuboi adında çetenin ağır toplarından biri arasında geçen çok ilginç bir konuşma.</p>

  <p>Şu Kanoya Şirketleri'nin arkasındaki finans dehası mı? Adını duymuştum.</p>

  <p>Evet, Diaz'la Smith kaçırılmadan birkaç gün önce Capital HilPde bir alt komite soruşturma toplantısında Tsuboi ile oldukça hararetli bir tartışmaya girmişlerdi.</p>

  <p>Bu adamın Suma'yla ilişkisi olduğunu mu söylüyorsunuz?</p>

  <p>Hem de ne ilişki! dedi Jordan. Jim'in yerleştirdiği mikrofonlar sayesinde Japon politikacılarının ve özellikle de halkının haberi olmadan bir nükleer silah deposu yapmak için gerekli finansmanı Tsuboi'nin yaptığını öğrendik. Ayrıca Kaiten Projesi adını da ilk kez bu konuşmada duyduk.</p>

  <p>Pitt önceden kalmış soğuk kahveyi bir fincana boşaltıp bunu mikrodalga fırınına soktu. Kahve ısınırken düşüncelere dalmıştı.</p>

  <p>Jordan konuşarak sessizliği bozdu. Ne düşündüğünü biliyorum, ama Diaz ve Smith'i kurtarıp Kaiten Projesi'ni tek bir operasyonla bozmak için bana adam verilmedi.</p>

  <p>Başkan'ın onlara sırt çevirdiğine inanamıyorum.</p>

  <p>Karşı tarafın elinde böyle bir koz varken, adam kaçırdıkları için onları savaşla tehdit edemez. En ivedi görevimiz Kaiten Projesi'ni dağıtmak. Ancak ondan sonra Smith ve Diaz'ı kurtarmak için Başkan bize istediğimiz gücü sağlayabilir.</p>

  <p>O halde yeniden esrarengiz Ajima Adası'na dönüyoruz, dedi Pitt sertçe. Adalar dizisinde Suma’nın sahip olmadığı tek resim bu, diyorsunuz.</p>

  <p>Evet, dedi Jordan. Hanamura onun bu tabloyu ele geçirmek için deli olduğunu söylemişti.</p>

  <p>Nerede bulunabileceği konusunda bir ipucu var mı?</p>

  <p>Ajima tablosu son olarak Almanya teslim olmadan önce Berlin'deki Japon büyükelçiliğinde görülmüş. Eski OSS kayıtları tablonun Naziler tarafından İtalya'dan yağmalanan sanat eserleriyle birlikte getirildiğini, sonra da yaklaşan Rus ordusu gelmeden trenle Kuzeybatı Almanya'ya taşındığını gösteriyor. Sonra da yok olmuş.</p>

  <p>Tekrar ortaya çıkarıldığına ilişkin herhangi bir şey?</p>

  <p>Yok.</p>

  <p>Adanın nerede olabileceği konusunda da hiçbir fikrimiz yok?</p>

  <p>En küçük bir fikrimiz bile.</p>

  <p>Vah vah. dedi Pitt. Tabloyu bul, ressamın tablosuna göre kıyı çizgisi hangi adaya uyuyor diye bak ve karşında Hideki Suma’nın gizli merkezini bulursun. Tıpkı masallardaki gibi.</p>

  <p>Jordan gözlerini kıstı. Elimizdeki en iyi ipucu bu işte.</p>

  <p>Pitt'in aklı pek yatmamıştı. Casus uçaklarınız ve uydularınızın bu tesisi mutlaka saptamaları gerekir.</p>

  <p>Japonya'nın dört ana adası, Honshu, Kyushu, Hokkaido ve Shikoku'nun çevresinde yaklaşık bin tane küçük ada var. Bunların içinde belli bir adayı aramak hiç de kolay bir iş değil.</p>

  <p>O halde neden dört ana adaya tünelle bağlanabilecekleri ayırmıyorsunuz?</p>

  <p>İzin ver de o kadar düşünebilelim, dedi Jordan biraz sinirlenerek. Zaten on milden açıkta bulunan adaları eledik. Dikkatimizi topladığımız diğerlerinde ne kuşkulu bir faaliyet ne de yüzeyde herhangi bir yapı vardı. Ama bütün bu tesisin yeraltında olacağını varsaydığımız için bu normal. Ve son olarak da, hemen bütün adaların jeolojisi volkanik kayalardan oluşuyor ve bizim sensörlerimiz bu dokuyu delip geçemiyor. Şimdi sorunun cevabını aldın mı?</p>

  <p>Pitt üsteledi. Toprak ve kayaları dışarı atmadan kimse tünel kazanamaz.</p>

  <p>Ama Japonlar kazmış işte. Uydu fotoğraflarımızın analizinde, kıyılarda herhangi bir tünel kazısı ya da tünel girişi gözükmedi.</p>

  <p>Pitt omuz silkip teslim bayrağını çekti. Demek yine bilinmezler ülkesindeki bir tabloya gelip çatıyoruz.</p>

  <p>Jordan aniden koltuğunda öne doğru uzandı ve Pitt'e sert bir bakış attı. İşte sen de maaşını bu noktadan itibaren hak etmeye başlıyorsun.</p>

  <p>Pitt böyle bir giriş bekliyordu, ama ne olduğunu tam olarak kestirememişti. Beni Japonya'ya gönderip, adaların etrafında dalış yapmamı istiyorsunuz, değil mi?</p>

  <p>Yanlış. dedi Jordan, Pitt'in hiç hoşuna gitmeyen emir verici bir tavırla. Almanya'ya gidip bir Luftwaffe sığınağında dalış yapacaksın.</p>
</body>
</html>
