<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650197"></a><a name="_Toc356650185">Kısım&nbsp;</a>14</h2>

  <p>Pitt sözünü tutarak kısılıp kalan aracı gömülüp kaldığı yerden çıkarmayı başardı. Koca araç lav kayalar üzerinde karış karış ilerleyerek deniz dibinin yüzeyine ulaştı.</p>

  <p>Çıktık, diye sevinçle bağırdı Plunkett. Bravo.</p>

  <p>Bravo, diye dalga geçti Pitt. Bilgisayar kontrolünü çalıştırıp monitöre bir dizi görüntü getirdi. Hiçbir mekanik hasar görmeden çıkmamız mucize.</p>

  <p>Aziz dostum, sana olan inancım içinde bulunduğumuz bu deniz gibi sınırsızdır. Senin azminden bir an bile kuşku duymadım.</p>

  <p>Pitt dönüp Plunkett'in yüzüne baktı. Demek ki seni bu kadar kolay inandırabiliyorum. Oyun oynar mısın?</p>

  <p>İyi briç oynarım. Birkaç turnuva bile kazandım. Ya sen?</p>

  <p>Kötü poker oynarım.</p>

  <p>Her ikisi de bulundukları yerden bir daha hiç çıkamayabileceklerinin farkındaydılar. Eğer korkuyorlarsa da, bunu kesinlikle belli etmiyorlardı.</p>

  <p>Şimdi çığın altından kurtulduğumuza göre, planın nedir? diye sordu Plunkett, bir fincan çay daha ister gibi sakince.</p>

  <p>Plan yukarı çıkmak, dedi Pitt aracın tavanını göstererek.</p>

  <p>Bu görkemli aracın yüzebilirliği olmadığına ve tepemizde de beş kilometrelik okyanus olduğuna göre bu imkânsızı nasıl başarmayı düşünüyorsun?</p>

  <p>Pitt sırıttı. Oturup manzarayı seyret. Şimdi dağların içinden güzel bir yolculuk yapacağız.</p>

  <p>Gemimize hoşgeldiniz, Amiralim. Yarbay Morton jilet gibi bir selam çakılıp elini uzattı, fakat bu karşılama tümüyle resmiyet doluydu. Yarbay durumdan hiç hoşnut değildi ve bunu gizlemeye de çalışmıyordu. Seyir sırasında yüzeye çıkıp ziyaretçi alma emri pek sık verilmez. Bu durumdan pek hoşlanmadığımı söylemek zorundayım.</p>

  <p>Sandecker Shanghai Shelfy'am işkampavyasından kısmen yüzeye çıkmış bulunan Tucson'un köprüsüne çıkarken gülmesini bastırmaya çalıştı. Morton'un elini kayıtsızca sıktı ve sıradan bir iş yapıyormuş havası takındı.</p>

  <p>Seyir programınızı birlikte bir kadeh atalım diye bozmuş değilim, Yarbayım. Buraya Başkan'ın emriyle geldim. Eğer sizi rahatsız ediyorsam seve seve yelkenli gemiye dönerim.</p>

  <p>Yarbay Morton'un yüzü ekşidi. Gücenmeyin, Amiralim, ama Sovyet uyduları...</p>

  <p>Renkli fotoğraflarımızı çekerler, sonra da analizcileri bayram eder. Evet, doğru, ama ne gördükleri ve düşündükleri umurumuzda değil. Giordino da köprüye çıkarken Amiral ona döndü. Proje müdür yardımcım Al Giordino.</p>

  <p>Morton farkında olmadan Giordino'ya da askeri bir selam çaktı, sonra birlikte açık kaporta kapağından denizaltının kontrol merkezine indiler. Morton onları saydam bir seyir masası ve deniz yatağının üç boyutlu bir sonar görünümünün bulunduğu bir kamaraya götürdü.</p>

  <p>Tucson'un seyir subayı Yüzbaşı David DeLuca masanın üzerine eğilmişti. Morton yanındakileri tanıştırırken doğruldu ve gülümsedi. Amiral Sandecker, ne büyük onur. Akademide sizin konferanslarınızı hiç kaçırmazdım.</p>

  <p>Sandecker'in yüzü ışıldadı. Umarım seni uyutmamışımdır.</p>

  <p>Kesinlikle hayır. NUMA projeleri hakkında anlattıklarınızı hayranlıkla dinlerdik.</p>

  <p>Morton DeLuca'ya bir uyarı bakışı attıktan sonra masayı işaret etti. Amiral senin bulduğun şeyle çok ilgileniyor.</p>

  <p>Bana ne göstereceksin, evlat? Sandecker elini DeLuca’nin omzuna koydu. Aldığım habere göre, deniz yatağından tuhaf sesler duymuşsunuz.</p>

  <p>DeLuca bir an duraksadı. Tuhaf bir müzik geliyordu...</p>

  <p>Deniz kızı Minnie mi? diye sordu Giordino.</p>

  <p>DeLuca başıyla doğruladı. Önceleri oydu, ama şimdi daha çok John Philip Spousa marşlarına benziyor.</p>

  <p>Morton gözlerini kıstı. Nasıl bilebildiniz?</p>

  <p>Dirk, dedi Giordino kesinlikle. Hâlâ sağ.</p>

  <p>Öyle olduğunu umalım, dedi Sandecker artan bir sevinçle. Luca'ya döndü. Müziği hâlâ işitebiliyor musunuz?</p>

  <p>Evet, efendim. Sesi bir kez saptadıktan sonra kaynağını bulabildik.</p>

  <p>Hareket ediyor mu?</p>

  <p>Denizin dibinde saatte beş kilometre hızla.</p>

  <p>Demek ki Plunkett'le birlikte depremden kurtulup Big John’la kaçmışlar, sonucuna vardı Giordino.</p>

  <p>Temas kurmayı denediniz mi? diye sordu Sandecker, Morton'a.</p>

  <p>Denedik, ama sistemlerimiz bin metrenin altındaki derinliklere yayın yapamıyor,</p>

  <p>Sualtı aracındaki sualtı telefonuyla temas kurabiliriz, dedi Giordino.</p>

  <p>Tabii eğer... Sandecker gerisini getiremedi. Morton'a baktı. Onlar bir suüstü gemisiyle temas kurmaya kalkışsalar, siz duyabilir misiniz, Yarbayım?</p>

  <p>Eğer müziklerini duyabiliyorsak, ses yayınlarını da duyabiliriz. Biraz boğuk ve parazitli olur, ama sanırım bilgisayarlarımız bunu anlaşılır hale getirebilirler.</p>

  <p>Hiç böyle sesler aldınız mı?</p>

  <p>Hayır, dedi Morton.</p>

  <p>Demek ki telefon sistemleri hasar görmüş, dedi Sandecker.</p>

  <p>O halde nasıl müzik yayınlayabiliyorlar?</p>

  <p>Araçta bir arıza olduğu zaman devreye giren bir acil durdum sistemi, diye açıkladı Giordino. Bu durumda bir kurtarma aracı sesin yönüne gidip onu bulabiliyor. Fakat ses alıcı veya verici özelliği yok.</p>

  <p>Morton yavaş yavaş artan bir öfkeyle kıpırdanmaya başlamıştı. Kendi komutanlığındaki bir gemide kontrolü kaybetmek hiç hoşuna gitmemişti. Şu Big John dediğiniz araçta kimlerin bulunduğunu ve nasıl olup da Pasifik Okyanusu'nun dibinde gezindiklerini sorabilir miyim?</p>

  <p>Sandecker boşver anlamında elini salladı. Kusura bakmayın, Yarbayım, gizli bir projedir. Yeniden DeLuca'ya döndü. Hareket halindeler mi, demiştin?</p>

  <p>Evet, efendim. DeLuca bir dizi düğmeye peş peşe basarak masada deniz dibinin üç boyutlu bir holografinin belirmesini sağladı. Masanın etrafındaki adamlar bir an bir akvaryum içine sokulmuş Grand Canyon'a bakıyormuş gibi oldular. Detaylar gelişmiş bilgisayar ve sonar haritalamaları sonucu güçlendirilmiş, mavi ve yeşil renklerle çok net bir görüntü sağlanmıştı.</p>

  <p>Arizona'nın ünlü turistik kanyonu, Mendocino fay bölgesi yanında cüce gibi kalırdı. Bazı dik yamaçları 3000 metre yüksekliğe varıyordu.</p>

  <p>Sualtı görsel teknolojisinin son harikası, dedi Morton gururla. İlk kez Tucson'a yerleştirildi.</p>

  <p>Kod adı da Büyük Karnak'tır. diye ekledi Sandecker. Her şeyi bilir, her şeyi görür. Bizim NUMA mühendisleri geliştirdiler.</p>

  <p>Yüzü giderek kızaran ve asılan Morton, öne geçme yarışında yenilgiyi kabul etmiş gibiydi. Ama yine de pes etmedi. Yüzbaşım, Amiral'e oyuncaklarını göstersene.</p>

  <p>DeLuca üç boyutlu harita görüntüsünün üstünde bir hat gösterdi. Sualtı aracınız ana fay bölgesinin biraz ötesinde, şu küçük kanyonun hemen bu noktasında belirdi, şimdi fay bölgesinin kenarının tepesine doğru zigzaglar çizerek ilerliyor.</p>

  <p>Giordino acı acı bir zamanlar proje üssünün bulunduğu düzlüğe baktı. Islak Tarla'dan geriye pek bir şey kalmamış, dedi acı acı.</p>

  <p>Sonsuza dek kalmasını beklemiyorduk zaten, diye teselli etti Sandecker. Sonuçlar bedelini çoktan ödedi bile.</p>

  <p>Kimsenin istemesine fırsat vermeden DeLuca görüntüyü büyüttü ve sualtı taşıtının dik bir yamaca tırmanan görüntüsü belirdi. Daha netleştirmem mümkün değil.</p>

  <p>Bu kadarı bile çok iyi, dedi Sandecker.</p>

  <p>O sonsuz ıssızlıktaki küçücük noktanın içinde canlı iki insanın bulunduğuna inanmak gerçekten zordu. Görüntü o kadar gerçekti ki, ellerini uzatıp dokunmamak için kendilerini zor tutuyorlardı.</p>

  <p>Herkesin aklından çeşitli şeyler geçmekteydi. DeLuca kendisini yabancı bir gezegendeki yaşama bakan bir astronot gibi görüyor, Morton ise on bin metre yüksekten uçarken altındaki karayolunda bir kamyona bakarmış gibi hissediyordu. Sandecker ve Giordino o tehlikeli ortamda sağ kalmaya çalışan dostlarını gözlerinin önüne getiriyorlardı.</p>

  <p>Sualtı aracınızla onları kurtaramaz mısınız? diye sordu Morton.</p>

  <p>Giordino masayı çevreleyen parmaklığa sımsıkı yapıştı. Onlarla buluşabiliriz, fakat her iki aracın da tonlarca su basıncı altında giriş çıkış yapılabilecek bölmesi yok. O derinlikte Big John'dan çıkmaya kalkarlarsa ezilip giderler.</p>

  <p>Onları kabloyla yüzeye çekemez misiniz?</p>

  <p>Hem kendi, hem de aracın ağırlığını taşıyacak kalınlıkta altı kilometrelik kablo taşıyan hiçbir gemi bilmiyorum.</p>

  <p>Glomar Explorer bunu yapabilirdi, dedi Sandecker. Ama şimdi Arjantin açıklarında petrol sondajıyla meşgul. İşini bırakıp donatılması ve dört hartadan önce buraya gelmesi olanaksız.</p>

  <p>Morton durumun ivediliğini ve ümit kırıcılığını anlamaya başlıyordu. Çok üzgünüm, ama benim ve mürettebatımın elinden bir şey gelmiyor.</p>

  <p>Sağolun, Yarbayım, dedi Sandecker.</p>

  <p>Bir dakika kadar kimse konuşmadı. Herkesin gözü yılmadan tırmanmaya çalışan minicik bir böceğe benzeyen araçtaydı.</p>

  <p>Acaba nereye gitmeye çalışıyor? diye mırıldandı DeLuca.</p>

  <p>Ne dedin? diye sordu Sandecker uykudan uyanmış gibi.</p>

  <p>Onu izlemeye başladığımdan beri hep belli bir yönde gidiyor. Yamaç çok dikleşirse dolanıyor, ama sonra yeniden ilk rotasına dönüyor.</p>

  <p>Sandecker DeLuca'nın yüzüne bakakaldı, birden anlamıştı. Dirk yüksek bir yere gelmeye çalışıyor. Tanrım, az kalsın onun ne yapmak istediğini düşünmeden ümidi kesiyordum.</p>

  <p>Tahmini bir rota güzergâhı çıkarsana, dedi Morton DeLuca'ya.</p>

  <p>DeLuca seyir bilgisayarına gerekli bilgileri verdikten sonra gözleri monitörde beklemeye başladı. Kısa sürede ekranda sayılar belirdi.</p>

  <p>Amiralim, adamınızın rotası üçüçdört.</p>

  <p>Üçüçdört, diye tekrarladı Morton. Burada hiçbir şey yok ki.</p>

  <p>Giordino DeLuca'ya baktı. Aracın önündeki kesimi büyütebilir misiniz!</p>

  <p>DeLuca isteneni yaptı. Birkaç denizaltı dağından başka bir şey görünmüyor.</p>

  <p>Dirk Conrow Guyot'a gitmeye çalışıyor, dedi Giordino emin bir şekilde.</p>

  <p>Guyot mu? diye sordu DeLuca.</p>

  <p>Doruğu düz olan bir deniz dağı, diye açıkladı Sandecker. Yavaş yavaş dibe batarken tepesi dalga hareketleriyle düzleşmiş bir denizaltı volkanik dağı.</p>

  <p>Doruk kısmının derinliği nedir? diye sordu Giordino DeLuca'ya.</p>

  <p>Genç seyir subayı masanın altındaki çekmeceden bir harita çıkardı ve masaya yaydı. Conrow Guyot, diye yüksek sesle okudu. Derinliği üç yüz on metre.</p>

  <p>Araca uzaklığı ne kadar? diye sordu Morton.</p>

  <p>DeLuca haritanın altındaki ölçeklere bakarak hesapladı. Yaklaşık doksan altı kilometre.</p>

  <p>Saatte sekiz kilometreyle, diye hesaplamaya başladı Giordino. Sonra da engelleri dolaştığı düşünülerek mesafeyi iki katı hesaplarsak, Conrow'un tepesine yarın bu saatlerde varmış olurlar.</p>

  <p>Morton hâlâ kuşkuluydu. Guyot'un tepesine tırmanmak onları yüzeye yaklaştırır, ama yine de üç yüz metre derinlikte olacaklar. Peki bu adam...</p>

  <p>Adı Dirk Pitt'dir, dedi Giordino.</p>

  <p>Pekâlâ Pitt. Yüzeye nasıl çıkmayı düşünüyor... yüzerek mi?</p>

  <p>O derinlikten olmaz, dedi Sandecker. Big John'un basıncı bizim de şimdi bulunduğumuz, deniz seviyesi basıncına göre ayarlanmıştır. Oradaki dış su basıncı buradakinden otuz üç kat daha ağırdır. Onlara en gelişmiş dalgıç gereçleri ve helyumoksijen gaz karışımı verebilsek bile hiç kurtulma şansları yok.</p>

  <p>Eğer Big John'dan çıkarken basınçtaki artış öldürmezse, diye ekledi Giordino. Yüzeye çıkarken basınç değişikliği öldürür.</p>

  <p>Peki o halde Pitt'in kozu ne olabilir? diye sordu Morton ısrarla.</p>

  <p>Giordino bir an boş gözlerle baktı. Bunun cevabını bilmiyorum, ama bir an önce düşünüp bulsak iyi olur.</p>
</body>
</html>
