<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650218"></a><a name="_Toc356650185" style="text-align: justify;">Kısım&nbsp;</a>35</h2>

  <p>Almanlar her zamanki düzenlilikleriyle işe koyuldular. Zehirli gaz temizleme uzmanları dört saat içinde oraya gelip hazinenin bulunduğu galeriye pompalama gereçleri kurdular ve hortumları serdiler. Zehirli hava çabucak yerüstünde park eden bir kamyonun kimyasal madde tankına çekildi. Bu süreç devam ederken de Reinhardt ve adamları henüz patlamamış gaz kutularını etkisiz hale getirip uzmanlara verdiler. Bu işler bittikten sonra Deniz Kuvvetleri dalgıçları ölen arkadaşlarının cesetlerini yukarda bekleyen ambulanslara çıkardılar.</p>

  <p>Daha sonra büyükçe bir alüminyum boru çukurdan içeri sokuldu. Borunun bir ucu emme basma tulumbasına bağlıydı. Tulumba çalışınca yeraltı tünelini kaplayan suyu çekip yakında akan bir çaya boşaltmaya başladı. Bir kazı ekibi de savaş sonunda tıkanarak kapatılmış olan sığınağın özgün giriş rampasını ortaya çıkarmak için kazıya başladı.</p>

  <p>Mancuso sığınağın içinde sabırsız bir şekilde volta atıyor, arada gidip zehirli gaz seviyesinin düşüşünü gösteren gereçlere bir göz atıyor, sonra da gidip hızla çekilen suyu izliyordu. Merkez galeriye girip Nazilerin ganimetini görebilmek için içi içini yiyordu.</p>

  <p>Giordino ise, kendisine yakışan biçimde davranarak, sığmakta Luftwaffe makinistlerinin yatak odalarında bir yatağa uzanmış horul horul uyuyordu.</p>

  <p>Pitt, Halder ve Reinhardt'a raporunu verdikten sonra zaman geçirmek için Bayan Clausen'in sıcak ve konforlu çiftlik evinde verdiği yemek davetini kabul etti. Daha sonra da sığmağa gelip eski uçakları incelemeye başladı. Messerschmitt 262'leri büyük bir hayranlıkla incelerken, bunların dünyadaki ilk jet savaş uçakları olduğunu düşünüyordu. Fakat savaşı Almanların lehine çeviremeyecek kadar geç çıkarılmışlardı. Ama yine de son birkaç ay İngiliz ve Amerikan Hava Kuvvetleri bu uçaklar yüzünden soğuk terler dökmüşlerdi.</p>

  <p>Arkalarından melekler itermiş gibi uçarlardı.</p>

  <p>Pitt sesin geldiği yere dönünce karşısında Gert Halder'i buldu. Almanın mavi gözleri Messerschmitt'in kokpitinde büyük bir özlemle geziniyordu.</p>

  <p>Bunlardan biriyle uçmuş olamayacak kadar genç görünüyorsunuz, dedi Pitt.</p>

  <p>Halder başını iki yana salladı. Savaş sırasındaki yıldız pilotlarımızdan biri, Adolf Galland, bu sözleri söylemişti.</p>

  <p>Bunlardan birini yeniden uçar hale getirmek çok zor olmaz.</p>

  <p>Halder hayalet sessizliği içinde dizili uçak filosuna baktı. Hükümet böyle bir porje için bütçe vermez ki. Birkaç tanesini müzelerde sergilemek için ayırabilirsem, ne mutlu.</p>

  <p>Peki, geri kalanlar ne olacak?</p>

  <p>Onlar da dünyanın çeşitli yerlerinde müzelere ve özel koleksiyonculara açık arttırmalarda satılır.</p>

  <p>Keşke teklif verebilecek kadar param olsaydı, diye hayıflandı Pitt.</p>

  <p>Halder dönüp baktı, yüzündeki kibirlilik kaybolmuştu. Birden, bilmiş bir gülümseme kapladı yüzünü. Kaç tane uçak sayabiliyorsunuz?</p>

  <p>Pitt bir iki adım geri gidip çabucak saydı. Tam kırk tane saydım.</p>

  <p>Yanlış. Otuz dokuz tane var.</p>

  <p>Pitt bir kez daha saydı ve yine kırk buldu. Üzgünüm ama yine...</p>

  <p>Halder onu susturmak için elini salladı. Giriş rampası açıldıktan sonra, ben resmî envanteri hazırlamadan önce bunlardan biri alınıp sınırdan çıkarılırsa...</p>

  <p>Halder'in sözlerini bitirmesine gerek yoktu. Pitt adamın ne söylediğini işitmişti, ama acaba doğru mu anlıyor, bundan emin değildi. Böyle bir uçağın fiyatı bir milyon doların üstünde olmalıydı.</p>

  <p>Envanteri ne kadar zamanda çıkarmayı düşünüyorsunuz?</p>

  <p>Yağmalanmış eserlerin bir katalogunu çıkardıktan sonra.</p>

  <p>Bu iş haftalarca sürebilir.</p>

  <p>Belki daha da uzun.</p>

  <p>Neden? diye doğrudan sordu Pitt.</p>

  <p>İsterseniz pişmanlık, deyin. Size başta çok kaba davrandım. Ayrıca, hazineye büyük bir cesaretle ulaştınız, bu arada beş insanın hayatını kurtarıp benim de bürokratik bir geri zekâlılık yaparak, belki de işimi kaybetmeme engel oldunuz. Karşılığında bir şey yapmak istiyorum.</p>

  <p>Ben bir uçağı aşırırken de göz yummayı öneriyorsunuz.</p>

  <p>O kadar çok ki, bir tanesinin eksikliği hissedilmeyecektir.</p>

  <p>Çok minnettarım, dedi Pitt içtenlikle.</p>

  <p>Siz tünelde meşgulken ben de bizim istihbarat servisimizde çalışan bir dostumdan sizin dosyanızı çıkarmasını istedim. Sanırım bir Messerschmitt 262 koleksiyonunuzdaki üç motorlu Ford'unuzun yanına çok yakışır.</p>

  <p>Dostunuz eksiksiz bir dosya çıkarmış.</p>

  <p>Antika makinelerin bir koleksiyoncusu olarak eminim bu uçağa da gereken saygıyı göstereceksinizdir.</p>

  <p>İlk fırsatta özgün durumuna getireceğim, diye söz verdi Pitt.</p>

  <p>Halder uçaklardan birine yaslanıp bir sigara yaktı. Bence bir an önce bir kamyon kiralamaya bakın. Bu geceye kadar sığınak girişi bir uçağın çıkarılmasına yetecek kadar genişletilmiş olur. Eminim Yüzbaşı Reinhart ve ekibi son edindiğiniz mülkünüzü taşımanıza seve seve yardım ederler.</p>

  <p>Hayret ve minnet dolu Pitt başka bir şey söyleyemeden, Halder dönüp gitti.</p>

  <p>Dev tulumbanın suyun büyük bir kısmını çekmesi ve hazinenin bulund uğu galerideki havayı solunur hale getirebilmesi için bir sekiz saat daha gerekmişti. Halder bir iskemle üzerine çıkmış, elindeki megafonla sanat eksperlerinden oluşan ekibine ve orada bulunan tarihçilerle, Alman hükümet yetkililerine açıklamalar yapıyordu. Televizyon ve gazete muhabirleri bir ordu halinde gelmişler ve Clausen'in maydanoz tarlasını çoktan mahvetmişlerdi. Tümü de büyük bir ısrarla sığmağa girmek istiyorlardı, fakat Halder Bonn'dan aldığı emir üzerine, hazineyi kendileri incelemeden önce haber medyasını içeri sokmayacaktı.</p>

  <p>Çelik kapıdan başlayan galerinin uzunluğu yarım kilometre kadar vardı. Raflar ve kutular bir uçtan diğerine kadar tepeleme dolu olarak uzanıyor ve yükseklikleri dört metreye varıyordu. Tüneldeki suya rağmen giriş kapısının sımsıkı kapalı bulunması ve beton yapının en iyi kalitede oluşu sayesinde nem içeri girmemişti. En duyarlı eşyalar bile mükemmel durumdaydı.</p>

  <p>Almanlar hemen bir fotoğraf ve saklama laboratuvarı, bir atölye ve kayıt bürosu kurdular. İçi hemen döşenerek, telefon ve faks makinesi kurulan bir prefabrik ofis, Halder'in çalışmaları yöneteceği merkezi oldu.</p>

  <p>Pitt, hâlâ şaşkınlığı tam geçmemiş bir durumda Mancuso'yla birlikte artık kupkuru olan tünelde yürüyor, yirmi dört saat içinde ne kadar çok şeyin yapılmış olmasına hayret ediyordu.</p>

  <p>Al nerede? diye sordu Mancuso.</p>

  <p>Bir kamyon ayarlamaya gitti.</p>

  <p>Mancuso bir kaşını kaldırıp Pitt'e baktı. Bu eserlerden,kaçırmayı düşünmüyoruz, değil mi? Eğer aklında böyle bir şey varsa, hiç tavsiye etmem. Bu Hans'lar daha çiftlikten çıkamadan seni vururlar.</p>

  <p>Eğer yukarlarda adamın varsa, bir şey olmaz.</p>

  <p>Bilmek istemiyorum. Ne yapacaksan, ben gittikten sonra yap.</p>

  <p>Galerinin giriş kapısına geldiler ve Halder'in burada kurulmuş olan ofisine girdiler. Halder eliyle onlara oturmalarını işaret etti ve dört telefondan birinde Almanca yapmakta olduğu konuşmasını sürdürdü. Konuşma bittikten sonra onlara döndü. Belli bir şeyi aramak için Şansölye Lange'dan yetki aldığınızı biliyorum, ama sandıkların, kutuların içine dalmadan önce, bu şeyin ne olduğunu öğrenmek isterim.</p>

  <p>Yalnızca Berlin'deki Japon büyükelçiliğinden alman sanat eserleriyle ilgileniyoruz, diye açıkladı Pitt.</p>

  <p>Burada mı olduklarını düşünüyorsunuz?</p>

  <p>Onları Japonya'ya götürecek zamanları yoktu, dedi Mancuso. Ruslar kenti kuşatıyorlardı. Büyükelçi binaya kilit vurup, personeliyle birl ikte kendini İsviçre'ye zor attı. Tarihî kayıtlar büyükelçilik içinde antika sanat eserlerinin bulunduğunu ve bunların korunması için Nazilere emanet edildiğini gösteriyor. Naziler de bunları bir havaalanının altına gizlemişler.</p>

  <p>Siz de onların burada bulunanlar arasında olduğunu sanıyorsunuz.</p>

  <p>Evet, öyle.</p>

  <p>Amerikan hükümetinin Japon sanatının bu kayıp eserlerine neden bu denli ilgi gösterdiğini sorabilir miyim?</p>

  <p>Bağışlayın, dedi Pitt içtenlikle. Bu bilgiyi veremeyiz. Fakat sizi temin ederim, bizim araştırmamız Alman devleti için hiçbir sorun yaratmayacaktır.</p>

  <p>Niyetimiz bunlara sahip çıkmak değil, dedi Mancuso. Yalnızca birkaç eserin resmini çekmek istiyoruz.</p>

  <p>Pekâlâ, baylar, dedi Halder. Pitt'e sert bir bakış attı. Size itimadım var, Herr Pitt. Sizinle bir anlaşmamız var. Söylediklerinizi yapın, ben de başımı öbür yana çevireceğimi garanti ediyorum.</p>

  <p>Halder'in ofisinden çıkarlarken Mancuso fısıldayarak sordu. Neden söz ediyordu? Ne anlaşması?</p>

  <p>Transfer anlaşması.</p>

  <p>Transfer mi?</p>

  <p>Pitt başını salladı. Beni Luftwaffe'ye transfer etmek için ikna etti.</p>

  <p>Japon büyükelçiliğine ait envanterin bulunduğu raflı bölümü bir zamanlar Avrupa müzelerini süsleyen heykellerin elli metre gerisinde buldular. Almanlar portatif bir jeneratörlerle bütün galeriyi aydınlatmışlardı.</p>

  <p>Japonlara ait bölümü hemen tanımak zor olmadı; sandıklar kana harfleriyle işaretliydi ve Nazilerin kaba saba sandıkları yanında onlarınki çok daha zarif bir işçiliğe sahipti.</p>

  <p>Sununla başlayalım, dedi Mancuso eliyle dar bir sandığı göstererek. Boyu uygun görünüyor.</p>

  <p>Sen Japonya'da maden aramıştın. Sandığın üstünde ne yazıyor?</p>

  <p>Dört numaralı sandık, diye tercüme etti Mancuso. Japonya İmparatoru Majesteleri'nin malıdır.</p>

  <p>Çok işe yaradı doğrusu. Pitt elindeki çekiç ve lövyeyle çalışarak sandığın kapağını açtı. İçinde dağ ve kuş görüntüleri olan bir tablo vardı. Kesinlikle ada resmi değil.</p>

  <p>İki tane daha açtı, fakat bunlar da on altıncı yüzyıl ustası Shimzu'dan sonraki dönemlere aitti. Daha küçük sandıkların içinden dikkatle paketlenmiş porselenler çıktı. Bölümün sonunda bir tek sandık kalmıştı.</p>

  <p>Mancuso adamakıllı stres içindeydi. Alnından ter damlıyor, elindeki piposuyla sinirli sinirli oynuyordu. Umarım bunda çıkar, diye mırıldandı. Yoksa onca zamanı boşa harcadık. Pitt cevap vermeden çalışmaya devam etti. Bu sandık diğerlerinden daha ağırcaydı. Kapağı açtıktan sonra içine baktı. Bu resimde su görüyorum. Sanırım bir deniz manzarasıvar. Daha da iyisi, bir ada manzarası.</p>

  <p>Of, Tanrı'ya şükür. Çıkarsana şunu görelim.</p>

  <p>Dur bakalım. Tablonun dış çerçevesi olmadığı için Pitt arkasındaki destek yerinden tutarak büyük bir özenle çıkardı. Mancuso cebinden Masaki Shimzu'nun eserlerini içeren küçük bir katalog çıkarıp buradaki resimleri tabloyla karşılaştırdı. Ben uzman değilim, ama kesinlikle Shimzu'nun stiline benziyor.</p>

  <p>Pitt tabloyu çevirip arkasını inceledi. Burada bir yazı var. Okuyabiliyor musun?</p>

  <p>Mancuso gözlerini kısıp baktı. Ajima Adası. Masaki Shimzu. diye patladı sevinçle. Bulduk, Suma’nın kumanda merkezini bulduk. Artık yapılacak tek şey uydu fotoğraflarına bakarak kıyı çizgisi uygun olanını seçmek.</p>

  <p>Pitt'in gözleri mekanik olarak resmi inceledi. O zamanlar Ajima adıyla anılan bu ada asla bir turist cenneti olacak bir yer değildi. Sarp volkanik uçurumların dibini döven azgın dalgalar görünüyordu. Hiçbir kumsal olmadığı gibi ağaç ya da herhangi bir bitki örtüsü de yoktu. Çorak, sevimsiz, ürperti veren bir yerdi. Havadan ya da karadan kimseye görünmeden adaya çıkmak olanaksızdı. Bu doğal kaleyi Suma olası saldırılara karşı kimbilir nasıl korumaktaydı.</p>

  <p>Bu kayalığın içine girmek hemen hemen olanaksız, dedi Pitt resme bakarken. Kim kalkışırsa kesinlikle ölür.</p>

  <p>Mancuso'nun yüzündeki zafer ifadesi solar gibi oldu. Böyle söylemesene, diye geveledi. Böyle düşünmen bile doğru değil.</p>

  <p>Pitt maden mühendisinin gözlerine baktı. Nedenmiş? Adaya çıkmak bizim sorunumuz değil ki?</p>

  <p>Ama yanılıyorsun. Mancuso alnındaki teri sildi. Cadillac ve Honda ekipleri devreden çıktığına göre, Jordan'ın seni, beni ve Giordino'yu göndermekten başka seçeneği yok. Hele düşün bir.</p>

  <p>Pitt düşündü ve Mancuso'nun haklı olduğunu anladı. Her şey iyice açığa çıkmıştı artık. Kurnaz Jordan onların üçünü Suma'nın nükleer bomba patlatma merkezine gizli bir saldırı yapmaları için yedekte bekletmişti.</p>
</body>
</html>
