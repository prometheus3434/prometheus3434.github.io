<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650191"></a><a name="_Toc356650185">Kısım&nbsp;</a>8</h2>

  <p>Stacy, tıpkı bir geyiğin bir dağ aslanından korktuğu gibi, Pitt'den ürkmüş görünüyordu, ama tuhaf bir şekilde de onu çekici buluyordu. Bayılmadan önce o tuhaf sualtı aracında gördüğüm adam sizsiniz.</p>

  <p>DMA, diye düzeltti Pitt. Yani, Derindeniz Madencilik Aracı. Burada ona Büyük John diyoruz. Amacı deniz yatağından jeolojik örnekler kazmak.</p>

  <p>Bu bir Amerikan maden arama tesisi mi? diye sordu Plunkett hayretle.</p>

  <p>Pitt evet anlamında başını salladı. ABD hükümetince finanse edilen son derece gizli okyanusaltı maden arama ve gözlem projesi. İlk tasarımından işletmeye başlayalı sekiz yıl geçti.</p>

  <p>Adı nedir?</p>

  <p>Süslü püslü bir kod adı var, ama biz aramızda 'Islak Tarla' diyoruz.</p>

  <p>Nasıl gizli tutabildiniz? diye sordu Salazar. Su üstünde gelip geçen gemiler ya da uydular tarafından fark edilecek bir ikmal filonuz olması gerekir.</p>

  <p>Buradaki küçük yaşam bölgemiz tümüyle kendi kendine yeterlidir. Yüksek teknoloji eseri olan bir yardımcı sistemimiz denizden oksijen çekip, basıncı deniz seviyesine indiriyor, deniz suyunu içme suyuna çeviren tuzdan arıtma ünitemiz var, ısıyı deniz yatağındaki hidrotermal deliklerden alıyoruz, yiyeceklerimizi bu delikler çevresinde yaşayan midye, istridye, karides ve İstakozlar sağlıyor, bakteri üremesini önlemek için de ultraviole lambalar ve antiseptik duşlarla yıkanıyoruz. Kendi başımıza sağlayamayacağımız ikmal ya da gereç parçaları da havadan denize atılıyor, biz gidip alıyoruz. Eğer personel götürüp getirmek gerekirse, sualtı araçlarımızdan biri yüzeye çıkıp, jet motorlu bir deniz uçağı tarafından karşılanıyor.</p>

  <p>Plunkett hayran hayran başını sallıyordu. Sanki rüyada gibiydi.</p>

  <p>Dış dünyayla haberleşmek için eşsiz bir yönteminiz olmalı, dedi Salazar.</p>

  <p>Bize kabloyla bağlı bir yüzey verici şamandrası var. Uydu kanalıyla yayınlayıp alıyoruz. Öyle harika bir şey değil, ama çok işe yarıyoruz.</p>

  <p>Ne kadar zamandan beri aşağıdasınız?</p>

  <p>Güneşi görmeyeli dört aydan fazla oluyor.</p>

  <p>Plunkett hayretler içinde kahve fincanına bakıyordu. Bu derinlikte bir araştırma istasyonu kuracak kadar gelişmiş teknolojiniz olduğunu bilmiyordum.</p>

  <p>Bizim yaptığımız iş öncülük, diyelim, dedi Pitt övünçle. Aynı anda yürütülen birkaç projemiz daha var. Araçlarımızı denemenin yanı sıra, mühendislerimiz ve bilim adamlarımız deniz yaşamını, jeolojiyi ve deniz yatağındaki mineralleri analiz ediyorlar ve bulgularımızı bilgisayara yüklüyorlar. Gerçek sondajlar ve maden arama aşaması daha ilerde olacak.</p>

  <p>Mürettebatınız kaç kişilik?</p>

  <p>Pitt cevap vermeden kahvesinden bir yudum aldı. Fazla değil. On iki adam ve iki kadın.</p>

  <p>Gördüğüm kadarıyla kadınlarınız geleneksel görevlerini yüklenmişler, dedi Stacy başıyla mutfakta sebze doğrayan kızıl saçlı güzel kızı göstererek.</p>

  <p>Sarah bu işe talip oldu. Bir yandan da bilgisayar kayıtlarına bakar, çoğumuz gibi iki görev yaparak.</p>

  <p>Sanırım diğer kadın da hem makinistlik hem de hizmetçilik yapıyordur.</p>

  <p>Yaklaştınız, dedi Pitt iğneli bir gülümsemeyle. Jill’in asıl işi deniz gereçleri mühendisliğidir. Aynı zamanda da biyologumuz oluyor. Ama sizin yerinizde olsam denizin dibinde ona kadın hakları konferansı vermezdim. Jill Colorado vücut geliştirme yarışmasında birinci oldu. Bence preste yüz kilo kaldırabilir.</p>

  <p>Salazar iskemlesini biraz geri itip ayaklarını uzattı. Bahse girerim bu projede askeriyenin parmağı vardır.</p>

  <p>Burada askeri kişi bulamazsınız, diye geçiştirdi Pitt. Hepimiz bilimsel bürokratlarız.</p>

  <p>Açıklamanızı isteyeceğim bir şey var, dedi Plunkett. Bizim kazaya uğradığımızı ve yerimizi nasıl öğrendiniz?</p>

  <p>Al ile birlikte daha önce örnek toplarken geçtiğimiz yoldan bir daha geçiyorduk, çünkü nasıl olduysa, altın arayan sensörümüzü düşürmüştük. Derken sizin sualtı telefonunuzun menziline girdik.</p>

  <p>Çok zayıf gelmesine rağmen sizin yardım çağrılarınızı işittik, sonra da yerinizi saptadık, diye bitirdi Giordino.</p>

  <p>Aracınızı bulmasına bulduk, diye devam etti Pitt. Ama sizi aracınızdan kendi aracımıza almamız olanaksızdı, çünkü suyun basıncıyla pestil gibi olurdunuz. Tek ümidimiz Büyük John'un manüpilatör kollarının sizin dış acil durum bağlantı yerinde bir oksijen hattı açabilmesiydi. Neyse ki, sizin adaptörünüz bizimkine tıpatıp uydu.</p>

  <p>Sonra da her iki manüpilatör kolunu sizin çekme kancalarına taktık, diye söze girdi Giordino, elleriyle tarif ederek. Ve aracınızı buraya getirip, basınç odasından geçirdikten sonra gereç odasına taşıdık.</p>

  <p>Old Gert'i kurtardınız mı? diye sordu Plunkett birden neşelenerek.</p>

  <p>Odada duruyor., dedi Giordino.</p>

  <p>En çabuk ne zaman bizi ana gemimize götürebilirsiniz? diye sordu Salazar; ricadan çok buyuru havası vardı.</p>

  <p>Korkarım daha bir süre olmaz, dedi Pitt.</p>

  <p>Gemidekilere sağ olduğumuzu bildirmemiz gerek, diye karşı çıktı Stacy. Onlarla temas kurabilirsiniz herhalde.</p>

  <p>Pitt Giordino'yla bakıştı. Sizi kurtarmaya gelirken az önce dibe çökmüş, büyük hasar görmüş bir gemiye rasladık.</p>

  <p>Hayır, Invincible olamaz, dedi Stacy inanamayarak.</p>

  <p>Fena halde parçalanmıştı, sanki büyük bir patlama olmuş gibi, dedi Giordino. İçinden kimsenin kurtulmuş olacağını sanmam.</p>

  <p>Biz dalışa geçerken civarda iki gemi daha vardı, dedi Plunkett. Onlardan biri olmalı.</p>

  <p>Bilmiyorum, diye itiraf etti Pitt. Ama yukarda bir şeyler oldu. Muazzam bir türbülans. Bunu araştıracak zamanımız olmadı, dolayısıyla kesin bir cevabımız da yok.</p>

  <p>Bizim aracımızı hırpalayan şok dalgasını siz de duymuşsunuzdur.</p>

  <p>Bu tesis fay bölgenin epey açığında, sizi ve batık gemiyi bulduğumuz yerin otuz kilometre uzağında, çok iyi korunmuş bir vadide bulunuyor. Şok dalgasından kalan bizim üstümüzden geçip gitti. Bizim tek tanık olduğumuz, ani bir akıntı ve zeminden tortu kalkması, tıpkı karada çok güçlü rüzgârda olduğu gibi.</p>

  <p>Stacy Pitt'e gerçek bir öfkeyle bakmaya başladı. Bizi tutsak gibi hapsetmeyi mi düşünüyorsunuz?</p>

  <p>Aklımda böyle sözcükler yoktu. Ama bu son derece gizli bir proje olduğuna göre daha bir süre bizim konukseverliğimizi kabul etmenizi istemek zorundayım.</p>

  <p>Bir süre daha demekle neyi kastediyorsunuz? diye sordu Salazar.</p>

  <p>Pitt Meksikalıya dönüp baktı. Programa göre daha altmış gün yüzeye çıkmayacağız.</p>

  <p>Suskunluk oldu. Plunkett Salazar'a, Stacy'ye ve sonra Pitt'e baktı. Olur şey değil! diye patladı. Bizi burada iki ay tutamazsınız.</p>

  <p>Karım, diye inledi Salazar. Beni öldü sanacak.</p>

  <p>Benim bir kızım var, dedi Stacy, çabucak uysallaşmıştı.</p>

  <p>Sabredin, dedi Pitt alçak bir sesle. Çok acımasız biri gibi konuştuğumun farkındayım, ama sizin buradaki varlığınız beni çok güç bir duruma soktu. Yüzeyde neler olduğunu daha iyi anladıktan ve üstlerimle görüştükten sonra belki bir şeyler yapabiliriz.</p>

  <p>Pitt projenin sismologu Keith Harris'i fark edince sustu. Adam Pitt'i odanın dışına çağırıyordu.</p>

  <p>Pitt izin isteyip Harris'in yanına gitti ve onun gözlerindeki endişeyi hemen fark etti.</p>

  <p>Sorun mu var? diye sordu.</p>

  <p>Harris saçlarının rengindeki gri sakalının içinden konuştu. Yukardaki türbülans deniz yatağında giderek artan sayıda şoklar başlattı. Şu ana kadar bunların çoğu küçük ve sığdı. Henüz daha hissedemiyoruz. Ama yoğunlukları ve güçleri sürekli artıyor.</p>

  <p>Sen nasıl görüyorsun?</p>

  <p>Son derece istikrarsız bir çatlak üzerinde bulunuyoruz, diye devam etti Harris. Üstelik volkanik. Korkarım altı buçuk şiddetinde çok büyük bir deprem olabilir.</p>

  <p>Bundan kimse kurtulamaz, dedi Pitt taş gibi. Kubbelerimizde bir çatlak bile olsa su basıncı bütün üssü balyoz gibi ezer.</p>

  <p>Ben de öyle düşünüyorum, dedi Harris.</p>

  <p>Ne kadar zamanımız var?</p>

  <p>Bu gibi şeyleri kesin olarak tahmin etmek "olanaksız. Depremin oluşum hızına bakarak bir tahmin yapacak olursam, belki on iki saatimiz var.</p>

  <p>Boşaltmaya yetecek kadar zaman var yani.</p>

  <p>Yanılmış olabilirim, dedi Harris duraksayarak. İlk şok dalgalarını gerçekten duyacak olursak, büyük depremin başlaması birkaç dakika bile sürmez. Ama diğer yandan şok dalgaları azalıp pekâlâ kesilebilir de.</p>

  <p>Daha son sözcüklerini söylememişti ki, her ikisi de ayaklarının altında bir sarsıntı hissettiler, aynı anda yemek masasının üstündeki kahve fincanları takırdadı.</p>

  <p>Pitt gergin bir yüzle Harris'e baktı. Galiba zaman bizden yana değil.</p>
</body>
</html>
