<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650208"></a><a name="_Toc356650185">Kısım&nbsp;</a>25</h2>

  <p>Yaeger Washington Uluslararası Havaalanı’nın en uç köşesindeki eski hangarın önünde Pitt'i bıraktığında hava kararmıştı. Bu yapı 1936 yılında yapılmış ve bir zamanlar bir uçak gemisinin uçaklarını barındırmıştı. Şimdi Yaeger'in otomobilinin farları dışında tek aydınlık Potomac nehrinin karşı kıyısındaki kentin ışıklarıyla, iki yüz metre ötedeki bir sokak lambasıydı.</p>

  <p>Dört aydan beri evine uğramamış biri için fazla eşya taşıdığın söylenemez, dedi Yaeger gülerek.</p>

  <p>Bavullarım okyanusun dibinde, balıkların yanında kaldı, dedi Pitt gözleri yarı kapalı.</p>

  <p>Otomobil koleksiyonunu bir daha görmeyi çok isterdim, ama eve dönmem gerek.</p>

  <p>Ben de doğruca yatağa. Beni getirdiğin için sağol. Bu öğleden sonra için de çok teşekkür ederim. Her zamanki gibi çok iyi bir iş çıkardın.</p>

  <p>Seve seve. Senin beynine giren anahtarı bulmak evrenin gizlerini çözmekten çok daha zevkli. Yaeger el sallayıp penceresini kapadı ve karardığın içine dalıp uzaklaştı. Pitt yedek olarak NUMA ofisinde bulundurduğu vericiyi cebinden çıkarıp gerekli düğmelere bastı ve hangarın alarm devresini kapayarak iç ışıkları yaktı.</p>

  <p>Fena halde eskimiş yan kapının kilidini açıp içeri girdi. Hangarın cilalanmış beton zemini bir taşımacılık müzesini andırıyordu. Bir köşede eski bir Ford üç motorlu uçak, onun yanındaysa yüzyılın başlarından kalma bir pulman vagon duruyordu. Geri kalan on bin metrekarelik alanda elliden fazla antika otomobil vardı. Önemli parçalar arasında bir HispanoSuiza, bir Mercedes 540K ve nefis bir mavi TalbotLago göze çarpıyor, bunların karşısında da bir Cord L29, bir PierceArrow ve insanı büyüleyen, turkuaz yeşili bir Stutz gibi klasik Amerikan otomobilleri bulunuyordu. Burada görünüme uymayan tek şey, arkasına kıçtan takma bir motor takılmış, demir döküm bir banyo küvetiydi.</p>

  <p>Pitt yorgun bir şekilde koleksiyonuna tepeden bakan dairesine çıkan demir merdivenleri tırmandı. Eskiden ofis olan bu bölümü Pitt yeniden dekore etmiş, konforlu bir tek odalı daire haline getirmişti. Oturma-çalışma odası olan kısmın rafları kitaplar ve Pitt'in bulup çıkardığı eski gemi modelleriyle doluydu.</p>

  <p>Mutfak tarafından iştah kabartan bir koku geldi. Yemek masasının üstündeki vazonun üstünde bir not duruyordu. Notu okurken yüzünden bir gülümseme geçti.</p>

  <p><i>Kente gizlice döndüğünü duydum. Buzdolabındaki yosunları temizledikten sonra aç olabileceğini düşünüp sana bir salata hazırladım. Ocağın üstünde sıcak güveç var. Seni karşılayamadığıma üzgünüm, ama Beyaz Saray'da bir yemek davetine katılmak zorundayım.</i></p>

  <p><i>Sevgiler, L.</i></p>

  <p>Pitt bir süre durdu ve karar vermekte güçlük çekti. Yemek yiyip sonra mı duşa girseydi, yoksa önce duş mu yapsaydı? Ama önce sıcak bir duş yaparsa, sonra yemek masasına kadar gidemeyebilirdi. Soyunup, üstüne kısa bir bornoz geçirdi. Salatayı ve bütün güveci yerken yanında iki bardak da şarap içti.</p>

  <p>Yemeği bitirmiş, tabaklarını yıkarken telefon çaldı.</p>

  <p>Alo? Bay Pitt?</p>

  <p>Evet, Bay Jordan, dedi Pitt sesi tanıyarak. Bir şey mi istemiştiniz?</p>

  <p>Umarım uykudan uyandırmamışımdır.</p>

  <p>Yastığıma hâlâ bir on dakikalık uzaklıktayım.</p>

  <p>Sizi arayıp Al'dan bir haber var mı, diye öğrenmek istedim.</p>

  <p>Evet, sizinle konuştuktan hemen sonra beni aradı. Yetkisiz girişiminize rağmen, sağladığınız bilgi çok işe yaradı. Kuralların dışına çıkmamam gerektiğini biliyordum, ama birden kafama esti.</p>

  <p>Ekip çalışmasını pek sevmiyorsun, değil mi, Dirk? dedi Jordan ilk kez Pitt'in adını kullanarak. Kendi başına oynamayı yeğliyorsun.</p>

  <p>Akıl en iyi sonuçlara en iyi yollarla gidilebileceğini gösterir.</p>

  <p>Senin deyişin mi?</p>

  <p>Hayır, Francis Hutcheson adında bir İskoç filozofunun.</p>

  <p>Bu özdeyişi değiştirmeden söylediğin için seni kutlarım, dedi Jordan. Washington'da pek çok kişi bunun asıl biçimini bozup, istenen sonuca varmak için her yol mubahtır, der.</p>

  <p>Ne istiyordunuz? diye sordu Pitt gözleri hâlâ yatağında.</p>

  <p>Bomba taşıyan otomobilleri bulduğumuzu bilmek istersin, diye düşündüm.</p>

  <p>Altısını da mı? diye sordu Pitt şaşırarak.</p>

  <p>Evet, Washington merkezindeki bir Japon bankasının bodrumunda gizlenmiş. Günü geldiğinde arabalar belirli hedeflerine götürülüp patlatılacak.</p>

  <p>Çok çabuk bulmuşsunuz doğrusu.</p>

  <p>Ee, senin kendi yöntemlerin varsa, bizim de var.</p>

  <p>Gözetim altına aldınız mı?</p>

  <p>Evet, ama çok dikkatli olmak zorundayız. Bu işin gerisindekileri ve onların yönetim merkezlerini bulmadan elimizi açmak istemiyoruz, dedi Jordan. Zaten bu öğleden sonra Giordino az kalsın operasyonu batırıyordu. Murmoto Dağıtım Şirketi'nde birileri iyice ürkmüş olmalı. Muhasebe sistemlerine girip çıkmamızdan birkaç dakika sonra ithalatla ilgili bütün verileri sildiler.</p>

  <p>Ama o veriler sizi otomobillere götürdü mü?</p>

  <p>Otomobilleri limandan alan kamyonların bağlı olduğu tanınmış bir Japon nakliye şirketini bulup sistemlerine girmeyi başardık. Tabii, kayıtlarında otomobillerin nereye götürüldüğü belirtilmemişti, ama kamyon sürücüsünün teslimat defterinin bir nüshasını 'ödünç' almayı başardık. Defterde limandan sonra kamyonun katettiği kilometre sayısı vardı. Bundan sonrası yoğun bir soruşturma ve incelikli ayak işleriyle halloldu.</p>

  <p>Kapıları kırıp girme falan gibi mi?</p>

  <p>Girerken hiç kapı kırmayız, dedi Jordan.</p>

  <p>Vatandaşlarımızın yabancı bir güce ait nükleer bombalar üzerinde oturdukları öğrenilecek olursa bütün ülke panik içinde darmaduman olur.</p>

  <p>Hiç de hoş bir durum olmaz, tabii. Kamuoyunun tepkisi ve öç alma isteğiyle ürken Japonlar da, biz müdahale edecek zaman bulamadan otomobilleri stratejik noktalarına götürüp patlatabilirler.</p>

  <p>Bütün bombaları bulmak yirmi yıl sürebilir.</p>

  <p>O kadar olacağını sanmıyorum, dedi Jordan sakince. Nasıl yaptıklarını biliyoruz ve seninle Giordino'nun sayesinde ne aradığımızı da biliyoruz. Istahbarat konusunda Japonlar bizim yarımız kadar bile profesyonel değiller. Bahse girerim otuz gün içinde bomba taşıyan her Murmoto'yu bulabiliriz.</p>

  <p>Bu iyimserliği alkışlarla karşılıyorum, dedi Pitt. Peki ya müttefiklerimiz ve Ruslar? Japonlar onların altına da bomba saklamış olabilirler. Başkan onların liderlerini de bu olasılığa karşı uyaracak mı?</p>

  <p>Daha değil. Bu denli kritik bir sırrı NATO ülkelerinin sızdırmayacağına güvenemeyiz. Diğer yandan, Başkan durumdan Kremlin'i haberdar etmenin ilişkileri gerginleştireceğini düşünebilir. Düşünsene. Şimdi iki taraf da aynı koşullar altında, ikimiz de bir başka süper güç tarafından tehdit ediliyoruz.</p>

  <p>Başka bir korkunç tehdit daha var.</p>

  <p>O kadar çok var ki, hangisini söylüyorsun?</p>

  <p>Diyelim ki Japonlar hem Amerika'da, hem de Rusya'da birkaç bomba patlattılar. Saldırıyı diğerimiz başlattı sanarak savaşa giriyoruz ve bizlerden geride kalanı da Japonlar büyük bir iştahla topluyorlar.</p>

  <p>Kafamda bu olasılıkla yatmak istemem, dedi Jordan huzursuzca. Neyse, önce elimizdeki sorunlarla uğraşalım. Eğer operasyonumuz başarılı olursa, iş yine politikacıların ellerinde olacak.</p>

  <p>Bu son söylediğiniz, dedi Pitt. Herkesin uykusunu kaçıracak bir tehlike.</p>

  <p>Pitt tam uykuya dalmak üzereyken güvenlik alarmı çınlayarak hangar a girmek isteyen birinin varlığını haber verdi. Yatağından zorla kalkıp çalışma odasına yürüdü ve buradaki küçük televizyon monitör sistemini açtı.</p>

  <p>Yan kapıda Stacy Fox dikilmiş, Pitt'in kendine göre iyice kamufle ettiğini sandığı kamerasına bakarak gülümsüyordu.</p>

  <p>Pitt bir düğmeye basınca kapı açıldı. Sonra da odadan çıkıp merdivenlerin başına geldi.</p>

  <p>Stacy yakasız mavi ceketi, buna uyan dar etekliği ve içinde beyaz bluzuyla hem seksi, hem de ağırbaşlı bir görünüşteydi. Hangara girdikten sonra görkemli makinelerin arasında saygı dolu bir şaşkınlık içinde ağır ağır yürüdü. 1948 model metalik mavi bir TalbotLago Grand Sport önünde durdu. Bu parçanın döşemesi Saoutchik adında ünlü bir Fransız kaportacısı tarafından özel olarak yapılmıştı. Stacy hayranlık içinde elini otomobilin üzerinde gezdirdi.</p>

  <p>Bu hayranlığı duyan ilk kişi o değildi. Pitt'in evini ziyaret eden hemen her kadın Talbot'ya kapılırdı. Pitt bu otomobili mekanik sanatın bir şaheseri olarak görüyordu, fakat kadınlar bunu görünce neredeyse cinsel bir çekime kapılırlardı. Bir kaplanın çizgilerini andıran gövdesini görüp, motorunun müthiş gücünü hissedip, iç kısmının zarif deri kokusunu duydukları anda, araba erotik bir simge gibi oluyordu.</p>

  <p>Beni nasıl buldun? diye sordu Pitt sesi hangarda yankılanarak.</p>

  <p>Stacy yukarı baktı. Pasifik'e gidip Invincible'a. binmeden iki gün önce seninle ilgili paketi incelemiştim.</p>

  <p>İlginç bir şey buldun mu bari? diye sordu Pitt, özel yaşamının yetki sahibi herhangi biri tarafından incelenebildiği için biraz bozularak.</p>

  <p>Bayağı sıkı adammışsın.</p>

  <p>Şımartıyorsun.</p>

  <p>Otomobil koleksiyonun müthiş.</p>

  <p>Daha pahalı modellerin ve markaların bulunduğu çok daha büyük bir sürü koleksiyon vardır.</p>

  <p>Stacy TalbotLago'ya döndü. Buna bayıldım.</p>

  <p>Ben onun yanındaki yeşili yeğlerim.</p>

  <p>Stacy dönüp Stutz'a baktı ve bir defiledeki mankeni inceler gibi süzdü. Sonra başını iki yana salladı. Güzel, ama çok büyük ve bir kadının zevki için fazla erkeksi.</p>

  <p>Sonra başını kaldırıp yine Pitt'e baktı. Konuşabilir miyiz?</p>

  <p>Eğer uyanık kalabilirsem. Yukarı gelsene.</p>

  <p>Stacy merdivenleri çıktı, Pitt onu dairesinde gezdirdikten sonra, Sana bir içki ikram edeyim, dedi.</p>

  <p>Hayır, sağol. Stacy Pitt'in durumunu bir gördükten sonra ona acımıştı. Gelmemem gerekirdi. Her an devrilecek gibisin. .</p>

  <p>İyi bir uykuyla kendime gelirim.</p>

  <p>Senin aslında iyi bir masaja ihtiyacın var, dedi Stacy.</p>

  <p>Konuşmaya geldin sanmıştım.</p>

  <p>Masaj yaparken konuşabilirim. İsveç mi, shiatsu mu? Hangi yöntemi yeğlersin?</p>

  <p>Ne fark eder, ikisini de yap bari.</p>

  <p>Stacy güldü. Tamam. Pitt'i elinden tutup yatak odasına götürdü ve onu yüzüstü yatağa itti. Bornozunu çıkar.</p>

  <p>Bir çarşafla önümü kapatamaz mıyım?</p>

  <p>Daha önce görmediğim bir şeyin mi var? dedi Stacy bornozunun kollarını çıkararak.</p>

  <p>Pitt güldü. Ama dönmemi isteme.</p>

  <p>Tim'le birlikte Batı Sahili'ne gitmeden önce senden özür dilemek istedim, dedi Stacy ciddileşerek.</p>

  <p>Tim mi?</p>

  <p>Dr. Weatherhill.</p>

  <p>Daha önce de birlikte çalıştınız herhalde.</p>

  <p>Evet.</p>

  <p>Seni yine görecek miyim, arasıra? diye sordu Pitt.</p>

  <p>Bilmiyorum. Görevlerimiz bizi farklı yönlere götürebilir. Bir an duraksadı. Neden olduğum onca sıkıntı için çok üzgünüm, bunu bilmem isterim. Sen hayatımı kurtardın; son sualtı aracında yerini bana verdiğin için de neredeyse canından oluyordun.</p>

  <p>İyi bir masaj yaparsın, ödeşiriz, dedi Pitt zorlukla gülümseyerek.</p>

  <p>Stacy onun vücuduna bir baktı. Dört aydan beri denizaltında yaşayan biri için güzel yanmışsın.</p>

  <p>Çingene kanımdan, dedi Pitt uykulu bir sesle.</p>

  <p>Stacy shiatsu tekniğiyle parmaklarını ve başparmaklarını Pitt'in ayaklarındaki duyarlı yerlere bastırıyordu.</p>

  <p>Çok iyi geldi, diye mırıldandı Pitt. Jordan sana nükleer başlıklarla ilgili öğrendiklerimizi anlattı mı?</p>

  <p>Evet, onu adamakıllı şaşırttın. Operasyonu bırakıp gittin sanıyordu. Artık Tim'le ben soruşturmamızın hedefini bildiğimize göre otomobilleri daha kolay buluruz herhalde.</p>

  <p>Soruşturmaya Batı Sahili'ndeki limanlarda başlayacaksınız.</p>

  <p>Seattle, San Fransisco ve Los Angeles, Murmoto otomobili taşıyan gemilerin yanaştığı limanlar.</p>

  <p>Stacy shiatsu ve İsveç teknikleriyle bacaklarına doğru çıkarken Pitt konuşmadı. Daha sonra kollarına, sırtına ve boynuna masaj yaptı. Sonra da poposuna hafif bir şaplak atıp sırtüstü dönmesini söyledi, fakat cevap yoktu.</p>

  <p>Pitt çoktan uyumuştu.</p>

  <p>Sabahın erken saatlerinde uyandığında Stac/nin vücudunu kendininkine dolanmış buldu. O hareketler, duyduğu haz, Stacy'nin hafif iniltileri hep o yorgunluğunun içinde tatlı bir düş gibiydi. Yıldırımlar ve şimşekler arasında uçar gibi olduktan sonra yine birden bir karanlık çöktü ve dipsiz bir uykuya geçti.</p>

  <p>Selam, uykucu, dedi Kongre üyesi Loren Smith, parmağını Pitt'in sırtında gezdirerek.</p>

  <p>Pitt kafasının içindeki örümcek ağlarını itip yüzünü döndü ve ona baktı. Loren çıplak ayakla bağdaş kurmuş, yatağın ucunda oturuyordu. Üzerinde çiçekli, pamuk bir bluz, yeşil bir pantalon vardı. Saçlarını büyük bir bandla arkasında toplamıştı.</p>

  <p>Pitt birden kendine gelip yatağın öbür yanına baktı. Boş olduğunu görünce bayağı rahatladı.</p>

  <p>Kongre'de harikalar yaratıyor olman gerekmez miydi? diye sordu, Stacy'nin Loren gelmeden önce gitmiş olmasına gizlice sevinerek.</p>

  <p>Kongre tatile girdi. Pitt'i heveslendirmek için elindeki kahveyi uzattı.</p>

  <p>O kahve için ne yapmam gerekiyor?</p>

  <p>Sana bir öpücüğe patlar.</p>

  <p>Çok pahalı, ama başka çarem yok.</p>

  <p>Ve bir açıklama.</p>

  <p>İşte başlıyor, diye düşündü Pitt ve hemen kafasını toparlamaya çalıştı. Neyle ilgili?</p>

  <p>Ne değil, kim. Yani, geceyi birlikte geçirdiğin kadını kastediyorum.</p>

  <p>Burada kadın falan görüyor musun?</p>

  <p>Görmem gerekmez, dedi Loren, onun üstüne gitmekten büyük bir zevk alarak. Kokusunu alıyorum.</p>

  <p>Masözümdü, desem bana inanır mıydın?</p>

  <p>Loren uzanıp onu uzun uzun öptü. Neden sonra geri çekildiğinde, kahvesini verdi. Hiç fena değil. Sana yaratıcılığın için pekiyi, veriyorum.</p>

  <p>Aldatıldım, dedi Pitt, konuşmanın yönünü değiştirmeye çalışarak. Bu fincanın yarısı boş.</p>

  <p>Yatağının üstüne dökülsün istemezdin, değil mi? Loren Pitt'in yataktaki görünüşüne bakıp bir kahkaha attı. Haydi, kaldır o kıllı vücudunu yataktan da gidip yıkan, üstündeki o parfüm kokusu çıksın. Aslında fena koku değilmiş. Oldukça pahalı bir marka. Ben kahvaltıyı hazırlıyorum.</p>

  <p>Pitt son sekiz saat içinde ikinci duşunu yapıp banyodan çıktığında Loren greyfrut kesiyordu. Beline bir havlu saran Pitt arkadan gelip kollarıyla onu belinden sardı ve burnunu boynuna dayadı.</p>

  <p>Görüşmeydi çok uzun zaman oldu. Bensiz bu kadar zaman nasıl dayandın?</p>

  <p>Kendimi yasama çalışmalarına verdim ve seni hepten unuttum.</p>

  <p>Oynayacak zaman bulamadın mı?</p>

  <p>Uslu durdum. Ama birazcık fırsat bulsaydım, kaka çocuk da olurdum, hele eve gelir gelmez senin hiç zaman kaybettiğini bilseydim.</p>

  <p>Loren yine iyi tepki gösteriyor, diye düşündü Pitt. Pek az bir kıskançlık belirtisi vardı, o kadar. Zaten Loren bu konunun üstüne fazla gitmeyecek kadar akıllıydı. Onun da yaşamındaki tek erkek Pitt değildi. İkisi de birbirine yersiz kıskançlık göstermez, birbirlerine tahakküm etmeye kalkmazdı, bu nedenle de ilişkileri hep tadını korurdu.</p>

  <p>Pitt onun kulak memelerine öpücükler kondururken Loren dönüp boynuna sarıldı. Projenizin yıkıldığını ve canını nasıl zor kurtardığını Jim Sandecker anlattı.</p>

  <p>Bunun gizli kalması gerekirdi, dedi Pitt burunlarım sürtüşürlerken.</p>

  <p>Kongre üyelerinin ayrıcalıkları vardır.</p>

  <p>Benimle olduğun zaman her türlü ayrıcalığa sahipsin.</p>

  <p>Loren'in gözleri bulutlandı. Ciddi söylüyorum, tesisinizi kaybetmenize çok üzüldüm.</p>

  <p>Yenisini yaparız, diyerek güldü Pitt. Bütün testlerimizin sonuçlarını kurtardık. Önemli olan buydu.</p>

  <p>Jim ölmekten kılpayıyla kurtulduğunu söyledi.</p>

  <p>Pitt sırıttı. Köprünün altından geçen su, derler ya... Gidip yemek masasına oturdu. Mutlu bir evlilik süren bir karı kocanın tipik bir pazar sabahı gibiydi, fakat ne Loren ne de Pitt o güne dek evlilik geçirmişlerdi.</p>

  <p>Pitt Loren'in getirdiği gazeteye şöyle bir göz attı. Bir makale dikkatini çekince hızlıca okudu ve sonra Loren'e baktı.</p>

  <p>Bakıyorum yine Post gazetesine geçmişsin, dedi gülerek. Doğulu dostlarımızı hırpalıyormuşsun.</p>

  <p>Loren tavadaki omleti ustaca tabağa geçirdi. Ticaretimizin üçte birinin mülkiyeti Tokyo'ya transfer edildi. Bunun yanında, tabii, bir ülke olarak refah ve bağımsızlığımız da. Amerika artık Amerikalılara ait değil, Japonya'nın malî kolonisi olduk.</p>

  <p>O kadar kötü mü?</p>

  <p>Ne kadar kötü olduğu hakkında kamuoyunun hiçbir fikri yok, dedi Loren Pitt'in önüne omletini ve kızarmış ekmeğini koyarak. Muazzam bütçe açıklarımızın araladığı kapıdan bizim ekonomimiz uçup gidiyor, yerine Japon parası doluyor.</p>

  <p>Bütün suç bizde, dedi Pitt çatalını sallayarak. Onlar neredeyse hiç tüketmezlerken biz aşın tüketim içinde gittikçe daha çok borca batıyoruz. Çaldırmadığımız ve önde olduğumuz bütün teknolojimizi ya sattık, ya da karşılıksız verdik. Çabuk para kazanmak için şirketlerimizi veya gayrimenkulümüzü satabilmek amacıyla cüzdanlarımızı açmış, dilimiz dışarda kuyruğa geçiyoruz. Gerçeklere bak, Loren, eğer halkımız, iş dünyamız, Kongre'de bulunan sizler ve Beyaz Saray'daki geri zekâlı ekonomistler bizi aşağı gören bir düşmana karşı ekonomik bir savaş içinde olduğumuzu anlasalardı, bütün bunlar başımıza gelmezdi. Şu anda göründüğü kadarıyla kazanmak için bütün fırsatları da harcamış durumdayız.</p>

  <p>Loren Pitt'e bir bardak portakal suyu uzatırken kendisi de kahvesini alıp masaya oturdu. Bugüne dek senden duyduğum en uzun konuşmaydı. Senato'ya adaylığını koymayı düşündün mü hiç?</p>

  <p>Tırnaklarımı söktürürüm, daha iyi. Hem zaten parlamentoda bir tane Pitt yeter, dedi Kaliforniya Senatörü olan babası George Pitt'i kastederek.</p>

  <p>Senatörü gördün mü?</p>

  <p>Daha değil, dedi Pitt yumurtasından bir çatal alarak. Henüz fırsat olmadı.</p>

  <p>Planın nedir? diye sordu Loren Pitt'in yeşil gözlerine bakarak.</p>

  <p>Birkaç gün dinlenip, otomobillerimle uğraşacağım. Eğer Stutz'u zamanında hazırlayabilirsem, klasik otomobiller yarışına girmeyi düşünüyorum.</p>

  <p>Arabaların altına girip yağlanmaktan daha eğlenceli bir şey düşünüyordum, dedi Loren gırtlağından gelen bir sesle.</p>

  <p>Masayı dolaşıp Pitt'in yanına geldi ve onu şaşırtan bir güçle kolunu tuttu. Pitt bu temastaki istekliliği iliklerine kadar hissetti ve o anda kendisi de Loren'i her zamankinden çok istediğini fark etti. İkinci bir raund içind e formda olabilmeyi umuyordu. Sonra, sanki bir mıknatısın çekimine kapılmış gibi Loren'in onu kanepeye götürmesine bıraktı kendini.</p>

  <p>Yatakta olmaz, dedi Loren en seksi sesiyle. Daha çarşafları değiştirmedin.</p>
</body>
</html>
