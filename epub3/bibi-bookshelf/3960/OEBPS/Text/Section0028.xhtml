<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650207"></a><a name="_Toc356650185">Kısım&nbsp;</a>24</h2>

  <p>Giordino Federal Karargâh Binası'nda Pitt'den ayrıldıktan sonra bir taksiye atlayıp Constitution Avenue'daki Ticaret Bakanlığı'na gitti. Burada görevli bir arkadaşını sıkıştırıp, Murmoto otomobilleri ithalat envanterinin bulunduğu bir dosyayı ödünç aldı. Sonra yine bir taksiye binip Alexandria, Virginia'ya gitti. Bir telefon rehberinde adres kontrolü yapmak için durdu. Aradığı bina, Murmoto Motor Kuruluşu'nun beş eyaleti içine alan dağıtımıydı.</p>

  <p>Öğleden sonra geç saatlerde, ön bahçesinde bakır harflerle Murmoto Motor Dağıtım Şirketi yazılı modern binayı buldu. Taksiye ücreti ödedikten sonra bir an şirketin otoparkına baktı. Orada bulunan otomobillerin tümü Murmoto'ydu. Görünürde ne bir Amerikan ne de Avrupa yapımı otomobil vardı. Ön kapıdan içeri girince karşısına güzel bir Japon resepsiyon görevlisi kız çıktı.</p>

  <p>Size yardımcı olabilir miyim? diye sordu kız en tatlı sesiyle.</p>

  <p>Adım Albert Giordino, Ticaret Bakanlığından geliyorum. Son gönderilen otomobillerinizle ilgili olarak yetkili kişiyle görüşmek istiyorum.</p>

  <p>Kız bir an düşündü, sonra da elindeki personel kitapçığını karıştırdı. Aradığınız kişi Bay Dennis Suhaka olacak, nakliye müdürümüz. Şimdi onu arar, görüşmek istediğinizi bildiririm, Bay Giordane.</p>

  <p>Giordino. Albert Giordino, diye düzeltti Giordino.</p>

  <p>Bağışlayın, teşekkür ederim.</p>

  <p>Bir dakika geçmeden, Asyalı ana babadan olduğu belli, fakat plastikc errahiyle gözleri düzeltilmiş, uzun boylu ve güzel bir sekreter gelip Giordino'yu Suhaka'nın ofisine götürdü. Boydan boya halı kaplı uzun bir koridordan geçerken Giordino kapılar üzerindeki unvanlara bakıp güldü. Her Jcapıda yazılı isim, mutlaka bir şey müdürüydü.</p>

  <p>Suhaka yuvarlak yüzlü, neşeli bir adamdı. Masasından kalkıp Giorditıo'nun elini sıkarken ağzı kulaklarında, gülümsüyordu. Dennis Suhaka, Bay Giordino. Ticaret Bakanlığı için ne yapabilirim?</p>

  <p>Suhaka'nın uzamış sakalına ve görünüşüne bakarak kimlik istememesi Giordino'yu rahatlattı. Önemli bir şey değil. İstatistik kayıtlarımız için tipik bir bürokratik işlem. Amirim eve giderken size uğrayıp ithal edilip, bayilerinize dağıtılan otomobil sayısının Tokyo'daki merkeziniz tarafından verilen sayılarla karşılaştırılmasını istedi.</p>

  <p>Hangi süre içindeki? Buraya çok sayıda otomobil getiriyoruz.</p>

  <p>Son doksan gün içindekiler.</p>

  <p>Hiç sorun değil, dedi Suhaka, Giordino'yu içeri buyur ederek. Bütün gönderilerimiz bilgisayara işlenmiştir, on dakika içinde istediğiniz bilgiyi verebilirim. Mutlaka sayılar uyacaktır. Tokyo hemen hiç hata yapmaz. Beklerken bir fincan kahveye ne dersiniz?</p>

  <p>İyi olur, dedi Giordino, yorgunluğunu iyice hissederek.</p>

  <p>Suhaka onu küçük, boş bir ofise soktu, güzel sekreter kahveyi getirdi. Giordino kahvesini yudumlarken de envanterler geldi.</p>

  <p>Giordino Pitt'in ondan istediği bilgiyi yarım saat içinde buldu. Sonra arkasına dayanıp, bürokrasi çarkında tembel bir memur görünümünü vermek için uyuklayarak zaman geçirdi.</p>

  <p>Saat tam beşte Suhaka odaya girdi. Personel eve gidiyor, ama ben geç saatlere kadar kalıp çalışacağım. Size bir yardımım dokunabilir mi?</p>

  <p>Hayır, dedi Giordino dosyaları kapatarak. Ben de eve gitmek istiyorum. Yedi saatlik mesaimi doldurdum, artık fazla mesai yapmış olurum. Yardımınız için teşekkür ederim. İthalat sayılarınız devletin bilgisayarlarına geçecek. Ne amaçla olduğunu ancak bizim küçük bürokratlar bilir. Ticaret Bakanlığı dosyasını koluna alıp kapıya doğru giderken, tam Peter FalkColumbo havası takınarak, aklına bir şey gelmiş gibi döndü. Aa, bir şey var.</p>

  <p>Evet?</p>

  <p>Aslında söylemeye bile değmeyecek bir eksiklik.</p>

  <p>Neymiş?</p>

  <p>Baltimore limanında iki ayrı gemiden boşaltılan altı otomobil, sizini ihalat envanterinizde görünüyor, ama Tokyo merkezinin ihraç listesinde kayıtlı değil.</p>

  <p>Suhaka fena halde şaşırmış göründü. Hiç dikkatimi çekmedi. Sizin listelerinizle karşılaştırabilir miyim?</p>

  <p>Giordino Ticaret Bakanlığı'ndaki arkadaşından ödünç aldığı listeyi masanın üstüne yayıp yanına Suhaka'nın sekreterinin verdiği listeyi koydu. Tokyo listesinde görünmeyen maddelerin altını çizdi. Altı otomobil de SP5000 spor sedandı.</p>

  <p>Resmî bakımdan bu eksiklik bizi ilgilendirmiyor, dedi Giordino kayıtsızca. Ülkeye girişinin hesabını vermiş olduktan sonra, şirketinizin devletle sorunu yok. Eminim, Tokyo'daki muhasebe şubeniz çoktan bunu düzeltmiştir bile.</p>

  <p>Gözümden kaçmış olması bağışlanır gibi değil, dedi Suhaka mahvolmuş gibi. Merkez büromuza fazla güveniyorum galiba. Ama benim personelimden biri de bunu fark etmeliydi.</p>

  <p>Salt meraktan soruyorum, bu sözkonusu otomobiller hangi bayilerinize gönderildi acaba?</p>

  <p>Bir dakika. Suhaka Giordino'yu yine kendi ofisine götürdü. Oturup bilgisayarının tuşlarına dokundu ve beklemeye başladı. İstenen bilgi ekrana dökülürken yüzündeki gülümseme birden kayboluverdi.</p>

  <p>Altı otomobil de farklı bayilere gönderilmiş. Her birinin adım ve adresini bulmak birkaç saat alabilir. Eğer yarın bana uğrayabilirseniz, seve seve veririm.</p>

  <p>Giordino, değmez anlamında ellerini kaldırdı. Aman, boşverin. İkimizin de daha önemli işleri var. Benim bu trafikte bir an önce eve gidip yıkanmam ve karımı akşam yemeğine çıkarma. ı gerekiyor. Bugün evlilik yıldönümümüz.</p>

  <p>Öyle mi, tebrikler, dedi Suhaka rahatlayarak.</p>

  <p>Sağolun. Yardımlarınız için de çok teşekkür ederim.</p>

  <p>Suhaka'nın kocaman gülümsemesi yerine dönmüştü. Seve seve. Hoşçakalın.</p>

  <p>Giordino binadan çıkınca dört sokak ötedeki bir benzin istasyonunun jetonlu telefonuna gitti. Telefonu açan erkek sesi yalnızca alo, dedi.</p>

  <p>Ben semtinizin Mercedes bayisiyim. Sanırım çok ilgileneceğiniz bir model var elimde.</p>

  <p>Buralarda pek Mercedes satamazsınız. Siz en iyisi deniz kıyısına, hatta daha iyisi Pasifik Okyanusu'na gidin.</p>

  <p>Ya, demek öyle, diye homurdandı Giordino. Eğer güzel bir Alm an arabasına paranız yetmiyorsa, bir Murmoto deneyin o zaman. Elimde özel indirimli altı tane SP Beş yüz spor sedan var.</p>

  <p>Bir dakika.</p>

  <p>Telefona başka birisi geldi, Giordino sesinden bunun Donald Kern olduğunu anladı. Bölgeniz dışına çıkmış olmanıza rağmen indirimli satışlar için her zaman hazırım. Bu indirimli otomobillerinizi nerede görebilirim?</p>

  <p>Bu bilgiyi Alexandria'daki Murmoto Dağıtım Şirketi'nden çıkarmanız gerekecek. Bilgisayar kayıtlarında fabrika çıkışları gözükmeyen fakat ülkeye getirilmiş altı otomobil var. Bence adamlar uyanıp sizden önce davranmadan, hemen işe koyulun. Altı arabanın yarısı dört ağustos günü Baltimore limanı gümrüğünde boşaltılmış. Diğer yarısıysa on eylülde.</p>

  <p>Kern hemen Giordino'nun sözlerim yorumladı. Bir dakika, dedi. Yanında bu konuşmayı dinleyen yardımcısına döndü. Hemen Murmoto'nun bilgisayar sistemine girin ve adamlar uyanıp da kayıtları silmeden bu altı otomobilin nerelere gönderildiğini öğrenin. Yeniden Giordino'ya döndü. İyi iş çıkardınız. Peki, bu bilgiyi nasıl edindiniz?</p>

  <p>Fikir Stutz'dan geldi. Ondan haber aldınız mı?</p>

  <p>Evet, yarım saat önce aradı, dedi Kern. Problemin kaynağını bulmuş.</p>

  <p>Tahmin ediyordum. Böyle bulmacaları çözecek bir kişi varsa, o da bizimkidir. Şeytanın hakkından şeytan gelir.</p>
</body>
</html>
