<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650252"></a><a name="_Toc356650185" style="text-align: justify;">Kısım&nbsp;</a>69</h2>

  <p>Bomba manipülatörlerinden komik bir biçimde sallana sallana Big Ben, uzunluğu on kilometre, derinliği iki kilometrelik bir denizaltı hendeğinin kenarında duruyordu.</p>

  <p>Jeofizikçiler hendek kenarından bin iki yüz metre aşağıda bir yeri seçmişlerdi. Burada olacak bir patlama sismik dalga oluşturacak depremi başlatabilecekti. Ama eğim, uydu fotoğraflarında belirlenenden en az yüzde beş daha dikti. Daha da kötüsü, hendeğin kenarları yağlı çamurdan oluşan bir tortu tabakasıyla kaplıydı.</p>

  <p>Pitt teleskoplu bir sondaj cihazını çamurun içine soktu, bilgisayar ekranında bunun jeolojik test sonuçları belirince fena halde neşesi kaçtı. İçinde bulunduğu tehlikenin farkındaydı. Ağır aracı hendeğin ta dibine kadar kaydırmadan kullanmak için büyük bir savaş verecekti.</p>

  <p>Ayrıca, Big Ben'i bir kez tepeden aşağı sürmeye başladı mı, artık geri dönüş yoktu. Aracın paletleri yamaçtan yukarı tırmanmak için zemini asla yeterince kavrayamazdı. Bombayı kurduktan sonra diyagonal bir rota izleyip, tıpkı karlı bir tepede travers yapan kayıkçı gibi, yamaçtan aşağı inecekti. Tem ümidi, yerçekimini kullanarak Big Ben 'in hızını artırmak ve heyelana yakalanıp on milyon yıl gömülü kalmadan oradan kaçabilmekti.</p>

  <p>Ölümle yaşamak arasındaki sınır gerçekten de çok dardı. Pitt o sırada Giordino'nun yanında olmasını isterdi; C5 Galaxy'yle olan haberleşme de nedense kesilivermişti. Herhalde iyi bir nedeni olmalıydı. Giordino ve Sandecker iyi bir neden olmasa onu terk etmezlerdi.</p>

  <p>Yanıbaşında moralini yükseltecek hiçbir insan sesi olmaması ürperticiydi. Pitt'in bütün iyimserliği uçmuştu. Patlatma noktasının koordinatlarını inceledikten sonra son kez saatine baktı.</p>

  <p>Aracın yönetimini el kumandasına alıp, ileri vitese geçirdikten sonra koca traktörü dik yamaçtan aşağı sürmeye başladı.</p>

  <p>İlk yüz metreden sonra momenti hızla artmaya başlamıştı; Pitt hendeğin dibine kadar inmeden aracı durduramayacağından korkuyordu. Çünkü kısa zamanda anladığı kadarıyla fren yapması hızını azaltmaya yaramıyordu. Paletin kamalarıyla kaygan çamur arasında sürtünme yoktu. Koca araç kaygan yüzeyde yokuş aşağı frenleri patlamış bir kamyon gibi hızlanmaktaydı.</p>

  <p>Gözleri manipülatörlerin ucunda deli gibi sallanan bombadayken, Pitt'in aklına başka bir dehşet verici olasılık geldi. Bomba manipülatörlerin kıskaçlarından kurtulup yuvarlanırsa, onu bir daha yukarı çıkaramayabilirdi. Bu düşünce Pitt'i korkudan deliye çevirdi... fakat bu ölüm korkusu değil, başaramama korkusuydu. Aracı geri vitese alıp ekstra güç verdi. Paletler deli gibi geri dönmeye başlayınca Big Ben yavaşladı.</p>

  <p>Pitt aracı durdurduğunda her yanı çamur bulutu kapladı. Çamur çökene kadar bekledikten sonra yeniden arcı elli metre kadar öne sürdü ve yine geri vitese alarak durdurdu. Bu çeşit manevralar yaparak bir süre sonra aracı istediği hızda kullanabilmeye başlamıştı.</p>

  <p>Nihayet, otuz dakika kadar süren yoğun bir çabadan sonra, aracın seyir bilgisayarı istenen noktaya geldiğini bildirdi. Neyse ki yamacın kenarından çıkıntı yapan rap benzeri düz bir zemin buldu ve aracı buraya park etti.</p>

  <p>Patlatma noktasına geldim, şimdi bombayı kuruyorum, diye rapor etti, belki Sandecker ve Giordino hâlâ dinliyorlardır diye.</p>

  <p>Pitt manipülatör kollarını indirerek bombayı yumuşak zemine koydu. Kavrayıcı parmakları çıkarıp yerine metal kesici alet yerleştirdi ve büyük bir dikkatle bombanın ana fitil bölmesini örten paneli kesti.</p>

  <p>Bu bölmenin içinde dört radar ünitesi ve bir barometrik basınç düğmesi vardı. Eğer bomba planlandığı gibi atılmış olsaydı, radar üniteleri yerdeki hedeften seken sinyalleri alacaktı. Sonra da, önceden kararlaştırılmış bir yükseklikte ünitelerden iki tanesi bomba küresinin ön tarafında bulunan fitil sistemine ateşleme sinyalini gönderecekti. İkinci sistemse daha önceden belirlenmiş bir yükseklikte ateşleme devresini kapatacak olan barometrik düğmeydi.</p>

  <p>Ancak, ateşleme sinyal devreleri uçak uçarken kapatılamıyordu. Bunlar bomba, bomba bölmesinden atılıp uzaklaşmadan önce çalışmayan, saat gibi işleyen düğmeler tarafından tetiklenebiliyordu. Yoksa Dennings'in Zebanileri daha havadayken ateşten bir top oluverirdi.&nbsp;&nbsp;&nbsp;&nbsp;&nbsp;&nbsp;&nbsp; .</p>

  <p>Paneli çıkardıktan sonra Pitt, minyatür bir video kamerasını barometrik düğmeye odakladı. Pirinç, çelik ve bakırdan yapılmış olan düğme hâlâ sağlamdı.</p>

  <p>Pitt denizaltı aracının önündeki gereç kutusundan havası alınmış futbol topuna benzer seramik bir cisim çıkardı. İçbükey olan alt kısmında bakırdan bir plaka vardı. Bu cisim, plastik ve asitten oluşan macun gibi bir bileşimle dolu, basınçlı bir kaptı. Bu yakıcı maddeyi örten seramik koruyucu ise barometrik ateşleme düğmesinin üstüne yerleşip, su geçirmez bir mühür olacak biçimde şekillendirilmişti.</p>

  <p>Pitt, seramik kabı ateşleme düğmesinin üstüne yerleştirdi. Bundan sonra çok küçük bir tıkacı yerinden çıkararak kabın içine yavaş yavaş su sızmasını sağladı. Kabın içindeki bileşim tuzlu suyla temas edince son derece yakıcı ve çürütücü oluyordu. Bu bileşim bakır plakayı yaklaşık bir saat içinde eritip, barometrik düğmenin içindeki bakıra gelecek, sonunda ateşleme sinyalini çalıştırıp bombayı patlatacak bir elektrik yüklemesi yapacaktı.</p>

  <p>Pitt manipülatör kolları toplayıp Big Ben'i geri çekerken konsolu üstündeki dijital saate bir göz attı.</p>

  <p>Çok zorlu bir yarış içindeydi. 'Anasının Soluğu' belki kırk sekiz yıl gecikmeyle patlayacaktı, ama bambaşka bir zaman dilimi içinde yine bir zaman sınırı vardı.</p>

  <p>Herhangi bir haber var mı? diye sordu Başkan, Oval Ofis’ten.</p>

  <p>Nedenini bilemediğimiz bir haberleşme kopukluğu oldu, dedi Jordan, Durum Değerlendirme Odası'ndan.</p>

  <p>Amiral Sandecker'le temasınız koptu mu?</p>

  <p>Korkarım öyle, Başkanım. Elimizdeki bütün imkânları kullanmamıza rağmen uçakla temas kuramıyoruz.</p>

  <p>Başkan fena halde korkuya kapıldı. Ne olabilir ki?</p>

  <p>Ancak tahmin yürütebiliyoruz. Pyramider'in son geçişinde uçağın denizaltı aracından ayrıldığını ve Okinawa Adası'na doğru bir rota izlediğini gördük.</p>

  <p>Bunun ne anlamı olabilir ki? Pitt'in bombayı Dennings'in Zebanileri'nden başarıyla çıkarmasından sonra Sandecker operasyonu neden bıraksın?</p>

  <p>Pitt'in başına çok ciddi bir kaza gelip de patlatma işlemini tamamlayamaz duruma gelmediyse, bırakmazdı tabii.</p>

  <p>O halde her şey bitti, dedi Başkan.</p>

  <p>Jordan cevap verirken sesi yenilgi doluydu. Amiral bizimle yeniden temasa geçene kadar bilemeyeceğiz.</p>

  <p>Bombalı otomobillerin aranmasında son durum nedir?</p>

  <p>Önemli kentlerde FBI üç tanesini daha ortaya çıkardı.</p>

  <p>Ya insan sürücüleri?</p>

  <p>Tümü de seve seve ölmeye hazır, fanatik Suma ve Altın Ejderler bağlısı. Ama buna rağmen FBI ajanları onları yakalarken hiç direnme göstermediler ve bombaları patlatmak için girişim yapmadılar.</p>

  <p>Neden bu kadar uysal davransınlar?</p>

  <p>Aldıkları emir, Ejder Merkezi'nden şifreli bir sinyal alana kadar bombalan patlatmamalarıydı.</p>

  <p>Kentlerimizde hâlâ gizli durumda kalan kaç otomobil var?</p>

  <p>Yaklaşık on kadar.</p>

  <p>Aman Tanrım! Başkan kulaklarına inanamıyordu.</p>

  <p>Ben hâlâ Pitt'e olan inancımı kaybetmiş değilim, dedi Jordan. Bombanın ateşleme sistemini harekete geçirmediğini gösteren hiçbir kanıt yok henüz.</p>

  <p>Başkan biraz ümitlenir gibi oldu. Ne zaman belli olur?</p>

  <p>Eğer Pitt zaman çizelgesine uyabildiyse, patlama yaklaşık on iki dakika içinde gerçekleşecek.</p>

  <p>Başkan dalgın gözlerle masasının üstüne bakıyordu. Çok alçak sesle konuştu. Bildiğin bütün duaları oku, Ray. Yapacak başka hiçbir şeyimiz kalmadı.</p>
</body>
</html>
