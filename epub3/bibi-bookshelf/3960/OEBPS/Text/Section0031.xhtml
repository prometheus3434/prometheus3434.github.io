<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650210"></a><a name="_Toc356650185" style="text-align: justify;">Kısım&nbsp;</a>27</h2>

  <p>Martin Showalter Tokyo'nun tertemiz ve saat gibi çalışan banliyö treninde yolculuk yapıyordu. Gazete ya da dergi okuyor gibi numara yapmaya gerek görmemişti. Sakin bir yüzle vagondaki diğer yolculara bakarken, bir yandan da bitişik vagonda bulunan ve kendisini gözetlemekle görevli iki Japon gizli servis ajanını kolluyordu.</p>

  <p>Showalter az önce Amerikan büyükelçiliğinde can sıkıcı bir toplantıdan çıkmıştı. Amerikalı birkaç Kongre üyesi, Japonya'nın bir Amerikan petrol şirketi için inşa edilecek binada Amerikan inşaat malzemelerinin kullanılmasına izin vermeyişinden yakınıyorlardı. Japonlar kolayca Amerika'ya girip, kendi mimarları, ustabaşları, gereçleri ve malzemeleriyle herhangi bir devlet yasağıyla karşılaşmadan inşaatlarını yapabilirken, kendi ülkelerinde hemen koruyucu engelleri yükseltiyorlardı.</p>

  <p>Eşit haklar kuralı Japonya ile yapılan ikili ticarette geçerli değildi.</p>

  <p>Görünüşte Showalter karısı ve iki küçük çocuğuyla birlikte yaşadıkları evine gitmekteydi. Dairesi Amerikan devletince satın alınmış ve birçok büyükelçi görevlisini ve ailelerini barındıran bir apartmandaydı. On katlı binanın inşaat maliyeti, üzerinde bulunduğu arsa bedelinin yaklaşık üç katı daha azdı.</p>

  <p>Showalter'in gölgeleri, fazla mesai yaptığı günler dışında hemen hiç değişmeyen bu yolculuk rutinine iyice alışmışlardı. Tren her zaman indiği durağa gelince iki ajan da yerlerinden kalkıp inmeye hazırlandılar. Showalter içinden kıs kıs gülerek diğer yolcular gibi kapıya yaklaştı. Dünyanın en , eski hilesiydi bu, üstelik Frendi Connection filminde de kullanılmıştı.</p>

  <p>Kapı açılırken Showalter da kalabalıkla birlikte platforma çıktı ve hemen saymaya başladı. Bir an duraksamış gibi yaparak Japon ajanları kayıtsız bir göz attı. Adamlar vagondan inmişler ağır ağır ona doğru yürüyorlardı.</p>

  <p>Showalter yirmi beş sayısına gelince birden dönüp yeniden vagona girdi. İki saniye sonra da kapı kapanarak tren hareket etti. Japon ajanlar aldatıldıklarını anladıklarında iş işten geçmişti. Deli gibi kapılan zorlayarak açmaya ve trene binmeye çabaladılar, ama bir işe yaramadı. Tren biraz hız alınca kendilerini yeniden platforma attılar.</p>

  <p>Bu küçük numara Showalter'i pek fazla hoşnut etmemişti. Bir dahaki sefere gölgeleri daha temkinli olacaklar, onları atlatmak daha karmaşık numaralar gerektirecekti. Showalter bir durak sonra inip başka bir trene binerek Asakusa yolunu tuttu. Asakusa Tokyo'nun Shitamachi olarak bilinen ve kendine özgü bir atmosferi olan bir semtti. Burada Tokyo eski görünümünü büyük ölçüde koruyabilmişti.</p>

  <p>Trende otururken her zaman olduğu gibi çevresindekileri incelemeye başladı. Bazı yolcular da ona bakmaya başlamıştı. Japonlar kendileri gibi gür siyah saçları, koyu renk gözleri ve ten rengi olmayanlara gaijin, yani 'dışardan insan'derlerdi. Bu insanların bu denli birlik içinde yaşayabilmelerinin nedeni belki de fiziki görünüşlerinin böylesine benzer olmasındandır, diye düşünüyordu Showalter.</p>

  <p>Toplum aile çekirdeğinden başlayarak çevresinde çalışan insanları kapsayacak denli genişliyordu. Yaşamları karmaşık bir zorunluluklar dizisi, tevekkül, görev ve başarıyla geçiyordu. Kesin sınırları belirlenmiş bir yaşam çizgisini kabulleniyorlar, diğer yaşam biçimlerini acınacak kadar boşa harcanmış görüyorlardı.</p>

  <p>Amerika Birleşik Devletleri'ndeki gibi karma bir yaşamı düşünemiyorlardı bile, zaten dünyanın en aşılmaz göçmen yasalarına sahip olan Japonya'da bu türlü karışım asla hoşgörülmezdi.</p>

  <p>Showalter trenden indikten sonra bir taksiye atlayıp adresi verdi. Yol boyu eski tapmaklar, küçük küçük dükkânlar ve eski tarz evler gördü. Taksi bir yol kavşağında onu indirdi. Çiçekli bir patikadan yürüyerek, ryokan denilen bir Japon hanına geldi. Dışardan eski ve yıpranmış görünmesine rağmen son derece temiz ve güzel bir yerdi. Kapıda Showalter'i karşılayan görevli saygılı bir selam verdikten sonra, Ritz'e hoşgeldiniz, dedi.</p>

  <p>Ben burasını Asakusa Züppeler Çiftliği sanmıştım, dedi Showalter.</p>

  <p>Başka söze gerek kalmadan kol ve bacak kasları tren yolu bağlantılarını andıran kapıcı onu içeri aldı. Resepsiyona girince ayakkabılarını çıkarmasını istediler ve ona bir çift plastik terlik verdiler. Bir Amerikalının ayağına normal olarak çok küçük gelebilecek terlikler Showalter'e sanki ısmarlamaymış gibi uymuştu. Çünkü gerçekten de ısmarlamaydı. Bu han gizlice Amerikan istihbarat servisi tarafından işletiliyordu.</p>

  <p>Showalter küçük ve süslü bir bahçeye bakan özel odasına gitti. Odanın hasır döşemesi üzerinde terlikle bile yürünmüyordu. Odada koltuk ya da herhangi bir mobilya da yoktu, yalnızca sağa sola serpiştirilmiş yastıklar ve Japonların futon' dediği ağır yastıklardan oluşan bir yatak vardı. Showalter burada soyunup üzerine yakata denilen kısa bir bornoz geçirdi ve bir hizmetçi gelip onu hamam bölümüne götürdü. Burada kol saatini bir sepete bıraktı, bornozunu da çıkardıktan sonra önünü küçük bir havluyla örterek buhar içindeki hamam bölümüne girdi. Küçük tabureler ve tahta kovaların yanından geçerek basit bir musluğun önünde durdu. Önce sabunlanıp sonra iyice durulandıktan sonra küvet benzeri büyükçe tahta bir havuzdaki sıcak suya bıraktı kendini.</p>

  <p>Buhar bulutu içinde bir adam göğsüne kadar suya girmiş oturmaktaydı. Showalter onu selamladı.</p>

  <p>Sanırım Honda Ekibi oluyorsunuz,</p>

  <p>Ekibin yarısı, diye cevap verdi Roy Orita. Jim Hanamura da neredeyse gelir. Bir saki içer misiniz?</p>

  <p>Operasyon sırasında içmek kurallara aykırıdır, dedi Showalter kendini suda iyice bırakarak. Ama boşver. Bana bir duble veriver, lütfen.</p>

  <p>Orita havuzun kenarındaki şişeden seramik bir fincana içki doldurdu. Ee, büyükelçilikte yaşam nasıl gidiyor?</p>

  <p>Dışişleri Bakanlığı'ndan ne saçmalıklar beklersen, hepsi oluyor işte. Showalter sakisinden iri bir yudum aldı. Soruşturma nasıl gidiyor? Lincoln Ekibi'nden aldığımız ipuçları üzerine bir gelişme var mı?</p>

  <p>Murmoto işletmesini kontrol ediyorum. Şirket yöneticileriyle nükleer başlıklar arasında doğrudan bir ilişki bulamadım. Bence adamlar temiz. Burunlarının dibinde neler döndüğünün farkında bile değiller.</p>

  <p>Bazıları biliyor olmalı.</p>

  <p>Orita güldü. Yalnızca iki montaj hattı işçisi durumu biliyor olabilir.</p>

  <p>Neden yalnızca iki kişi?</p>

  <p>İki kişi yeterli de ondan. Birincisi, air conditioner'ların otomobillere montajından sorumlu olan. Nükleer başlıkları sokacağı belirli arabaları o seçiyor. Öbürü de, otomobiller gönderilmeden bütün üniteleri kontrol eden denetçi. Aslında çalışmayan ünitelere, işler raporu veriyor.</p>

  <p>Mutlaka bir üçüncü adamları olmalı, diye itiraz etti Showalter Fabrikanın bilgisayarlı yükleme şubesinde, bombalı otomobillerin bütün izlerini silen, yabancı gümrük memurlarına açık vermemek için yalnızca konşimentoda kayıt gösteren bir ajanları daha olmalı.</p>

  <p>Air conditioner dağıtıcısı ve nükleer silah tesisiyle ilgili ipucunu izleyebildin mi?</p>

  <p>Fabrikadan dağıtıcıya kadar olanı, evet. Ama ondan sonra iz kayboluyor. Birkaç gün içinde bir koku alıp kaynağına girmeyi umuyorum.</p>

  <p>Soyunma odasından bir adam çıkıp havuza doğru yaklaşırken, Orita sesini kesti. Adam kısa boylu, gümüş renginde saçları ve bıyıkları olan biriydi, küçük bir havluyla önünü örtüyordu.</p>

  <p>Sen de kimsin, be adam? diye çıkıştı Showalter; ryokan’ın güvenliği gedik verdiği için adamakıllı telaşlanmıştı.</p>

  <p>Adım Ashikaga Enshu.</p>

  <p>Kim?</p>

  <p>Adam birkaç saniye hiç cevap vermeden öylece dikildi. Showalter, neden hiç güvenlik nöbetçisi yok, diye telaşla çevresine bakındı.</p>

  <p>Derken Orita gülmeye başladı. Çok güzel kılık değiştirmişsin, Jim. Her ikimizi de çok iyi aldattın doğrusu.</p>

  <p>James Hanamura gümüş renkli peruğunu, kaşlarını ve bıyığını çıkardı. Övünmek gibi olmasın ama fena değildi gerçekten. Hideki Suma ve sekreterini de aldattım.</p>

  <p>Showalter derin bir soluk verip kendini yine sıcak suyun içine bıraktı. Fena korkuttun beni. Aklıma gelen tek şey, güvenlik halkasını delip Orita'yla beni öldürmeye gelmiş olduğundu.</p>

  <p>Şu saki güzel görünüyor, bana hiç kaldı mı?</p>

  <p>Orita ona bir fincan hazırladı. Daha mutfakta bir kasa dolusu var. Sonra yüzünde birden bir şaşkınlık ifadesi belirdi. Az önce ne demiştin?</p>

  <p>Ne?</p>

  <p>Hideki Suma'yla ilgili olarak.</p>

  <p>Operasyonda bana düşen görev. Murmoto Otomotiv ve Uçak Şirketi ve Sushimo Gemi Şirketleri'nin bir sürü paravan şirket kılıfıyla aslında Hideki Suma'ya ait olduğunu öğrendim. Murmoto ve Sushimo aslında koca kova içinde iki damla. Adamın bütün Kaliforniya eyaletinden, hatta içine Nevada ve Arizona'yı da katın, daha fazla mal varlığı var.</p>

  <p>O havaya uçan gemi, Divine Star, Sushimo Şirketi'nin değil miydi? diye sordu Showalter.</p>

  <p>Evet, öyle. Her şey birbirine uyuyor, değil mi? Bana kalırsa Hideki Suma bu işin içine iyice batmış.</p>

  <p>Suma çok güçlü bir adamdır, dedi Showalter. Tuhaf ve çarpık yoll ardan servet yapıyor. Derler ki, eğer Başbakan Junshiro ve kabine üyelerine, çıkın uçun, diyecek olsa, tümü de kim önce atlayacak diye pencerenin önünde boğuşmaya başlar.</p>

  <p>Gerçekten de Suma'yla görüştün mü? diye sordu Orita hayretle.</p>

  <p>Zor olmadı. Ofisini ve sekreterini bir göreceksiniz. Her ikisi de enfes.</p>

  <p>Neden kılık değiştirdin?</p>

  <p>Lincoln Ekibi'nin fikriydi. Suma Masaki Shimzu adında bir on altıncı yüzyıl Japon ressamının tablolarını topluyor. Jordan, sanat çevrelerinde keşfedilmemiş bir Shimzu denilen ve Suma’nın koleksiyonunda olmadığı bilinen bir tabloyu uzman bir taklitçiye yaptırdı. Ben de kayıp sanat eserlerini bulmakla ünlü, Ashikaga Enshu olarak ona bu tabloyu sattım.</p>

  <p>Çok akıllıca, dedi Showalter. Japon resim sanatını iyice incelemiş olmalısın.</p>

  <p>Hızlandırılmış bir programla, diyerek güldü Hanamura. Suma bana Shimzu'nun nasıl balonla yükselip adaların resimlerini yaptığım anlattı. Yüz kırk beş milyon yen ödeyerek uydu fotoğrafından yapılan sahte bir tablo sattığımı bir bilse beni lime lime eder.</p>

  <p>Amaç neydi, peki? diye sordu Orita, yüzü tuhaf bir şekilde gerilerek.</p>

  <p>Tabii ki ofisine dinleme cihazı yerleştirmek için.</p>

  <p>Neden benim haberim yok bundan?</p>

  <p>Birbirinizin ne yaptığından habersiz olmanızı ben uygun gördüm, dedi Showalter. Böylece ikinizden biri yakalanacak olursa önemli bir şey açıklayamayasınız diye.</p>

  <p>Cihazları nereye yerleştirdin? diye sordu Orita.</p>

  <p>İki tanesini tablonun çerçevesi içine. Bir tanesini pencerenin önünde duran resim sehpasına, diğeri de perdeleri çeken elciğin içine. Son söylediğim iki tanesi, pencerenin önündeki bir ağaca yerleştirdiğim vericiyle aynı hizada.</p>

  <p>Ya Suma’nın gizli süpürme gereçleri varsa?</p>

  <p>Ofisin bulunduğu katın elektrik projesini 'ödünç' alabildim. Adamın detektör donanımı birinci sınıf, fakat bizim dinleme böceklerimizi yakalayamaz. Böcek dediysem, kelimenin tam anlamıyla, böcek, demek istiyorum.</p>

  <p>Orita onun ne demek istediğini pek anlayamamıştı. Neden söz ediyorsun?</p>

  <p>Minyatür alıcı ve verici cihazlartmız elektronik nesneler gibi değil. Karıncaya benzeyecek biçimde yapılmış. Eğer bulunacak olursa, ya gözardı edilir, ya da birisi hiç kuşku duymadan ezer, geçer.</p>

  <p>Showalter onaylar anlamda başını salladı. Çok kurnazca doğrusu.</p>

  <p>Bizim gizli dinleme teknolojimiz karşısında Japon kardeşlerimiz bile şapka çıkarır. dedi Hanamura gülerek. Ağaçta gizli vericimiz bir golf topu büyüklüğünde, ofiste bulunan cihazlarımızın topladığı tüm konuşmaları alıp, uydularımızdan birine, oradan da Palau'daki Mel Penner ve Chrysler Ekibi'ne iletiyor.</p>

  <p>Orita dalgın dalgın suya bakıyordu. Suma'nın konuşmalarını alabildiğini kesinlikle biliyor muyuz?</p>

  <p>Sistem tam bir işlerlik içinde, dedi Showalter. Buraya gelmeden önce Penner'le konuştum. Sinyalleri açık seçik olarak alabiliyorlar. Biz de öyle. Büyükelçilikte benim ekibimden biri de konuşmaları dinliyor.</p>

  <p>Soruşturmamızda işe yarayacak bir şey çıkarsa, umarım bize haber verirsin.</p>

  <p>Elbette. Showalter fincanına biraz daha saki doldurdu. Aslında ben elçilikten çıkarken Suma'yla Korori Yoshishu arasında oldukça ilginç bir konuşma geçiyordu. Yazık ki, ancak birkaç dakikalık bölümünü dinleyebildim.</p>

  <p>Yoshishu, diye mırıldandı Hanamura. Tanrım, o yaşlı hırsız hâlâ yaşıyor mu?</p>

  <p>Doksan bir yaşında ve her zamanki gibi kötülük saçıyor, dedi Showalter.</p>

  <p>Hanamura başını iki yana salladı. Çağın en büyük canisi, belki bir milyondan fazla insanın ölümünden sorumludur. Eğer Suma’nın ve dünya çapında nükleer başlık gizleyen örgütün arkasında Yoshishu varsa, başıız çok büyük belada demektir.</p>

  <p>Güneş doğmadan bir saat önce bir Murmoto limuzin yolun kenarında durdu, gölgelerin arasından bir adam çıkıp arabanın açılan kapısından içeri girdi. Sonra limuzin ağır ağır Asakusa'nın dar yollarında ilerledi.</p>

  <p>Bay Suma'nın ofisine dinleyici yerleştirmişler, dedi Orita. Resim simsarı kılığında, ajanlarımızdan biri tablo çerçevesine, resim sehpasına ye perde elciğine çok gelişmiş dinleme cihazları yerleştirmiş.</p>

  <p>Emin misin? diye sordu hayretler içindeki Kamatori. Simsar bize orijinal bir Shimzu gösterdi.</p>

  <p>Bir uydu fotoğrafından yapılan taklit.</p>

  <p>Kamatori tıslar gibi bir ses çıkardı. Bana daha önce haber vermeliy, din.</p>

  <p>Daha birkaç saat önce öğrendim.</p>

  <p>Kamatori yarı karanlıkta Orita'nın yüzünü tartar gibi inceledi.</p>

  <p>George Furukowa gibi, Roy Orita da gizli bir istihbarat ajanıydı. Japon ana babadan Amerika'da doğmuş olan Orita CIA'da görev alabilecek biçimde yetiştirilmişti.</p>

  <p>Bu öğleden sonra Bay Suma'ya zarar verebilecek çok şeyden söz edildi, dedi Kamatori. Yanılmış olamaz mısın?</p>

  <p>Simsar adının Ashikaga Enshu mu olduğunu söyledi?</p>

  <p>Kamatori hem şaşırmış, hem de utanç duymuştu. Onun görevi Suma’nın örgütüne sızılmasmı önlemekti. Şimdi bu görevinde başarısızlığa uğramış ve mahcup olmuştu.</p>

  <p>Evet, Enshu.</p>

  <p>Asıl adı James Hanamura'dır. Benim ekibimin diğer yarısı,'görevi de nükleer otomobil bombalarının kaynağını araştırmak.</p>

  <p>Otomobillerle nükleer başlıklar arasındaki ilişkiyi kim buldu?</p>

  <p>Dirk Pitt adında bir amatör. Ulusal Sualtı ve Denizcilik Örgütü'nden ödünç alındı.</p>

  <p>Bizim için tehlikeli olabilir mi?</p>

  <p>Sorun çıkarabilir. Emin değilim. Soruşturma operasyonlarında görev verilmedi. Fakat olanaksız gibi görünen projeleri başarıyla bitirmesiyle ün yapmış.</p>

  <p>Kamatori arkasına dayanıp oturdu ve bir süre konuşmadı. Neden sonra Orita'ya döndü. Bana birlikte çalıştığın ajanların bir listesini verip, etkinliklerinin ne aşamada olduğunu söyleyebilir misin?</p>

  <p>İsim listesini verebilirim. Ama etkinlikler olanaksız. Hepimiz ayrı ayrı çalışıyoruz. Bir el diğerinin ne yaptığını bilmiyor.</p>

  <p>Ne öğrenirsen beni hemen haberdar et.</p>

  <p>Pitt hakkında ne yapmayı düşünüyorsun?</p>

  <p>Kamatori buz gibi gözlerle baktı. İyi bir fırsat çıkarsa, öldürüver.</p>
</body>
</html>
