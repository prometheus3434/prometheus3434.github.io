<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650246"></a><a name="_Toc356650185" style="text-align: justify;">Kısım&nbsp;</a>63</h2>

  <p>Dünyanın en büyük kargo uçağı Lockheed C5 Galaxy, gebe bir deniz kuşu zarafetiyle Wake Island havaalanına indi ve durdu. Muazzam kanadının gölgesi altına bir otomobil yaklaştı, içinden inen Pitt ve Giordino uçağa bindiler.</p>

  <p>Amiral Sandecker içerde onları bekliyordu. Onlarla el sıkışıp uçağın kargo bölümüne götürdü. Bu bölüme altı tane uzun yol otobüsü ve en az yüz yolcu sığabilirdi. NUMA'ya ait bir Derindeniz Madencilik Taşıtı'nın yanından geçtiler. Pitt biraz geri kalıp aracın yanında durdu ve aracın paletleri üzerinde elini gezdirdi. Bunun benzeri olan Big John ile ölümden kıl payı kurtuluşunu hatırlıyordu. Bu sualtı aracı daha yeni bir modeldi ve Big Ben adı verilmişti.</p>

  <p>Genellikle bu araçlara takılan eklemli kollar, kazma kepçesi ve pençesi çıkarılmış, yerine metal tutacak ve kesecek manipülatörler takılmıştı.</p>

  <p>Başka bir değişiklik de, üst gövdenin tepesine yerleştirilmiş çok büyük bir naylon paketti. Paket araca çevresindeki çeşitli yerlerden kalın iplerle bağlıydı.</p>

  <p>Giordino üzgün üzgün başını iki yana salladı. İçimde bir his yine kullanılacağımızı söylüyor.</p>

  <p>Bu defa kazığı fena sokacaklar galiba, dedi Pitt. Bir yandan da bu korkunç ağırlıkla uçak nasıl kalkacak, diye düşünüyordu.</p>

  <p>Bir an önce öne gidelim, dedi Sandecker.'Kalkış için herkes hazır.</p>

  <p>Pitt ve Giordino Sandecker'in arkasından ofis gibi döşenmiş, masaların ve koltukların yere mıhlanmış olduğu bir kompartmana girdiler. Emniyet kemerlerini ancak bağlamışlardı ki, pilot uçağı kaldırdı.</p>

  <p>Giordino saatine baktı. Üç dakika içinde havalandık, bayağı çabuk oldu.</p>

  <p>Boşa harcayacak zamanımız yok, dedi Sandecker.</p>

  <p>Pitt gevşeyip bacaklarını gerdi. Anladığım kadarıyla bir plânınız var.</p>

  <p>Bu işin içindeki en iddialı beyinler son dakikada bir plan geliştirdiler.</p>

  <p>Bu uçağın ve Big Ben 'in yirmi dört saat içinde buraya geldiğine bakılırsa, öyle olmalı.</p>

  <p>Ingram ve Meeker sizlere ne kadarını anlattılar? diye sordu Sandecker.</p>

  <p>Denizin dibinde yatan B-29'un gizli tarihçesi hakkında bilgi verip, Soseki etrafındaki jeoloji ve pay sistemi hakkında açıklama yaptılar, dedi Pitt. Ayrıca Meeker, uçağın içindeki atom bombasını patlatarak meydana gelen şok dalgalarıyla adayı batırabileceğimizi söyledi.</p>

  <p>Giordino Amiral Sandecker'den kaşla göz arası yürüttüğü purolardan birini yaktı. Bugüne dek duyduğum en şabalak fikir, dedi.</p>

  <p>Pitt de onaylar biçimde başını salladı. Sonra da Mel Penner, o ve diğerleri Amerika'ya giderlerken Al ve benim Wake Adası'nda kalıp denizin ve kumsalın tadını çıkarmamızı söyledi. Neden biz burada kalıyoruz, diye öğrenmek istediğimde bir şeyler geveleyip, sizin gelmekte olduğunuzu ve açıklama yapacağınızı söyledi:</p>

  <p>Penner size bir şey söyleyemedi, dedi Sandecker. Çünkü ayrıntıları bilmiyordu. Ingram ve Meeker de 'Arizona' ile ilgili ayrıntılardan habersizdiler.</p>

  <p>Arizona mı? dedi Pitt merakla.</p>

  <p>Operasyonumuzun kod adı.</p>

  <p>Operasyonumuz mu? diye sordu Giordino.</p>

  <p>Tabii bunun Big Benle, ya da Arizona'nın bir eyalet adı olmasıyla veya Pearl Harbor'daki bir muhribin adı olmasıyla ilgisi yoktur herhalde, dedi Pitt dalga geçerek.</p>

  <p>Canım, bir ad işte. Kod adları zaten pek bir anlam ifade etmezler.</p>

  <p>Sandecker dostlarına iyice baktı. Bir günlük dinlenme iyi gelmişti, ama yine de adamakıllı yıpranmış ve bitkin görünüyorlardı. İçini kemiren bir suçluluk duygusu vardı. İşte bir kez daha onları Jordan ve Başkan'a tavsiye etmiş bulunuyordu, çünkü okyanus derinliklerinde bu iki adam kadar etkili olabilecek başka insan olmadığını biliyordu. Onları yine böyle bir ölümcül göreve göndermek ne büyük haksızlıktı. Fakat başvurabileceği başka kimse de yoktu. Sandecker'in içi kan ağlıyordu. Pitt ve Giordino'nun onu geri çevirmeyeceklerini bildiği için de suçluluk duymaktaydı.</p>

  <p>Pekâlâ, size bir dolu yalan okumayacağım. Elimden geldiğince kısa kesmek niyetindeyim. Masanın üstüne Soseki Adası'nın elli kilometrelik çevresini gösteren jeolojik bir harita yaydı. Ejder Merkezi'ni çökertmek için son hamleyi yapacak en nitelikli iki insan sizlersiniz. Derindeniz Madencilik Taşıtı'nı sizin kadar iyi tanıyan ve kullanmış olan kimse de yok.</p>

  <p>İhtiyaç duyulmak güzel bir şey, dedi Giordino.</p>

  <p>Ne dedin?</p>

  <p>Al tam olarak ne yapmamız beklendiğini soruyordu, dedi Pitt. Haritanın üstüne eğilip Dennings'in Zebanileri'nin yerini gösteren çarpı işaretine baktı. Anladığım kadarıyla Big Bern'i kullanarak bombayı patlatacağız.</p>

  <p>Doğru anlıyorsun, dedi Sandecker. Hedef bölgeye geldiğimizde, sizler ve Big Ben paraşütle denize bırakılacaksınız.</p>

  <p>O sözcükten hiç hoşlanmıyorum, dedi Giordino başını elleri arasına alarak. Düşünmek bile alerji yapıyor.</p>

  <p>Sandecker ona sert bir bakış atıp devam etti. Denize iniş yaptıktan sonra, dibe kadar ineceksiniz, bu arada paraşütünüz bu inişi yavaşlatmış olacak. Hareket eder duruma geçince, B-29a gidip atom bombasını çıkarıyorsunuz, belirlenmiş bir noktaya gidip orada patlatıyorsunuz.</p>

  <p>Giordino hayalet görmüş gibi taş kesildi. Tanrım, korktuğumdan da betermiş.</p>

  <p>Pitt Amiral'e buz dolu bir bakış attı. Biraz fazla istemiyor musunuz?</p>

  <p>Arizona operasyonu üniversitelerden, devlet kurumlarından ve yüksek teknoloji sanayilerinden toplanan elliden fazla bilim adamı ve mühendis tarafından geliştirildi ve inan bana, başarılı olacak bir tablo çıkardılar ortaya.</p>

  <p>Nasıl bu denli emin olabiliyorlar ki? dedi Giordino. Daha önce kimse otuz beş tonluk bir derindeniz taşıtını paraşütle atmadı.</p>

  <p>En küçük bir başarısızlık olasılığı kalmayana dek bütün faktörler incelendi ve değerlendirildi, dedi Sandecker, Giordino'nun ağzındaki pahalı puroya bakarak. Suya düşmeniz, uyuyan bir kedinin üstüne düşen kuru yaprak gibi olacak.</p>

  <p>Bir tramplenden bulaşık bezleri üstüne atlamayı yeğlerdim, dedi Giordino.</p>

  <p>Sandecker ona sabırla baktı. Tehlikelerin farkındayım, korkunuzu da anlayışla karşılıyorum, ama bu Kassandra tavrını bıraksan iyi olur.</p>

  <p>Giordino, Pitt'e baktı. Ne tavrı?</p>

  <p>Devamlı kötü bir şey olacağını söyleyenler, diye açıkladı Pitt.</p>

  <p>Giordino omuz silkti. Gerçek duygularımı söylüyordum.</p>

  <p>Big John'u Islak Tarla'ya indirirken yaptığımız gibi, Big Beni de bir gemiden suya bıraksak, çok daha iyi olurdu, dedi Pitt.</p>

  <p>Deniz yoluyla Big Ben 'i getirmek iki hafta sürer. Bu kadar zamanımız yok.</p>

  <p>Büzülmüş bir enkazın içinden bir atom bombasını çıkarıp patlatmasını kim öğretecek bize peki? diye sordu Pitt.</p>

  <p>Sandecker, içinde kırk sayfalık fotoğraf, şema ve talimat yazılı iki dosya verdi. Hepsi burada. Atlama noktasına gelene kadar bunları çalışıp denemesini yapacak zamanınız olacak.</p>

  <p>Bu bomba elli yıldan bu yana bir uçak enkazının içinde sualtında kalmış. Patlar durumda olduğunu nasıl kesinlikle bilebiliyorlar?</p>

  <p>Pyramider'in gönderdiği fotoğraflardan B-29un gövdesinin hiç hasar görmediği anlaşılıyor, demek ki bomba da çarpma sırasında hasar görmemiş. Anasının Soluğu gerektiğinde suya atılıp sonradan çıkarılabilecek biçimde hazırlanmış. İçine bir damla bile su girmiyor. Onu yapan ve hâlâ sağ olan kişiler, bu bombanın beş yüz yıl sualtında kalsa bile yine patlayabileceğini söylüyorlar.</p>

  <p>Patlama için bir zamanlayıcı vardır, umarım, dedi Giordino.</p>

  <p>Patlamadan önce bir saat süreniz olacak, dedi Sandecker. Big Ben'in azami hızı Big John'unkine göre çok arttırıldı. Patlamanın etkisini hiç duymayacak kadar uzağa gitmiş olacaksınız.</p>

  <p>Bu uzaklık ne kadar? diye sordu Pitt.</p>

  <p>On iki kilometre.</p>

  <p>Peki, sonuçta ne olacak? diye sordu Pitt.</p>

  <p>Ana fıkir, bu eski atom bombasıyla bir denizaltı depremine yol açmak ve Islak Tarla'yı imha eden koşullan yaratmak.</p>

  <p>O çok farklı bir durumdu. Yüzeyde olan bir patlama sualtı depremi oluşturmuş olabilir, ama bizim çevremizdeki her şey meydana gelen çığ ve binlerce tonluk su basıncıyla imha oldu. Su üstünde, toprakta aynı güçler söz konusu olmayacak.</p>

  <p>Su basıncı olmaz, ama çığ olur, dedi Sandecker, haritayı göstererek. Soseki Adası milyonlarca yıl önce hemen Japonya açıklarında patlayan bir yanardağın denize boşalttığı lavlardan oluşmuş. Bir zamanlar bu muazzam lav yatağı Japon anakarasının bir koluymuş, sudan yüksekliği iki yüz metreyi bile buluyormuş. Ama yumuşak tortular üzerinde bulunduğu için zamanla yerçekimi sonucu suyun altına doğru kaymış ve su üstünde yalnızca daha az kitlesel olan ucu kalmış.</p>

  <p>Ki bu da Soseki Adası, öyle mi?</p>

  <p>Evet.</p>

  <p>Pitt bir süre haritayı inceledi. Eğer doğru anladıysam, bombanın şok dalgaları ve meydana gelen deprem alttaki tortu tabakasını yerinden oynatıp, adanın ağırlığının dibe çökmesini sağlayacak.</p>

  <p>Tıpkı kumsaldaki dalgaların ayağının kuma gömülmesini sağladığı gibi.</p>

  <p>Ne kadar da kolay görünüyor.</p>

  <p>Sandecker başını salladı. Bu daha işin yarısı. Yalnızca şok dalgaları bu işe yetmiyor. Bu yüzden de bombanın uçaktan çıkarıldıktan sonra bir on kilometre taşınması gerekli.</p>

  <p>Nereye?</p>

  <p>Adaya paralel uzanan bir hendeğin eteğine. Yarattığı okyanusaltı şokun yanısıra, atom bombasının patlaması bu hendek duvarının da büyük bir kısmını yerinden koparacak. Bombanın şok dalgalarına ek olarak bir de milyonlarca ton tortunun yarattığı çığ, doğanın en büyük yıkıcı güçlerinden birini oluşturacak.</p>

  <p>Bir tsunami, dedi Pitt. Sismik dalga.</p>

  <p>Ada sismik şoklar sonucu batmaya başlarken, dedi Sandecker. Nakavt vuruşu da, yüksekliği on metreyi, hızı saatte üç yüz, dört yüz kilometreyi bulan bir dalgayla gelecek. Böylece Soseki Adası'nın yüzeyde ne kadarı kalmışsa, o da dalganın altında kalarak Ejder Merkezi'ni yok edecek.</p>

  <p>Bu canavarı biz mi yaratacağız? diye sordu Giordino. Yalnızca ikimiz mi?</p>

  <p>Ve Big Ben. Açık konuşayım, biraz aceleye geldi belki ama araç ne gerekiyorsa yapabilecek biçimde değiştirildi.</p>

  <p>Ya Japonya anakarası, dedi Pitt. Sıkı bir depremin ardından gelecek bir tsunami binlerce insanı öldürebilir.</p>

  <p>Sandecker hayır anlamında başını salladı. Böyle bir felaket olmayacak. Denizin içini kaplayacak olan yumuşak tortular şok dalgalarının büyük bir kısmını emecekler. Kıyıdaki limanlar ve kentler birkaç sarsıntıdan başka bir şey hissetmeyecekler. Sismik dalga pek çok tsunami yanında önemsiz kalacak.</p>

  <p>Dalganın on metre yükseklikte olacağını nasıl biliyorsunuz? Bazı tsunamilerin yirmi katlı apartman yüksekliğinde olduğu bilinir.</p>

  <p>Bilgisayar hesapları adaya çarpacak olan dalganın on metreden bile az olacağını gösteriyor. Soseki deprem merkezine bu denli yakın olduğu için kitlesiyle engel görevi yaparak dalga momentinin etkisini azaltacak. İlk su kitlesi anakaraya vardığında, üstelik sular çekilmiş olduğu bir zamanda, dalga boyu bir buçuk metreyi bile geçmeyecek. Bu da ciddi bir hasar vermez sanırım.</p>

  <p>Pitt uçaktan, bombanın bırakılacağı hendeğe olan mesafeyi akıldan hesapladı. Yaklaşık yirmi sekiz kilometre vardı. Ne olacağı belirsiz, kırk sekiz yaşındaki bir atom bombasını taşımak için oldukça uzun bir mesafeydi.</p>

  <p>Peki, parti bittikten sonra bize ne olacak? diye sordu Pitt.</p>

  <p>Big Ben ile en yakın kıyıya geliyorsunuz, burada bir Özel Birlik takımı sizi bekleyecek.</p>

  <p>Pitt derin bir iç geçirdi.</p>

  <p>Planla ilgili herhangi bir sorun var mı? diye sordu Sandecker.</p>

  <p>Pitt'in gözlerinde kuşkular uçuşuyordu. Bu benim ömrümde gördüğüm en çılgınca plan. Aslında daha da beter. Düpedüz intihar.</p>
</body>
</html>
