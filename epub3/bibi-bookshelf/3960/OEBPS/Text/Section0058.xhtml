<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650237"></a><a name="_Toc356650185" style="text-align: justify;">Kısım&nbsp;</a>54</h2>

  <p>Suma her dakika daha öfkelenerek sabrı iyice taşmaya başlıyordu. Diaz ve Smith, gösterdiği her şeye karşı nefret kusmaktan, sanki adi bir sokak hırsızıymış gibi tehditler yağdırmaktan bir türlü vazgeçmemişlerdi. Bir an önce bu iki Amerikalıyı başından atması çok iyi olacaktı.</p>

  <p>Diaz'ı kaçırmakla hata ettiğini şimdi anlıyordu. Bu işi yapmasının tek nedeni, Ichiro Tsuboi'nin, Diaz'ın Senato'da büyük bir ağırlığı olduğu ve Başkan'ın yönlendirebilecek nitelikte olduğu yolundaki ısrarıydı. Oysa Suma bu adamı oldukça önemsiz ve darkafalı biri olarak değerlendirmişti. Sağlık nedeniyle ordudan tezkere aldıktan sonra Diaz New Mexico Üniversitesi'ni bitirmiş, önce avukat olup, gazetelerde manşet olan sorunları istismar ederek senatör seçilmişti. Suma onu, zenginlerden yüksek vergi alıp yardım programlarına para bulmaya çalışan, artık modası geçmiş politikacı tipi olarak görüyordu. Yardımseverlik ve duygusallık Suma’nın kabul etmeyeceği özelliklerdi.</p>

  <p>Kongre üyesi Smith ise, tersine çok zeki ve kül yutmaz bir kadındı. Sanki aklından geçenleri okuyabiliyormuş gibi Suma'yı huzursuz ediyordu. Olayları ve istatistikleri çok iyi biliyor, anında ezbere söyleyebiliyordu. Loren, 1870'lerden beri Colorado'nun batı tarafından çiftçilik yapan iyi bir aileden gelmekteydi. Colorado Üniversitesi'nde eğitim gördükten sonra seçimlere girmiş ve o bölgede otuz yıldan beri temsilcilik yapmakta olan bir Kongre üyesini alt ederek Kongre'ye katılmıştı. Her erkekle çatışmaya girebilecek biriydi. Tek zayıf yanının Dirk Pitt olduğundan kuşkulanan Suma, bu konuda sandığından da fazla haklıydı.</p>

  <p>Suma masada onların karşısında oturmuş, sakisini yudumlarken yeni bir atışmaya girmek için hazırlanıyordu. Tam yeni bir konu açacakken odaya Toshie girdi ve kulağına bir şeyler fısıldadı. Suma saki fincanını masaya bırakıp ayağa kalktı.</p>

  <p>Gitme zamanınız geldi.</p>

  <p>Loren de ayağa kalkıp gözlerini Suma’nın gözlerine kilitledi. Dirk'le</p>

  <p>Al'in sağ olduklarını ve iyi muamele gördüklerini bilmeden hiçbir yere gitmiyorum.</p>

  <p>Suma gülümsedi. Yabancı bir ülkenin istihbarat ajanları olarak yabancı topraklara, benim topraklarıma girdiler ve...</p>

  <p>Haberalma konusunda Japon yasaları da bizimkiler gibidir. Onları adil bir mahkemeye çıkarmak zorundasınız.</p>

  <p>Suma zevkten boğulacak gibiydi. Bu tartışmayı sürdürmenin bir yararını göremiyorum. Zaten şu ana dek Bay Pitt, Bay Giordino ve diğer casuslar dostum Moro Kamatori tarafından idam edilmiş olmalılar. Ne düşünürseniz düşünün.</p>

  <p>Loren'nin kalbi buz altında ezilir gibi oldu. Bir an şaşkın bir suskunluk ve söylenenlerin doğru olduğunu kabul etme zorunluluğu duydu. Yüzü bembeyaz kesilip ayakta sallanmaya başladı.</p>

  <p>Toshie koluna girip Loren'i kapıya doğru çekti. Gelin, uçak sizi Edo Kenti'ne götürecek orada da Bay Suma’nın jeti bekliyor.</p>

  <p>Denizaltı tünelinizden geçemeyecek miyiz? diye sordu Diaz hayal kırıklığı içinde.</p>

  <p>Görmenizi istemediğim bazı şeyler var, dedi Suma.</p>

  <p>Sanki bir karadüş içindeymiş gibi Loren kendini Toshie'nin yönetimine bıraktı. Küçük bir havuzun bulunduğu bahçeye çıktılar. Suma bir baş selamı vererek Diaz'a kadınların peşinden gitmesini işaret etti.</p>

  <p>Diaz omuz silkip bastonuyla seke seke Suma'nın önünden yürüdü. Arkadan da iki tane robot bekçi izledi.</p>

  <p>Havuzun öte yanında bir bahçenin ortasında küçük bir jet duruyordu. Motorları hafif bir ıslık sesiyle çalışan jetin giriş kapısı yanındaysa, kırmızı naylon uçuş giysileri ve başlarında kepleri olan iki uçuş mürettebatı beklemekteydi. İkisi de kısa boylu olan adamlardan biri ince, diğeriyse uçuş giysisini patlatacak denli kaslı bir yapıya sahipti. Suma’nın da bulunduğu grup yaklaşınca saygıyla baş selamı verdiler.</p>

  <p>Diaz birden durdu. Washington'a dönünce hemen bir basın toplantısı yapıp seni ve canavarca planlarını kamuoyuna duyuracağım. Sonra da parlamentodaki bütün gücümü kullanarak Amerika'daki bütün mal varlığına el koydurup, devletleştirilmesi için çalışacağım. Cezanı çekene kadar yakanı bırakmayacağım.</p>

  <p>Suma çileden çıkaran bir gülümsemeyle karşılık verdi. Washington'daki lobicilerimiz sizin bu acıklı çabalarınızı kolayca eritirler. Paraya ve gizli servetlere çok düşkün olan o kadar çok parlamento üyeniz var ki, sizin etkiniz olmaz bile. Sesiniz boş çıkacaktır, Senatör Diaz. Devletiniz kokuşmuştur ve teknolojiyle bilim alanları yerine duygusal programlara yönelerek artık tümüyle Japonya’nın bağımlısı durumuna gelmiştir.</p>

  <p>Loren gözlerini kısıp Suma'ya sokuldu. Elli yıl önce de Amerika’nın cesaretini küçük görmüştünüz, şimdi de aynı hatayı yaparak uyuyan bir devi uyandırıp onu son derece kararlı bir hale getiriyorsunuz.</p>

  <p>Amiral Yamamoto'nun 7 Aralık'tan soma söylemiş olduğu bu sözler artık geçerli değil, dedi Suma nefretle. Sizin insanlarınız ülkelerinin yararı için özveride bulunma karakterini çoktan kaybettiler. Gerçeği kabul edin, Kongre üyesi Smith. Amerika’nın büyüklüğü kalmadı artık. Japonya'nın amaçlarını anlatıp Başkan’ınızı uyarın, başka sözüm yok size.</p>

  <p>Kendi amaçlarınızdan söz etmiyor musunuz? diye çıkıştı Loren cesaretle. Siz Japon halkını temsil etmiyorsunuz.</p>

  <p>İyi yolculuklar, Kongre üyesi Smith. Ziyaretiniz sona ermiştir.</p>

  <p>Suma oradan uzaklaşmak üzere tam dönmüştü ki, iki uçuş görevlisi birer yanından kollarım yakalayıp ayaklarını yerden kestiler ve uçağın açık kapısından içeri tıktılar. Her şey o kadar çabuk oldu ki, Loren ve Diaz şaşkınlıktan oldukları yerde bakakalmışlardı. Yalnızca Toshie çabuk tepki gösterdi ve adamlardan güçlü yapılı olana bir tekme savurdu.</p>

  <p>Yakın bir dostluğun başlangıcı böyle olmamalı, dedi Giordino, Toshie'nin ayağını havada yakalayarak. Sonra da onu kollan arasına alıp uçağın kapısından Weatherhill ve Mancuso'ya teslim etti.</p>

  <p>Loren soluğunu yutmuş gibi Giordino'ya bir şeyler söylemek istedi, fakat Stacy hemen orada bitip onu uçağa doğru itti. Kaybedecek zamanımız yok, Bayan Smith. Lütfen çabuk olun. Loren'i itelerken Diaz'ı da çekiştiriyordu. Davranın, Senatör. Burada daha fazla istenmiyoruz.</p>

  <p>Diaz, Nereden... nereden çıktınız böyle? diye gevelerken Mancuso ve Weatherhill onu uçağın içine çektiler.</p>

  <p>Komşu hava korsanlarınız, diyerek sırıttı Weatherhill. Doğrusunu isterseniz Pitt ve Giordino gerçek uçuş görevlilerini haklayıp kargo bölümüne bağladılar.</p>

  <p>Giordino Stacy'nin de uçağa girmesine yardım ettikten sonra merdiveni çekti. Geride silahlarını doğrultmuş durumda fakat ne yapacaklarını bilemeden bekleyen iki robot nöbetçiye askeri bir selam çaktı. Sayanora Robohindiler!</p>

  <p>Kapıyı çekip kapadıktan sonra kilitledi. Soma da kokpite seslendi. Kalkabilirsin.</p>

  <p>İki türbin motorun ıslığı birden kulakları yırtacak düzeye çıktı. Tekerlekler içeri çekilir çekilmez de uçak doğruca havalandı, motorlar yatay bir pozisyona geçene kadar bir süre öylece kaldıktan sonra geniş bir yaya çizerek denize doğru süzüldü.&nbsp;&nbsp;&nbsp;&nbsp;&nbsp;&nbsp;&nbsp; '?</p>

  <p>Loren, Giordino'yu kucaklıyordu. Tanrı'ya şükür sağsınız. Dirk de burada mı?</p>

  <p>Otobüsü kim kullanıyor sandın?</p>

  <p>Başka tek bir söz söylemeden Loren aradan geçip kokpitin kapısını açtı. Pitt pilot koltuğuna oturmuş, tümüyle yabancısı olan bir uçağı kullanmaya çalışıyordu. Loren ellerini uçuş giysisinin içinden sokup boynuna sarıldığı sırada ne başını çevirirdi, ne de gözünü kırptı. Loren soluk almadan öpücük konduruyordu,</p>

  <p>Yaşıyorsun, dedi sevinçle. Suma öldüğünü söylemişti.</p>

  <p>Pek eğlenceli bir gün geçirdim sayılmaz, diyebildi Pitt öpücükler arasında. Yani, beni gördüğüne sevindiğini mi söylemek istiyorsun?</p>

  <p>Loren onu hafifçe tırmaladı. Hiç ciddi olamaz mısın sen?</p>

  <p>Şu anda en ciddi halimdeyim. Daha önce elimi sürmediğim bir uçağı kullanıyorum ve sekiz kişinin yaşamı bana bağlı. Ve bir an önce püf noktalarını öğrenmezsem hep birlikte gövde sörfü yaparız.</p>

  <p>Başarırsın, dedi Loren güvenle. Dirk Pitt'in elinden her şey gelir.</p>

  <p>Bıktım herkesin böyle demesinden, diye inledi Pitt. Başıyla sağını işaret etti. Yardımcı pilot koltuğuna otur da şu radyoyu bir karıştır. Samuray hava kuvvetleri bastırmadan bizim süvarileri bulalım. Yoksa savaş uçaklarıyla başedemeyiz.</p>

  <p>Suma Japon Hava Kuvvetleri'ne sahip değil.</p>

  <p>Başka her şeye sahip. İşe şansa bırakmak istemiyorum. Radyoyu aç. Sana frekansı vereceğim.</p>

  <p>Nereye gidiyoruz?</p>

  <p>Ralp. R. Bennet'e.</p>

  <p>Bir tekne mi?</p>

  <p>Bir gemi, diye düzeltti Pitt. Deniz Kuvvetlerimizin elektronik istihbarat gemisi. Eğer yolumuza kimse çıkmadan gemiye varabilirsek, kurtulmuş sayılırız.</p>

  <p>Hideki Suma yanımızdayken bize ateş açmaya cesaret edemezler.</p>

  <p>Pitt'in gözleri gösterge panelinden alttaki soğuk sulara çevrildi. Umarım haklı çıkarsın.*</p>

  <p>Arkada Giordino isterik bir kedi gibi sürekli pençe atan, tıslayan Toshie'yi, pek başarılı sayılmayacak bir biçimde yatıştırmaya uğraşıyordu. Toshie tükürdü, fakat yanağım ıskalayıp Giordino'yu kulağından vurdu. Sonunda Giordino onu kıskıvrak tutmayı başardı.</p>

  <p>Galiba iyi bir ilk izlenim bırakamadım, dedi Giordino. Ama beni tanımak beni sevmektir.</p>

  <p>Yankee domuzu! diye bağırdı Toshie.</p>

  <p>Hiç de değil, atalarım İtalya’ndır ve Yankee'liği asla kabul etmezler.</p>

  <p>Stacy hâlâ boğuşmakta olan Giordino ve Toshie'ye aldırmadan Suma'yı ana kabinden bulunan lüks deri koltuklardan birine sımsıkı bağladı. Suma olup bitene inanmakta güçlük çekiyordu.</p>

  <p>Bak sen, dedi Mancuso ağzı kulaklarında. Sürpriz dediğin böyle olur. En büyük adam da bizimle yolculuk yapıyor.</p>

  <p>Sizler ölüsünüz. Hepinizin ölmüş olması gerek, diye geveledi Suma.</p>

  <p>Ölü olan senin dostun Kamatori, dedi Mancuso zevkle.</p>

  <p>Nasıl?</p>

  <p>Pitt onu duvara mıhladı.</p>

  <p>Pitt'in adı Suma'yı kendine getirdi. Büyük bir hata yapıyorsunuz. Beni rehin almakla çok müthiş bir gücü salıveriyorsunuz.</p>

  <p>Ne yapalım, kirli işler yapma sırası bizde şimdi.</p>

  <p>Suma’nın sesi tam bir yılan tıslamasını andırıyordu. Bunu anlamayacak kadar budalasınız. Ne yaptığınızı öğrenir öğrenmez adamlarım Kaiten Proje'sini başlatacaklar.</p>

  <p>Bırak başlatsınlar, dedi Weatherhill keyifle. Yaklaşık üç dakika sonra senin Ejder Merkezi'nde elektrikler kesiliverecek.</p>

  <p>Elektrik denetçisi robot Otokade çok geçmeden fiber optiklere bantla yapıştırılmış patlayıcıyı buldu. Yerinden çıkarıp konsoluna getirdi, sonra birkaç dakika inceledi. Zamanlayıcıyı hemen tanıdı, fakat patlayıcılar hakkında bir programı olmadığı için bunun ne amaçla kullanılabileceğini kestiremedi. Robot kontrolündeki üstüne aradı.</p>

  <p>Beş numaralı enerji santralından Otokade.</p>

  <p>Evet, ne var? diye karşılık verdi kontrolör robot.</p>

  <p>Denetçim Bay Okuma ile görüşmek istiyorum.</p>

  <p>Çay içiyor, daha gelmedi. Neden arıyorsun?</p>

  <p>Ana optik fiber kümesinde tuhaf bir cisim buldum.</p>

  <p>Nasıl bir cisim?</p>

  <p>Dijital bir zamanlayıcısı olan yoğrulabilir bir cisim.</p>

  <p>Tesisat sırasında bir mühendisin orada unuttuğu bir gereç olabilir.</p>

  <p>Belleğimde bunu tanıtlayacak gerekli bilgi yok. İncelenmesi için kontrol merkezine getirmemi istiyor musunuz?</p>

  <p>Hayır, görev yerinde kal. Bir kurye gönderip onu aldırırım.</p>

  <p>Anlaşıldı.</p>

  <p>Birkaç dakika sonra, Nakajima adında, tesisteki bütün geçitlere, koridorlara gitmek, bütün ofis ve iş alanlarının kapılarını açmak üzere programlanmış bir kurye robot enerji santralına girdi. Aldığı emir üzerine Otokade patlayıcıyı Nakajima'ya verdi.</p>

  <p>Nakajima sesli emir alabilen fakat kendisi emir veremeyen, altıncı kuşak robotlardandı. Sessizce mekanik kolunu uzatıp patlayıcıyı aldı, bir kap içine yerleştirip robot kontrol odasına geri dönmek üzere yolu çıktı.</p>

  <p>Enerji santralı kapısından elli metre uzaklaştığında, hemen hemen hiçbir insan, ya da önemli bir gereç bulunmayan bir yerde C8 plastik patlayıcı büyük bir gürültüyle patladı.</p>

  <p>Ejder Merkezi en büyük depremlere bile dayanacak biçimde inşa edilmiş olduğundan, patlamanın yapıya etkisi hemen hemen olmadı. Kaiten Projesi en küçük bir yara almadan bütün işlerliğini koruyordu. Weatherhill’in bombasının tek sonucu, kurye robot Nakajima’nin tümüyle parçalanması oldu.</p>
</body>
</html>
