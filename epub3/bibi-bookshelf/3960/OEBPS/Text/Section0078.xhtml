<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="MsoPlainText" style="text-align: left;"><a name="_Toc356650185" style="text-align: justify;">Kısım 74</a></h2>

  <p><i>21 Kasım, 1993 Marcus Adası</i></p>

  <p>Turist hattının epey dışında, Japonya'nın 1125 kilometre kadar güneydoğusunda Marcus Adası tümüyle soyutlanmış bir görünümdedir. Yakınında hiçbir komşu adası bulunmayan bu mercan adasının kusursuz bir üçgen görünümündeki kıyılarının her biri yaklaşık bir buçuk kilometre uzunluktadır.</p>

  <p>İkinci Dünya Savaşı sırasında Amerikan Deniz Kuvvetleri tarafından adamakıllı bombalanmış bu adanın adı, bir gün bir Japon inşaatçısının ıssız kumsallarını fark etmesine kadar pek kimse tarafından bilinmezdi. Japon girişimci, kış yorgunu Japonlar'ın böyle bir yere nasıl rağbet edeceklerini düşünerek son derece lüks bir sayfiye yeri haline getirdi.</p>

  <p>Bu lüks tatil köyünde turnuva standartlarına uygun bir golf alanı, bir kumarhane, üç lokanta ve kokteyl salonu, balo salonu, bir tiyatro, muazzam bir yüzme havuzu ve altı tenis kortu vardı. Golf alanı ve havaalanıyla birlikte bu kompleks adanın tümünü kaplamaktaydı.</p>

  <p>İnşaatını bitirip, kadrolarını da doldurduktan sonra Japon girişimci bir uçak dolusu turizm yazarını tatil köyüne davet etti. Yazarlar burada krallar gibi ağırlandıktan sonra ülkelerine dönüp kendilerinden beklenen yazıları yazdılar ve kısa zamanda sayfiye köyü serüven arayan turistlerle dolup taşmaya başladı. Ama gelenler zengin Japonlar yerine, Avustralyalılar, Yeni Zelandalılar, Tayvanlılar ve Korelilerden oluşuyordu.</p>

  <p>Tatil adası kısa zamanda balayı yapan çiftlerin ve romantik sevgililerin cenneti haline geldi.</p>

  <p>Brian Foster masmavi sudan çıkıp, kumda yatmakta olan karısı Shelly'nin yanına geldi. Kurulanırken geri dönüp denize bakındı.</p>

  <p>Bitişik bungalovda kalan Koreli çift, Kim ve Li Sang rüzgâr sörfü dersi almaktaydılar. Onların arkasında Wellington'dan gelmiş olan Edward Cain şnorkel ile suyun altını inceliyor, karısı Moira da deniz yatağında, güneşleniyordu.</p>

  <p>Foster karısına bir öpücük kondurup, kumda onun yanına uzandı. Güneş gözlüğünü takıp denizdeki insanları izlemeye başladı.</p>

  <p>Sang çifti sörfün üzerine çıkmakta hayli güçlük çekiyorlardı. Foster daha sonra bakışlarını Cain çiftine çevirip, Moira'yı beğeniyle gözetlemeye başladı.</p>

  <p>O sırada koyu açık denize bağlayan kanalın girişinde bir şey Foster'in gözüne çarptı. Denizin altında bir şeyler oluyordu. Su yüzeyinin altında bir şeyin ya da bir yaratığın suyu kıpırdattığından emindi. Foster bunun ne olduğunu göremiyordu, fakat her neyse, kıyıya doğru ilerlemekteydi.</p>

  <p>Orada bir şey var! dedi karısına ve ayağa fırladı. Suya doğru koşup, eliyle kanalı göstererek bağırmaya başladı. Onun bağırması ve çılgınca elini sallaması üzerine yakmdaki havuzdan ve lokantalardan da insanlar gelip kumsalda toplandı.</p>

  <p>Sang çiftinin sörf öğretmeni Foster'in sesini duyup onun gösterdiği yere baktı. Giderek kıyıya doğru yaklaşan çırpıntılı alanı görünce Sang ailesini iteleyerek kıyıya gönderdi. Sonra kendisi bir yelkenli sörfe binerek hızla, gelen tehlikeden habersiz denizin tadını çıkaran Cainler'e doğru ilerledi.</p>

  <p>Karısı yanıbaşında, Edward Cain herhangi bir tehlike görmeksizin deniz gözlüğüyle mercan bahçesinin tadını çıkarıyor, rengârenk balık sürülerini büyülenmiş gibi izliyordu.</p>

  <p>Uzaktan bir uğultu işitti, ama bunun deniz motosikletine binen biri olduğunu sandı. Fakat sonra, sanki kararlaştırmış gibi çevresindeki bütün balıkların aniden fırlayıp kaçmaları üzerine Cain'i ürperti verici bir korku sardı. Aklına ilk gelen şey köpekbalığı oldu.</p>

  <p>Başını sudan çıkarıp, su yüzeyinde yüzgeç var mı, diye bakındı. Neyse ki yoktu. Gördüğü tek şey kendisine doğru hızla gelen bir rüzgâr sörfüyle, deniz yatağında uyuklayan karısıydı. Kumsaldan gelen seslere bakınca oradaki insanların çılgın gibi bağırarak kanalda bir noktayı gösterdiklerini fark etti.</p>

  <p>Birden büyük bir titreşim suyu sardı, Cain merakla başını suyun içine soktu. Elli metre ötesinde ne olduğu belirsiz, üstü yeşil ve kahverengi çamurla kaplı muazzam bir şey ona doğru geliyordu.</p>

  <p>Karısının bulunduğu deniz yatağının köşesinden tutup deli gibi yüzmeye, az ötedeki kaya çıkıntısına gitmeye çalıştı. Karısı ne olduğunu anlamamış, kocasının şakayla kendisini suya devirmek istediğini sanmıştı.</p>

  <p>Korkunç şey onlara aldırmadan yanlarından geçip doğruca kumsala yöneldi. Korku filmlerindeki denizaltı canavarları gibi yavaş yavaş sudan yükselmeye başladı ve kumsala çıkarak iki palmiye ağacı arasında durdu.</p>

  <p>Orada bulunan insanlar artık bunun büyük paletler üzerinde hareket eden, üstünde puro biçiminde geniş bir kumanda bölmesi olan mekanik bir araç olduğunu anladılar. İki mekanik kol dev bir böceğin dev antenleri gibi havaya kalkmış duruyordu.</p>

  <p>Çatısındaki kapı hafif bir gürültüyle açıldı ve simsiyah saçlı, siyah sakallı bir adam yavaş yavaş kendini göstermeye başladı. Adamın yüzü epey incelmiş ve bitkin görünüyordu, ama gözleri ateşler saçan bir yeşildi. Karşısında hayretten donakalmış insanlara bir süre bakındıktan sonra iki eliyle bir tepsi tutmakta olan genç bir adamda takıldı.</p>

  <p>Gülümseyen ağzından hırıltılı bir ses çıktı. Yanılmıyorsam siz garsonsunuz, değil mi?</p>

  <p>Evet., efendim.</p>

  <p>Aman ne iyi. Bütün bir ay boyunca küflü salamlı sandviç ve kahveyle beslendikten sonra, bir pavurya salatası ve buzlu bir tekila için yapmayacağım şey yok.</p>

  <p>Dört saat sonra, karnı istediği biçimde doymuş olan Pitt, o güne dek en keyifli uykusuna daldı.</p>

  <p>SON</p><!--EndFragment-->

  <p>&nbsp;</p>
</body>
</html>
