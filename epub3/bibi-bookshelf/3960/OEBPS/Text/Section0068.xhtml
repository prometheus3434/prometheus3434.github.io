<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650247"></a><a name="_Toc356650185" style="text-align: justify;">Kısım&nbsp;</a>64</h2>

  <p>Kuzey Pasifik'te karanlık yavaş yavaş çökerken, C5 Galaxy azami hızı olan saatte 460 mille kilometreleri yutmaktaydı. Kargo bölümünde Giordino Big Ben'in elektronik ve enerji sistemlerindeki çek listelerini son kez gözden geçirmekteydi. Ofis kompartmanındaysa Sandecker o sırada Beyaz Saray Durum Değerlendirme Odası'nda ter dökmekte olan Başkan ve onun Ulusal Güvenlik Kurulu'na son bilgileri aktarıp onlardan gelen soruları cevaplıyordu. Amiral aynı zamanda deniz tabanının jeolojisi hakkında yeni ayrıntılar veren jeofizikçilerle ve Pitt'in, uçaktan bombayı çıkarıp patlatmayla ilgili sorularını cevaplayan Payload Percy ile de temastaydı.</p>

  <p>Uçuşun son saatinde Pitt'in neler yaptığını gören biri herhalde çok tuhaf bulurdu. Göreviyle ilgili binbir tane ayrıntıyı belleğine yerleştirmeye çalışmak, ya da Giordino'yla birlikte denizaltı aracını son bir kez kontrol etmek yerine, mürettebattan yalvar yakar bütün yemek kumanyalarını toplamakla meşguldü. Ayrıca uçakta ne kadar içme suyu varsa ki otuz litreyi buluyordu ve kahve makinesinin yapabildiği bütün kahveyi toplayıp, Big Ben 'e depo etti.</p>

  <p>Bu işi yaptıktan sonra uçağın uçuş mühendisiyle birlikte yük bağlamak için kullanılan bir kabloyu ve küçük bir elektrikli vinci mürettebat tuvaletinin üstüne yerleştirdiler. Yapmış olduğu hazırlıkları yeterli bulan Pitt neden sonra Big Berim sürücü koltuğuna oturdu ve önündeki, neredeyse olanaksız gibi görünen görevini düşünmeye başladı.</p>

  <p>Bombayı söküp patlatmak yeterince çetin bir işti, ama ne olduğu belirsiz bir zeminde on iki kilometre yol alıp, patlamadan kaçabilmek bayağı düşündürücü bir olaydı.</p>

  <p>Hava Kuvvetleri'nin uçağı Langley Field alanına indikten hemen bir dakika sonra Loren'le Mike Diaz, silahlı refakatçiler ve bir limuzinle Beyaz Saray'a götürüldüler. Bu sırada Suma ve Toshie de başka bir otomobille Maryland'e doğru, gizli bir adrese götürülüyorlardı.</p>

  <p>Beyaz Saray'a varır varmaz Loren ve Diaz doğruca Durum Değerlendirme Odası'na alındılar. Başkan oturduğu yerden kalkarak onları karşıladı.</p>

  <p>Sizi gördüğüme ne kadar sevindim, bilemezsiniz, dedi Başkan sevinçle. Loren'e sarılıp yanağından öptü, sonra da, sanki yakın bir akrabasıymış gibi Diaz'ı kucakladı.</p>

  <p>Rehinelerin karşılanması sırasında, odaya egemen olan gergin hava da biraz dağılmıştı. Bir ara Jordan onların yanına gelip sessizce bitişik odaya geçmelerini rica etti. Az sonra da Başkan aynı odaya girdi.</p>

  <p>Sizi böyle telaşla getirdiğim için gerçekten çok üzgünüm, dedi Başkan. Bir an önce dinlenmeye ihtiyaç duyduğunuzun farkındayım, ama şu sırada Kaiten Projesi'ni ortadan kaldırmak için bir operasyon yapılıyor ve anlatacağınız şeyler Ray Jordan için son derece önemli.</p>

  <p>Anlıyoruz, dedi Diaz, yine siyasi eylemlerin içinde bulunmaktan mutluydu. Seve seve yardımcı oluruz derken, eminim Kongre üyesi Smith'in de duygularını ifade etmiş olurum.</p>

  <p>Başkan nezaket gereği Loren'e de sordu. Sakıncası var mı?</p>

  <p>Aslında Lören bir an önce sıcak bir banyo yapmak istiyordu. Ne makyajı vardı, ne de üstünde doğru dürüst bir giysi. Wake Adası'nda bir makinistin eşinden ödünç aldığı pantolon bir numara küçük geliyordu. Bütün bunlara ve aşırı yorgunluğuna rağmen yine de güzeldi.</p>

  <p>Rica ederim, Başkanım. Bilmek istediğiniz nedir?</p>

  <p>Kaçırılışınız, Suma'nın size nasıl davrandığı ve inanılmaz kaçışınızı daha sonraya bırakabilirsek, diye başladı Jordan. Bize bir an önce Suma'nın operasyonları ve Ejder Merkezi hakkında bildiklerinizi anlatın, lütfen.</p>

  <p>Loren ve Diaz, Edo Kenti'yle Soseki Adası'nın altında yaratılan dehşeti bir an akıllarına getirince, olayın korkunçluğu yüz ifadelerinden de belli oldu. Loren sözü Diaz'a bırakmak için ona döndü.</p>

  <p>Gördüklerimiz ve işittiklerimize bakılırsa, korkarım Suma’nın bombalı otomobil programı, buzdağının yalnızca ucu sayılır, baylar.</p>

  <p>On beş dakika kaldı, baylar, dedi pilotun sesi kargo bölümündeki hoparlörlerden.</p>

  <p>Yerlerinizi alın, dedi Sandecker gergin bir yüzle.</p>

  <p>Pitt elini Giordino'nun omuzuna koydu. Gitmeden önce bir hela ziyareti yapalım.</p>

  <p>Giordino şaşırdı. Neden şimdi? Big Ben'in helası var.</p>

  <p>Güvenlik gereği. Suya ne şiddette çarpacağımız belli mi? Otomobil yarışçıları yarışlardan önce mutlaka mesanelerini boşaltırlar. Bir kaza olduğu taktirde iç hasarı azaltmak için.</p>

  <p>Giordino omuz silkti. Madem ısrar ediyorsun. Elbise dolabına benzeyen helaya gidip kapısını açtı.</p>

  <p>O içeri girer girmez Pitt başıyla uçuş mühendisine bir işaret verdi. Bunun üzerine birkaç sarındık kablo yığını tuvaletin üzerinden geçti, sonra vinçle çekilerek sımsıkı sardı. Kapı artık açılamazdı.</p>

  <p>Giordino durumu hemen sezdi. Dirk, olmaz! Hayır, bunu yapamazsın!</p>

  <p>Durumu Sandecker de hemen anlamıştı. Tek başına başaramazsın, dedi Pitt'in kolunu tutarak. Kurallar iki kişi olmasını gerektiriyor.</p>

  <p>Big Ben 'i bir kişi yönetebilir. İki kişinin yaşamını tehlikeye atmak gereksiz. O sırada Giordino'nun debelenmesi de adamakıllı şiddetlenmişti. Küçük İtalyan alüminyum kapıyı tekmeleyerek açabilirdi, fakat çelik kablo buna engel oluyordu. Al'a üzgün olduğumu söyleyin, bir başka sefere gönlünü alırım.</p>

  <p>Uçak personeline onu serbest bırakmaları için emir verebilirim.</p>

  <p>Pitt gergin gülümsedi. Evet, ama o zaman ben de onlarla dövüşmek zorunda kalırım.</p>

  <p>Operasyonu tehlikeye soktuğunun farkında mısın? Ya düşme sırasında yaralanırsan? Al olmadan, yedeğin de olmayacak.</p>

  <p>Bir süre Pitt gözlerini Sandecker'den ayırmadı, sonunda, Aklımda bir dostu kaybetme korkusu bulunsun istemiyorum.</p>

  <p>Sandecker onu caydıramayacağını biliyordu. İki eliyle Pitt'in elini sıktı. Peki, döndüğünde karşında ne bulmak istersin?</p>

  <p>Pitt tatlı tatlı güldü. Güzel bir pavurya salatasıyla, buzlu tekila. Sonra da denizaltı aracına girip yerini aldı.</p>

  <p>C5 havadan yük bırakmak için özel biçimde değiştirilmişti. Kokpitte pilot gösterge panelinin bir yanında bulunan kırmızı bir kolu çekerek kargo bölümünün geniş bir kısmını aşağı doğru sallandırarak açan elektrik motorlarını çalıştırdı.</p>

  <p>Sandecker ve iki görevli güvenlik boyunduruklarıyla uçağa bağlı olarak aracın önünde duruyorlardı. Açılan bölmeden gelen rüzgâra karşı ayakta durmaları bile zordu.</p>

  <p>Hedef noktasına altmış saniye var, dedi pilotun sesi, başlarındaki kulaklıklarda. Yüzeydeki rüzgâr gücü beş mil. Gökyüzü açık, deniz yüzeyi bir metrelik dalgalarla çırpıntılı. Radarda suüstü gemisi görünmüyor.</p>

  <p>Koşullar uygun, dedi Sandecker.</p>

  <p>Denizaltı aracının önünde bulunduğu yerden Sandecker kargo bölümündeki zeminin, ağzını açmış, esner gibi simsiyah bir delik olduğunu görebiliyordu. Bin metre altta ayışığının aydınlattığı deniz vardı. Aslında günışığında hiç rüzgâr olmadan, çarşaf gibi bir denize atma yapmayı yeğlerdi, fakat bir yandan da tayfun olmadığı için şükrediyordu.</p>

  <p>Yirmi saniye kaldı, geri saymaya başlıyorum. Pilot geri saymaya başladı.</p>

  <p>Pitt aracın saydam pruvasından el salladı. Yüzünde hiçbir endişe belirtisi görünmüyordu. Giordino hâlâ öfke içinde kapısını tekmeliyordu, fakat rüzgârın sesi onun çıkardığı gürültüyü bastırmaktaydı.</p>

  <p>Beş, dört, üç, iki, bir, bırakın!</p>

  <p>Denizaltı aracının üstünde bulunduğu rayların ön uçları hidrolik pompalarla yukarı kaldırıldı ve Big Ben üç saniye içinde açık delikten aşağı, karanlığın içine kayıverdi. Otuz tonluk dev aracın, tereyağından kıl çeker gibi gözden kaybolması seyreden herkesi ürpertmişti. Dikkatle kenara yaklaşıp aşağı baktılar.</p>

  <p>Ayışığmda denizaltı aracının dev kitlesi uzaydan gelen bir göktaşı gibi denize düşüyordu.</p>
</body>
</html>
