<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650227"></a><a name="_Toc356650185" style="text-align: justify;">Kısım&nbsp;</a>44</h2>

  <p>Mancuso, Weatherhill ve Stacy'yi Kern'in ince planını başarıyla sonuçlandırmaktan alıkoyan şey Tanrı'dan gelmemişti. Deneyim ve hüner eksikliği de neden değildi. Dünyadaki her türlü banka kasasını açabilirler, ki arasıra açtıkları da olmuştu, en sıkı güvenlik önlemleri olan hapisanelerden kaçabilirler, Moskova'daki KGB karargâhına ya da Fidel Castro'nun Küba'daki özel konutuna girebilirlerdi. On dakika içinde altedemeyecekleri bir güvenlik sistemi ya da açamayacakları kilit yoktu. En azgın bekçi köpeklerini bile etkisiz bırakacak yöntemleri biliyorlardı.</p>

  <p>Ne var ki, onların bu çok denenmiş becerileri arasında hiçbir penceresi ya da kapısı olmayan, dışarıya açılışı yalnızca paslanmaz çelik tavanın ve duvarların mekanik bir kol tarafından yukarı kaldırılmasıyla yapılan bir hapisane hücresinden kaçış yoktu. Bütün silahları da alındıktan sonra görmüş oldukları dövüşme eğitimleri de acı duymayan ve bilgisayara bağlı tepki süreleri insanlardan çok daha kısa olan robot nöbetçilere karşı etkisizdi.</p>

  <p>Suma ve Kamatori onları son derece tehlikeli gördükleri için ayrı ayrı hücrelere hapsetmişler, hücrelerin içinde yerde yalnızca bir Japon tatami şiltesi, tuvalet için küçük bir delik ve tavanda bir hoparlör bulunuyordu. Hiç ışık yoktu, tümüyle karanlık içinde oturmaya zorlanmışlardı fakat her üçü de hücrelerine girer girmez bütün zekâlarını kullanarak kaçmak için bir yön aramaya başlamışlardı.</p>

  <p>Derken bu hücrelerden asla kaçılamayacağı gerçeği üstlerine çöktü. Neredeyse insanüstü sayılacak becerilerine rağmen, hiçbir çıkış yolu bulamamaları son derece yıkıcıydı.</p>

  <p>Roy Orita, Pitt ve Giordino'nun yakalanışlarını videoteypte izledikten sonra onları kesin olarak tanıtladı ve bunu hemen Kamatori'ye rapor ettiğine emin misin?</p>

  <p>Evet, en küçük bir kuşkum yok. Onlarla Washington'da karşı karşıya oturdum. Zaten güvenlik istihbaratçılarınız da genetik kod kontrolünü yaptıktan sonra beni doğrulayacaklar.</p>

  <p>Peki, amaçları nedir? Onlar profesyonel ajan değiller ki.</p>

  <p>Meydanı kontrol merkezini yok etmeye gelenlere açmak için, dikkati dağıtma amacıyla gönderilmişlerdir.</p>

  <p>Kamatori öldürme emri aldığı adamı böyle kendi oyun bahçesinde eline geçirdiğine, inanamıyordu. Orita'yı gönderdikten sonra tek basma bir meditasyona girdi. İnce ince bir kedi fare oyununun planını yapmaya başladı. Bu oyun onun Pitt gibi, cesareti ve becerikliliğiyle ünlü, değerli bir rakip karşısında kendi avcılık hünerlerini sulayacaktı.</p>

  <p>Kamatori bu oyunu daha önce Suma'ya karşı gelen pek çok kişiyle oynamış ve hiç kaybetmemişti.</p>

  <p>Pitt ve Giordino küçük bir nöbetçi robot ekibi tarafından günün yirmi dört saati gözetim altındalardı. Giordino robotlardan biriyle neredeyse arkadaş olmuş, ona McGoon adını bile takmıştı.</p>

  <p>Benim adım McGoon değil, dedi robot iyi bir İngilizceyle. Benim adım Murasaki. Mor anlamına gelir.</p>

  <p>Mor mu... dedi Giordino. Ama sarıya boyanmışsın. McGoon adı sana daha çok yakışıyor.</p>

  <p>Tam işlevsel duruma geldikten sonra yiyecek sunakları ve çiçekler arasında bir Shinto rahibi tarafından kutsandım ve bana Murasaki adı verildi.</p>

  <p>Giordino Pitt'e döndü. Beni işletiyor mu? Hâlâ bir robotla böyle bir konuşma sürdürdüğüne inanamayarak, Demek ki bağımsız, bir serbest ajansın, dedi.</p>

  <p>Tam öyle değil. Yapay düşünce sürecimin sınırları var, tabii.</p>

  <p>Giordino yine Pitt'e döndü. Beni işletiyor mu?</p>

  <p>Hiç fikrim yok, dedi Pitt omuz silkerek. Sorsana bakalım, kaçmaya kalkarsak ne yapacakmış?</p>

  <p>Programlandığım gibi, hemen güvenlik operatörümü uyarıp, öldürmek için ateş ederim.</p>

  <p>İyi nişancı mısın? diye sordu Pitt gittikçe ilgi duyarak.</p>

  <p>Iskalamaya programlanmadım.</p>

  <p>Şimdi artık durumumuzu iyice biliyoruz, dedi Giordino.</p>

  <p>Adadan kaçamazsınız, saklanacak yer yoktur. Ya boğularak ölürsünüz, ya köpekbalıklarına yem olursunuz, ya da kafalarınız kesilerek idam edilirsiniz. Herhangi bir kaçma girişimi mantıksız olur.</p>

  <p>Tıpkı Spock gibi konuştu.</p>

  <p>O sırada dışardan kapı tıklatıldı ve içeri, yüzü sürekli asıklı bir adam girdi. Hiç konuşmadan önce Giordino'yu, sonra da Pitt'i süzdü.</p>

  <p>Adım Moro Kamatori, Bay Hideki Suma’nın başyaveriyim.</p>

  <p>Al Giordino, diye kendini tanıtarak, elden düşme otomobil satıcılarına özgü yayık bir gülücükle elini uzattı Giordino. Şurada, yatay pozisyonda gördüğünüz arkadaşım ise Dirk Pitt'dir. Böyle davetsiz geldiğimiz için üz...</p>

  <p>Adlarınızı ve Soseki Adası'na neden geldiğinizi çok iyi biliyoruz, diye kesti Kamatori. İnkâr etmekle, suçsuz olduğunuzu iddia etmekle nefesinizi harcamayın. Size üzülerek söyleyim ki, yanıltma taktiğiniz başarılı olamadı. Ekibinizin diğer üç üyesi Edo Kenti'nden gelen tünelden çıkar çıkmaz ele geçirildiler.</p>

  <p>Giordino Kamatori'ye oldukça karanlık bir bakış attı, sonra Pitt'e döndü.</p>

  <p>Pitt ifadesini bozmadı. Buralarda okuyacak bir şeyiniz var mı, acaba? Hiç olmazsa yerel lokantalar hakkında bir broşür falan...</p>

  <p>Kamatori Pitt'e düşmanca baktı. Bir dakika kadar öylece durduktan sonra yaklaşıp Pitt'in tepesinde dikildi.</p>

  <p>Avlanmaktan hoşlanır mısınız? Bay Pitt? diye sordu ansızın.</p>

  <p>Pek değil. Eğer kurbanın da ateşine karşılık veremiyorsa bence spor değil.</p>

  <p>Demek kan ve ölüm görmekten dehşet duyuyorsunuz.</p>

  <p>Ruhsal bozukluğu olmayan pek çok insan da böyledir.</p>

  <p>Belki de avlananla özdeşleşmeyi tercih edersiniz.</p>

  <p>Amerikalıları bilirsin, hep mazlumlardan yana olurlar.</p>

  <p>Kamatori Pitt'e yiyecek gibi baktı. Sonra da omuz silkti. Bay Suma sizi akşam yemeğine davet ederek onurlandırıyor. Saat yedide odanızdan alınacaksınız. Dolapta kimonolar bulabilirsiniz. Lütfen gerektiği biçimde giyinin. Kamatori arkasını dönüp odadan çıktı.</p>

  <p>Giordino onun ardından bir süre bakakaldı. Neydi o avlanma zırvaları?</p>

  <p>Pitt biraz kestirmek için gözlerini yumdu. Sanırım tavşan avlar gibi bizi kıstırmayı, sonra da kellelerimizi uçurmayı düşünüyor.</p>

  <p>Yemek salonu Avrupa'nın saray yavrusu şatolarında hâlâ kraliyet aileleri ve soyluların ağırlandığı muazzam salonlar gibiydi. On iki metre yüksekliğindeki tavanın altında kırmızı ipek ve bambuyla örülmüş "halıyla kaplı bir zemin ve pırıl pırıl cilalanmış gül ağacından duvar panelleri vardı.</p>

  <p>Japon resim ustalarının otantik tabloları birbirleriyle büyük bir uyum içinde asılıydı. Salonun tümü kâğıt fenerler içindeki mumlarla aydınlatılıyordu.</p>

  <p>Ömründe böyle bir güzellik görmemiş olan Loren hayranlık içinde bir heykel gibi durup kalmışken Mike Diaz onun etrafında dolaşıp duvarları inceledi.</p>

  <p>Salonda Japon işi olmayan ve tuhaf bir şekilde yersiz duran tek şey, odanın yarı uzunluğundaki kıvrımlı seramik yemek masasıydı. Masaya uygun iskemleler ve oturma yerleri konukların dirsek dirseğe değil de, arkalı, önlü oturmalarını sağlayacak biçimde yerleştirilmişti.</p>

  <p>Geleneksel mavi ipek kimonosunu giymiş olan Toshie yanlarına gelip eğilerek selam verdi. Bay Suma geciktiği için bağışlamanızı rica ediyor. Birazdan sizlere katılacak. Beklerken size bir içki hazırlayabilir miyim?</p>

  <p>Çok güzel İngilizce konuşuyorsunuz, diye iltifat etti Loren.</p>

  <p>Ayrıca Fransızca, İspanyolca, Almanca ve Rusça da konuşabilirim, dedi Toshie, sanki bu bilgisinden ötürü mahcup olmuş gibi gözlerini yere çevirerek.</p>

  <p>Loren odasındaki dolapta bulduğu kimonolardan birini giymişti. Koyu şarap rengindeki ipek, artık açılmaya başlayan bronz teni üzerine çok yakışmıştı. Toshie'ye sıcak bir bakışla gülümsedi. Size gıpta ediyorum. Bense ancak Fransızca bir yemek ısmarlayabilirim, o kadar.</p>

  <p>Demek sonunda sarı tehlikeyle tanışacağız, diye mırıldandı Diaz. Hiç de kibarlık edecek havada değildi. Ve kabalık etmek için neredeyse kendini zorluyordu. Meydan okuyuşunun bir simgesi olarak Japon giysileri giymeyi red etmiş, kaçırılışı sırasında üstünde bulunan buruşuk balıkçı kıyafetini değiştirmemişti. Şimdi belki burada ne kaçıkça hesaplar döndüğünü anlarız.</p>

  <p>Mahcup Bakire kokteyli hazırlayabilir misin? diye sordu Loren Toshie'ye.</p>

  <p>Evet, dedi Toshie, kokteylin içeriğini sayarak. Sonra Senatör Diaz'a döndü. Ya siz, Senatör?</p>

  <p>İstemem, dedi Diaz tersçe. Aklım başımda kalsın.</p>

  <p>Loren sofranın altı kişilik olduğunu fark etti. Bay Suma'dan başka kim katılıyor yemeğe? diye sordu Toshie'ye.</p>

  <p>Bay Suma’nın sağ kolu, Bay Kamatori ve iki Amerikalı.</p>

  <p>Onlar da rehinedir, kuşkusuz, diye homurdandı Diaz.</p>

  <p>Toshie karşılık vermeden cilalı abanoz barın arkasına geçip Loren'in içkisini hazırlamaya başladı.</p>

  <p>Diaz duvara yaklaşıp, mürekkeple yapılmış ve bir köydeki evleri kuşbakışı gösteren bir tabloyu inceledi. Böyle bir şey kimbilir kaç para eder?</p>

  <p>Altı milyon Yankee doları:</p>

  <p>Hafif İngiliz aksanı olan yumuşak bir Japon sesiydi.</p>

  <p>Loren ve Diaz dönüp baktılar ve sesin sahibinin Hideki Suma olduğunu heyecan içinde fark ettiler. Yüzlerce dergi ve gazetede çıkmış resimlerinden onu tanımamaları olanaksızdı.</p>

  <p>Suma Kamatori'nin ardından ağır ağır yürüyerek muazzam salona girdi. Bir an yüzünde iyi niyetli bir gülücükle onlara baktı. 'Prens Genji Efsanesi'. Bin dört yüz seksen beş yılında ressam Toyama tarafından yapılmış. Mükemmel bir ticari seçim yaptınız, Senatör Diaz. Odadaki tablolar arasında en pahalı olanının beğendiniz.</p>

  <p>Suma’nın müthiş ünü nedeniyle Loren karşısında dev gibi bir adam göreceğini sanmıştı. Kendisinden biraz daha kısa boylu birini hiç beklemiyordu.</p>

  <p>Suma yanlarına geldi, hafifçe eğilerek selam verdikten sonra el sıkıştı. Hideki Suma. Elleri yumuşak, fakat sıkışı güçlüydü. Sanırım başyaverim Moro Kamatori ile tanıştınız.</p>

  <p>Zindancımız, dedi Diaz buruk buruk.</p>

  <p>Oldukça iğrenç bir yaratık, dedi Loren.</p>

  <p>Ama son derece beceriklidir, dedi Suma. Kamatori'ye döndü. Diğer iki konuğumuzu göremiyorum.</p>

  <p>Suma sözlerini daha bitirmemişti ki, arkasında bir hareket olduğunu hissetti. Dönüp baktı. Bekçi robotlar Pitt ve Giordino'yu önlerine katmış, salona sokuyorlardı. Her ikisinin de üstünde hâlâ uçuş giysileri vardı, fakat boyunlarında, giymeyi red ettikleri kimonolardan keserek yapmış oldukları kocaman, gülünç kravatlar vardı.</p>

  <p>Size saygı göstermiyorlar, diye hırladı Kamatori. Onlara doğru davranacak gibi oldu, fakat Suma bir el işaretiyle onu durdurdu.</p>

  <p>Dirk! dedi Loren soluğunu yutar gibi. Al! Bir çırpıda kendini Pitt'in kollarına atıp deli gibi yüzünü öpmeye başladı. Tanrım, hayatımda hiç kimseyi görmekten bu kadar mutlu olmamıştım. Sonra gidip Giordino'yu kucakladı ve öptü. Nereden çıktınız? Buraya nasıl geldiniz?</p>

  <p>Turistik gezi yapan bir gemiden uçarak geldik, dedi Pitt gülerek. Loren'e, kaçırılan çocuğuna kavuşmuş bir baba gibi sarılıyordu. Burasının dört yıldızlı bir tesis olduğunu duyduk da biraz golf ve tenis için uğrayalım, dedik.</p>

  <p>Giordino sırıtıyordu. Buradaki aerobik öğretmenlerinin tanrıçalara benzediği doğru mu?</p>

  <p>İkiniz de delisiniz, dedi Loren sevinçle.</p>

  <p>Evet, Bay Pitt ve Bay Giordino, dedi Suma. Su altındaki başarılarınızla uluslararası bir efsane haline geldiniz, sizinle tanışmaktan büyük sevinç duyuyorum.</p>

  <p>Biz kim, efsane kim, dedi Pitt alçakgönüllülükle.</p>

  <p>Ben Hideki Suma. Soseki Adası'na hoşgeldiniz.</p>

  <p>Sizinle tanışmaktan büyük sevinç duyduğumu söyleyemem, Bay Suma. İşadamı niteliklerinizi takdir etmemek mümkün değil, ama çalışma yöntemleriniz Al Capone ile Elm Sokağı'ndaki Freddie arası bir yere yakışıyor.</p>

  <p>Suma böyle hakaretlere alışkın değildi. Şaşkın bir kuşku içinde Pitt'e baktı.</p>

  <p>Yeriniz çok güzel, dedi Giordino Toshie'ye, bir yandan bara yaklaşarak.</p>

  <p>Diaz Pitt'in elini sıkarken ilk kez yüzü gülüyordu. Beni çok mutlu ettiniz.</p>

  <p>Senatör Diaz, dedi Pitt onu selamlayarak. Sizi yine görmek ne güzel.</p>

  <p>Arkanızda bir Delta takımıyla görüşmeyi yeğlerdim doğrusu.</p>

  <p>Onları final için saklıyoruz.</p>

  <p>Suma bu sözlere aldırmadı ve alçak bir bambu koltuğa oturdu.</p>

  <p>İçkileriniz, baylar?</p>

  <p>Bir tekila martini, dedi Pitt.</p>

  <p>Tekila ve dry vermut, diye saydı Toshie. Portakal mı limon kabuğu mu?</p>

  <p>Yeşil limon, lütfen.</p>

  <p>Ya siz, Bay Giordino?</p>

  <p>Eğer nasıl yapıldığını biliyorsanız, bir Havlayan Köpek, lütfen.</p>

  <p>Cin, dry vermut, tatlı vermut, diye saydı Toshie.</p>

  <p>Çok zeki bir kız, dedi Loren. Üstelik birçok dil konuşabiliyor.</p>

  <p>Ve Havlayan Köpek yapmasını biliyor, diye mırıldandı Giordino gözlerini baştan çıkarıcı bir gülücük gösteren Toshie'den ayırmayarak.</p>

  <p>Bırakın bu salon sohbetlerini! diye patladı Diaz sabrı taşarak. Sanki dostlar arasında bir kokteyl partisine davetliymiş gibi konuşuyorsunuz. Sonra doğrudan Suma'ya döndü. Neden Kongre üyelerini kaçırdığınızı ve bizi rehin tuttuğunuzu bilmek istiyorum. Derhal bu soruya cevap verin.</p>

  <p>Lütfen oturun ve rahatınıza bakın, Senatör, dedi Suma sessiz fakat buz gibi bir tonda. Yapmaya değer her şeyi derhal, o anda yapmak gerektiğine yanlış olarak inanan, sabırsız bir insansınız. Yaşamın, siz Batılıların henüz anlamadığı bir ritmi vardır. İşte bu yüzden bizim kültürümüz sizinkinden üstün oluyor.</p>

  <p>Siz yalnızca kendinizi üstün ırk sanan kendini beğenmiş bir ırksınız, diye tükürür gibi konuştu Diaz. Ve sen, Suma, tüm ırkının en kötüsüsün.</p>

  <p>Suma tipik bir klasik, diye geçirdi içinden Pitt. Adamın yüzünde en küçük bir öfke ve düşmanlık yoktu, yalnızca büyük bir kayıtsızlık görülüyordu. Suma’nın Diaz'a bakışı, haylaz bir çocuğa bakar gibiydi.</p>

  <p>Ama Kamatori elleri iki yanında sımsıkı, yüzünde Amerikalılara ve tüm yabancılara karşı nefret kusan bir ifadeyle duruyordu. Gözleri kapalı denecek kadar kısık, dudakları dümdüz bir çizgi halindeydi. Her an çullanmaya hazır kudurmuş bir çakal gibiydi.</p>

  <p>Pitt daha önceden Kamatori'yi tehlikeli bir katil olarak değerlendirmişti. Sakin adımlarla bara gidip içkisini aldı ve çaktırmadan Kamatori ile Diaz'ın arasına girdi. Bu arada Kamatori'ye, önce beni haklaman gerek, bakışı atmayı da ihmal etmedi. Taktik işe yaramıştı. Kamatori'nin öfkesi Diaz'dan Pitt'e çevriliverdi.</p>

  <p>Çok iyi bir zamanlamayla Toshie elleri dizlerinde eğildi ve yemeğin hazır olduğunu duyurdu.</p>

  <p>Tartışmamıza yemekten sonra devam ederiz, dedi Suma, nazikçe herkesi sofraya yönelterek.</p>

  <p>Pitt ve Kamatori sofraya en son oturdular. Hakemin talimatlarını dinlerken birbirine öldürecek gibi bakan iki boksör gibi, hiç göz kırpıştırmadan birbirlerini süzdüler. Kamatori'nin kin dolu yüzü kızarır gibi oldu. Pitt de yangına körükle giderek adamın yüzüne tükürür gibi güldü.</p>

  <p>Çok yakında birinin diğerini öldüreceğini ikisi de biliyordu.</p>
</body>
</html>
