<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650223"></a><a name="_Toc356650185" style="text-align: justify;">Kısım&nbsp;</a>40</h2>

  <p>Üzerindeki, hiç de geyşalarınkine benzemeyen kısa kimonosu belinden bir kuşakla bağlı olan Toshie başını eğerek saunadan çıkan Suma'ya büyük, yumuşak bir havlu uzattı. Suma havluyu vücuduna sardı ve alçak bir tabureye oturdu. Toshie diz çöküp onun ayaklarına masaj yapmaya başladı.</p>

  <p>Toshie, Suma ona rastladığında, yoksul bir balıkçının sekiz çocuğundan dördüncüsüydü. Küçüklüğünde erkek çocukların dikkatini çekmeyen sıska ve çirkin sayılabilecek bir çocuktu, fakat zamanla gelişerek çok orantılı, güzel bir vücuda ve pek çok Japon kızını kıskandıracak göğüslere sahip oldu. Giderek yüz hatları da ideal biçimini alarak, kapkara, iri gözleriyle çok güzel bir yüz gelişti.</p>

  <p>Bir akşamüstü Suma yürüyüş yaptığı sırada onu kıyıda, denize ağ atarken görmüştü. Batmakta olan güneşin altın rengi ışınları altında ve ıslandığı için neredeyse saydamlaşan ince giysisiyle Toshie Suma'yı büyülemişti.</p>

  <p>Suma onunla hiç konuşmadan, gidip kimliğini öğrendi, daha yıldızlar belirmeden babasını bulup Toshie'yi ondan satın aldı. Yoksul balıkçı o günden sonra adanın en zengin adamı ve en modern elektronik donanımı olan bir balıkçı teknesinin sahibi olmuştu.</p>

  <p>Önceleri Toshie ailesinden ayrı kalmanın şokunu ve kederini yaşadıysa da, zamanla Suma’nın zenginliğine ve gücüne kapıldı. Suma'nın sekreteri ve metresi olarak oynadığı boynu bükük rolü bir bakıma seviyordu. Suma ona en iyi özel öğretmenleri tutarak çeşitli diller, ticaret, maliye konularım öğrenmesini sağladığı gibi, moda ve sosyete dünyasının incelikleriyle, sevişme sanatının püf noktalarını da öğretmişti.</p>

  <p>Toshie Suma’nın kendisiyle hiç evlenmeyeceğini biliyordu. Daha birçok kadın vardı, hem Suma tek bir kadına bağlanıp âşık olabilecek bir insan değildi. Fakat ona karşı nazik davranıyordu ve Toshie biliyordu ki, zamanı gelip de, yerini bir başka kadına devredeceğinde Suma kendisine çok cömert davranacaktı.</p>

  <p>Üstünde kuş desenli, sarı bir rob bulunan Kamatori alçak, lake bir masada oturmuş, karşısındaki Roy Orita'yla çaylarını yudumluyorlardı. Patronlarına olan saygılarından ikisi de önce Suma’nın konuşmaya başlaması için sabırla beklemekteydiler.</p>

  <p>Suma bir süre onları yok sayarak, Toshie'nin yaptığı masajın tadını çıkardı. Kamatori Suma’nın sert bakışlarına yakalanmamak için gözlerini kaçırıyordu. O hafta ikinci kez başarısız olmuş, adamakıllı aşağılanmıştı.</p>

  <p>Demek ki senin o ahmaklar takımı başaramadılar, dedi Suma en sonunda.</p>

  <p>Bir terslik olmuş, dedi Kamatori, hâlâ gözleri yerde.</p>

  <p>.Terslikmiş! diye gürledi Suma. Felaket desen, daha doğru olur.</p>

  <p>Pitt, Amiral Sandecker ve Giordino denen o adam çok şanslıymışlar.</p>

  <p>Şans mans yok. Senin katillerin sadece Amerikalıların canlarını kurtarmada ne denli becerikli olabileceklerini hesaba katmadılar.</p>

  <p>Profesyonellerin ne yapacakları az çok tahmin edilebilir, dedi Kamatori çürük bir gerekçe bularak. Siviller hiçbir kurala uymuyor.</p>

  <p>Suma durması için Toshie'ye işaret etti. Kaç adam kaybettin?</p>

  <p>Liderleri dahil, yedi kişi.</p>

  <p>Hiçbiri yakalanmamıştır, umarım.</p>

  <p>Yerel polis gelmeden bütün cesetler toplanmış, sağ kalanlar da oradan uzaklaşmıştı. Geride iz bırakılmadı.</p>

  <p>Raymond Jordan kimin sorumlu olduğunu anlayacaktır, dedi Roy Orita.</p>

  <p>Hiç dert değil, dedi Kamatori. Yüzünde alaycı bir ifade vardı. O ve zavallı ÇAST ekibi, artık bir sorun olamaz. Operasyonun Japonya kolu çoktan koparıldı.</p>

  <p>Suma masadaki çaya yüz vermeyip, Toshie'nin uzattığı sakiyi aldı. Eğer adamları kumanda merkezimizin yerini saptayacak olurlarsa Jordan hâlâ tehlikeli olabilir.</p>

  <p>Yirmi dört saat önce ben teması kestiğim zaman Jordan ve Kern hâl â karanlık içindeydiler, dedi Orita güvenle. Hiçbir ipuçları yoktu.</p>

  <p>Bombalı otomobillerin yerlerini arıyorlar, diye karşı çıktı Suma. Bunu yaptıklarını biliyoruz.</p>

  <p>Kamatori kayıtsızca omuz silkti. Jordan dumanlı bir aynada gölge kovalıyor. Otomobiller çok emin yerlerde gizlenmiş ve koruma altında. Bir saat öncesine kadar tek bir tanesi bile bulunmamıştı. Sonra eğer adamları birkaç tanesini bulup etkisiz duruma getirseler bile, çok geç kalmış olurlar. Elimizde yine dünyanın yarısının üstüne elektromanyetik bir örtü çekmeye yetecek sayıda kalmış olur.</p>

  <p>KGB'den ya da, Avrupa Topluluğu istihbaratçılarından bir haber var mı? diye sordu Suma.</p>

  <p>Onlar tamamen karanlıkta, diye cevap verdi Orita. Bizim bilmediğimiz nedenlerden, Jordan kendi soruşturmasından onlara hiç söz etmedi.</p>

  <p>Kamatori çayını yudumlarken Suma'ya baktı. Onları altettin, Hideki. Robot teknisyenlerimiz silah sistemleri elektroniğini bitirmek üzereler. Yakında, çok yakında kokuşmuş Batı dünyasına istediğin koşulları sürecek bir konumda olacaksın.</p>

  <p>Suma'nın yüzü, kötülük fışkırtan taş bir maske gibiydi. Paranın kirlettiği pek çok adam gibi o da zenginliğin çok ötesinde, iptila haline gelen bir çürümenin son aşamasına gelmişti... dünyaya egemen olmak istiyordu.</p>

  <p>Sanırım zamanı gelmiştir, dedi Suma sadist bir sesle. Konuklarımıza burada bulunmalarının amacını açıklayabiliriz.</p>

  <p>İzninizle, bir önerim var, dedi Orita başını hafifçe eğerek.</p>

  <p>Suma başını sallayarak izin verdi.</p>

  <p>Statü ve güç Amerikalıların başını döndürür. Onların psikolojilerini anlamak için, eğlence dünyasının yıldızlarına ve ünlü zenginlerine gösterdikleri saygıya bakmak yeter. Siz dünyanın en önemli finans uzmanısınız. Siz uzakta onların erişemeyeceği bir konumda kalırken, bırakın Kongre üyesi ve senatör şaşkınlık içinde meraklanıp dursunlar. Önlerine küçük küçük yemler atıp, meraklarını deşecek adamlar gönderin, öyle ki, siz sonunda onları huzurunuza getirttiğiniz ve ilahi talimatlarınızı vereceğiniz zaman her bakımdan kıvama gelmiş olsunlar.</p>

  <p>Suma Orita’nin önerisini düşündü. Gururunu okşayan çocukça bir oyundu, ama pratik yanı da vardı. Kamatori'ye döndü. Moro, konuklarımızın terbiyesini sana bırakıyorum.</p>

  <p>Loren kendini kaybolmuş hissediyordu. Ömründe hiç bu denli kaybolmuş değildi. Klasik otomobil yarışında kaçırıldıktan hemen sonra uyutulmuş, doğru dürüst kendine gelmediyse, ancak iki saat önce olmuştu.</p>

  <p>Kafası, uyuşturucu ilacın etkisinden iyice açıldıktan sonra kendisini gömme bir mermer banyosu olan, son derece güzel döşenmiş bir yatak odasında buldu. Güney Pasifik Adası dekorunda bambu mobilyalar ve saksıda yetiştirilen tropik bitkilerden bir orman vardı. Zemin cilalanmış sedirdendi, duvarlar örülmüş palmiye yapraklarıyla kaplıydı.</p>

  <p>Bu dekor Loren'e bir zamanlar Tahiti'de tatilini geçirdiği sayfiye yerini anımsattı... yalnız iki fark vardı. Kapının içerden tokmağı yoktu, ayrıca penceresi de yoktu.</p>

  <p>Duvarlardan birine dayalı bir gardrobu açıp içine baktı. Birkaç tane son derece pahalı ipek kimono asılmıştı. Bir tanesini giyip baktı ve sanki terzi elinden çıkmış gibi üstüne uymasına şaşırdı. Alttaki çekmeceleri açınca, bunların içinde de tam kendi ölçülerinde iç çamaşırları ve ayaklarına uyan sandaletler gördü.</p>

  <p>Bir zindanda zincire vurulmuş olmaktan daha iyi tabii, diye düşündü. Onu kaçıran her kimse, demek ki işkence etmeyi ya da öldürmeyi pek düşünmüyordu. Neden kaçırılmış olduğu, sorusu çoktan geri plana itilmişti. Yapabileceği pek bir şey olmayan bu durumdan elden geldiğince yararlanmak için küvete girip nefis bir köpük banyosu yaptı. Daha sonra kurulanıp, banyo sonrası gereken her şeyin bulunduğu tezgâhın üzerindeki gereçleri kullandı. Bunların arasında saç kurutma aletinden, pahalı makyaj malzemesine ve parfümlere kadar her şey vardı.</p>

  <p>Tam üzeri kırmızı gül desenli, beyaz bir kimonoyu giyinirken kapı hafifçe vuruldu ve Kamatori sessizce içeri girdi.</p>

  <p>Kamatori bir süre olduğu yerde kalıp, yüzündeki alaycı ifadeyle Loren'i çıplak ayaklarından göğüslerine ve yüzüne kadar, tepeden tırnağa süzdü.</p>

  <p>Loren üstündeki kimonoya sımsıkı sarılıp belini kuşakla bağladı. Japon erkekleri hep böyle davet edilmeden hanımların odasına girerler mi?</p>

  <p>Çok özür dilerim, dedi Kamatori, sesindeki alaycılığı gizlemeden. Ünlü Amerikalı yasa koyucusuna saygısızlık etmek istemezdim.</p>

  <p>Ne istiyorsunuz?</p>

  <p>Rahatınızı sağlamak için Bay Hideki Suma tarafından gönderildim. Benim adım Moro Kamatori. Bay Suma’nın dostuyum, fedaisiyim ve sırdaşıyım.</p>

  <p>Loren kararlı bir sesle karşılık verdi. Beni onun kaçırttığını tahmin etmiştim.</p>

  <p>Bu rahatsızlığınız geçicidir, sizi temin ederim.</p>

  <p>Neden rehine tutuluyorum? Amerikan devletinin nefreti ve tepkisinden başka ne kazanacağını umuyor ki?</p>

  <p>Başkanınız'a ve Kongre'ye bir mesaj iletmek için işbirliğinizi istiyor.</p>

  <p>Söyleyin Bay Suma'ya, poposuna bir kazık sokup, mesajını kendi iletsin.</p>

  <p>Çaresizliğin verdiği cazgırlık işte, diye içinden geçirdi Kamatori. Durum hoşuna gidiyordu. Loren'in savunma hattında bir çentik açmaya karar verdi. Ne tesadüf. Senatör Diaz'ın sözlerinin hemen hemen aynısı, tabii, onunkiler biraz daha yakası açıktı.</p>

  <p>Mike Diaz mı? Loren'in yiğitlik maskesinde derin bir çatlak belirivermişti. Onu da mı kaçırdınız?</p>

  <p>Evet, buraya birlikte getirildiniz.</p>

  <p>Burası neresi?</p>

  <p>Japonya açıklarında bir tatil adası.</p>

  <p>Suma çıldırmış.</p>

  <p>Hiç de değil, dedi Kamatori sabırla. Çok zeki ve sezgileri güçlü I'bir adamdır. Birkaç gün sonra da Batı ülkelerine bundan böyle ekonomilerinde izleyecekleri yollan bildirecek.</p>

  <p>Loren'in yüzü öfkeden kıpkırmızı oldu. Sandığımdan da kaçıkmış.</p>

  <p>Bence değil. Tarihte hiçbir insan bu denli büyük bir servet toplamamıştır. Bunu cahillikle yapmadı herhalde. Yakında siz de göreceksiniz ki, sizin hükümetinize ve ekonominize de istediği gibi yön verecektir. Komotori susup Loren'in kimononun üstünden gözüken göğüslerine baktı. İlerde böyle bir değişim olacağına göre, siz de sadakatinize yeni bir yön verme konusunu düşünseniz iyi edersiniz.</p>

  <p>Loren bu saçmalıkla! dinlerken kulaklarına inanamıyordu. Eğer bana ya da Senatör Diaz'a bir şey olursa siz ve Bay Suma bunun cezasını fazlasıyla çekersiniz. Biz burada rehin tutulurken Başkan ve Kongre boş durmayacaktır.</p>

  <p>Müslüman teröristler yıllardan beri Amerikalıları rehine alıyor, siz hiçbir şey yapmıyorsunuz, dedi Kamatori epey eğlenerek. Siz kaçırıldıktan bir saat sonra Başkan'a haber verildi, hatta kimin sorumlu olduğu da bildirildi. Bana inanın. Başkan'ınız hiçbir kurtarma operasyonunun yapılmaması ve bu konunun haber medyasına açıklanmaması için emir verdi.</p>

  <p>Sizin yardımcılarınız, akrabalarınız, meslektaşlarınız... hiç kimse gizlice Japonya'ya getirildiğinizi bilmiyor. ,&nbsp;&nbsp;&nbsp;&nbsp;&nbsp; Yalan söylüyorsunuz. Dostlarım sessiz kalmazlardı.</p>

  <p>Dostlarım, derken Dirk Pitt'i ve Al Giordino'yu mu kastediyorsunuz?</p>

  <p>Loren'in aklı birden karıştı, dengesi bozulur gibi oluyordu. Onları tanıyor musunuz?</p>

  <p>Evet, kendilerini ilgilendirmeyen işlere burunlarını soktukları için bir kazaya uğradılar.</p>

  <p>Yaralandılar mı?</p>

  <p>Bilmiyorum, ama burunları bile kanamadan kurtuldular, dersem, yalan söylemiş olurum.</p>

  <p>Loren'in dudakları titredi. Söyleyecek bir şeyler arıyordu. Neden ben? Neden Senatör Diaz?</p>

  <p>Ekonomik güç adındaki stratejik oyunda siz ve senatör yalnızca birer piyonsunuz, dedi Kamatori. Bu nedenle, Bay Suma izin verene kadar buradan çıkarılmayı beklemeyin. Özel Birlikler'inizin yapacağı bir saldırı boşa olur, çünkü istihbarat örgütleriniz daha nerede olduğunuzu bile bilmiyorlar. Zaten bilseler de savunmamızın içine bir ordu olsa sızamaz. Her neyse, iki gün sonra siz ve senatör serbest bırakılıp, Washington'a giden bir uçağa bindirileceksiniz.</p>

  <p>Loren'in gözlerindeki hayret', Kamatori'nin umduğu tepkiydi. O ana dek yııkata 'sının geniş kolları içinde kenetli duran ellerini açıp uzandı ve Loren'in kimonosunu aşağı çekerek beline kadar indirdi. Loren'in kolları da kıpırdayamaz durumdaydı.</p>

  <p>Kamatori sadistçe sırıttı. Bu kısa ziyaretinizi eğlenceli hale getirmek için elimden geleni yapacağım. Hatta belki, kadınların erkeklere nasıl itaat etmeleri gerektiği konusunda da bir ders verebilirim.</p>

  <p>Sonra da dönüp kapıya gitti ve iki kez tıklattı. Kapı görünmeyen bir nöbetçi tarafından açıldı ve Kamatori dışarı çıktı. Loren serbest bırakılmadan önce başına neler geleceği konusunda epey fikir sahibi olmuştu.</p>
</body>
</html>
