<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650201"></a><a name="_Toc356650185">Kısım&nbsp;</a>18</h2>

  <p>Genel Müdür Yardım cısı George Furukawa eşinden gelen telefona Samuel J. Vincent Laboratuvarları'ndaki lüks ofisinde cevap verdi. Karısı ona dişçiyle olan randevusunu hatırlatıyordu. Teşekkür edip hal hatır sorduktan sonra telefonu kapadı.</p>

  <p>Hattın öbür ucundaki kadın aslında onun karısı değil, Bayan Furukawa'nın sesini taklit edebilen, Suma’nın ajanlarından biriydi. Dişçi randevusu ise, daha önce beş kez kullanılmış bir şifreydi. Murmoto otomobillerini taşıyan bir geminin limana geldiğini ve yük boşaltmaya hazır olduğu anlamına geliyordu.</p>

  <p>Sekreterine öğleden sonrayı diş tedavisiyle geçireceğini söyleyerek yeraltı park yerine inen asansöre bindi. Otoparktaki özel bölmesine indikten sonra Murmoto spor otomobiline girdi ve direksiyonun başına oturdu.</p>

  <p>Koltuğun altına elini uzatınca Suma'nın adamlarınca oraya bırakılmış olan zarfı buldu. Zarfın içini yoklayıp, üç otomobilin limandan çıkarılması için hazırlanmış gerekli belgeleri buldu. Belgeler her zamanki gibi hatasız ve eksiksizdi. 400 beygir gücündeki, 5.8 litre kapasiteli Murmoto'sunu garajın çıkışındaki çelik bariyere sürdü.</p>

  <p>Kulübeden gülümseyen bir bekçi çıkıp yanına geldi ve pencereye eğildi. Erken mi çıkıyorsunuz, Bay Furukawa?</p>

  <p>Dişçide randevum var.</p>

  <p>Diş tedavinize ödediğiniz paralarla dişçiniz bir yat almıştır herhalde.</p>

  <p>Fransa'da bir villa bile almış olabilir, diye espriye karşılık verdi Furukawa.</p>

  <p>Bekçi buna bir kahkaha atıp, rutin soruyu sordu. Eve gizliliği olan iş götürüyor musunuz?</p>

  <p>Hayır. Çantamı ofiste bıraktım.</p>

  <p>Bekçi bir düğmeye basıp bariyerin inmesini sağladı. Eve gidince bir bardak tekilayla ağzınızı çalkalayın. Acıyı dindirir.</p>

  <p>Fena fikir değil, dedi Furukawa vitesini bire geçirirken. Sağol.</p>

  <p>Vincent Laboratuvarları caddeden bakınca okaliptüs ağaçları arasında hemen fark edilmeyen, yüksek bir cam binada bulunuyordu. Uzay ve havacılık şirketlerinden oluşan bir konsortiyumun sahibi olduğu bu tesis bir araştırma ve tasarım merkeziydi. Ödeneklerin büyük bir kısmı askeri programlar için hükümetçe sağlandığından, yapılan çalışmalar 'son derece gizli' kapsamına girmekteydi. Geleceğin havacılık-uzay teknolojisi üzerine incelemeler yapılır, en yüksek potansiyeli olan projelerin dizayn ve üretimine geçilirken, o denli başarılı olmayanları ilerde yeniden incelenmek üzere bir yana ayrılırdı.</p>

  <p>Furukawa, istihbarat çevrelerince 'uykuda' olarak adlandırılan ajanlardandı. Ana babası, savaştan hemen sonra Amerika'ya göç eden binlerce Japondan ikisiydi. Gelir gelmez, tecrit kamplarından serbest bırakılan Japon-Amerikalılarla hemen kaynaşmışlardı. Furukawa'ların Amerika'ya göçleri Japonya'ya olan sevgilerini kaybetmelerinden değildi. Tam tersine, Amerika'dan ve onun kültür karışımından nefret ettiklerindendi.</p>

  <p>Bir tek amaçlan vardı, o da tek oğullarının Amerikan iş hayatında bir lider olması. Çocuklarına ülkenin sunduğu en iyi eğitimi verebilmek için hiçbir masraftan kaçınılmazken, bu para gizlice Japon bankalarından onların aile hesaplarına geçirilmekteydi. Adamakıllı sabır isteyen uzun yıllar sonra oğulları George aerodinamik fiziği alanında doktorasını yapıp, Vincent Laboratuvarları'nda önemli bir mevkiye gelince Furukawa'lar ödüllerini almış oldular. Alanında oldukça saygın bir yeri olan George artık Amerika'nın uzayhavacılık teknolojisi üzerine en son bilgileri toplayabiliyor ve bunları gizlice Suma Sanayi Şirketi'ne iletiyordu.</p>

  <p>Furukawa'nın daha ömründe görmemiş olduğu bir ülke için çalmış olduğu gizli bilgiler Japonya'ya araştırma ve geliştirme maliyeti olarak milyarlarca dolar kazandırmıştı. Tek başına gerçekleştirdiği bu ihanet eylemi sayesinde Japonya havacılık-uzay piyasasında beş yıl erken dünya lideri oldu.</p>

  <p>Furukawa Hawaii'de Hideki Suma'yla bir buluşması sırasında Kaiten Projesi kadrosuna da seçilmişti. Böylece Japonya'nın en etkili önderlerinden biri tarafından kutsal bir göreve seçilmenin onuruna da kavuşmuştu. Aldığı talimat, özel olarak renklendirilmiş otomobillerin limandan çıkarılarak kendisine açıklanmayan adreslere nakledilmesini sağlamaktı. Furukawa hiçbir soru sormadı. Bu operasyon hakkında hiçbir şey bilmeyişi onu rahatsız etmiyordu. Amerikan teknolojisini çalmak olan asıl görevi tehlikeye girer korkusuyla bu işe daha fazla karışması istenmiyordu.</p>

  <p>Santa Monica Bulvarı'na girdiğinde trafik yoğun değildi. Birkaç kilometre sonra San Diego Otoyolu'na saptı. Gaz pedalına hafifçe dokunmasıyla Murmoto diğer otomobillerin yanından rüzgâr gibi geçmeye başladı. Radar dedektöründen gelen işaret üzerine hız kesti ve üç yüz metre ötede park eden polis radar ünitesine yaklaşırken hız sınırı içindeydi. Onları geçer geçmez yine gaza bastı.</p>

  <p>Furukawa çok geçmeden liman alanına vardı. Burada küçük bir sokağa saptı, boş bir depo önünde park etmiş, treyleri olan kocaman bir kamyonun yanından geçti. Bu sırada iki kez kornasını çaldı. Koca kamyonun sürücüsü de buna cevap olarak havalı kornasını üç kez öttürdükten sonra Purukawa’nin peşinden gitti.</p>

  <p>Yük alıp boşaltan kamyonlar arasından geçtikten sonra Furukawa sonunda ithal otomobillerin boşaltıldığı bir alanın giriş kapısında durdu. Diğer alanlar daha önce boşaltılan Toyotalar, Hondalar ve Mazdalarla doluydu. Birer birer onları oto galerilerine götürecek olan iki katlı oto taşıyıcı araçlara yükleniyorlardı.</p>

  <p>Kapıdaki görevli teslim alma belgelerine bakarken Furukawa da Divine Water'dan o ana dek boşaltılmış otomobil denizini gözledi. Otomobillerin üçte biri alana indirilmiş, Kaliforniya güneşi altında beklemekteydi. Geminin çeşitli kaporta çıkışlarından dakikada on sekiz otomobil limana çıkarılmaktaydı.</p>

  <p>Görevli belgeleri geri verdi. Tamam, efendim, 3 adet SP beş yüz spor model sedan. Lütfen belgelerinizi yolun altındaki görevliye verin. Hemen otomobillerinizi alabilirsiniz.</p>

  <p>Furukawa ona teşekkür edip arkasındaki kamyona kendisini takip etmesi için işaret verdi.</p>

  <p>Hareket memuru Furukawa'yı görünce hemen tamdı. Yine o çürük kahverengi otomobillerden almak için mi geldiniz? diye neşeyle sordu.</p>

  <p>Furukawa omuz silkti. Bu arabaları satış filosu için alan bir müşterim var. İnanmayacaksın, ama şirketinin rengi bu.</p>

  <p>Ne satıyorlar peki, Kyoto kertenkele kakası falan mı?</p>

  <p>Hayır, ithal kahve.</p>

  <p>Aman markasını söylemeyin, bilmek istemem.</p>

  <p>Furükawa memurun eline bir yüz dolar sıkıştırdı. Otomobilleri ne zaman teslim alabilirim?</p>

  <p>Memur sırıttı. Sizin arabaları kargoda bulmak kolay. Yirmi dakikada dışarı çıkartırının.</p>

  <p>Üç kahverengi otomobilin gemiden çıkarılıp treylere yerleştirilmesi yine de bir saati bulmuştu. Furukawa ve kamyon sürücüsü tek bir kelime bile konuşmadılar. Göz göze temas bile istenmiyordu.</p>

  <p>Alanın kapısından çıktıktan sonra Furukawa arabasını yolun kenarına çekti ve bir sigara yaktı. Kamyon ve treyleri otoyola doğru yol alırken arkadan hiç belli etmediği bir merakla gözledi. Treylerin plakası Kaliforniya'ydı, fakat eyalet sınırını geçmeden önce ilk fırsatta bunun değiştirileceğinden emindi.</p>

  <p>Bu işi hiç düşünmemeye kendini alıştırmış olduğu halde Furukawa yine de bu kahverengi otomobillerin ne özelliği olabileceğini merak etmekten alamadı kendini. Hem gönderildikleri adres neden o denli gizliydi?</p>
</body>
</html>
