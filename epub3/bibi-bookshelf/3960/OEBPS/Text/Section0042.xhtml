<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650221"></a><a name="_Toc356650185" style="text-align: justify;">Kısım&nbsp;</a>38</h2>

  <p>Silahlarınızı seçin, diye bağırdı Pitt alarm sisteminin feryatları arasında.</p>

  <p>Sandecker çoktan harekete geçmişti. El fenerini kolunun altına sıkıştırmış, cephanenin bulunduğu dolaba atılmıştı. Evet, beyler, ne arzu ederdiniz?</p>

  <p>Pitt bir çift Colt tabanca aldı, içindeki şarjörleri boşalttı. Kırk beşlik otomatik!</p>

  <p>Sandecker dolabın içini birkaç saniye karıştırdıktan sonra aradığı kalibreyi buldu. Pitt'e iki kutu attı. Winchester gümüş uçlu. Sonra Giordino'ya döndü. Sana ne lazım, Al?</p>

  <p>Giordino raftan üç tane Remington1100 çifte almıştı. On iki kalibrelik, çift yüklü.</p>

  <p>Üzgünüm, dedi Sandecker aramaya gerek görmeden. Giordino'ya birkaç kutu çifte fişekliği verdi. Sana ancak dört numara magnum, geyik kurşunu verebiliyorum. Sonra da hemen eğilip boyaların satıldığı reyona koştu.</p>

  <p>Çabuk, ışığınızı söndürün, diye uyardı Pitt, kendisi de aracın tek famı tabancasının kabzasıyla kırarak.</p>

  <p>Minibüsler sokağın başında, durmuşlar, mağazanın içindekiler tarafından görünmüyorlardı. Katiller üstlerindeki ninja giysileriyle çabucak ve sessizce araçlarından indiler. Mağazaya kadar olan yolu ağır ağır, durarak geçtiler.</p>

  <p>Jeep'i ve içindekileri paramparça etme planları Pitt'in otoyoldan hiç beklenmedik sapmasıyla suya düşmüştü. Şimdi, oracıkta yeni bir taktik geliştirmek zorundaydılar. Serinkanlılıkla düşünüp, durum muhakemesi yaptılar.</p>

  <p>Aşırı güvenli oluşları doğru düşünmelerine engel oluyordu. Kurbanlarından karşı ateş beklemedikleri ve onların silahsız olduklarına kesinlikle inandıkları için bir an önce mağazanın içine girip işlerini bitirmek istiyorlardı.</p>

  <p>Ekibin şefi adamlarına dikkat|i olmaları için işaret etti. Bir kapının eşiğinde durup harabeye dönmüş mağazanın karanlık içine baktı. Sokak lambasının aydınlığında yerlere saçılmış olan mallardan başka bir şey görünmüyordu. Jeep gölgelerin içinde kaybolmuştu. Alarm gürültüsü ise başka bir ses duymasına engel olmaktaydı.</p>

  <p>Civardaki mağazaların üstündeki dairelerde bir bir ışıklar yanmaya başlayınca durumu incelemesi biraz aceleye geldi. Bir sürü insanın gelip de tanık olması işine gelmiyordu. Üstelik bir de polis tehlikesi vardı. Şerif ve yardımcılarının olay yerine gelmeleri birkaç dakikadan fazla sürmezdi.</p>

  <p>Derken yapmış olduğu bir yanlış değerlendirme onu ölümcül bir hataya yöneltti. Jeep'deki adamların çarpma sırasında ağır yaralı oldukları, ya da korkudan bir köşeye büzülmüş olduklarım varsaydı ve adamlarından bir kısmını mağazanın arkasını kapatmaları için göndermedi.</p>

  <p>Jeep'e koşup kurbanlarının işini bitirip minibüslere dönmek için üç dakika zaman tanıdı. Öldürme işi çabuk ve kolay olur, diye düşündü. Önlem olsun diye, sokak lambasını ateş edip sokağın karanlık olmasını, dolayısıyla adamlarının arkadan gelen ışıkla siluetlerinin görünmemesini sağladı. Bir ıslıkla işaret verip silahların hazır olmasını, 5.56 milimetrelik 51 mermi atan Sawa otomatik tüfeklerinin emniyet mandallarının açılmasını emretti. Sonra üç kez kısa ıslık öttürdü ve hep birlikte vitrinden içeri girdiler.</p>

  <p>Karanlığın içinde yağ gibi kayarak vaziyet aldılar. İlk giren altı adam namlularıyla her yeri tarıyorlar, karanlığın içinde görebilmek için gözlerini zorluyorlardı.</p>

  <p>Aniden ucunda yanan bir kumaş parçası sarkan beş galonluk bir boya tineri kutusu adamların arkasına düştü ve mavi turuncu alevler çıkararak kaldırımda patladı. Aynı anda Pitt ve Giordino ateş açarlarken, Sandecker de yanıcı sıvıyla dolu bir kutu daha gönderdi.</p>

  <p>Pilt her iki eliyle ateş ediyordu, fakat dikkatle nişan alamıyordu. Açtığı salvo ateşle pencerenin sağındaki üç adamı devirdi. Bunlardan biri yıkılmadan önce kısa bir ateş açtı ve raflardaki boya kutularını parçaladı.</p>

  <p>Giordino soldaki ilk adamı vurdu ve adamı pencereden dışarı fırlattı. Diğer ikisi karanlıkta yalnızca gölgelerdi, ama Remington boşalana kadar onlara ateş etti. Sonra onu bırakıp doldurulmuş ikinci tüfeği aldı ve karşıdan ateş kesilene kadar atışı sürdürdü.</p>

  <p>Pitt tabancalarını yeniden doldurup dükkânın önündeki alev ve dumana baktı. Ninja giysili katiller kaybolmuşlar, deli gibi siper arıyorlar, ya da yüksek olan kaldırımın arkasına gizlenmeye çabalıyorlardı. Ama kaçmamışlardı. Hâlâ oradaydılar ve her zamanki gibi tehlikeliydiler. Kovanlarına çomak sokulmuş eşek arıları gibi öfkeli olduklarından Pitt'in hiç kuşkusu yoktu.</p>

  <p>Yeniden toplanıp bir daha saldıracaklardı, fakat bu kez daha kurnazca ve daha temkinli olarak. Bütün binanın, içindeki adamlarla birlikte kül olması birkaç dakikayı geçmezdi.</p>

  <p>Amiralim? diye seslendi Pitt.</p>

  <p>Buradayım, diye karşılık verdi Sandecker. Boya reyonunda.</p>

  <p>Ziyaretimiz fazla uzadı. Al ve ben burasını korurken siz de bir arka kapı bulabilir misiniz?</p>

  <p>Hemen gidiyorum.</p>

  <p>Sen iyi misin, ahbap?</p>

  <p>Giordino elindeki Remington'u salladı. Yeni delik açtırmadım.</p>

  <p>Gitme zamanı geldi. Uçağa yetişmemiz gerek, değil mi?</p>

  <p>Anlıyorum.</p>

  <p>Pitt öldürmüş olduğu yabancıların cesetlerine son bir kez baktı. Cesetlerden birinin yüzündeki maskeyi sıyırdı. Alevlerin aydınlığında Asyalı bir yüz gördü. İçinde büyük bir öfke kabardı. Kafasının içinde Hideki Suma adını taşıyordu. Hiç karşılaşmamış olduğu, yüzünün neye benzediğini bile bilmediği bir adam. Fakat Suma'nın nasıl bir çamur ve kötülüğü temsil ettiğini bildiğinden öldürdüğü adamlar için hiç üzüntü duymadı. İçinde büyük bir kararlılık vardı; bunca ölüme ve kargaşaya neden olan adam da mutlaka ölmeliydi.</p>

  <p>Kereste bölümünden, diye seslendi Sandecker. Yükleme havuzuna açılan bir kapı var.</p>

  <p>Pitt Giordino'yu kolundan tuttu ve onu öne itti. Sen önden git, ben seni korurum.</p>

  <p>Remington'lardan birini kapan Giordino rafların arasından sıyrılıp gözden kayboldu. Pitt dönüp Colt'larla son bir kez ateş açtı. Tetikleri o kadar hızlı çekiyordu ki, tabancalar makineli tüfek gibi ateş ediyorlardı. Sonra iki silah da boşaldı. Pitt bunları yanına alıp parasını sonra ödemeye karar verdi ve tabancaları kemerine sokup kapıya doğru koştu.</p>

  <p>Az kalsın da yetişiyordu.</p>

  <p>Altı adamını kaybettikten sonra her zamankinden daha temkinli olan katillerin lideri artık her yanı alevlerle kaplı mağazanın içine bir çift,şok bombası fırlatıp ardından da otomatik silahıyla taradı. Kurşunlar Pitt'in yakın çevresine yağmur gibi yağdı.</p>

  <p>El bombaları patlar patlamaz şok dalgaları tavanı çökertip Phelps Point'de bulunan bütün pencereleri zangır zangır sarstı. Mağazanın yerinde hâlâ ayakta duran duvarlardan başka bir şey kalmamıştı.</p>

  <p>Bu son patlama Pitt'i koşarken arkadan yakaladı ve onu arka kapıdan, yükleme havuzundan fırlatıp, mağazanın arkasındaki bir dar sokağa çarptı. Sırtüstü düşünce soluğu kesilmişti. Giordino ve Sandecker gelip onu yerden kaldırdılar ve bitişik evin bahçesinden geçerek caddenin karşısındaki parkın bando platformuna kadar geldiler. Burada güvenlikte sayılırlardı.</p>

  <p>Elektrik kabloları yanınca alarm sesi de kesilmiş, artık yaklaşmakta olan şerif ve itfaiye ekibinin sirenleri duyulabiliyordu. Orada, bando sahnesinin çatısı altında, bitkin ve epey hırpalanmış, ama yine de sağ olduklarına şükreder durumda beklerlerken Giordino her zamanki esprilerinden birini döktürdü.</p>

  <p>Yoksa söylediğimiz bir şeye mi bozuldular?</p>
</body>
</html>
