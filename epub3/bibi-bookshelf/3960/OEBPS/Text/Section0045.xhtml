<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650224"></a><a name="_Toc356650185" style="text-align: justify;">Kısım&nbsp;</a>41</h2>

  <p>İşte, bakın, dedi Mel Penner, bir sihirbaz tavrıyla genişçe bir masanın üstündeki örtüyü çekip, minicik ağaçları ve binalarıyla, masmavi bird eniz ortasında 3 boyutlu bir ada maketini göstererek. Eskiden Ajima adıyla tanınan Soseki Adası.</p>

  <p>Çok güzel olmuş, dedi Stacy Penner'i överek. Öyle gerçek görünüyor ki...</p>

  <p>Tren yolu maketleri yapmak en büyük merakımdır, dedi Operasyonlar Müdürü övünçle. Diyorama yapmak hobimdir.</p>

  <p>Weatherhill masanın üstüne eğilip denizden yükselen sarp kayalıkların gerçekçi görünümüne baktı. Boyutları nedir?</p>

  <p>En geniş yeri on dört kilometre uzunluğunda. Kaliforniya açıklarındaki kanal adalarından San Migueiy çok benziyor.</p>

  <p>Penner cebinden bir mendil Çıkarıp şakaklarından akan teri sildi. Palau'da Koror Adası üzerindeki kumsalda, kulübe benzeri küçük bir binadaydılar. Klima sistemi odanın derecesini yeterince düşürmüştü, fakat yüzde doksan sekizi bulan nem oranı için yapılacak bir şey yoktu.</p>

  <p>Üstünde sırtı açık bir yelek ve şort bulunan Stacy masanın çevresinde dolanıp maketi İnceledi, kayalıklar arasındaki minyatür, oryantal tarzda köprüler ve çam ağaçları adaya mistik bir hava veriyordu. Bir an içinden geçenleri anlatmakta güçlük çekti, sonra da, Cennet gibi bir yer olmalı, dedi.</p>

  <p>Hiç de yakışmadı, dedi Pitt, ta Washington'dan getirmiş olduğu tekilayı buzlu bardağından yudumlayarak. Üstünde bir NUMA tişörtüyle mayosu vardı. Güneşten esmerleşmiş uzun bacaklarını önündeki iskemleye uzatmıştı. Dıştan bakınca güzel bir bahçeye benziyor, ama içinde bir canavar dolaşıyor.</p>

  <p>Sence Suma’nın nükleer silah deposuyla patlatma kumanda merkezi bu adanın altında mı? diye sordu Frank Mancuso. Buluşma noktasına en son gelen ekip üyesi oydu.</p>

  <p>Penner başını salladı. Bundan eminiz.</p>

  <p>Stacy uzanıp denizden neredeyse dimdik yükselen uçurumlarda parmağım gezdirdi. Burada gemilerin yanaşabileceği hiçbir yer yok. İnşaat •malzemelerini havadan uçaklarla getirmiş olmalılar.</p>

  <p>O halde casus uydularımıza yakalanmadan bu inşaatı nasıl yapmışlar? diye ortaya sordu Weatherhill.</p>

  <p>Penner yüzünde gururlu bir ifadeyle adanın dört bir yanını masanın kenarlarına kadar.saran denizden bir parçayı kaldırdı. Gri alçının içinden geçen küçük bir tüp gösterdi. Bir tünel, diye açıkladı. Suma’nın mühendisleri Edo Kenti' nin en derindeki yeraltı katından başlayıp, sahile kad ar on kilometre, buradan da Soseki'nin deniz tabanının altına kadar elli kilometre uzayan bir tünel inşa etmişler.</p>

  <p>Suma'nın hanesine bir puan daha yazın, dedi Pitt. Casus uydularımız dikkati çeken bir faaliyet fark etmediler, çünkü, tüneli kazarken çıkardıkları molozu, yeraltı kentinin hafriyatı sırasında çıkanlarla birlikte attılar.</p>

  <p>Mükemmel bir gizleme, dedi Giordino. Bir iskemleye tersinden oturmuş, dikkatle maketi inceliyordu. Paçaları kesilmiş bir blucin giymiş, üstü çıplaktı.</p>

  <p>Dünyanın en uzun tüneli, dedi Penner. Japonların okyanus altında Honshu ile Hokkaido arasında yapmış olduklarından da uzun.</p>

  <p>Weatherhill şaşkınlık içinde başını iki yana salladı. İnanılmaz bir çalışma. Bunca gayretin daha barışçı bir amaç için harcanmamış olması ne yazık.</p>

  <p>Bir maden mühendisi olarak Mancuso böylesine dev bir projenin çıkaracağı sorunları herkesten çok bilebilirdi. Sadece bir uçtan diğerine en az yedi yıl sürmüş olmalı, dedi hayranlıkla.</p>

  <p>Penner başını hayır anlamında salladı. Yeni sondaj gereçleriyle, günde yirmi dört saat çalışarak dört yılda tamamlamışlar.</p>

  <p>Üstelik büyük bir gizlilik içinde yapmışlar, dedi Stacy. Üstündeki örtü açıldığından beri gözlerini maketten ayıramamıştı.</p>

  <p>Penner adanın bir bölümünü kaldırınca, minyatür labirentler, geçitler ve odalar belirdi. Burada da tesisin iç kısmı var. Ölçekte biraz yanılgı olabilir, ama Jim Hanamura'nın bize iletebildiği taslaklardan ancak bu kadarını yapabildim.</p>

  <p>Bana kalırsa harika bir iş yapmışsın, dedi Stacy. Detaylar öyle kesin ki.</p>

  <p>Büyük bir kısmı tahminlere dayanıyor, fakat Kern bir tasarım ve mühendis ekibini görevlendirerek, tesisin orijinalinde olabilecek boyutları çıkarmalarını sağladı. Penner susup odada bulunan dört ÇAST elemanına birer dosya verdi. Burada tünelin Edo Kenti'ndeki ucunun ve Kern'in adamları tarafından detayları çıkarılmış, kumanda merkezi planları var.</p>

  <p>Herkes dosyasında bulunan çizimleri çıkararak, Küba füze bunalımından bu yana özgür dünyanın karşılaştığı en büyük tehdidi oluşturan tesisin planını incelemeye başladı. Hiç konuşmadan geçitleri öğrendiler, odaları tanıtan etiketleri ezberleyip boyutlarını incelediler.</p>

  <p>Merkez ada yüzeyinin en az üç yüz metre altında olmalı, dedi Mancuso.</p>

  <p>Adada havaalanı ya da liman yok, diye mırıldandı Stacy. Girişler. ya helikopterle ya da Edo Kenti'nden tünelle yapılıyor.</p>

  <p>Pitt tekilasının son yudumunu da içti. Denizden saldırı yapılamaz. Saldıran birlik profesyonel dağcılardan oluşsa bile, Suma’nın savunma sistemleri onları beyaz bir duvara tırmanan karıncalar gibi kolayca haklayabilirler.</p>

  <p>Yüzeydeki şu binalar nedir? diye sordu Weatherhill.</p>

  <p>Suma'nın üst düzey yöneticileri için lüks bir sayfiye yeri. İş toplantıları için burada biraraya gelirler. Ayrıca politikacılarla, hükümet bürokratlarıyla ya da yeraltı liderleriyle gizli buluşmalar için de ideal bir yer.</p>

  <p>Shimzu'nun tablosunda ada, hiç bitki olmayan çorak bir yer olarak görünüyordu, dedi Pitt. Oysa yarısı ağaçlarla kaplı.</p>

  <p>Son yirmi yıl içinde Suma’nın bahçe tasarımcıları tarafından yetiştirildi, dedi Penner.</p>

  <p>Mancuso düşüncçler içinde burnunu kaşıdı. Sayfiye eviyle kontrol merkezi arasında bir asansör olamaz mı?</p>

  <p>Planda böyle bir şey görünmüyordu, dedi Penner. Eğer tam yerini bilmiyorsak, asansör boşluğundan girişi göze alamayız.</p>

  <p>Bu çapta bir yeraltı tesisi mutlaka dışardan bir havalandırma gerektirir.</p>

  <p>Mühendislerimiz o sayfiye bölgesindeki evlerden çoğunun hava bacaları ve egzoz borularını gizlemek için göstermelik olduğuna inanıyorlar.</p>

  <p>Bak işte bunu deneyebiliriz, dedi Weatherhill gülerek. Borulardan girip çıkmayı iyi bilirim.</p>

  <p>Penner omuz silkti. Yine bilgimiz yeterli değil. Havanın Edo'dan pompalanması ve kirli havanın da oraya gönderilip yeraltı kentininkiyle birlikte dışarı atılması mümkün.</p>

  <p>Pitt Penner'e baktı. Loren ve Diaz'ın adada tutuluyor olmaları mümkün mü?</p>

  <p>Mümkün denebilir. Henüz izlerini bulamadık. Fakat böyle sayfiye evleri bulunan erişilmesi olanaksız bir ada, rehineleri saklamak için çok güvenli bir yer olur.</p>

  <p>Rehine oldukları kesin, dedi Stacy. Ama salıverilmeleri için koşulları nedir? Kongre üyesi Smith ve Senatör Diaz kaçırıldıklarından bu yana tek bir ses gelmedi.</p>

  <p>Hiçbir istekte bulunulmadı, diye açıkladı Penner. Böylece Başkan'ı beklegör oyununa sokmak istiyorlar. Bir kurtarma operasyonu içink arar verebileceği yeterli istihbaratı edinmeden bu emri vermek istemiyor.</p>

  <p>Giordino gözleriyle tartar gibi Penner'e baktı. Bu deliğe baskın yapmak için bir plan olmalı, hep böyle bir plan vardır.</p>

  <p>Bir planımız var, dedi Penner. Don Kern merkezin elektronik sistemlerine girip etkisiz duruma getirecek, biraz karmaşık fakat uygulanabilir bir operasyon planladı.</p>

  <p>Karşımızda nasıl bir savunma olduğunu biliyor muyuz? diye sordu Pitt. Suma onca parayı ve emeği harcadığı dünyanın sekizinci harikasını kimbilir nasıl korur.</p>

  <p>Tam olarak bilemiyoruz. Penner'in gözleri kaygılı bir şekilde maketin üstünde gezindi. Suma’nın elinde ne düzeyde güvenlik ve askeri teknoloji olduğunu biliyoruz ve paranın edinebileceği en iyi uyarı cihazlarıyla donanmış olduğunu varsayıyoruz. Kara ve deniz uyarısı için egzotik radar donanımları, sualtından gelecek tehlikeler için sonarlar, kıyı çevresini saran lazer ve ısı sensörleri. Tabii, silahlı robotlardan oluşan bir ordusu olduğunu da unutmamak gerekir.</p>

  <p>Tabii, yerden denize ve havaya füzelerini de hesaba katalım, dedi Pitt.</p>

  <p>Bu cevizi kırmak kolay olmayacak, dedi Weatherhill bayat bir yakıştırmayla.</p>

  <p>Giordino Penner'e merakla baktı. Bana kalırsa bir uçak gemisi ve saldırı filosunun bombardımanıyla önce savunmayı yumuşatıp, ardından en az beş Özel Savaş timiyle saldıralım. Bu kayanın içine başka türlü giremeyiz.</p>

  <p>Ya öyle, dedi Pitt. Ya da kocaman bir nükleer bomba.</p>

  <p>Penner sahte bir gülücük yaptı. Sizin bu önerilerinizi pratikte uygulayamayacağımıza göre, bu işi yapmak için başka yollar kullanacağız.</p>

  <p>Durun, ben tahmin edeyim, dedi Mancuso. Stacy'yi, Weatherhill'i ve kendisini göstererek, O tünelden biz üçümüz gireceğiz.</p>

  <p>Beşiniz de içeri giriyorsunuz, diye mırıldandı Penner. Ama tümünüz birden tünelden değil.</p>

  <p>Stacy'nin şaşkınlıktan soluğu kesildi. Frank, Timothy ve ben böyle bir giriş yapmak için eğitim görmüş profesyonellerden değiliz ki. Dirk ve Al da deniz uzmanları. Böyle bir sızma operasyonu için ne deneyimleri, ne de becerileri var. Eminim onları da içeri göndermeye niyetiniz yoktur.</p>

  <p>Niyetim var, diye üsteledi Penner alçak bir sesle. Söylediğin kadar bereciksiz değildirler.</p>

  <p>Bize kara ninja giysileri giydirip tünelden yarasalar gibi pır pır süzülmemizi mi isteyeceksiniz? Pitt'in sesinde adamakıllı alaylama vardı.</p>

  <p>Yoo, dedi Penner sakin sakin. Sen ve Al adaya havadan inip dikkatleri çekerken, aynı anda diğerleri Edo Kenti'nden giriş yapacaklar.</p>

  <p>Paraşüt olmasın, diye inledi Giordino. Paraşütten nefret ederim.</p>

  <p>Demek öyle! dedi Pitt. Büyük Pitt ve Muhteşem Giordino, borazanlar, çanlar ve davullar çalarken Hideki Suma’nın özel kalesine uçacaklar. Sonra casus olarak Samuray stili idam edilecekler. Bizi biraz saf mı buldunuz, ne, Penner?</p>

  <p>Biraz risk olduğunu itiraf ederim, dedi Penner savunmaya geçerek. Ama sizleri ölüme göndermek gibi bir niyetim yok.</p>

  <p>Giordino Pitt'e döndü. Kullanılıyoruz gibi bir his var mı içinde?</p>

  <p>Şuna kazıklanıyoruz, desene.</p>

  <p>Pitt bir yandan da Operasyonlar Müdürü'nün yalnızca kendi yetkisiyle karar vermediğinin de farkındaydı. Bu plan Kern'den çıktıktan sonra Jordan'ın ve Başkan’ın da onayını almıştı. Döriüp Stacy'ye baktı. Kadının yüzünde Pitt'e Gitme diyen bir ifade vardı.</p>

  <p>Peki, adaya çıktık diyelim, sonra ne olacak? diye sordu.</p>

  <p>Suma’nın güvenlik güçlerinin dikkatini dağıtarak/bütün takımı oradan çıkaracak bir kurtarma harekâtı yapana kadar yakalanmamaya çalışacaksınız.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p>En gelişmiş güvenlik önlemleri içinde on dakikca bile dayanamayız.</p>

  <p>Kimse sizden mucize beklemiyor.</p>

  <p>Ee? dedi Pitt.</p>

  <p>Ee'si ne?</p>

  <p>Biz gökten inip Suma'nın robotlarıyla saklambaç oynarken, üç profesyonel de altmış kilometrelik bir tünelden gizlice adaya gelecekler, o kadar mı? Pitt sinirini ve hayretini zorlukla bastırıyordu. Bütün plan bu mu yani?</p>

  <p>Evet, dedi Penner biraz utanarak ve gözlerini Pitt'den kaçırarak.</p>

  <p>Washington'daki ahbaplarınız bu parlak planı herhalde fal dergisinde okumuş olmalılar.</p>

  <p>Oysa Pitt içinden yüzde yüz kararlıydı. Loren'in o adada tutsak edilme olasılığı varsa, gidecekti.</p>

  <p>Neden kolayca anakaradan aldıkları enerji kaynaklarını kesmiyorsunuz? diye sordu Giordino.</p>

  <p>Çünkü kumanda merkezi tümüyle kendi kendine yetiyor, dedi Penner. Kendi jeneratörleri var.</p>

  <p>Pitt, Giordino'ya baktı. Ne dersin, Koca Al?</p>

  <p>Bu adada geyşalar var mı?</p>

  <p>Suma yalnızca en güzel kadınları yanında çalıştırmakla tanınır, dedi Penner gülümseyerek.</p>

  <p>Havada vurulmadan nasıl uçacağız oraya? diye sordu Pitt.</p>

  <p>Penner'in gülüşü artık nihayet güzel bir şey söyleyeceğinin işareti gibiydi. Aa, işte planın bu kısmı çok büyük bir başarı şansına sahiptir, dedi.</p>

  <p>İsabet olur, dedi Pitt buz gibi. Yoksa birinin fena halde canı yanar.</p>
</body>
</html>
