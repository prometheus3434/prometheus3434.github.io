<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650199"></a><a name="_Toc356650185">Kısım&nbsp;</a>16</h2>

  <p>On dakika geçti, derken yirmi. Yalnızlığın dehşeti, denizin dibinde kaybolma duygusu ve sonsuz bir karanlık artık dayanılmaz bir karadüş olmaya başlıyordu.</p>

  <p>Pitt Big John’u doruğun ortasındaki düzlüğe park ettikten sonra bilgisayarı motor bölmesindeki deliğin durumunu vermesi için programladı. Ekrana gelen sonuç su seviyesinin jeneratörün birkaç santimetre yakınma geldiğini gösterdi.</p>

  <p>Yüzeye yaklaşmaları her ne kadar dışardaki su basıncım adamakıllı azaltmışsa da, delik büyümüş, Pitt'in çabalan su seviyesinin yükselmesini önleyememişti. Yükselen su seviyesinin neden olduğu hava basıncını normale getirmek için bölmedeki havayı çekti.</p>

  <p>Plunkett oturduğu yerden yarım dönmüş Pitt'i inceliyordu. Pitt'in yüzü sakindi, hemen hiç kırpmıyormuş gibi görünen gözlerinden büyük bir öfke yansımaktaydı; herhangi bir kimseye ya da şeye değil, yalnızca kontrol edemediği bir duruma yönelmiş bir öfkeydi. Plunkett'in varlığından neredeyse habersiz gibiydi. Aklı tüm duygulara ve korkuya karşı sımsıkı kapalıydı. Çeşitli yollardan kurtulma planları düşünüyor, en küçük ayrıntılarına kadar hesap yapıyor, fakat sonunda her birinin de işe yaramazlığını kabul etmek zorunda kalıyordu.</p>

  <p>Başarma olasılığı bulunan yalnızca bir tek yol vardı, ama bu da tümüyle Giordino'ya bağlıydı. Eğer dostu gelecek bir saat içinde ortaya çıkmazsa, iş işten geçecekti.</p>

  <p>Plunkett uzanıp kocaman yumruğuyla Pitt'in omzuna dokundu. Çok görkemli bir çabaydı, Bay Pitt. Bizi sonsuz derinliklerden kurtarıp neredeyse yüzeyi göreceğimiz bir yere getirdin.</p>

  <p>Ama yetmedi işte, diye mırıldandı Pitt. Ucuna kadar geldik, orada kaldık.</p>

  <p>Peki ama söyler misin, basınç için giriş-çıkış bölmesi olmadan ve biz i yüzeye çıkaracak bir personel kapsülü olmadan yüzeye nasıl ulaşmayı düşünüyordun?</p>

  <p>İlk fikrim yüzerek çıkmaktı.</p>

  <p>Plunkett tek kaşını kaldırdı. Umarım soluğumuzu tutmamızı düşünmüyordun.</p>

  <p>Hayır.</p>

  <p>Güzel, dedi Plunkett rahatlayarak. Çünkü ben daha otuz metre çıkamadan boğulurdum. Biraz durduktan sonra merakla Pitt'e baktı. Yüzme konusunda ciddi değilsin herhalde.</p>

  <p>Çaresizliğin ürettiği saçma bir ümit işte, dedi Pitt filozofça. Vücutlarımızın o basınca ve dekompresyona dayanamayacağını ben de biliyorum tabii.</p>

  <p>Bu ilk fikrindi. Daha başka özgün fikirlerin var mı... örneğin bu canavarı yüzdürmek falan gibi?</p>

  <p>Yaklaşıyorsun.</p>

  <p>On beş tonluk bir aracı yerinden kaldırmayı düşünmek ancak müthiş bir hayalgücüyle olabilir.</p>

  <p>Aslında yalnızca Al Giordino'ya bağlı, dedi Pitt. Eğer aklımdan geçenleri okumuşsa, bir sualtı aracıyla gelip...</p>

  <p>Ama o senin düşündüğünü yapamadı, dedi Plunkett.</p>

  <p>Herhalde çok iyi bir nedeni vardır.</p>

  <p>Bay Pitt, sen de biliyorsun, ben de biliyorum ki, hiç kimse gelmeyecek. Değil birkaç saat içinde, günler geçse de gelmeyecek. Sen bir mucize için kumar oynadın ve kaybettin. Eğer aramaya gelseler bile, sizin yıkılan maden tesisinizi ararlar, burayı değil.</p>

  <p>Pitt cevap vermeden önüne baktı. Aracın ışıkları bir balık sürüsünü çekmişti. Yassı vücutları ve narin kuyruklarıyla tembel tembel çemberler çizerek yüzüyorlardı.</p>

  <p>Pitt sanki bir şey dinlermiş gibi öne eğildi, sonra yine arkasına yaslandı. Bir an bir şey işittiğimi sandım.</p>

  <p>Bu avaz avaz müziğe rağmen bir şey işitebileceğimize şaşarım, diye homurdandı Plunkett. Artık kulak zarlarım iflas etti.</p>

  <p>Unutturma da sana sonra bir başsağlığı kartı atayım, dedi Pitt. Yoksa pes edip bırakalım, kabine su basalım mı, istiyorsun?</p>

  <p>Gözleri yine balıklara takılı halde hareketsiz oturmaya devam etti. O sırada tepelerinden büyük bir gölge geçti; balıklar tek vücutmuşçasına karanlığın içine ok gibi dalıp kayboldular.</p>

  <p>Bir şey mi oldu? diye sordu Plunkett.</p>

  <p>Ziyaretçimiz var, dedi Pitt, 'demedim mi' anlamında sırıtarak. Koltuğunda kıpırdanıp üst camdan bakmaya çalıştı.</p>

  <p>NUMA sualtı araçlarından biri BigJohn'un biraz arkasında ve sağında boşlukta asılı gibi durmaktaydı. Giordino'nun ağzı tam anlamıyla kulaklarında, Amiral Sandecker ise yuvarlak lumbozdan coşkuyla el sallamaktaydı.</p>

  <p>İşte Pitt'in beklediği, için için dua ettiği an buydu, Plunkett'in de kollarını açıp ona sarılması onun da bu mutluluğu nasıl paylaştığını gösteriyordu.</p>

  <p>Dirk, dedi Plunkett ciddileşerek. Bu kadar olumsuz bir yoldaş olduğum için senden özür dilerim. Bu iş her türlü kavrayışımın ötesinde. Çok müthiş bir adamsın doğrusu.</p>

  <p>Eh işte, elimden geleni yaptım, dedi Pitt esprili bir alçakgönüllülükle.</p>

  <p>Pitt sualtı aracının içindeki Giordino'nun gülen yüzü kadar harika bir şey gördüğünü hatırlamıyordu. Ya Amiral nereden çıkmıştı? Nasıl olup da olay yerine bu kadar çabuk gelebilmişti?</p>

  <p>Giordino fazla zaman kaybetmedi. Bir elektrik alıcısını örten küçük kapağı işaret etti. Pitt onun ne demek istediğini anlayıp bir düğmeye bastı. Kapak açıldı, birkaç dakika içinde sualtı aracının robot kolları buraya bir kablo bağlayıverdi.</p>

  <p>Beni işitiyor musun? diye çınladı Giordino'nun sesi hoparlörlerden.</p>

  <p>Sesini duymak ne büyük zevk, bilemezsin, dostum, dedi Pitt.</p>

  <p>Geciktik, kusura bakma. Öbür araç yüzeye çıkınca kaza geçirip battı. Bunun da aküleri kısa devre yapınca onarım için zaman kaybettik.</p>

  <p>Hepsi bağışlandı. Bu ne şeref, Amiralim, sizi hiç beklemiyordum.</p>

  <p>Bırak yağ çekmeyi, diye patladı Sandecker. Durumunuz nedir?</p>

  <p>Bütün enerji kaynağımızı kırk elli dakika sonra kapatabilecek bir deliğimiz var. Onun dışında iyi durumdayız.</p>

  <p>O halde hemen işe koyulalım.</p>

  <p>Konuşarak daha fazla zaman kaybetmeyen Giordino hemen sualtı aracını pruvası Big John'un alt yanına gelecek biçimde manevra etti. Sonra da kontrol küresinin ön alt kısmındaki manipülatör kollarını devreye soktu. Bu kollar Big John'unkilerden çok daha küçük ve karmaşıktı.</p>

  <p>Bu kolların değişik tiplerde el mekanizmaları vardı ve hidrolik olarak eliyordu. Sol el kola döner bir bilekle bağlı, bunun da uçlarında yün, pamuk, iplikten çeliğe kadar her türlü maddeyi tanıtlayabilen sensörlere sahip üç parmağı vardı. Kullananın da becerisi ve bir bilgisayar sistemiyle güçlenince, bu parmaklar küçük bir iğneden ipliği geçirebildiği gibi, gerektiğinde kaya parçalarını bile kırabilirdi.</p>

  <p>Robot kol küçük bir tanka bağlı bir hortumu çözüp, ortasında bir deliği olan büyükçe bir çubuğa yerleştirdi.</p>

  <p>Sağ kolun bilek kısmında dört tane çember biçiminde metal kesici disk vardı. Her diskin değişik diş yapısı bulunuyor, kestiği maddenin sertliğine göre bu diskler değiştirilebiliyordu.</p>

  <p>Pitt merakla sol ek montajına baktı. Disklerin araçta olduğunu biliyordum, ama oksijenli kesme gerecini nereden buldun?</p>

  <p>Geçen bir denizaltıdan ödünç aldım, dedi Giordino ayrıntıya girmeden.</p>

  <p>Mantıklı. Pitt arkadaşının kendisini işletmediğinden emin değildi, ama üsteleyecek hali de yoktu.</p>

  <p>Ayrılma başlıyor, dedi Giordino.</p>

  <p>Sen bizi kesip ayırmaya çalışırken, ben de basan suyun ağırlığını telefi etmek için hava basıncını birkaç atmosfer arttırayım.</p>

  <p>İyi fikir, dedi Sandecker. Ne kadar yüzebilirlik kazanırsan o kadar iyi. Fakat basınç emniyet sınırına da dikkat et, yoksa dekompresyon sorunlarıyla karşılaşabilirsiniz.</p>

  <p>Bilgisayarımız bunu kontrol eder, dedi Pitt. Dr. Plunkett de ben de vurgun yemek istemeyiz.</p>

  <p>Pitt kontrol ve motor bölmelerine basınçlı hava pompalarken Giordino da kol ve el manipülatörlerini bağımsız olarak çalışacak duruma getirdi. Üç hareketli parmağı olan el kaynak çubuğunu yuvanın içinden geçen sürgüye dayadı. Çubuk pozitif yüklü, araç ise negatifdi. Çubuk sürgüye değer değmez birden bir parlama oldu. Metal kızarıp erirken çubuğun içindeki delikten püsküren oksijen metalin yeniden katılaşmasını önlüyordu.</p>

  <p>Bütün şaftları, kaideleri ve elektrik bağlantılarını kesip kontrol bölümünü ana gövdeden ayıracaklar, diye açıkladı Pitt.</p>

  <p>Plunkett anladığını göstermek için başını salladı. O sırada Giordino öbür kolu uzattı, kesici diskler hedefine değince kıvılcımlar püskürmeye başladı. Demek ki yolculuk biletimiz bu. Boş bir şampanya şişesi gibi yüzeye çıkacağız.</p>

  <p>Ya da boşaltılmış bir şişe Coor birası.</p>

  <p>Bay Pitt, karşımıza ilk çıkan pub'da içkiler benden.</p>

  <p>Teşekkür ederim, Dr. Plunkett. Kabul ediyorum, yalnız yeter ki yukarı çıkacak kadar yüzebilirliğimiz olsun.</p>

  <p>Kontrol bölmesini kesip çıkarsınlar, dedi Plunkett. Boğularak ölmektense vurgun yemeyi yeğlerim.</p>

  <p>Pitt öyle düşünmüyordu. Yüzyıllardan beri dalgıçların vurgun nedeniyle çektikleri ıstırap insanlarca yapılan en müthiş işkencelerin bile ötesindeydi. Ölüm kurtuluş sayılırdı, çünkü sağ kalmak demek, ömür boyu hiç dinmeyen acılarla bükülmüş, sakat bir beden oluyordu. Pitt gözlerini dijital göstergeden hiç ayırmıyordu; basınç üç atmosferi göstermekteydi, yani yirmi metre derinliğin basıncı. Kanlarında nitrojen gazı oluşmaya başlamadan bu derinlikteki basınca dayanabilirlerdi.</p>

  <p>Yirmi beş dakika sonra, tam Pitt yapmış olduğu tahminleri yeniden gözden geçirmek üzereyken metalik bir gürültü duyuldu.</p>

  <p>Yalnızca bir yatak ve bağlantı yeri kaldı, diye haber verdi Giordino. Hazır olun, kopuyorsunuz.</p>

  <p>Anlaşıldı, dedi Pitt. Bütün enerji ve elektrik sistemlerini kapamak için hazır bekliyoruz.</p>

  <p>Sandecker gözlerinin önünde iki adamın da her an ölebileceklerini düşündükçe fena oluyordu. Yeterli havanız var mı? diye sordu.</p>

  <p>Pitt monitöre bir göz attı. Eğer yolda alışveriş yapmazsak, eve kadar idare eder.</p>

  <p>O sırada tüyleri diken diken eden bir gıcırtı sesi duyuldu ve kontrol bölmesi birden sarsılıp, burnu yukarı doğru savruldu. Bölme yapısı bulunduğu ana gövdeden kopmak ister gibi hareketlendi. Pitt hemen ana jeneratör bağlantısını kapatıp, bilgisayarı ve telefonu işler durumda bırakabilmek için acil durum akülerini devreye soktu. Fakat bütün bu hareketlenme birden durdu ve traktörün kocaman çerçevesi üstünde donmuş gibi kaldılar.</p>

  <p>Dayanın, dedi Giordino'nun güven verici sesi. Birkaç hidrolik kabloyu ıskalamışım. Sonra da ekledi. Elimden geldiğince yakında kalmaya çalışacağım, ama eğer ara açılacak olursa telefon kablosu kopar, ses bağlantımızı kaybederiz.</p>

  <p>Elini çabuk tut. Bazı kesik hatlardan ve bağlantı yerlerinden su giriyor.</p>

  <p>Anlaşıldı.</p>

  <p>Yüzeye çıkar çıkmaz çıkış kapınızı açıp hemen kendinizi dışarı atın, diye seslendi Sandecker.</p>

  <p>İshal olmuş kazlar gibi, dedi Pitt.</p>

  <p>Pitt ve Plunkett birkaç dakika için dinlenerek disklerin kesme sesini dinlediler. Derken bir sökülme sesi duyuldu ve geride BigJohn'un mekanik bağırsaklarını bırakarak yavaş yavaş yükselmeye başladılar.</p>

  <p>Yükseliyoruz! diye kükredi Plunkett.</p>

  <p>Pitt'in ağzı gerildi. Çok yavaş. İçeri dolan su yüzebilirliğimizi azalttı.</p>

  <p>Çıkış biraz uzun sürecek, dedi Giordino. Yükselme hızınız dakikada on metre sanırım.</p>

  <p>Motoru, reaktörü ve bir ton suyu da beraberimizde sürüklüyoruz. Hacmimiz ağırlık fazlamızdan ancak biraz daha fazla.</p>

  <p>Yüzeye yaklaştıkça daha hızlı çıkarsınız.</p>

  <p>Yeterli değil. Aldığımız su basınçtaki düşmeyi dengeleyecek.</p>

  <p>Haberleşme kablosu için merak etme, dedi Giordino. Yükseliş hızınıza kolayca ayak uydurabiliyorum.</p>

  <p>Ne büyük teselli, diye homurdandı Pitt.</p>

  <p>Yirmi metre yükseldik, dedi Plunkett.</p>

  <p>Yirmi metre, diye tekrarladı Pitt.</p>

  <p>Dakikalar ilerledikçe ikisi de konuşmadan derinlik göstergesine bakıyorlardı. Denizin rengi de giderek açılmış, önce yeşile, sonra da sarıya dönüşmüştü. Yüz elli metreye vardıklarında Pitt artık kol saatinin kadranını görebiliyordu.</p>

  <p>Yavaşlıyorsunuz, diye uyardı Giordino. Çıkış hızınız dakikada yedi metreye düştü.</p>

  <p>Pitt bilgisayardan bilgi istedi. Çıkan sonuç hiç hoş değildi. Su basma seviyesi kırmızıyı gösteriyor.</p>

  <p>Hava hacminizi arttırabilir misiniz? diye sordu Sandecker endişeyle.</p>

  <p>Ancak öldürücü dozda bir vurgunu göze alırsak.</p>

  <p>Başaracaksınız, dedi Giordino ümitle. Seksen metre sınırını da geçtiniz.</p>

  <p>Yükseliş hızı dört metreye düşerse el mekanizmasıyla bizi tutup çekin.</p>

  <p>Anlaşıldı.</p>

  <p>Giordino öne çıkıp aracını kıç kısmı yüzeye dönük biçime çevirdi, otomatik pilotu da diğer aracın hızında geri gidecek biçimde ayarladı. Fakat daha robot kolu uzatmadan diğer aracın hız kaybettiğini ve aranın açıldığını gördü. Hemen arayı kapadı.</p>

  <p>Dakikada iki metre, dedi Pitt buz gibi bir sesle. Hemen bağlansan iyi olur.</p>

  <p>Başladım bile, dedi Giordino.</p>

  <p>Sualtı aracının el mekanizması diğer aracın bir çıkıntısını sımsıkı yakalayana kadar, kontrol bölmesinin yükselmesi tümüyle durmuştu.</p>

  <p>Su bizi daha fazla itmiyor, dedi Pitt.</p>

  <p>Giordino sualtı aracının demir safra ağırlıklarını atarak tam hız tornistan yaptı. Kontrol bölmesini yedeğine alan sualtı aracı ıkına sıkına yüzeye doğru yükselmeye başladı.</p>

  <p>Seksen metre, yetmiş metre, günışığına ulaşma yolculuğu hiç bitmeyecekmiş gibi görünüyordu. Tam yirmi yedi metreye vardıklarında bu çıkış son kez olarak kesildi. Motor bölmesinde yükselen su sonradan parçalanan borulardan ve gediklerden büyük bir güçle artmaktaydı.</p>

  <p>Sizi tutamıyorum, dedi Giordino dehşetle.</p>

  <p>Hemen çıkın! diye bağırdı Sandecker.</p>

  <p>Pitt ve Plunkett'in böyle bir talimata gerekleri yoktu, ikisi de ölmek istemiyordu. Kontrol bölmesi dibe doğru inişe geçmiş, sualtı aracını da beraberinde çekmekteydi. Tek kurtuluşları içerdeki hava basıncıydı; dışardaki su basıncıyla neredeyse eşitlenmiş durumdaydı. Fakat su basması çok kötü bir zamanda olmuş, acil durum akülerine kısa devre yaptırarak çıkış kaportasını açan hidrolik devreyi kesmişti.</p>

  <p>Plunkett çılgın gibi kaportayı dışarı doğru itmeye çalıştı, fakat biraz daha yüksek olan su basıncı aman vermiyordu. Pitt de yanına geldi, birlikte uğraştılar.</p>

  <p>Sualtı aracının içinde Giordino ve Sandecker bu mücadeleyi büyük bir korku içinde izlemekteydiler. Kontrol bölmesi yüzebilirliğini hızla kaybediyor, dehşet verici bir hızla dibe doğru iniyordu.</p>

  <p>Sonunda kaporta kapağı açıldı ve bölmenin içine su dolmaya başladı. Sık sık soluk alıp ver, yukarı çıkarken de soluk vermeyi unutma, diye uyardı Pitt.</p>

  <p>Plunkett peş peşe derin soluklar alıp ciğerlerindeki karbondioksiti boşalttı, son soluğunu da içinde tutarak kendini açık kaportadan suya bıraktı.</p>

  <p>Aynı işlemleri yapan Pitt de suya dalınca Giordino sualtı aracının robot elini çekti ve BigJohn'un geride kalan bölümü de dibe düşmeye başladı.</p>

  <p>Pitt o sırada bilemezdi, ama çıkışını yaptığı sırada tam kırk iki metre derinlikteydi. Oysa yüzeyden süzülen günışığı sanki on kilometre uzaktaymış gibiydi. Ayağında bir çift palet olması için bir yıllık maaşını seve seve Erirdi. Bir de on beş yaş daha genç olsaydı. On dokuz yirmi yaşlarındayken otuz metre derinliğe teçhizatsız olarak pek çok dalış yapmıştı. Gerçi hâlâ formdaydı, ama zaman ve çetin bir yaşam ne de olsa izlerini bırakıyordu.</p>

  <p>Güçlü ve eşit kulaçlarla yüzerken bir yandan da azar azar soluk veriyor, ciğerlerinde genleşen gazların kılcal damarları koparıp hava kabarcıklarının kanına geçip hava ambolizmine neden olmasını önlüyordu.</p>

  <p>Pitt yukarda iki teknenin gölgesini gördü. Gözlük olmadığı için bulanık olan görüntüden teknelerin yalnızca altını seçebiliyordu. Biri irice bir gemiyken, diğeri çok çok büyüktü. Kafasını çarpmamak için rotasını değiştirdi. Altında Sandecker ve Giordino sualtı aracıyla izliyorlar, ona destek veren bir tezahürat ekibi gibi görünüyorlardı.</p>

  <p>Plunkett'in hizasına gelince, onun adamakıllı zor durumda olduğunu gördü. Plunkett'in tüm gücü kesilmiş gibiydi, Pitt'in gördüğü kadarıyla kendinden geçmek üzereydi. Yakasından tutup onu çekmeye başladı.</p>

  <p>Pitt ciğerlerindeki son havayı da verdi. Yüzeye hiç erişemeyeceğini sanıyordu. Kulakları zonklamaya başlamıştı. Tam son bir çaba için bütün gücünü toplarken Plunkett'in hareketsiz kaldığını fark etti. İngiliz bilimadamı gücünün son damlasına kadar kahramanca mücadele etmişti, fakat ne yazık ki iyi bir yüzücü değildi.</p>

  <p>Pitt'in gözleri kararmış, hawai fişekleri görmeye başlamıştı. Oksijensizlik beynini kemiriyordu, fakat yüzeye çıkmak isteği bütün benliğini sarmıştı. Deniz suyu gözlerini yakıyor, burun deliklerinden içeri giriyordu. Artık boğulmasına birkaç saniye kalmıştı, ama hâlâ teslim olmaya niyeti yoktu.</p>

  <p>Tükenmekte olan gücüyle son bir hamle yaptı. Plunkett'in ölü gibi ağırlığını da çekerek ayaklarıyla suyu itip serbest koluyla çılgın gibi kulaç attı. Yüzeydeki dalgalar hem çok yakın görünüyor, hem de sanki ondan sürekli uzaklaşıyor gibiydi.</p>

  <p>O sırada suya bir şeylerin düştüğünü duydu. Birden her iki yanında si^ yahlar içinde dört insan şekli beliriverdi. İki tanesi Plunkett'i alıp götürdüler. Diğer ikisinden biri Pitt'in ağzına soluma regülatörünün ağızlığını yerleştirdi.</p>

  <p>Önce derin bir soluk aldı, ardından peş peşe soluklar alıp verdi, tâ ki dalgıç biraz da kendisi soluyabilmek için nazikçe ağızlığı ondan alana kadar. Pitt'in bütün yaşamında soluduğu en lezzetli havaydı bu.</p>

  <p>Pitt'in başı su yüzüne çıkınca sanki ömründe ilk kez görüyormuşçasına uzun uzun güneşe baktı. Gökyüzü hiç bu denli mavi olmamış, bulutlar hiç bu denli beyaz görünmemişti. Deniz sakindi.</p>

  <p>Dalgıçlar ona destek olmak istediler ama Pitt onları silkeledi. Sırtüstü suda durup kule gibi yükselen nükleer denizaltıya baktı. Sonra da yelkenliyi fark etti. Bu da nereden çıkmıştı? Dalgıçlar denizaltıdandı, tamam, ama Çinli yelken gemisi ne oluyordu?</p>

  <p>Yelkenlinin koruyucu parmaklıklarına dayanan bir hayli insan vardı. Bunların çoğu kendi adamlarıydı, çılgın gibi el sallayıp tezahürat yapıyorlardı. Aralarında Stacy Fox'u fark edip el salladı.</p>

  <p>Pitt endişeyle Plunkett'e bakındı, fakat merak etmesine gerek yoktu. Plunkett çoktan denizaltının güvertesine çıkarılmış, etrafını Amerikan denizcileri sarmıştı. Çok geçmeden kendine geldi ve öğürüp kusarak içindeki suyu boşaltmaya başladı.</p>

  <p>Bir kol boyu ötesinde sualtı aracı yüzeye çıktı. Giordino kaporta kapağını açıp başını çıkardığında dünyanın en mutlu insanı gibi görünüyordu. Normal konuşma sesiyle konuşacak kadar Pitt'e yakındı.</p>

  <p>Bak nelere yol açtın, diyerek güldü Giordino. Bize pahalıya patlayacak.</p>

  <p>Pitt ölümü yendiği için mutlu olmasına mutluydu, ama yüzü birden müthiş bir öfkeyle doldu. Pek çok şey yok edilmiş, o anda bilmiyordu ama pek çok insan da ölmüştü. Giordino'ya cevap verirken hiç doğal olmayan gergin bir ses çıkardı.</p>

  <p>Ne sen, ne de ben. Ama bunun gerçek sorumlusu kimse yanlış adama çattılar.</p>

  <p>&nbsp;</p>

  <p>&nbsp;</p>
</body>
</html>
