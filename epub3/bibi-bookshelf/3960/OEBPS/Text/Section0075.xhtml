<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650254"></a><a name="_Toc356650185" style="text-align: justify;">Kısım&nbsp;</a>71</h2>

  <p>Gerek Başkan, gerekse Ulusal Güvenlik Kurulu danışmanları Ejder Merkezi'nin imha olduğu haberini yorgun bir sevinçle karşıladılar. Kimse büyük bir coşku gösteremeyecek denli bitkindi. CIA Başkanı Martin Brogan bu durumu, eşi ilk bebeğini doğururken hastanede bütün bir gece beklemesine benzetti.</p>

  <p>Başkan, Ray Jordan ve Don Kern'i şahsen kutlamak için Durum Değerlendirme Odası'na geldi. Sevinçten gözleri ışıl ısıldı.</p>

  <p>Adamların çok büyük bir iş başardılar, dedi Başkan, Jordan’ın elini sıkarak. Bütün ülke size borçludur.</p>

  <p>Bu onur ÇAST ekibine aittir, dedi Kem. Gerçekten de imkânsız bir işi başardılar.</p>

  <p>Ama kurban da vermedik değil, diye mırıldandı Jordan. Jim Hanamura, Mary Showalter ve Dirk Pitt; operasyon epey pahalıya patladı.</p>

  <p>Pitt'ten bir haber yok mu? diye sordu Başkan.</p>

  <p>Kern başını iki yana salladı. Pitt ve denizaltı aracının heyelan altında kalıp gömüldüğü konusunda hiç kuşku yok.</p>

  <p>Pyramider'den görülebiliyor mu?</p>

  <p>Uydunun patlama ve heyelandan sonraki ilk geçişinde sualtında öyle çok kargaşa vardı ki, kameralar aracı göremediler bile.</p>

  <p>Belki bir sonraki geçişte görebilirsiniz, dedi Başkan ümitle. Sağ olduğu konusunda en küçük bir olasılık varsa, onu kurtarmak için büyük bir kurtarma operasyonu yapılmasını istiyorum. Postumuzu Pitt'e borçluyuz, ben de onu terkedip gitme niyetinde değilim.</p>

  <p>Gereken yapılacaktır, diye söz verdi Jordan. Ama aklı çoktan başka projelere kaymıştı bile.</p>

  <p>Amiral Sandecker'den bir haber var mı?</p>

  <p>Gözlem uçağı Ejder Merkezi'nden atılan füzelerle isabet almış. Pilot uçağı Okinawa'nın Naha Hava Üssü'ne indirmeyi başarmış. İlk raporlara göre uçak adamakıllı ağır hasar görmüş ve tüm haberleşme sistemleri kesilmiş.</p>

  <p>Can kaybı?</p>

  <p>Yok, diye yanıtladı Kern. Bir iki sıyrık ve bere dışında, herkesin bu işten sağ çıkması şaşılacak olay.</p>

  <p>Neyse, hiç olmazsa haberleşmenin neden kesildiğini anlamış olduk, dedi Başkan.</p>

  <p>Dışişleri Bakanı Douglas Oates öne çıktı. Yine iyi haberler var, Başkanım, dedi gülerek. Sovyet ve Avrupa ortak arama ekipleri kendi bölgeleri içinde gizlenmiş bombalı otomobillerin hemen tümünü bulmuşlar.</p>

  <p>Otomobillerin gizlendiği yerleri buldukları için bu işte de her şeyi ÇAST ekibine borçluyuz, dedi Kern.</p>

  <p>Ne yazık ki bizim işimize o kadar çok yaramadı, dedi Jordan.</p>

  <p>Kern başıyla onayladı. Kaiten Projesi için en büyük tehdit Amerika Birleşik Devletleri'nden geliyordu. Avrupa birliği ya da Doğu Avrupa ülkeleri değil. Tsuboi ve Yoshishu, Suma'nın elimizde olduğunu anladıkları zaman otomobillerin yerlerini değiştirerek işimizi zorlaştırdılar.</p>

  <p>Başkan Jordan'a döndü. Başka bulunan var mı?</p>

  <p>Altı tane. Merkezi İstihbarat Müdürü hafifçe gülümsedi. Artık biraz soluk alabileceğimize göre, ulusal güvenliği tehlikeye sokmadan diğerlerini de buluruz.</p>

  <p>Ya Tsuboi ve Yoshishu?</p>

  <p>Boğulduklarına inanıyoruz.</p>

  <p>Başkan çok hoşnut görünüyordu. Dönüp odada bulunan herkese baktı. Baylar, dedi. Nasıl kılıkılına onları bir felaketten kurtardığınızı hiç bilmeyecek olan Amerikan halkı adına size teşekkür ederim.</p>

  <p>Bu kriz böylece sona ermişti, fakat daha o anda bile bir başkası başlamaktaydı. O öğleden sonra İran-Türkiye sınırında silahlı çatışmalar çıkmış, Küba'ya ait bir Mig25, içi Jamaika'dan dönmekte olan turistlerle dolu bir Amerikan yolcu uçağını ateş açarak düşürmüştü.</p>

  <p>Bu kargaşa içinde bir adamın aranması unutulup gitmişti. Pyramider'in üstün teknolojisi çok daha önemli dünya olaylarına yönelmişti. Uydunun gözlerini yeniden Japonya açıklarındaki denize çevirebilmesi için daha dört hafta geçecekti.</p>

  <p>O zaman da Big Ben'den en küçük bir iz bile görünmeyecekti.</p>
</body>
</html>
