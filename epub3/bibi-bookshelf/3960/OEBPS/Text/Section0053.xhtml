<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650232"></a><a name="_Toc356650185" style="text-align: justify;">Kısım&nbsp;</a>49</h2>

  <p>Gözlerini açık tutmak için flaster yapıştırmaya gerek kalmamıştı. Stacy, Mancuso ve Weatherhill Pitt robot köpekle mücadele ederken ekran aniden kararana kadar her şeyi izlemişlerdi. Kamatori başka bir kamerayla yerdeki kan izlerini gösterince üzüntüleri ve şaşkınlıkları daha da arttı.</p>

  <p>Dördü de metal iskemlelere zincirlerle bağlanmış olarak, kocaman bir video ekranı karşısına oturtulmuştu. Giordino'nun McGoon ve McGurk adlarını takmış olduğu iki robot ellerinde en son model Japon otomatik silahlarıyla hemen arkalarında duruyorlardı.</p>

  <p>Planlarının hiç beklenmedik biçimde başarısızlığa uğraması ve böylesine çaresiz kalmaları onları ölüm fermanlarından çok yıkmıştı. Akıllarından yüzlerce kaçış yolu geçirmişlerdi, fakat birinin bile en büyük başarı olasılığa yoktu. Artık yaklaşan ölümün fena halde bilincindeydiler.</p>

  <p>Stacy dönüp, arkadaşının ölümüne nasıl tepki gösterecek diye, Giordino'ya baktı. Fakat Giordino'da hiçbir üzüntü ya da öfke izi yoktu. Gözleri buz gibi sakin, ekrana, sanki bir cumartesi serüven filmi izlermiş gibi merakla bakıyordu.</p>

  <p>Kısa bir süre sonra Kamatori odaya gelip, bir şilte üzerine bağdaş kurarak oturdu ve kendine bir fincan saki boşalttı. Sanırım avın sonucunu izlemişsinizdir, dedi fincanı yudumlarken. Bay Pitt kurallara göre oynamadı. Robota saldırıp programını bozdu ve kendi budalalığı sonucu öldü.</p>

  <p>Nasıl olsa senin ellerinle ölecekti, dedi Mancuso tükürür gibi. Hiç olmazsa seni o kasaplık zevkinden mahrum etti.</p>

  <p>Kamatori pis pis sırıttı. Emin olun, arkadaşınızın başına gelenler bir daha tekrarlanmayacak. Yeni bir robot köpek programlanıyor, artık sistemine verilecek hiçbir hasar onun avına saldırmasına yol açmayacak.</p>

  <p>Bu büyük bir gelişme, diye yorum yaptı Giordino.</p>

  <p>Seni alçak, diye tısladı Mancuso, yüzü kıpkırmızı bir halde zincirlerini zorlayarak. Senin gibilerin savaş tutsaklarına uyguladığı vahşeti gördüm. Başkalarına işkence etmekten zevk alırsınız, ama kendiniz en küçük bir acı duymaktan it gibi korkarsınız.</p>

  <p>Kamatori, lağım çukurunun başından dişlerini gösterip tıslayan bir sıçana bakar gibi baktı Mancuso'ya. Sizi en sona saklıyorum, Bay Mancuso. Sıranız gelene kadar diğerlerinin doğranmasını izleyerek acı çekeceksiniz.</p>

  <p>Sıra bende olsun, diye gönüllü oldu Weatherhill. Aklındaki bütün kaçış numaralarını bir yana atıp, tek bir eylem üzerine düşünmekteydi. Hiçbir şey yapamasa bile, Kamatori'yi öldürmek ölmeye değerdi.</p>

  <p>Kamatori ağır ağır başını iki yana salladı. O onur Miss Stacy Fox'a aittir. Profesyonel bir kadın ajan çok ilginç bir hasım olacak. Umarım Dirk Pitt'den daha heyecan verici olur. Pitt beni hayal kırıklığına uğrattı.</p>

  <p>İlk kez o an Weatherhill midesinin bulandığını hissetti. Ölümden hiçbir zaman korkmamıştı. Yaşamının yarısı öldürülmek ve sağ kalmak sınırı arasında geçmişti. Fakat iyi tanıdığı ve saygı duyduğu bir kadın vahşice öldürülürken eli kolu bağlı oturmak, fena halde midesini bulandırıyordu.</p>

  <p>Kamatori ayağa kalkıp, zincirlerini çözmesi için robotlara emir verirken Stacy'nin yüzü solgundu, ama düşmanına buz gibi bir nefretle bakmaktaydı. Elektronik bir sinyalle kilitler açıldı ve Stacy hoyratça iskemlesinden kaldırıldı.</p>

  <p>Kamatori odadan dışarı açılan kapıyı işaret etti. Git, diye emretti. Bir saat sonra izlemeye başlıyorum.</p>

  <p>Stacy arkadaşlarına, son kez gördüğünü sanarak, baktı. Mancuso vurgun yemiş gibiydi, Weatherhill ise gözlerinde büyük bir üzüntüyle Stacy'ye baktı. Fakat Stacy'yi şaşırtan Giordino oldu. Giordino ona bir göz kırpıp gülümsedi.</p>

  <p>Boşuna zaman harcıyorsun, dedi Kamatori.</p>

  <p>Aceleye gerek yok, dedi robotların arkasından bir ses.</p>

  <p>Stacy dönüp baktı, mutlaka gözleri onu aldatıyor olmalıydı.</p>

  <p>Pitt kapının kenarına dayanmış, sakin sakin Kamatori'ye bakıyordu. İki eliyle uzun bir süvari kılıcının kabzasını tutmaktaydı.</p>

  <p>Geciktiğim için özür dilerim, dedi gülümseyerek. Bir köpeğin terbiyesiyle meşguldüm de.</p>
</body>
</html>
