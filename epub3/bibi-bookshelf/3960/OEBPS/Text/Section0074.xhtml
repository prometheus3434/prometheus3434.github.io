<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650253"></a><a name="_Toc356650185" style="text-align: justify;">Kısım&nbsp;</a>70</h2>

  <p>Suyla temas eden asit bileşimi zamanlama plakasını eritip barometrik basınç düğmesine bastı. Asidin bakır düğme üzerindeki etkisi hemen bir elektrik yükü oluşturup ateşleme devresini kapattı.</p>

  <p>Elli yıl bekledikten sonra bomba çekirdeğinin etrafındaki otuz iki tane detonatör ateşleme yaparak son derece karmaşık olan patlatma fenomenini başlattı. Nötronlar onları çevreleyen plütonyumlara girerek zincirleme reaksiyonu başlattılar. Ardından milyonlarca derecelik ve kiloluk basınçla patlayan bir fizyon gerçekleşti. Sualtındaki ateş topu yukarı fırlayarak su yüzeyinden fışkırdı.</p>

  <p>Su şok dalgalarını yayan çok uygun bir ortamdır. Saniyede iki kilometre hızla yol alan şok dalgası, patlama noktasından ancak sekiz kilometre uzaklaşabilmiş Big Ben'ı yakalayıp yoluna devam etti. Korkunç basınç denizaltı aracına balyoz gibi çarptı, fakat araç buna dayanabilmişti.</p>

  <p>Bu darbeyi alırken, yerden kalkmış tortu bulutu içinde göz gözü görmezken bile, Pitt yalnızca sevinç duymaktaydı. Patlamayla birlikte içini kemiren başaramama korkusu kaybolmuştu. Hiçbir şey göremeden, yalnızca sonar sondaların yardımıyla tortu yağmuru altında bilinmeyen bir rotada yol almaya devam ediyordu. Uzun yamacın tam ortasında çok yetersiz bir hız yapabiliyordu. Paletler sürekli kaydığı için düz bir çizgide gitmesi olanaksızdı.</p>

  <p>Birazdan başlayacak olan muazzam heyelandan kurtulmasının hemen hemen olanaksız olduğunun farkındaydı. Ama en küçük bir korku duymuyordu. Sağ kalmak için büyük bir inat ve kararlılık içindeydi.</p>

  <p>Su yüzeyinde ise püsküren suyun yüksekliği iki yüz metreyi bulmuştu. Ama hendeğin altındaki fay bölgesinde şok dalgalan yerkabuğunun dikey olarak kaymasına yol açtı. Kabuktaki fay art arda gelen şoklarla inip kalkarak iyice genişledi ve büyük bir deprem yarattı.</p>

  <p>Milyonlarca yıldan beri birikmiş tortu tabakaları ileri geri hareketlerle Soseki Adası'nın yoğun lav kitlesini, tıpkı oynar kumlar üzerindeki bir kaya parçası gibi aşağı çekmeye başladı önceleri yumuşak tortu tabakaları sayesinde şok dalgalarından etkilenmeyen ada kitlesi daha sonra yavaş yavaş denize batmaya başladı ve su seviyesi koruyucu duvarlara kadar yükseldi.</p>

  <p>Soseki Adası'nın batması alttaki tortu tabakalarının sıkışarak yeni bir kat oluşturmasına kadar sürdü. Fakat artık dalgalar uçurumun dibine değil, kayalıkların üstündeki ağaçları yalayacak kadar yükselmişti.</p>

  <p>Patlamadan birkaç saniye sonra hendeğin doğu tarafındaki duvar sarsılarak kırılmaya başladı. Sonra da muazzam bir gürültüyle yüz milyonlarca ton ağırlığındaki çamur yerinden kayarak hendeğin altına doğru yığılmaya başladı. Yüzeye doğru müthiş bir basınç dalgası çıkarak suyun altında dağ gibi bir su duvarı oluşturdu.</p>

  <p>Korkunç tsunami doğmuştu.</p>

  <p>Su üstündeki yüksekliği bir metre olan dalga kısa zamanda hızlandı ve batıya doğru yuvarlanırken hızı saatte beş yüz kilometreyi buldu. Hiçbir engel tanımayan bu dalga dünyanın en yok edici gücüydü. Ve yirmi kilometre ötede, batmakta olan Soseki Adası bu öldürücü gücün tam yolu üzerindeydi.</p>

  <p>Felaket sahnesi hazırlanmıştı.</p>

  <p>Ejder Merkezi'nin ölümü artık kaçınılmazdı.</p>

  <p>Tsuboi, Yoshishu ve adamları hâlâ savunma kontrol odasında, yaralı durumda güneye doğru uçan C5 Galaxy'yi izliyorlardı.</p>

  <p>İki füzeyle isabet aldı ve hâlâ uçuyor, dedi Yoshishu hayretle.</p>

  <p>Her an düşebilir... Tsuboi birden konuşmasını kesti, çünkü o anda patlamış olan 'Anasının Soluğu'nun sarsıntısını hissetmişti. Duydunuz mu siz de? diye sordu.</p>

  <p>Evet, duyar gibi oldum, sanki çok uzaklarda gök gürler gibi, dedi Koyama gözünü radar ekranından ayırmadan. Herhalde havalandırma deliklerinde yankılanan bir şimşek falandır.</p>

  <p>Sen de hissettin mi?</p>

  <p>Hafif bir titreşim, dedi Yoshishu.</p>

  <p>Kurojima umursamaz biçimde omuz silkti. Japonlar yerkabuğunun hareketlerine hiç yabancı değildirler. Ana adalarda her yıl birden fazla sismik deprem kaydedilir ve Japon halkının yer sarsıntısı duymadığı bir hafta bile geçmez. Yer sarsıntısı. Sismik bir fay hattı üzerindeyiz. Her zaman olur. Merak edecek bir şey yok. Ada tek parça kayadandır, Ejder Merkezi de her türlü depreme dayanacak biçimde yapılmıştır.</p>

  <p>Bombanın giderek zayıflayan enerjisi merkezin bulunduğu yerden geçerken odada bulunanlar hafifçe sallandı. Fakat ardından denizaltı fay hattındaki oynamadan kaynaklanan şok dalgası müthiş bir güçle adaya vurunca bütün Ejder Merkezi sarsılıp sallanmaya başladı. Odada bulunanların yüzünde önce hayret, sonra endişe, ardından da büyük bir korku belirdi.</p>

  <p>Bu seferki fena galiba, dedi Tsuboi sinirli bir sesle.</p>

  <p>Bu denli yoğun olanına hiç rastlamamıştık, dedi Kurojima, şaşkınlık içinde duvara tutunurken.</p>

  <p>Yoshishu sanki bu olup bitenlere öfkelenmiş gibi kıpırdamadan duruyordu. Derhal beni buradan çıkarmalısınız, dedi.</p>

  <p>Burası tünelden daha güvenlidir, dedi Koyama gürültüde sesini duyurmaya çalışarak.</p>

  <p>Bir yere tutunmayanlar şok dalgasının lav kayası altındaki tortuları dalgalandırması sırasında bir bir yere düştüler. Ada ileri geri sallanarak çamura batarken kontrol merkezi daha şiddetle sarsılmaya başlamıştı. Bir yere vidalanmamış olan araç gereçler yere devriliyordu.</p>

  <p>Tsuboi bir köşeye sığınmış, boş gözlerle Kurojima'ya baktı. Sanki düşüyormuşuz gibi.</p>

  <p>Ejder Merkezi'nde dehşet içindeki adamların bilmedikleri şey, artık dev boyutlara ulaşmış tsunaminin bu şok dalgalarından iki dakika sonra adaya vuracağıydı.</p>

  <p>Pitt'in el kumandasıyla sürdüğü Big Ben sürüne sürüne çamurun içinde yol alıyordu. Paletler sürekli olarak kavradıkları zemini kaçırıyor, bunun üzerine araç yan yan kaymaya başlıyor, ancak yerden çıkardığı çamur daha önce inip de birikince bunun üzerinde durabiliyordu. Yeniden zemini kavradığı zaman yoluna devam ediyordu.</p>

  <p>Pitt hemen hemen kör gibiydi, yalnızca birkaç göstergesi ve arasıra renkli harflerle bilgi veren bilgisayar ekranından başka yol gösterecek kılavuzu yoktu. Anladığı kadarıyla kaçabilmesi ancak mucizelere bağlıydı. Jeofizikçilerin hesaplarına göre, deprem bölgesinden kurtulmasına daha epey yolu vardı.</p>

  <p>Her şey hendek duvarından kopmayacak kadar sağlam bir zemin, ya da kayalık bir yapı bulmasına bağlıydı. Oysa hendeğin kendisi en büyük engeldi. Pitt hendeğin ters yanında bulunmaktaydı. Japonya kıyılarında güvenliğe ulaşabilmesi için koca aracı yamacın dibine kadar indirip sonra karşı yamaca tırmanması gerekiyordu.</p>

  <p>Sonar lazer tarayıcısı göstermediği için, aracının tırmanabileceği sert bir zemin olmadığını bilmiyordu. Ve az sonra tarayıcısı hendeğin doğu tarafından sismik bir heyelanın başladığını belirtmişti.</p>

  <p>Heyelana yakalandığı anda Big Ben hâlâ çamurla boğuşmaktaydı. Pitt aracın altındaki zeminin birden boşaldığını hissedince yarışı kaybettiğini anladı. Muazzam bir uğultu her yanı kaplarken ölümün parmağı sırtına dokunmuş gibi oldu. Pitt olduğu yerde büzülürken araç büyük bir çamur duvarıyla kaplandı ve tümüyle gömüldü.</p>

  <p>Tsunaminin muazzam kitlesi dev bir kule gibi yükseliyordu. Savunmasız adanın zaten batmış duvarlarına vardığında yüksekliği sekiz katlı bir bina kadar olmuştu. Bu müthiş ölüm duvarı, karşısına çıkan bütün ağaçları ve binaları kürdan gibi savurdu. İster insan, ister doğa yapımı olsun, hiçbir şey bu gücün karşısında bir saniye bile dayanamazdı. Trilyonlarca litrelik suyoluna çıkan her şeyi yok ediyordu. Ada dev bir el tarafından daha da dibe bastırılıyordu.</p>

  <p>Tsunaminin astronomik gücünün büyük bir kısmı adanın kara kitlesine çarparak kaybolmuştu. Meydana gelen ters akım dalganın önemli bir derecedeki gücünü geriye doğru, okyanusun enginliğine gönderdi. Batı tarafından ilerleyen enerjiden de ne kaldıysa, Japonya'nın ana adalarından Honshu'ya ulaştı, bir metreye kadar düşmüş olan dalga yüksekliğiyle birkaç balıkçı limanında hasar yaptı, fakat hiçbir ölüme yol açmadı.</p>

  <p>Tsunami bittikten sonra geride, çırpıntılı bir denizin altında Soseki Adası'nı ve Ejder Merkezi'ni bırakmıştı. Bir daha da asla su yüzüne çıkmayacaklardı.</p>

  <p>Adanın altında şok dalgaları devam ediyordu. Duyulan ses ağır makineli tüfek atışı gibiydi. Aynı anda tonlarca simsiyah su hava bacalarından ve asansör şaftlarından içeri dolmaya başladı. Çatlayan beton çatıdan nehir gibi su fışkırmaya başladı.</p>

  <p>Bütün Ejder Merkezi tepeden boşalan suyun gürültüsüyle dolmuştu. Korkunç bir basınçla püsküren su odalara, koridorlara ve bütün katlara dalıyordu.</p>

  <p>Merkezde büyük bir panik vardı. Yüzlerce işçi aniden kesin bir ölümle karşı karşıya olduklarını anlamışlardı. Hiçbir şey onları kurtaramazdık açacakları hiçbir yer yoktu. Ada dibe çökerken tünel kopmuş, deniz suyu tüpün öbür ucunda Edo Kenti'ne boşalmaya başlamıştı.</p>

  <p>Tsuboi'nin kulakları hava basıncından çınlıyordu. Dış odadan gelen korkunç uğultunun, savunma kontrol odasına yaklaşan su duvarı olduğunu anlamıştı. Artık hiçbir şey düşünecek zaman yoktu. Ve o anda muazzam bir su yığını patlar gibi odanın içine doldu. Kaçacak, hatta bağıracak zaman bile yoktu. Akıl hocası, yaşlı Yoshishu'nun bir su sütunu üstünde böcek gibi çırpınışını gördü. Boğuk bir çığlık atan Yoshishu bir anda suların içinde kayboluverdi.</p>

  <p>O durumda Tsuboi öfkeden başka bir şey hissetmiyordu. Ne acıdan ne de ölümden korkuyordu, yalnızca yeni imparatorluğun lideri olma fırsatını elinden alan koşullara duyduğu öfke vardı. Suma ve Yoshishu ortadan kalktığı zaman her şey onun olacaktı. Ama bunlar yalnızca ölmekte olan bir adamın son hayalleriydi.</p>

  <p>Tsuboi ayaklarının yerden kesildiğini ve koridora doğru akan suyun içine kapıldığını hissetti. Basınçtan kulaklarına bıçak saplanır gibi oldu. Ciğerleri patlayacak gibi sıkışmıştı. Sonra da su onu bir duvara çarparak ezdi.</p>

  <p>'Anasının Soluğu' patlayalı yalnızca sekiz dakika geçmişti. Ejder Merkezi müthiş bir biçimde imha olmuştu. Kaiten Projesi artık yoktu ve eskilerin Ajima olarak bildikleri ada artık su altında bir tümsekten ibaretti.</p>
</body>
</html>
