<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650222"></a><a name="_Toc356650185" style="text-align: justify;">Kısım&nbsp;</a>39</h2>

  <p>Las Vegas'ta bir cumartesi gecesiydi, cadde pırıl pırıl ışıklar allında boyaları parlayan otomobillerle doluydu. Tıpkı karanlık bastıktan sonra ışıl ışıl mücevherler içinde açılıp saçılan, zarif ve yaşlı fahişeler gibi, Las Vegas Bulvarı'ndaki eski oteller de hiç iç açıcı olmayan dış mimarilerini göz kamaştırıcı reklam lambalarıyla gizliyorlardı.</p>

  <p>Kumarhanelerin egzotik pırıltıları ve genelev taklidi dekorasyonları kumar masalarındaki krupiyeler gibi boğucu ve kişiliksizdi. Zamanla eski hava kaybolmuş, artık müşteriler bile, eskiden yemekli şovlara görkemli giysilerle gelirlerken, artık kısa kollu gömlek ve şortla gelmeye başlamışlardı.</p>

  <p>Stacy başını üstü açık Avanti marka otomobilin koltuğuna yasladı ve gözucuyla otellerin şov reklamlarına baktı. Uzun sarı saçları çöl rüzgârıyla uçuşuyordu. Burasını bir turist olarak ziyaret edip tadını çıkarmak isterdi, fakat kesinlikle iş için gelmişler, aldıkları talimata göre Weatherhill ile balayına çıkmış bir çift rolü oynayacaklardı.</p>

  <p>Kumar oynamak için ne kadar paramız var? diye sordu Stacy.</p>

  <p>Vergi mükelleflerinin cebinden çıkan iki bin dolar, dedi Weatherhill, dikkatini trafikten ayırmadan.</p>

  <p>Stacy güldü. Bununla kollu makinelerde ancak bir iki saat idare edebilirim.</p>

  <p>Kadınlar da nedense hep kollu makineleri sever, dedi Weatherhill. Öyle kol gibi şeyleri tutmak hoşlarına gidiyor herhalde.</p>

  <p>Ya erkeklerin bilardo ıstakalarını ellerinden düşürmeyişlerine ne demeli?</p>

  <p>Acaba Pitt olsa buna ne cevap verirdi, diye düşündü Stacy. Mutlaka şoven ve iğneli bir şeyler söylerdi. Fakat Weatherhill pes etti. Hazırcevaplıkta iddiası yoktu. Los Angeles'den kalkıp çöl boyunca buraya gelene kadar Stacy'ye nükleer uzay uçuşuyla ilgili bir konferans verip sıkıntıdan bayıltmıştı.</p>

  <p>Weatherhill bombalı otomobilleri taşıyan kamyondan kaçtıktan sonra Stacy'le birlikte Los Angeles'e dönmeleri emredilmişti. Onların yerini başka bir gözlem ekibi almış, kamyonu Las Vegas'taki Pasifıc Paradise Hotel'e kadar izlemişti. Verdikleri rapora göre otomobiller burada bir yeraltı park yerinde güvenli bir mahzene kapatılmıştı.</p>

  <p>Jordan ve Kem, Stacy ve Weatherhill için yeni bir operasyon başlatarak, otomobillerden birinden bir klima kompresörü çalmalarını istediler. Bu işlem Weatherhill kamyondayken yapılamayacak denli tehlikeliydi, üstelik Weatherhill'in vermiş olduğu boyutlarda ^parçanın bir taklidinin yapılması için zaman yoktu.</p>

  <p>İşte, otel burası, dedi Weatherhill başıyla neon palmiye ağaçları ve oynaşan yunus balıklarıyla süslü dev ilam göstererek. Otelin reklam ışıkları dünyanın en büyük su şovunu sunduklarını belirtiyordu. Ana binanın çatısındaki başka bir ilandaysa pembe, mavi ve yeşil renklerle otelin adı yazılıydı.</p>

  <p>Otel açık maviye boyanmış betondan inşa edilmiş, odaların pencereleri yuvarlak gemi lumbozlarına benzetilmişti. Bunu yapan mimarı T-cetveliyle dövmek gerek, diye düşündü Stacy.</p>

  <p>Weatherhill ana giriş kapısından girip, tropikal orman görünümü verilmiş, sayısız kaydırak ve çağlayanla süslenmiş bir yüzme havuzunun yanından geçti.</p>

  <p>Stacy hâlâ otelin çirkin yapısını seyrediyordu. Hideki Suma'nın sahip olmadığı bir şey var mı?</p>

  <p>Pasifle Paradise onun dünyanın çeşitli yerlerinde sahip olduğu on sayfiye otelinden yalnızca biri.</p>

  <p>Acaba Nevada Kumar Komisyonu bu kumarhanenin altında dört tane nükleer bomba olduğunu bilseydi, ne yapardı?</p>

  <p>Fazla umursamazlardı, dedi Weatherhill. Yeter ki Suma’nın dağıtıcıları makinist olmasın.</p>

  <p>Makinist mi?</p>

  <p>Yani kumarhanenin adamı olup hile yapanlar.</p>

  <p>Otel kapısı önünde durdu ve bagajdan bavullarını alan kapıcıya bahşiş verdi. Bir görevli otomobili park ederken onlar da resepsiyona gelip kayıt oldular. Stacy ağzı kulaklarında, yeni gelin rolü yapmaya çalışıyordu, fakat kendi gelinlik günlerini hatırlamakta güçlük çekmekteydi.</p>

  <p>Odalarına gelince Weatherhill komiye bahşişini verip kapıyı kapadıktan sonra hemen bir bavulu açıp içinden otelin projesini çıkararak yatağın üstüne yaydı.</p>

  <p>Otomobilleri yeraltında üçüncü katta bir mahzene saklamışlar, dedi.</p>

  <p>Stacy gözlemci ekiplerden birinin çıkardığı tüm mahzen katlarını gösteren planı inceledi. Yanısıra ekibin raporu da vardı. Üzerine çelik kat çekilmiş çifte betondan, diye yüksek sesle okudu raporu. Bir büyük çelik kapı tavana kadar yükseliyor. Güvenlik kameraları ve ikisi Dobermanı olan üç nöbetçi. Demek ki ön cepheden girmeyeceğiz. Elektronik sistemlerini altetmek kolay, ama insan faktörü ve köpekler işi sadece ikimizin başaramayacağı kadar zorlaştırıyor.</p>

  <p>Vantilatörden gireriz, dedi Weatherhill biraz düşündükten sonra.</p>

  <p>Neyse ki bir tane varmış.</p>

  <p>İnşaat yönetmeliklerinde yeri olan bir zorunluluk. Betonun genleşip büzülmesini önlemek için havalandırma olmazsa, çatlaklar oluşup otelin temelini etkileyebilir.</p>

  <p>Havlandırma deliği nereden başlıyor?</p>

  <p>Çatıda.</p>

  <p>Bizim gereçler için çok uzun mesafe.</p>

  <p>Yeraltı park katındaki bir ambardan giriş yapabiliriz.</p>

  <p>Benim girmemi ister misin?</p>

  <p>Weatherhill hayır anlamında başını salladı. Sen daha ufak yapılısın, ama nükleer aygıtlar benim işim. Sen bağlantıları halledersin, girişi ben yaparım.</p>

  <p>Stacy projede havalandırma tünelinin boyutlarına baktı. Epey sıkışık olacak. Umarım klostrofobin yoktur.</p>

  <p>Ellerinde spor çantaları, üstlerinde beyaz tenis kıyafetleriyle, Stacy ve Weatherhill otel kortlarında oynamaya giden bir çift gibi, hiç dikkat çekmediler. Boş bir asansör yakaladıktan sonra yeraltı garajının ikinci katına indiler ve Weatherhill’i tam beş saniye uğraştıran kilidi açtıktan sonra buradaki ambar odasına girmeyi başardılar.</p>

  <p>Odanın içi buhar ve su boruları, ısı ve nem derecelerini gösteren dijital göstergelerle doluydu. Bir dizi dolapta ise süpürgeler, paspaslar ve temizlik malzemeleri bulunuyordu.</p>

  <p>Stacy hemen spor çantalarını açıp içlerinden çeşitli gereçler çıkararak yere yaydı. Bu sırada Weatherhill de üstüne tek parça naylon bir tulum giyerek beline bir Delta kuşakla vücut boyunduruğu taktı.</p>

  <p>Stacy geniş çaplı bir namlusu olan ve adına, nedense 'fasulya tabancası' denilen yaylı bir piston tüpü monte etti. Sonra da bunu 'kirpi' dedikleri, yuvarlak paten tekerlekleri ve ortasında bir makara olan tuhaf bir nesneye iliştirdi. Üç tane, değişik uzunluklarda naylon ipi de 'kirpiye' ve 'fasulya tabancasına' bağladı.</p>

  <p>VVeatherhill havalandırma sisteminin projesine son bir kez daha baktı. Çatıdan inen geniş bir dikey şaft, her kattan geçerken yatay olarak gelen daha küçük tünellerle birleşiyordu. Bombalı otomobillerin bulunduğu yere açılan tünel bulundukları yerin altında, alt katın da tavanı arasından geçiyordu.</p>

  <p>Weatherhill pille çalışan küçük bir elektrik testeresi alıp ince saç duvarda genişçe bir delik kesmeye başladı. Üç dakika sonra çıkardığı parçayı bir yana koydu ve fenerini tünelin içine tuttu.</p>

  <p>Arabaların bulunduğu yere doğru sapmadan önce bir metrelik bir düşüş var.</p>

  <p>Ondan sonra ne kadar kalıyor? diye sordu Stacy.</p>

  <p>Projeye bakılırsa, yaklaşık on metre kadar.</p>

  <p>Tünelin dikeyden yataya geçtiği yerdeki dirsekten geçebilecek misin?</p>

  <p>Soluğumu tutarak geçerim, dedi Weatherhill sırıtarak.</p>

  <p>Radyo kontrolü yapalım, dedi Stacy eline minicik bir mikrofon ve alıcı alıp.</p>

  <p>Weatherhill arkasını dönüp bileğindeki küçük vericiye bir şeyler fısıldadı. Deneme, deneme. Beni işitiyor musun?</p>

  <p>Net. Ya sen beni?</p>

  <p>Güzel.</p>

  <p>Stacy cesaret vermek için ona bir sarıldıktan sonra hava boşluğuna eğilip fasulya tabancasının tetiğini çekti. Yay güçlü piston kirpiyi karanlığın içine fırlattı. Tekerlekleri sayesinde kirpi bütün dönemeçleri rahatça geçti ve bir süre sonra, mahzenin duvarındaki hava filtresine çarparak durdu. Stacy bir tetik daha çekerek kirpiden ikili bir çubuk çıkmasını ve bunun tünelin iki duvarına sağlam bir şekilde tutunmasını sağladı.</p>

  <p>Umarım spor salonunda antrenman yapmışsındır, dedi Weatherhill, ipin ucunu boyunduruğuna bağlayarak. Yoksa o küçük kaslarının birazdan çekeceği var.</p>

  <p>Stacy gülüp ona bir ipe geçirdiği makarayı ve ipi bağladığı su borusunu gösterdi. İşi bunlar yapacak, dedi kurnaz bir gülüşle.</p>

  <p>Weatherhill küçük el fenerini bileğine bağladı. Çantasından klima kompresörünün tıpatıp aynısı olan taklidini aldı. Biraz sonra çalacağı kompresörün yerine bunu koyacaktı. Sonra da, Eh, artık gideyim bari, dedi.</p>

  <p>Dikey şafta eğildi ve başaşağı, yavaşça kendini bıraktı. Bütün ağırlığını ipin ucundaki Stacy taşıyordu. Tünelin bu kısmında bol yer vardı, fakat dirsekten yatay tünele geçince yılan gibi sürünüp vücudunu bükmesi gerekti. Dar kıvrımdan geçebilmek için sırtüstü döndü. Az sonra tünele girmeyi başardı.</p>

  <p>Peki, Stacy, çekebilirsin, diye bilek radyosuna seslendi.</p>

  <p>Sığabildin mi?</p>

  <p>Ancak nefes alabiliyorum.</p>

  <p>Stacy ellerine eldiven geçirip kirpinin makarasından geçen ve Weatherhill'in boyunduruğuna bağlı olan ipin ucunu çekmeye başladı.</p>

  <p>Havalandırma tünelinin daracık boşluğunda Stacy onu çekerken, Weatherhill'in ona yapabileceği tek yardım, çekildiği anlarda soluğunu boşaltması oluyordu. Naylon giysi içinde adamakıllı terlemeye başladı. Hava tün ellerinde klima yoktu ve otelin çatısındaki delikten içeri giren havaysa sıcak ve boğucuydu.</p>

  <p>Stacy de bulunduğu yerdeki havadan pek hoşnut sayılmazdı. Odanın içinden geçen borular buradaki ısıyı ve nemi fin hamamına çevirmişti.</p>

  <p>Sekiz dakika sonra Weatherhill, Kirpiyi ve hava filtresini görebiliyorum, diye haber verdi.</p>

  <p>Beş dakika sonra hava filtresine ulaştı. Projelerde mahzenin içinde TV kamerası görünmüyordu, fakat Weatherhill emin olmak için gözlerini karanlığa alıştırıp iyice bakındı. Bununla da yetinmeyip, tulumunun kol cebinden küçük bir sensör çıkarak lazer ya da ısıarayan tarayıcı var mı diye kontrol etti. Hiçbiri yoktu.</p>

  <p>İçinden güldü. Onca gösterişli güvenlik önlemlerinin tümü mahzenin dışındaydı; pek çok güvenlik sisteminde bu hata yapılmaktaydı.</p>

  <p>Hava filtresine ince bir tel bağlayıp yavaşça yere sarkıttı. Kirpinin bir düğmesine basarak duvarlara tutturan çubukları çekti ve sonra sahte kompresörü yavaşça aşağı sarkıttı. Sonra da kendisi, başaşağı, usulca mahzenin beton zeminine kıvrıldı.</p>

  <p>İçerdeyim, diye seslendi Stacy'ye.</p>

  <p>Seni işitiyorum.</p>

  <p>Fenerini mahzenin içinde gezdirdi. Kalın beton duvarlar arasında bombalı otomobiller daha da ürkütücü görünüyorlardı. Böyle bir yerde bombaların yapabileceği korkunç tahribatı düşündü.</p>

  <p>Weatherhill boyunduruğunu çözüp en yakın otomobile yürüdü ve bacağındaki gereç kutusunu çıkarıp otomobilin çamurluğu üstüne koydu. Sahte kompresörü de yere bıraktı. Aracın içine bakmaya gerek görmeden hemen motor kapağını kaldırdı.</p>

  <p>Bir süre gerçek bomba ünitesine bakıp bir değerlendirme yaptı... Şifreli bir radyo sinyaliyle patlayacak biçimde yapılmıştı. Bu kadarını biliyordu. Ani bir hareket ya da sarsılma sonucu patlayacağı kuşkuluydu. Suma’nın nükleer bilimcileri yüksek hızlarda ve bozuk yollarda giden bir otomobil içindeki sarsıntıyı hesaba katmış olmalıydılar. Fakat Weatherhill işi şansa bırakmak istemiyordu, özellikle de Divine Star'daki patlamaya neyin sebep olduğunu kimse bilmediği için.</p>

  <p>Weatherhill kafasındaki bütün kötü düşünceleri kovup işe koyuldu. Kompresörün basınç hortumlarını söktü, tahmin ettiği gibi anten görevi yapan sarımlar bu hortumlardan birinin içine gizlenmişti. Sistemin elektronik işi kendisinin de tasarladığı gibiydi. Sarımların elektrik uçlarını özenle söküp devreleri koparmadan, sahte kompresöre taktı. Artık rahat rahat kompresörü tutan vidalan çıkarabilirdi.</p>

  <p>Bombayı arabadan çıkardım, diye rapor verdi. Şimdi değiştirmeyi yapıyorum.</p>

  <p>Altı dakika sonra sahte kompresör aslının yerini almış ve bağlantı yapılmıştı.</p>

  <p>Çıkıyorum.</p>

  <p>Seni çekmeye hazırım, dedi Stacy.</p>

  <p>Weatherhill yeniden havalandırma deliğine dönüp boyunduruğunu taktı. Birden, mahzenin karanlığı içinde daha önce fark etmemiş olduğu bir şey gözüne çarptı.</p>

  <p>Otomobilin ön koltuğunda bir şey oturuyordu.</p>

  <p>El fenerini mahzenin içinde gezdirdi. Dört otomobilin de direksiyonu başına bir çeşit mekanizma oturtulmuştu. Mahzenin içi serin olmasına rağmen Weatherhill sırılsıklam terliyordu. Bir elinde feneri, diğeriyle yüzünde biriken teri silip en yakın otomobilin ön camına eğildi.</p>

  <p>Direksiyon başındaki şeye mekanik bir adam, hatta robot bile demek zordu. Baş yerinde bilgisayarlı bir görüntü sistemi, metal bir omurga ve göğüs yerinde elektronik dolu bir kutu. Üç parmaklı, pençe benzeri eller direksiyonu tutuyordu. Kollar ve bacaklar, normal eklem yerlerindeydi, fakat insan organlarına benzemeleri için hiçbir çaba gösterilmemişti.</p>

  <p>Weatherhill birkaç dakika bu robot sürücüye bakıp belleğine dizaynını yerleştirdi.</p>

  <p>Bilgi ver, lütfen, diye seslendi Stacy; Weatherhill’in gecikmesinden endişelenmişti.</p>

  <p>İlginç bir şey buldum, diye karşılık verdi. Yeni bir aksesuar.</p>

  <p>Biraz çabuk olsan iyi edersin.</p>

  <p>Weatherhill de bir an önce çıkmak istiyordu zaten. Otomobilleri önce planlanmış hedeflerine götürmek için bekleyen robotlar birden ona birer iskelet gibi göründü. İpleri boyunduruğuna takıp yere uzandı, ayaklarını kaldırıp duvara dayadı. Çekmeye başlayabilirsin.</p>

  <p>Stacy bir ayağını bir boruya dayayıp kirpideki makaradan dolanan ipi çekmeye başladı. Öbür yanda Weatherhill'in ayaklan hava filtre boşluğuna ulaşmış, tıpkı girişinde olduğu gibi, çıkışında da sırtüstü vaziyet almıştı. Ama bu kez elinde, içinde bir nükleer bomba olan bir kompresör vardı.</p>

  <p>Tümüyle şaftın içine girince Stacy'ye seslendi. Şimdi biraz dur,da,k irpiyi çekip, hava filtresini takayım. Ziyaretimizi belli etmenin bir anlamı yok.</p>

  <p>Weatherhill kirpiyi yeniden yerleştirip, demir çubuklarını tünelin duvarlarına dayadıktan sonra mahzen zemininde duran hava filtresini yukarı aldı ve yerine vidaladı. Sonra da iyice gevşeyip, kendini rahat bıraktı. Yukarı çekilmesi sırasında yapabileceği bir şey yoktu, bütün yük Stacy'deydi. Yalnızca kucağındaki bombaya bakıyor, acaba ne kadar ömrü kaldığını düşünüyordu.</p>

  <p>Ayakların göründü, dedi Stacy neden sonra. Kol kasları artık iyice uyuşmuş, aşırı çabayla kalbi yerinden fırlayacakmış gibi atıyordu.</p>

  <p>Daracık yatay şaftın dışına çıkarken Weatherhill de elinden geldiğince kendisini iterek ve yukarı çekerek Stacy'ye yardımcı oldu. Dikey şafta geldiği zaman artık bombayı omzu üzerinden geçirip uzatabileceği kadar yer vardı. Bombayı uzattı ve Stacy'ye verdi. Stacy bunu yumuşak bir beze sardıktan sonra spor çantasının içine soktu. Yeniden hava deliğine dönüp Weatherhill'in çıkmasına yardım etti.</p>

  <p>Weatherhill iplerden ve boyunduruğundan kurtulurken, Stacy de kirpiyi yukarı çekip spor çantasına yerleştirdi. Weatherhill yeniden tenis kazağını ve şortunu giyindi, bu arada Stacy de saç duvardan kestikleri parçayı yerine yapıştırdı.</p>

  <p>Herhangi bir engel çıktı mı? diye sordu Weatherhill.</p>

  <p>Hayır. Birkaç kişi arabasını park ettikten sonra buradan geçtiler, ama otel personelinden kimse gelmedi. Stacy spor çantasına baktı. Şunun içinde bir nükleer bomba olduğuna inanmak olanaksız gibi.</p>

  <p>Weatherhill başını sallayarak doğruladı. Hem de bu kocaman oteli buhar haline getirecek güçte.</p>

  <p>Herhangi bir sorun? diye sordu Stacy.</p>

  <p>Olmadı, ama dostumuz Suma’nın yeni bir numarasını çıkardım, dedi naylon tulumunu ve boyunduruğu bir torbaya sokuşturarak. Otomobillerin robot sürücüleri var. Bombalan patlama noktalarına götürmek için insan kullanmıyorlar.</p>

  <p>Vay alçak. Yorgunluk ve gerilim yerini büyük bir öfkeye bırakmıştı. Hiçbir duygusallığa yer yok. Vicdan azabıyla bu görevden cayma olasılığı, eğer polis arabayı durdurursa sorgu sırasında kaynağı ele verecek kimse yok.</p>

  <p>Suma bugün bulunduğu yere budala olduğu için gelmedi. Doğrusu kirli işini robotlara yaptırmak çok akıllıca. Robot teknolojisinde Japonya dünya birincisidir ve bir soruşturma yapılacak olsa Edo Kenti'nde mutlaka bunların dizaynı ve üretimi yapıldığı çıkar ortaya.</p>

  <p>Birden aklına gelen bir şeyle Stacy'nin gözleri büyüdü. Sesi kısılmıştı. Ya patlatma merkezinde de insan yerine robot kullanıyorsa?</p>

  <p>Weatherhill spor çantasının fermuarını çekti. Bu Jordan'ın sorunu. Ama benim tahminim, oraya girmenin neredeyse olanaksız olduğu.</p>

  <p>O zaman Suma’nın bağlantı sistemini kurmasına ve bombaları patlayacak duruma getirmesine engel olamayacağız.</p>

  <p>Belki de onu durduramayabiliriz, dedi Weatherhill. Olanaklarımız onunkilerin yanında çok yetersiz kalıyor.</p>
</body>
</html>
