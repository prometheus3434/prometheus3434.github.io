<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650198"></a><a name="_Toc356650185">Kısım&nbsp;</a>15</h2>

  <p>Zeminin gri çoraklığı birden değişivererek yerini deniz tabanından yükselen ve tuhaf heykellere benzeyen hava deliklerine bıraktı. 365'C sıcaklıkta siyah renkte buhar bulutları püskürten bu delikler yerden fışkırmış bacalara benziyordu. Bu buhar bulutu soğuk okyanus suyu tarafından hemen boğuluyordu.</p>

  <p>Tütenler, diye tanıtladı Plunkett.</p>

  <p>Çevrelerinde de deniz yaratıkları toplanmıştır, dedi Pitt gözünü kontrol monitöründeki seyir göstergesinden ayırmadan. Daha önceki araştırmalarımızda bunlardan on tanesinin haritasını çıkarmıştık.</p>

  <p>Aman açıktan geç de onları ezmeyelim.</p>

  <p>Pitt gülümsedi, sonra da aracı el kontrolüne aldı. Hiç güneş ışığı görmeden yaşayan bu gizemli yaşam kolonisini ezmemek için özen gösteriyordu. Deniz tabanının yaklaşık bir kilometrekaresini kaplayan bir çöl vahası gibiydi. Bacalara dolanmış dev solucanlar, rüzgârdan sallanan bataklık otları gibi akıntının etkisiyle hafifçe savrulmaktaydı.</p>

  <p>Bazılarının boyu en az üç metre olmalı, dedi Plunkett hayretle.</p>

  <p>Bacaların ve solucanların çevresinde beyaz deniz midyeleri ve Plunkett'in o güne dek hiç görmemiş olduğu türlerde deniztarakları vardı. Limon renginde, puf böreğine benzeyen ve denizanası ailesinden olan yaratıklar beyaz bir yengeç türü ve mavimsi karideslerle bir aradaydı. Bunların hiçbiri yaşamını sürdürmek için fotosentez gereksinmiyordu. Bacalardan gelen hidrojen sülfür ve oksijeni organik besin maddelerine çeviren bakteriler sayesinde besleniyorlardı. Eğer bir gün güneş sönecek olursa, yukardaki tüm yaşam biçimleri sona erdiği halde bu yaratıklar canlı kalmayı sürdüreceklerdi.</p>

  <p>Plunkett gördüğü her canlıyı belleğine yazmaya çalışıyordu. Tümüyle yabancı bir dünyayı izlerken içinde müthiş bir duygu dalgası kabardı. Kendini galekside kaybolmuş ve soyutlanmış bir astronot gibi hissetmeye başlamıştı.</p>

  <p>Pitt dışardaki bu büyüleyici manzaraya ancak bir iki kez bakabilmişti. Dikkatini dağıtmaması gerekliydi. Monitörde göreceği tehlikelere karşı gözleri ve refleksleri hazır olmalıydı. İki kez, aracı son anda bir yarığa sokmaktan kurtarabilmişti. Zemin Hawai'deki lav yatağı kadar engebeli olduğu için sık sık bilgisayarı en az tehlike gösteren yolu bulması için programlaması gerekiyordu.</p>

  <p>Aracın ağırlığını kaldıramayacak heyelan bölgeleriyle kanyon kenarlarına özellikle dikkat etmesi gerekliydi. Bir keresinde küçük, fakat hâlâ faal bir yanardağın çevresinden dolaşmak zorunda kaldı. Yanardağdan çıkan sıcak lav uzun bir çatlaktan boşalıyor, yamaçtan aşağı akarken soğuk suyla katılaşıveriyordu. Pitt insanın ancak Mars gezegeninde bulabileceği türden kraterlerin, yüksek koni biçiminde çıkıntıların ve derin çukurların etrafından bir bir dolaşıyordu.</p>

  <p>Aracın ışıklarının sağladığı sınırlı görüş uzaklığına bırakmayıp, bilgisayarın sonar ve radar antenleriyle sürmek pek zevkli değildi. Sürekli dikkat harcamanın gerilimini ağrıyan kasları ve yanan gözleriyle hissediyordu. Birden, kontrolü artık Big John'u işletmeyi öğrenmiş gibi görünen Plunkett'e devretmeye karar verdi.</p>

  <p>Şu anda iki bin metre yüksekliğe vardık, dedi Pitt.</p>

  <p>İyi gidiyor, dedi Plunkett neşeyle. Yolun yarısına geldik sayılır.</p>

  <p>Fazla ümitlenme, eğim dikleşti. Bir beş derece daha artarsa paletler zemini kavrayamaz.</p>

  <p>Plunkett her türlü başarısızlık düşüncesini kafasından kovuyordu. NUMA'lı adama sonsuz bir güven duymaktaydı, ancak bu güveni Pitt'i biraz huzursuz etmiyor değildi. Yamacın yüzeyi düzleşti. Doruğa kadar direkt bir yolumuz olacak herhalde.</p>

  <p>Buralardaki lav kayaları eskisi kadar keskin kenarlı olmayabilir, dedi Pitt bitkin bir sesle. Ama asla düzleşmiş denemez.</p>

  <p>Hiç merak etme. Artık uçsuz bucaksız diplerde değiliz, ortalara geldik. Plunkett birden susup pencereden maviyeşil ışık saçan canlı bir yaratığı gösterdi. Porichtys myriaster. İki dakika kadar ışık gibi yanan bir balık.</p>

  <p>Ona acımamız gerek? dedi Pitt alaylı.</p>

  <p>Neden acımalı? diye karşı çıktı Plunkett. Bu balıklar çok büyük bir uyum sağlamışlardır. Işıldaması onu yemek isteyenleri korkutur, kendi yiyecekleri için yem görevi yapar, kendi türleri tarafından tanınmasını ve tabii, bu kapkaranlık dünya içinde karşı cinslerini çekmeye yarar.</p>

  <p>Bütün yaşamları boyunca soğuk ve simsiyah bir boşlukta yaşamak çok sıkıcı olsa gerek, dedi Pitt.</p>

  <p>Plunkett onun dalga geçtiğini anladı. Çok akıllıca bir gözlem, Bay Pitt. Ne yazık ki bu ortaderinlik balıklarına herhangi bir eğlence sunamıyoruz.</p>

  <p>Yoo, sanırım onları biraz olsun güldürebiliriz.</p>

  <p>Öyle mi. Ne düşünüyorsun?</p>

  <p>Aracı sen sür biraz, seni izlesinler. Kontrol konsolunu gösterdi. Haydi, sen geç buraya. Aman, neonlarla reklam yapan denizanalarına bakıp da gözlerini monitörün jeolojik göstergesinden ayırmayasın.</p>

  <p>Pitt koltuğuna gömüldü, gözlerini kapadı ve hemen uyumaya başladı.</p>

  <p>İki saat sonra tabanca sesine benzer bir patlamayla Pitt uyandı. Bir sorun çıktığını hemen anlayarak doğruldu ve konsoldaki göstergelere baktı. Kırmızı bir ışık yanıp sönmekteydi.</p>

  <p>Arıza mı çıktı?</p>

  <p>Bir delik açıldı, diye açıkladı Plunkett. Uyarı ışığı da patlama sesiyle birlikte yanınaya başladı.</p>

  <p>Hasarm derecesi ve yeri hakkında bilgisayar ne diyor?</p>

  <p>Üzgünüm, ama programı çağıracak kodu vermemiştin.</p>

  <p>Pitt hemen tuşlara gereken kodu bastı. İstenen bilgi hemen ekranı dolduruverdi.</p>

  <p>Şansımız varmış, dedi Pitt. Yardımcı sistemler ve elektronik gereçler bölmeleri sağlam. Özel koruyucusu olan reaktör bölümü de öyle. Delik altta, motor ve jeneratör bölmelerinde bir yerde.</p>

  <p>Bunun için şanslı mı sayılırız?</p>

  <p>O bölmede hareket edebilecek yer var, üstelik giriş deliğini tıkayabilmek için duvarlara da erişilebilir. Bu yaşlı otobüs onca hırpalanmadan sonra alt koruyucu kısımlarından bir yerde mikroskobik bir delik açılmış olmalı.</p>

  <p>Dışardaki suyun basıncıyla bir toplu iğne kadar delikten girecek su bu kabinin içini iki saatte doldurabilir, dedi Plunkett kaygılı bir sesle. Huzursuz bir şekilde kıpırdanmaya başladı. Gözlerinde bütün iyimserlik gitmiş, boş boş monitöre bakmaktaydı. Delik büyüyüp de gövde çökünce... Sonunu getiremedi.</p>

  <p>Bu duvarlar çökmez, dedi Pitt güvenle. Bu derinlikteki basıncın altı katına dayanacak biçimde yapıldı.</p>

  <p>Ama yine de içinden bir lazer ışını gücünde su fışkırtan küçük bir delik var. Bunun gücü bir elektrik kablosunu ya da bir insanın kolunu göz açıp kapayana kadar kesebilir.</p>

  <p>O halde çok dikkat etmem gerekiyor, değil mi? Pitt koltuğundan kalkıp sürünerek kotrol kabininin kıç kısmına gitti. Araç engebeli arazide sallanarak ilerlediği için sürekli olarak bir yere tutunması gerekiyordu. Çıkış kapısına gelmeden hemen önce eğilip yerden bir kapak kaldırdı ve motor bölmesinin lambalarını yakan düğmeyi çevirdi.</p>

  <p>Buhar türbininin uğultusu içinde bir tıslama sesi duydu, fakat nereden kaynaklandığını göremedi. Daha şimdiden su seviyesi çeyrek metreyi bulmuştu. Durup kulak kabartarak sesin yerini tayin etmeye çalıştı. Jilet gibi kesen suyun üstüne körü körüne gitmek budalalık olurdu.</p>

  <p>Görebildin mi? diye bağırdı Plunkett.</p>

  <p>Hayır! diye seslendi Pitt.</p>

  <p>Durayım mı?</p>

  <p>Sakın ha. Doruğa doğru sürmeye devam et.</p>

  <p>Yerdeki açılıştan içeri eğildi. Tıslama sesi dışardaki öldürücü çevreden daha korkunç geliyordu. Acaba fışkıran su hayatî bir gerece hasar vermiş miydi? Acaba durdurulamayacak denli güçlü müydü? Düşünerek kaybedecek zaman yoktu. Bir anlık duraksama her şeyi bitirebilirdi. Artık boğularak mı, lime lime kesilerek mi, yoksa basınç altında ezilerek mi öleceğinin de önemi kalmamıştı.</p>

  <p>Kendini kapaktan içeri bıraktı ve bir süre çömeldiği yerde oturdu, isabet almadığı için mutluydu. Tıslama sesi bir kol mesafesinden geliyordu. Su önünde bir yere çarparak püskürüyor ve çıkardığı buğulanma Pitt'in kaynağı görmesine engel oluyordu.</p>

  <p>Biraz daha ilerlediği sırada aklına bir fikir geldi ve ayakkabısını çıkardı. Tıpkı bir görme özürlünün bastonunu sallaması gibi, ayakkabının topuğu öne gelecek biçimde, kolunu açtı ve sağa sola salladı. Bir anda ayakkabı elinden kopardır gibi oldu. Topuğun bir kısmı düzgün bir biçimde kesilmişti. O anda da Pitt hemen sağındaki deliği gördü.</p>

  <p>İğne gibi fışkıran su deliğin tam karşısındaki kompakt buhar türbininin kundak içindeki tabanına çarpıyordu. Kalın titanyum kundak suyun gücüne dayanabiliyordu, fakat şimdiden kalın yüzeyinde küçük bir delik açılmaya başlamıştı.</p>

  <p>Pitt sorunun kaynağını bulmuştu, ama çözüm daha görünürlerde yoktu. Yeteri kadar zaman olursa metali bile delip geçebilecek bir püskürme gücüne karşı tıkaç ya da bandla örtmek bir işe yaramazdı. Pitt türbinin kenarından dolanıp gereç ve yedek parça dolabına geldi. İçine bir süre baktıktan sonra buhar jeneratörüne ait yüksek basınca dayanıklı bir boru ve balyoza benzer bir çekiç aldı.</p>

  <p>Pitt hazır olduğunda su yüksekliği yarım metreyi bulmuştu. Bulduğu geçici çözüm mutlaka işe yaramak zorundaydı. Yoksa hiçbir ümit kalmayacak Plunkett'le birlikte ya boğularak ya da basınç altında ölümü bekleyeceklerdi.</p>

  <p>Ağır ağır, büyük bir dikkatle, bir elinde boru, diğerinde çekiçle deliğe yaklaştı. Derin bir soluk aldı, bir süre içinde tuttuktan sonra soluğunu verdi. Aynı anda borunun bir ucunu deliğin üstüne yerleştirdi, suyun çıktığı öbür ucunu kendinden uzak tutarak türbin ve reaktör bölmelerini ayıran eğimli kalın duvara dayadı. Duvar yukarı doğru daralıyordu. Pitt altt an çekiçle vurarak borunun iki duvar arasında sıkışmasını sağladı. Artık her iki ucundan incecik bir su sızıntısı kalmıştı.</p>

  <p>Bu buluşu akıllıca olabilirdi, ama kusursuz değildi. Görünüşe göre bu önlem onları doruğa kadar götürürdü, ama fazla ömrü de yoktu. Bir süre sonra lazer gibi gelen su ya giriş deliğini büyütür ya da boruyu parçalardı.</p>

  <p>Pitt olduğu yere çöktü, vücudunu saran suya aldırmayacak kadar bitkindi. Ne tuhaf, diye düşündü, buz gibi suyun içinde oturduğu halde terliyordu.</p>

  <p>Gömüldüğü yerden çıkalı yirmi iki saat geçtikten sonra araç, yeniden Pitt'in yönetiminde, deniz dağının tepesindeki düzlüğe vardı. Big John'un bütün motorları sustu, az sonra da peşlerinde yerden kalkan kumlar çöktü.</p>

  <p>Başardık, dostum, diye heyecanla bağırdı Plunkett, Pitt'in omzuna vurarak. Doruğa vardık işte!</p>

  <p>Evet, dedi Pitt yorgun bir sesle. Ama hâlâ büyük bir engelle karşı karşıyayız. Başıyla derinlik göstergesini işaret etti. Yukarıya üç yüz yirmi iki metre daha var.</p>

  <p>Plunkett'in sevinci anında buhar oldu. Sizinkilerden bir belirti var mı?</p>

  <p>Pitt sonar radarını çalıştırdı. Ekranda on kilometre karelik bir alan bomboş görünüyordu. Bekledikleri kurtarma aracı gelememişti.</p>

  <p>Gelen giden yok, dedi Pitt alçak bir sesle.</p>

  <p>O lanet müziğimizi yüzeyden duymayıp gidiş yönümüzü çıkaramamalarma şaşırıyorum, dedi Plunkett.</p>

  <p>Bir kurtarma harekâtı için çok az zamanları var.</p>

  <p>Ama yine de sizin sualtı araçlarınızdan biri geri gelip bize arkadaşlık eder, diye bekliyordum.</p>

  <p>Pitt yorgun bir şekilde omuz silkti. Araçlarda arıza, kötü hava koşulları, daha bir sürü sorunla karşılaşmış olabilirler.</p>

  <p>Onca yolu bu cehennem gibi yerde ölmek için gelmedik, dedi Plunkett. Başını kaldırıp baktı. Artık o zifiri karanlık gitmiş, gün ağarmasını andıran açık lacivert bir renk gelmişti. Bu kadar yaklaştıktan sonra olmaz.</p>

  <p>Pitt, Giordino'yla Amiral Sandecker'in onu ve Plunkett'i kurtarmak için herzeyi yapacaklarını biliyordu. Planını anlamamış ve ona göre önlem almamış olabilecekleri düşüncesini aklına bile getirmek istemiyordu.</p>

  <p>Yavaşça kalkıp kıça gitti ve motor bölmesine inen kapağı kaldırdı. Delik genişlemiş ve su seviyesi bir metrenin üstüne çıkmıştı. Bir kırk dakika sonra su türbine erişirdi. Türbin su altında kalınca jeneratör de susardı. Yardımcı sistemler çalışmayınca da Pitt ve Plunkett çok geçmeden ölürlerdi. Mutlaka gelirler, dedi Pitt kendi kendine. Gelecekler.</p>
</body>
</html>
