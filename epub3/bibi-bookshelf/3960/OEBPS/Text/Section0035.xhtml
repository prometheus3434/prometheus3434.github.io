<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650214"></a><a name="_Toc356650185" style="text-align: justify;">Kısım&nbsp;</a>31</h2>

  <p>Tam o sırada, dünyanın öbür ucunda, Jim Hanamura Virginia'daki o otübüste bulunanlardan biriyle yer değiştirebilmek için son model Corvette'ini ve evindeki görkemli müzik-ses sistemini seve seve verirdi.</p>

  <p>Gece soğuğunda buz gibi yağmur, elbisesini sırılsıklam yapıp iliklerine geçmiş, çamura bulanmış durumda çürümüş yapraklar altında bir hendeğe gizlenmiş yatıyordu. Peşindeki polisler ve üniformalı güvenlik görevlileri bulunduğu noktayı on dakika önce didik didik aramış, başka bir yere gitmişlerdi, fakat Hanamura gizlendiği çamur içinde kalmış, kendine bir hareket planı hazırlıyordu. Sağlam dirseği üzerinde acıyla dönüp uzanaraky olun karşısına baktı. Küçük bir evin garajında bir adam küçük bir kamyonetin motor kapağını açmış, içine doğru eğilmişti.</p>

  <p>Yeniden hendeğin içine çekildi ve Edo Kenti'nden kaçışı sırasında vurulduğundan beri üçüncü kez bayıldı. Yeniden kendine geldiğinde ne kadar süre baygın kaldığını merak etti. Sağ bileğini kaldırdı, fakat saati arabasını çarptığı sırada kırılmıştı. Çok uzun sürmüş olamazdı, çünkü yolun karşısında kamyonetinin başındaki adam hâlâ motoruyla uğraşmaktaydı.</p>

  <p>Güvenlik görevlilerinin otomatik silahlarla açtıkları ateş sonucu Hanamura sol koluna ve omzuna toplam üç kurşun yemişti. Onun gibi bir profesyonelin başına binde bir gelebilecek bir talihsizlik sonucu bu duruma düşmüştü.</p>

  <p>Oysa çok iyi bir planı vardı ve bunu çok başarılı bir şekilde uygulamıştı. Suma'nın şef mühendislerinden Jiro Miyaza adında ve kendisine hem yüz, hem de beden olarak çok benzeyen bir adamın güvenlik geçiş kartının sahtesini çıkarmıştı.</p>

  <p>Edo Kenti'ne girip, dizayn ve inşaat şubesine kadar olan kontrol noktalarından geçmesi hiç de zor olmamıştı. Nöbetçiler bir memurun iş saatlerinden sonra gelip geceyarısına kadar çalışmasında yadırganacak bir şey görmemişlerdi. Bütün Japon erkekleri geç saatlere kadar çalışır, sekiz saatlik mesaiyle yetinen yok gibiydi.</p>

  <p>Güvenlik denetimi pek sıkı sayılmazdı, ama yine de Washington'daki Pentagon binası içine girmekten daha zordu. Nöbetçiler Hanamura'ya selam verip geçiş kartını elektronik tanıtlama bilgisayarına sokarken izliyorlar, cihazdan beklenen ses gelip de video kamerasının yeşil ışığı yanınca, geçmesine izin veriyorlardı. Onca insan girip çıktığı için Hanamura'nın birkaç dakika önce evine gitmiş bir adamın kimliğini kullandığını anlamamışlardı.</p>

  <p>Hanamura işe yarar bir şey bulana kadar bir buçuk saat içinde tam üç ofisin altını üstüne getirdi. Derken bir teknik ressamın masasının çekmecesinde gizli bir tesisin rulo haline getirilmiş eskiz çizimlerini buldu. Bu eskizlerin ortadan kaldırılması gerekirdi. Hanamura adamın bu işi ihmal etmiş olabileceğine karar verdi. Hiç telaş etmeden çizimlerin fotokopisini çekti ve bir zarfa yerleştirdikten sonra asıllarını da çekmecede bulduğu yere bıraktı. Zarfı kıvırıp seloteyple bacağmın arkasına yapıştırdı.</p>

  <p>Nöbetçileri geçtikten sonra artık tehlike kalmadığını sanıyordu. Murmoto pikap kamyonetini bırakmış olduğu park yerine inen asansörün önünde beklemeye başladı. Asansöre yirmi kişi kadar bindiler, fakat büyük bir şanssızlıkla Hanamura en ön sırada bulunuyordu. Otopark katındaa sansörün kapıları açılınca kader Hanamura'ya çok kötü bir oyun oynadı.</p>

  <p>Arkasından gelen kalabalığın da bastırmasıyla Hanamura birden Jiro Miyaza ile burun buruna geliverdi.</p>

  <p>Hanamura’nın kimliğini kullandığı mühendis karısı ve iki çocuğuyla bitişik asansörden çıkmışlardı. Belli ki ailece bir otomobil gezisine çıkıyorlardı. Nedense Miyaza’nin gözleri bir an Hanamura’nın üst cebine tokalanmış olan geçiş tartına takıldı.</p>

  <p>Miyaza bir süre bakakaldı, sonra birden gözleri büyüdü ve şaşkınlık içinde Hanamura’nın yüzüne baktı.</p>

  <p>Benim geçiş kartımla ne yapıyorsunuz? diye çıkıştı.</p>

  <p>İç güvenlik, dedi Hanamura telaşsız fakat otorite dolu bir sesle. Güvenlik noktalarını denetleyip, nöbetçilerin bizi fark edip fark etmediklerine bakıyoruz. Bana da sizin adınızı ve kimlik numaranızı verdiler.</p>

  <p>Benim ağabeyim güvenlik başkanının yardımcısıdır. Bana böyle bir denetleme yapılacağından söz etmedi.</p>

  <p>Böyle şeylerin reklamı yapılmaz ki, dedi Hanamura, sert sert bakarak. Fakat Miyaza’nin yılacağı yoktu.</p>

  <p>Hanamura adamın yanından geçip gitmek istedi, fakat Miyaza onu kolundan yakaladı.</p>

  <p>Bekle bakalım! Bunu soruşturmak istiyorum.</p>

  <p>Hanamura yıldırım hızıyla hareket etti. Avucunun içiyle Miyaza’nin göğsüne vurarak adamın göğüs kemiğini kırdı. Miyaza soluğu kesilmiş, göğsünü tutarak dizleri üstüne çökerken, Hanamura onu itip geçti ve telaşsız görünmeye çalışarak aracına yürüdü. Direksiyonun başına geçip kontak anahtarını çevirdi. Motor ikinci çevirişinde çalıştı, sonra vitesi bire alıp bir kat üstteki çıkışa doğru ilerledi.</p>

  <p>Miyaza’nin karısı ve çocukları çığlığı basıp çılgın gibi Hanamura’nın bulunduğu yeri göstermeselerdi belki de kaçabilecekti. Yakınlarda bulunan bir güvenlik görevlisi hemen onlara koşup, ne olduğunu sordu. Onların heyecan içinde yaptıkları açıklamadan pek bir şey anlamasa da akıllılık ederek portatif radyosuyla ana giriş kapısındaki nöbetçileri uyardı.</p>

  <p>Hanamura’nın hiç şansı yoktu. Saniyeden kısa bir zaman kadar geç kalmıştı. Nöbetçi kulübesinden çıkan bir görevli elini kaldırarak Hanamura'ya durması için işaret etti. İki arkadaşı da çıkış tünelinin iki yanında tüfeklerini doğrultmuş, hazır bekliyorlardı. Bir de yolu kapatan ağır, çelik bariyer vardı.</p>

  <p>Hanamura karşısındaki durumu görür görmez ne yapacağına karar verdi. Burada durup blöf yaparak geçmesi sözkonusu olamazdı. Gaz pedalına sonuna kadar basıp, oturduğu yerde büzülebildiği kadar büzüldü. Bariyere yüksek tamponları ve farlarıyla çarptı, arabanın ön tarafı içe göçüp radyatöre dayandı.</p>

  <p>Çarpma Hanamura'nın korktuğu kadar sarsıcı olmamıştı, yalnızca kamyonetin çelik bariyere vurup, beton bir duvara bağlı olduğu menteşeleri sökerken çıkardığı metal bükülmesi ve parçalanan cam sesleri duyuldu. Sonra nöbetçilerin otomatik silahlarıyla açtıkları ateş aracın camlarını tuzla buz etti. Şans işte yalnızca burada Hanamura'ya gülmüştü. Nöbetçiler aracın motor kısmına, ya da benzin deposuna ve lastiklere nişan alacakları yerde onu vurmak için yukardan ateş etmişlerdi.</p>

  <p>Tünelden çıkar çıkmaz ateş birden kesiliverdi. Yolun geliş yönü yeraltı kentine gelmekte olan otomobillerle doluydu. Hanamura sık sık ikiz aynasına bakmak zorundaydı, Suma'nın güvenlik görevlilerinin polise haber verdiğinden ve polisin yola barikatlar kuracağından emindi. Murmoto'yu arazi vitesine geçirip asfalt yoldan çıkarak adamakıllı yağan yağmurda çamur içinde kalmış bir toprak yola saptı. Ormanlık bir alanda on kilometre kadar gittikten sonra omzunda bir yanına ve sol yanından yapış yapış bir sıvı aktığını fark edebildi. Aracını büyük bir çam ağacının altına çekerek sol omzunu ve kolunu yokladı.</p>

  <p>Üç isabet almıştı. Bir kurşun kol kasını delip geçmiş, biri köprücük kemiğinde bir çentik açmış, diğeriyse omzunun etli kısmından girip çıkmıştı. Öldürücü yaralar değildi, ama eğer gerekli bakım yapılmazsa son derece ciddi bir duruma yol açabilirdi. Fakat Hanamura'yı asıl kaygılandıran, yoğun bir şekilde kan kaybetmesiydi. Daha şimdiden başı hafiften dönmeye başlamıştı. Gömleğini yırtıp kan akışını yavaşlatmak için elinden geldiğince yaralarını sardı.</p>

  <p>Şok ve can acısı ağır ağır yerini uyuşmaya ve kafasının dumanlanmasına dönüşüyordu. Büyükelçilik Tokyo'nun göbeğinde, yüz altmış kilometre uzaktaydı. Kalabalık caddelerde, kurşun delikleriyle dolu aracıyla polislerin dikkatini çekmeden, ya da kente giden bütün yolları artık kesmiş olması gereken Suma’nın adamlarına yakalanmadan oraya gitmesi olanaksızdı. Bir an için ÇAST ekibinin işlettiği hana gitmeyi düşündü, fakat orası da Edo Kenti'nin ters yönüne düşüyordu.</p>

  <p>Parçalanmış ön camından gökyüzüne baktı; alçalmış bulutlar ve yoğun yağmur helikopterle arama yapılmasına engel olurdu. Murmoto'nun dört tekerli çekiş özelliğine güvenerek kırlar içinde yol almaya ve arka yollardan giderek bir otomobil çalmaya karar verdi.</p>

  <p>Hanamura yağmur altında yol almaya devam etti, karşısına çıkan çay.l arın ve çeltik tarlalarının etrafından dolaşıyordu. Hedefi, puslu havada çok uzaklarda görünen kentin ışıklarıydı. Yaklaştıkça nüfus yoğunluğu da artıyor, kırsal arazinin sonuna geliyordu. Derken açık arazi birdenbire bitti ve küçük arka yollar aniden yerini işlek otoyollara bırakıverdi.</p>

  <p>Bu sırada Murmoto da teklemeye başlamıştı. Bariyere çarparken radyatör adamakıllı hasar görmüş, motor kapağının altından buhar tıslıyordu. Hanamura ısı göstergesine baktığında iğnenin kırmızıya vardığını gördü. Artık başka bir araç bulma zamanı gelmişti.</p>

  <p>Sonra da kan kaybından bayılıp direksiyonun üstüne yığıldı.</p>

  <p>Murmoto yoldan çıktı, park edilmiş birkaç arabayı sıyırıp geçtikten sonra bir evin ince ahşap duvarına çarparak durdu. Çarpma Hanamura'yı kendine getirmişti; sersemlemiş halde çevresine bakındı. Evde o sırada kimse bulunmaması ve mobilya döşenmiş bir odanın içine dalmamış olması iyiydi.</p>

  <p>Farlardan biri hâlâ ışık veriyordu. Bunun aydınlığında avlunun arka tarafında bir çıkış kapısı gören Hanamura, komşuların gürültüye uyanıp bağırıp çağırmaya başladıkları sırada buradan çıkıp gitti. On dakika sonra küçük bir parkı da geçtikten sonra çamurlu hendeği görüp, bitkin bir şekilde kendisini bırakıvermişli.</p>

  <p>Yattığı yerde siren seslerinin terkettiği hurdahaş pikabın bulunduğu yere yöneldiğini işitti. O sırada bir kez daha kendinden geçti.</p>

  <p>Soğuk ve yağmur onu ayılttığında artık bir araba çalıp devam edemeyecek kadar güçsüz olduğunu anlamıştı. Ağır ağır kalktı, yeniden başgösteren sancılara ilişini sıkarak yolun karşısına geçti ve kamyonetinin motoruyla uğraşan adama yaklaştı.</p>

  <p>Lütfen bana yardım edebilir misiniz? diye cılız bir sesle yalvardı.</p>

  <p>Adam ona dönüp şaşkın şaşkın baktı. Siz yaralısınız, dedi. Kan kaybediyorsunuz.</p>

  <p>Yolun yukarısında bir kaza oldu, yardıma ihtiyacım var.</p>

  <p>Adam kolunu Hanamura'nın beline doladı. Sizi evime alayım, ben ambulans çağırırken karım da ilk yardım yapar.</p>

  <p>Hanamura adamdan silkelendi. Hayır, bunu islemem, bir şeyim yok benim.</p>

  <p>O halde doğruca bir hastaneye gitmelisiniz. dedi adam içtenlikle. Sizi ben götüreyim.</p>

  <p>Hayır, lütfen, diye geveledi Hanamura. Ama benim için Amerikan büyükelçiliğine bir paket götürürseniz, size minnettar olurum. Çok acil bir iş. Ben kurye görevi yapıyordum, Edo Kenti'nden gelirken arabam yolda kaydı ve devrildi.</p>

  <p>Hanamura zarfın arka kapağına İngilizce bir şeyler karalarken kamyonetin sahibi de anlamayan gözlerle onu izliyordu. Hanamura zarfı adama verdi.</p>

  <p>Sizi hastaneye götürmemi değil de, bunu Amerikan elçiliğine mi götürmemi istiyorsunuz?</p>

  <p>Evet, benim kaza yerine dönmem gerek. Polis bana ambulans sağlar.</p>

  <p>Bütün bunlara hiçbir anlam verememesine rağmen kamyon sahibi tartışmadan ricayı kabul etti. Elçilikte kimi çağırayım?</p>

  <p>Bay Showalter adında bir adamı. Hanamura elini cebine götürdü ve cüzdanından okkalı bir tomar çıkararak kamyonet sahibine verdi. Size verdiğim zahmetin karşılığı. Yerini biliyor musunuz?</p>

  <p>Kamyonetçinin yüzü bu beklenmedik ikramiye karşısında aydınlandı. Evet, elçilik üç ve dört numaralı ekspres yolların birleştiği kavşağa yakın bir yerde.</p>

  <p>Ne zaman yola çıkabilirsiniz?</p>

  <p>Kamyonetin distribütörünü yeni bitirdim daha. Birkaç dakika sonra hareket edebilirim.</p>

  <p>Çok iyi. Hanamura eğilerek selam verdi. Size çok teşekkür ederim. Lütfen Bay Showalter'a söyleyin, bu zarfı aldığı zaman size vermiş olduğum miktarın iki katını daha versin. Hanamura dönüp titreye titreye yağmur altında, karanlığın içine daldı.</p>

  <p>Büyükelçiliğe kadar o da kamyonetle gidebilirdi belki, fakat yolda bayılacağından, ya da öleceğinden korkuyordu. Her iki durumda da, kamyonet sürücüsü telaşlanıp ya bir hastaneye gidecek, ya da hemen polis çağıracaktı. Sonra da büyük bir olasılıkla bu çok değerli eskizlere el konup yeniden Suma’nın karargâhına geri gönderilecekti. En iyisi şansa ve kamyonet sürücüsünün namusuna güvenip, kendi başının çaresine bakmaktı.</p>

  <p>Hanamura büyük bir yüreklilik ve irade gücüyle bir kilometre kadar yürüdükten sonra bir parkın karanlığı içinden çıkan bir zırhlı araç caddeye geçti ve hızla arkasından gelmeye başladı. Koşamayacak kadar tükenmiş olan Hanamura park edilmiş bir otomobilin yanında dizleri üstüne çöktü ve intihar hapı için elini cebine götürdü. Parmaklan tam kapsüle değdiği anda üzerinde askeri işaretler ve yanıp sönen kırmızı bir lamba bulunan zırhlı araç Hanamura'nın yakınında durdu ve onu farlarının ışığı içine aldı.</p>

  <p>Araçtan bir siluet inip Hanamura'ya yaklaştı. Adam kimono biçiminde kesilmiş deri bir pardösü giyiyordu, elinde de ışıkların altında ışıl ışıl parlayan samuray katana kılıcı vardı. Yüzü aydınlığa gelince durdu ve Hanamura'ya kibirli bir sesle hitap etti.</p>

  <p>Bak sen şu işe, ünlü sanat simsarı Ashikaga Enshu buradaymış. Peruğun ve sahte sakalın olmadan seni neredeyse tanıyamayacaktım.</p>

  <p>Hanamura başını kaldırıp Moro Kamatori'nin çıngıraklı yılanı andıran yüzüne baktı. Bak sen şu işe, diye onu taklit etti. Yanımda da Hideki Suma’nın yağdanlığı varmış.</p>

  <p>Yağdanlık mı?</p>

  <p>Yağcısı, canım, bilirsin, kıç yalayıcısı, hani burnu kaka rengine dönüşenlerden.</p>

  <p>Kamatori'nin yüzü öfkeyle parlarken dişleri göründü. Edo'da ne buldun bakalım?</p>

  <p>Hanamura'nın ona cevap vereceği yoktu. Hızlı hızlı soluyor, dudaklarında acı dolu bir gülümseme dolaşıyordu. Aniden hapı ağzına attı ve azı dişleriyle ısırıp içindeki sıvının akmasını sağladı. Zehir o anda hemen damaklarında özümlendi. Otuz saniye içinde kalbi duracak ve ölecekti.</p>

  <p>Hoşçakal, enayi, diye geveledi.</p>

  <p>Kamatori'nin harekete geçmesi için çok az zamanı vardı, fakat kılıcın uzun kabzasını iki eliyle kavrayıp gücünün son damlasına kadar kullanarak geniş bir yay çizdi. Hanamura'nın gözleri bir an hayret içinde faltaşı gibi açıldı, hemen sonra da gözlerindeki hayret, yerini ölümün donukluğuna bıraktı.</p>

  <p>Kılıç Hanamura'nın başını giyotin gibi, omuzlarından ayırırken, Kamatori de zehirle yaptığı zamana karşı yarışı kazanmanın verdiği doyumun zevkini çıkarıyordu.</p>
</body>
</html>
