<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356650219"></a><a name="_Toc356650185" style="text-align: justify;">Kısım&nbsp;</a>36</h2>

  <p>Başkan önünde açık duran dosyaya bir süre baktı. Başını kaldırdığında yüzünde solgun bir ifade vardı. Bunları gerçekten patlatmaya niyetleri var mı? Blöf yapmıyorlar mı?</p>

  <p>Jordan'in yüzü ifadesizdi. Blöf yapmıyorlar.</p>

  <p>İnanılır gibi değil.</p>

  <p>Jordan cevap vermedi, Başkan'ın düşüncelerini toplayabilmesi için ses çıkarmadan bekledi. Adam hiç değişmiyor gibiydi. Jordan onunla Montana Senatörü olarak ilk seçildiği gün tanıştığında nasılsa, şimdi de aynı görünüyordu. Aynı sırım gibi vücut, parlak mavi gözler ve sıcak, canayakın kişilik. Elindeki muazzam güç hiç başını döndürmemişti. Beyaz Saray personeline karşı her zaman kibar ve sıcak davranmış, birinin bile doğum gününü atlamamıştı.</p>

  <p>Sanki adamların adalarını işgal için kuşatmaya falan aldık...</p>

  <p>Dünya kamuoyu birden onlara kötü bakmaya başladığı için paranoyak olmaya başladılar, dedi Donald Kem. Çin ve Rusya'nın demokrasiye kavuşmaları, Doğu Bloku ülkelerinin bağımsızlaşmaları, Güney Afrika'da serbest seçimlerin yapılması sonucunda bütün dünyanın dikkati Japonların çok kısa zamanda çok yol almış olmalarına çevrildi.</p>

  <p>Başkan başını sallayarak Kern'i doğruladı. Bu ekonomik saldırganlıkları onları hırçınlaştırdı. Çeşitli pazarları ellerine geçirdikçe daha kibirli ve inatçı olmaya başladılar.</p>

  <p>Fakat istedikleri biçimde bir ekonomik dünya yarattıkları için kimse onları suçlayamaz, dedi Jordan. Onların ticaret anlayışları bizimki gibi değil. Gelen tepkilere aldırmadan ticari fırsatları kullanmakta ve ticari zaaflardan yararlanmakta hiçbir ahlaksızlık görmüyorlar. Onların gözündeki, tek suç sistematik gelişmelerini engellemeye kalkmak. Doğrusunu isterseniz, İkinci Dünya Savaşı sonralarında biz de denizaşırı ticaret ilişkilerimizde bundan pek farklı değildik.</p>

  <p>Sana hak vermek zorundayım, dedi Başkan. Şimdiki olsun, e'.kilerden olsun, önde gelen işadamlarımızdan çok azının bir aziz gibi dadandığını söyleyebilirim.</p>

  <p>Kongre ve Avrupa Topluluğu ülkeleri şu sıralarda Japonya ile ticarete karşı sert tavırlar alma yolunda. Eğer ticari ambargo ve Japon kuruluşlarını devletleştirme kararları alırlarsa, Tokyo uzlaşma olanakları arayacaktır, fakat Suma ve yandaşları misilleme yapmaya kararlı görünüyorlar.</p>

  <p>Ama nükleer bir felaketle tehdit etmek...</p>

  <p>Zaman kazanmaya çalışıyorlar, diye açıkladı Jordan. Dünya çapındaki ticari hamleleri, daha kapsamlı bir planın yalnızca bir parçası. Japonlar müthiş bir nüfus yoğunluğu içinde yaşıyorlar. Büyük bir kısmı yaşanmayacak kadar dağlık olan, Kaliforniya büyüklüğündeki bir alanda yüz yirmi beş milyon insan... Hiç söz etmedikleri uzun vadeli planlan, çok iyi eğitim görmüş milyonlarca insanı başka ülkelere ihraç edip, Japonya'ya bağlı ve onunla iyi ilişkileri koruyan koloniler oluşturmak. Brezilya buna bir örnek ama Hawaii ve Kaliforniya'ya son yıllardaki kitle halindeki göçleri düşünecek olursak, Amerika Birleşik Devletleri de bu sınıfa giriyor. Japonlarda varlıklarını sürdürme saplantısı vardır ve bizden farklı olarak, onlar onlarca yıl sonrasını da planlar. Ekonomik alışveriş yoluyla bütün dünyada büyük bir ekonomik toplum yaratıyorlar fakat bu toplum tümüyle Japon geleneklerine bağlı insanlardan oluşuyor. Ama Japonların bile fark etmediği bir şey, Suma'nın bu toplumun başına geçmekte kararlı oluşu.</p>

  <p>Başkan önünde açık duran dosyaya bir kez daha baktı. Ve bu imparatorluğunu korumak için de başka ülkelere stratejik nükleer bombalar yerleştiriyor.</p>

  <p>Japon hükümetini ve halkının büyük bir kitlesini suçlayamayız, dedi Jordan. Hiç kuşkum yok ki, Başbakan Junshiro, Hideki Suma ve yandaşı olan sanayiciler, maliyeciler ve yeraltı liderleri tarafından saptırıldı ve aldatıldı. Bu adamlar da gizlice bir nükleer depo yapıp Kaiten Projesi'ne giriştiler.</p>

  <p>Başkan ellerini açtı. Belki de Junshiro ile bir toplantı yapıp ona öğrendiklerimizi açıklasam.</p>

  <p>Jordan buna karşı çıktı. Şu anda hiç tavsiye etmem, efendim. Kaiten Projesi'nin başını koparacak fırsatımız çıkana kadar yapmayın.</p>

  <p>Son kez toplandığımızda kumanda merkezinin yerini bilmiyordunuz.</p>

  <p>Son edindiğimiz bilgilerle epey yaklaştık. Baskan, Jordan'a bir kat daha artan saygıyla baktı. İstihbarat şefinin ülkesine olan bağlılığını, daha lise öğrencisiyken bu alanda eğitim görerek başlattığı istihbarat hizmetinde geçirdiği onca yılı düşündü. Bu yılların ve onca stresin yıkımını da görebiliyordu. Jordan patlamış mısır yer gibi mide hapları tüketiyordu.</p>

  <p>Bombalı otomobillerin patlatılmak üzere nereye yerleştirileceğini biliyor musunuz?</p>

  <p>Buna Kern cevap verdi. Evet, efendim. Ekiplerimizden biri yeni bir otomobil gönderisini izlerken bu planı ele geçirdi. Suma’nın mühendisleri çok iyi hesaplanmış, şeytanca bir felaket hazırlamışlar.</p>

  <p>Sanırım olabildiğince çok Amerikan yurttaşını öldürebilmek için en yoğun nüfuslu yerlere park edeceklerdir.</p>

  <p>Tam tersine, Başkanım. En az can kaybına yol açacak stratejik yerleri seçmişler.</p>

  <p>Anlayamadım.</p>

  <p>Kern açıklamaya çalıştı. Amerika ve dünyanın sanayileşmiş kısımlarında otomobiller terkedilmiş alanlarda öyle bir sistematikle yerleştirilecekler ki, bunların eşzamanlı patlamaları yerden göğe yükselen bir elektromanyetik çarpıntı başlatacak. Bu da şemsiyeye benzeyen ve dünya çapında uydu haberleşmelerini kapatan bir zincirleme reaksiyon yaratacak.</p>

  <p>Bütün radyo, televizyon ve telefon şebekeleri bir anda ortadan kalkacaklar, diye ekledi Jordan. Federal ve yerel hükümetler, askeri birlikler, polis ve şerif örgütleri, itfaiye, ambulanslar ve tüm ulaştırma bir anda duracak, çünkü hiçbiri haber almadan çalışamaz.</p>

  <p>Haberleşmesi olmayan bir dünya, diye mırıldandı Başkan. Düşünmesi bile zor.</p>

  <p>Bu tablo daha da korkunçlaşıyor, diye sürdürdü Kern. Çok daha beter oluyor. Bir mıknatısı bir bilgisayar disketi ya da teyp kasetinin yanında tutarsanız ne olur, bilirsiniz tabii, Başkanım.</p>

  <p>Silinirler.</p>

  <p>Kern başıyla doğruladı. Nükleer patlamaların meydana getirdiği elektromanyetik çarpıntı aynı işi görecektir. Her patlama noktasının yüzlerce mil çevresindeki her bir bilgisayar tümüyle silinecek. Modern bilgisayarlı dünyamızın belkemiği olan silikon cipler ve transistörler elektrik ve telefon devreleriyle antenlerden geçen bir akım karşısında savunmasızdır. Borulardan raylara, mikrodalga kulelerden binaların içindeki çelik desteklere kadar, metalden yapılmış ne varsa bu akımı iletecektir.</p>

  <p>Başkan hayret dolu gözlerle Kern'e bakıyordu. Müthiş bir kargaşadan söz ediyoruz.</p>

  <p>Evet, efendim, telafi edilemeyecek, korkunç sonuçları olan ulusal bir çöküntü. Bankaların, sigorta şirketlerin, küçük büyük bir sürü ticari kuruluşun, hastanelerin, süpermarketlerin, büyük mağazaların... bu listenin onu yok, tümünün bilgisayara geçmiş oldukları kayıtlarla birlikte tabii tüm bilimsel hesaplar ve bilgiler de silinecek.</p>

  <p>Her bir disket, her bir teyp mi?</p>

  <p>Her evdeki, her ofisteki, dedi Jordan.</p>

  <p>Kem gözlerini Başkan'dan ayırmıyordu. Modern otomobillerdeki ateşleme ve karbürasyon, dizel tren motorları, uçuşta bulunan uçakların kontrolü gibi belleğe dayalı tüm bilgisayar elektroniği de duracaktır. Bundan özellikle uçaklar büyük darbe alır, çünkü personeli el kontroluna geçmeden birçoğu düşer.</p>

  <p>Şu anda önemli görünmeyen günlük gereçler de var, dedi Jordan. Mikrodalga fırınlar, video kayıt cihazları, güvenlik sistemleri... Son zamanlarda ne kadar korunmasız olabileceğini hiç hesaba katmadan fazlasıyla bel bağladığımız bilgisayar gemileri de var.</p>

  <p>Başkan masanın üstünden bir kalem alıp sinirli sinirli masayla vurmaya başladı. Yüzü bir hayli gerilmişti. Amerikan halkının böyle bir darbe alıp gelecek yüzyıla felçli bir durumda girmesine izin veremem, dedi. Gerekirse nükleer silah depolarına ve patlatma kumanda merkezlerine, gerekirse nükleer bir saldırıyı ciddi olarak düşünmek zorundayım.</p>

  <p>Bunu hiç tavsiye etmem, Başbakanım, dedi Jordan sakin bir kararlılıkla. Ancak en son çare olabilir.</p>

  <p>Başkan dönüp ona baktı. Aklında ne var, Ray?</p>

  <p>Suma’nın tesisi daha bir hafta kadar bağlantı sistemine geçemiyor. Bu arada bir sızma planı yapıp onu içten yıkalım. Eğer başarılı olursak, hiç neden yokken dost bir ülkeye saldırmakla suçlanıp büyük boyutlarda bir uluslararası tepki almaktan da kurtulursunuz.</p>

  <p>Başkan sustu, yüzünde düşünceli bir ifade vardı. Haklısın. Sonunda hiç kimsenin inanamayacağı gerekçeler açıklamak zorunda kalacağım.</p>

  <p>Neler olduğunu ÇAST ekibimiz ve üçümüzden başka bilen olmadığı için zaman bizden yana, dedi Jordan.</p>

  <p>İsabet, dedi Kern. Eğer Ruslar topraklarının yabancı nükleer başlıklarla dolu olduğunu bilselerdi, hiç duraksamadan Japonya'yı istila etmekle tehdit ederlerdi.</p>

  <p>Bu da hiç iyi olmazdı, dedi Başkan.</p>

  <p>Özellikle de Suma’nın bu çılgınca tehdidinden habersiz olan suçsuz Japonlar için, dedi Jordan düşüncesini biraz daha vurgulamak için.</p>

  <p>Başkan ayağa kalkarak toplantıyı bitirdi. Dört gün, baylar. Tam doksan altı saatiniz var.</p>

  <p>Jordan ve Kern birbirlerine bakıp sinirli sinirli gülüştüler.</p>

  <p>Suma'ya saldırma planı onlar Oval Ofis'e girmeden önce hazırlanmıştı. Harekete geçilmesi için bir telefon yetecekti.</p>
</body>
</html>
