<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650193"></a><a name="_Toc356650185">Kısım&nbsp;</a>10</h2>

  <p>Birinci sualtı aracı ölü dalgaların arasından fırlayan bir balina gibi yüzeye çıktı. Sular epey sakinleşmiş, gökyüzü pırıl pırıl, dalga boyu ise bir metreyi bile bulmuyordu.</p>

  <p>Giordino hemen uzanıp kaporta kapağını açma işine koyuldu. Kapak açılırken içeri ince bir suşeridi sızdı, fakat içerde oturanlar büyük bir zevkle tertemiz havayı solumaya başladılar. Bazıları aylardan beri ilk kez su üstüne çıkıyordu. Giordino kaportadan tırmanıp, giriş deliğini dalgalardan koruyan oval biçimli kuleye çıktı. Bomboş okyanusu göreceğini sanıyordu, fakat şöyle bir bakınınca dehşet içinde ağzı açık kaldı.</p>

  <p>Elli metreden az bir uzaklıktan klasik tipli bir Çin yelkenli gemisi sualtı aracının doğruca üstüne gelmekteydi. Pruvası üstünde kare biçiminde bir güvertesi, oval biçimli yüksek kıçı, bambu çıtalarla gerilmiş yelkenlerini tutan üç direği vardı. Pruvasındaki gözbebekleri sanki Giordino'ya bakar gibiydi.</p>

  <p>Kısa bir an için Giordino gözlerine inanamadı. Uçsuz bucaksız Pasifik Okyanusu'nda yüzeye çıkmak için bula bula bir geminin önünü bulmuştu. Hemen içeri eğilip bağırdı.</p>

  <p>Herkes dışarı! Çabuk!</p>

  <p>Yelkenli geminin iki tayfası turkuaz renkli sualtı aracım bir ölü dalganın üstünde yükselirken fark ettiler ve hemen sancak yönüne dümen kırması için serdümene bağırdılar. Fakat aradaki boşluk neredeyse kapanmak üzereydi. Aracın içindekiler bir bir kendilerini suya atarken, rüzgârın da yardımıyla hızlanan ahşap tekne hiç şaşmaz bir kesinlikle aracın üstüne gidiyordu.</p>

  <p>Geminin mürettebatı parmaklıklara doluşmuş, yollarına çıkan bu sualtı aracını hayretle izlerken, bir yandan da pruvalarında çarpışma sonucu açılacak bir gedikle denizin dibini boylamaktan korkuyorlardı.</p>

  <p>Şaşkınlık, gözcülerin serdümeni uyarmalarına kadar geçen zaman, serdümenin ne söylendiğini anlayıp dümen kırmaktaki gecikmesi biraraya gelerek çarpışmayı kaçınılmaz hale getirdi.</p>

  <p>Pruvanın çıkık üst kısmının gölgesi üzerine geldiğinde Giordino ara&nbsp; | cm içindeki son adamın uzanan elini yakalamış, çıkmasına yardım ediyor&nbsp; &gt; du. Tam onu yukarı çekerken geminin pruvası bir ölü dalgayla yükselip su&nbsp; ' altı aracmm kıç kısmı üstüne bindi. Çarpışmaya özgü bir gürültü olmadı, yalnızca sualtı aracı sola doğru yatınca açık kaportadan içeri dolan suyun gargara sesi işitildi.</p>

  <p>Derken güvertede bağırışmalar başladı, tayfalar yelkenlere asıldılar. Geminin motoru öksüre tıksıra devreye girdi ve tam yol tornistan yaparken kenardan cansimitleri fırlatıldı.</p>

  <p>Giordino son adamı kaportadan çekip çıkarırken geminin pruvası bir kol boyu mesafeden geçti. Giordino'nun kaportaya sürtünen dizi sıyrıldı ve o hızla geriye düşerken çektiği adam da bütün ağırlığıyla üstüne devrildi. Kurtardığı adamın altında suyun içine battı. Ağzını kapadığı için su yutmamıştı, ama burnu tuzlu suyla doldu. Hemen su üstüne çıkıp bakındı. Araçta bulunan altı kişi de yüzmekteydi.</p>

  <p>Fakat araç çabucak su dolup yüzebilirliğini kaybetti ve kısa sürede battı. Giordino başını kaldırıp geminin süslü bir biçimde boyanmış kıçında yazılı adına baktı. Adı Shanghai Shelly'di. Talihine sövüp duruyordu. Yüzlerce kilometrelik bir alandaki tek gemiyle çarpışmak ne biçim işti? Arkadaşı Pitt'i kurtaramamanın suçluluğuyla perişan durumdaydı.</p>

  <p>Bildiği tek şey, ikinci araçla hemen dalacağı ve ne kadar ümitsiz de görünse, Pitt'i kurtarmaya çalışacağıydı. İki adam birbirlerine kardeşten de yakındılar. Giordino Pitt'e çok şey borçluydu, sonuna dek mücadele etmeden onu ölüme terkedemezdi. Kaç kez ümitsiz görünen durumlarda Pitt onu kurtarmıştı. Ama önce yapılması gereken işler vardı.</p>

  <p>Yine çevresine bakındı. Yaralanan varsa elini kaldırsın, diye seslendi.</p>

  <p>Bir kişi, genç bir jeolog elini kaldırdı. Sanırım ayak bileğim incindi.</p>

  <p>Hepsi buysa çok şanslı sayılırsın, dedi Giordino..</p>

  <p>Yelkenli gemi denizdeki adamlara on metre kala durdu. Saçları ve bıyıkları kar gibi bembeyaz, yaşlıca bir adam geminin parmaklıklarından eğilmişti. Yaralı var mı? Sandal indirelim mi? diye bağırdı.</p>

  <p>İskeleyi indirseniz yeter, dedi Giordino. Gemiye çıkabiliriz. Sonra da ekledi. Gözünüzü dört açın. Yüzeye çıkacak başka bir sualtı aracımız var.</p>

  <p>Anlaşıldı.</p>

  <p>Beş dakika sonra altı NUMA görevlisi yelkenli geminin güvertesindeydi. Yalnızca ayak bileği incinen jeologun ağla yukarı çekilme işi sürm ekteydi. Onlara seslenen adam, kollan özür diler gibi iki yana açılmış olarak yaklaştı.</p>

  <p>Aracınızı kaybettiğinize çok üzüldüm. Sizi gördüğümüzde çok geç kalmıştık.</p>

  <p>Sizin suçunuz değil, dedi Giordino öne çıkarak. Neredeyse teknenin hemen altından çıktık. Gözcüleriniz yine de çok uyanık davrandılar.</p>

  <p>Kaybolan kimse var mı?</p>

  <p>Hayır, hepimiz buradayız.</p>

  <p>Buna çok şükür. Zaten çılgın bir gün yaşıyoruz. Yirmi kilometre batı tarafında denizden bir başka adam aldık. Durumu biraz kötü. Adının Jimmy Knox olduğunu söylüyor. Sizin adamlarınızdan mı?</p>

  <p>Hayır, dedi Giordino. Bizimkilerin geri kalanı başka bir sualtı aracıyla gelecekler.</p>

  <p>Adamlarıma gözlerini açmalarını söyledim.</p>

  <p>Çok naziksiniz, dedi Giordino mekanik olarak; kafasının içinde yapacağı işleri planlıyordu.</p>

  <p>Geminin kaptanı gibi görünen adam açık denize şöyle bir bakındı, yüzünde şaşırmış bir ifade vardı. Sizler nereden geliyorsunuz böyle?</p>

  <p>Açıklamayı sonra yaparım. Radyonuzu kullanabilir miyim?</p>

  <p>Tabii. Sahi, benim adım Owen Murphy.</p>

  <p>Al Giordino.</p>

  <p>Buradan buyurun, Bay Giordino, dedi Murphy, akıllı bir davranışla merakını bastırarak. Büyük bir kamaranın kapısını işaret etti. Siz o işle meşgulken, ben de adamlarınıza giyecek kuru şeyler sağlarım.</p>

  <p>Çok teşekkür ederim, dedi Giordino ve hızla radyo odasına yürüdü.</p>

  <p>Sualtı aracından kıl payıyla kurtulduğu andan itibaren, Pitt ve Plunkett'in milyonlarca ton su tepelerine boşalmak üzereyken çaresizlik içindeki görünümleri Giordino'nun aklından çıkmamıştı. Şu anda bile çok geç kalındığının acı bir şekilde bilincindeydi. Sağ olmaları olasılığı sıfırla yok arasında bir yerdeydi. Fakat onları terk etmek, ölmüşlerdir diye bırakmak aklının ucundan bile geçmiyordu. Tersine, bir an önce deniz dibine inme kararı her an daha güçleniyordu... Nasıl bir karadüşle karşılaşacağını hiç hesaba katmadan.</p>

  <p>Dave Lowden yönetimindeki ikinci NUMA sualtı aracı yelkenli geminin yarım kilometre açığında su yüzüne çıktı. Murphy' nin serdümeninin hünerli manevrasıyla Shanghai Shelly aracın kaporta kulesine iki metre kal a durabildi. Bu kez Lowden dışında araçta bulunan herkes ıslanmadan gemiye çıktı.</p>

  <p>Giordino radyoda Amiral Sandecker'e rapor verip, deniz uçağının pilotuna yelkenli geminin bulunduğu yere inmesini söyledikten sonra hızla güverteye döndü. Sualtı aracının kaporta kulesinde duran Lowden'e baktı. Hazır ol, diye seslendi Lowden'e. Araçla geri döneceğim. Lowden eliyle olumsuz işareti yaptı. Mümkün değil. Akü kutusunda sızıntı oldu. Dört tanesi işe yaramaz durumda. Aşağı kadar inecek enerji yok.</p>

  <p>Lowden'in sözleri buz gibi bir sessizlik doğurdu. Büyük bir hüsran içindeki Giordino hırsla parmaklıkları yumrukladı. NUMA personeli, Stacy ve Salazar, hatta yelkenli geminin mürettebatı bile onun yüzündeki acı dolu ifadeye bakakaldılar.</p>

  <p>Haksızlık bu, diye tısladı Giordino büyük bir öfkeyle. Haksızlık. Gözleri denizde, uzun bir süre öylece kaldı. Amiral Sandecker'i taşıyan uçak bulutların arasından çıkıp yelkenli geminin üstünde dolanırken hâlâ parmaklıklara dayanmış durmaktaydı.</p>

  <p>Stacy ve Salazar'ı Jimmy Knox'un yarı baygın yattığı kamaraya getirdiler. Ağarmış saçları dökülmeye yüz tutmuş, sıcak ifadeli bir adam yatağın başucundaki koltuktan kalktı.</p>

  <p>Merhaba, benim adım Harry Deerfield.</p>

  <p>Girmemizde bir sakınca var mı? diye sordu Stacy.</p>

  <p>Bay Knox'u tanıyor musunuz?</p>

  <p>Aynı İngiliz araştırma gemisinden arkadaşız, dedi Salazar. Durumu nasıl?</p>

  <p>Rahatça dinleniyor, dedi Deerfield, ama yüzündeki ifade hastasının pek kolay iyileşemeyeceğini belirtiyordu.</p>

  <p>Siz doktor musunuz?</p>

  <p>Aslında çocuk doktoruyum. Altı haftalık bir iznim vardı, bizim Owen Murphy'ye teknesini yapımcısından alıp San Diego'ya getirmede yardım ederek kullanıyorum. Knox'a döndü. Ziyaretçilerinle konuşabilir inisin, Jimmy?</p>

  <p>Solgun yüzü tümüyle kıpırtısız olan Knox parmağını kaldırarak, olumlu işaret verdi. Yüzü pişmiş ve su toplamıştı, fakat gözleri güçlü bakıyordu. Özellikle Stacy ve Salazar'ı görünce fark edilir biçimde pırıldadı. ?Çok şükür sağ salim çıkabildiniz, diye hırıldadı. Sizleri bir daha görebileceğimi hiç sanmuyordum. O kaçık Plunkett nerelerde?</p>

  <p>Az sonra burada olur, dedi Stacy, Salazar'a susmasını işaret ederek. Neler oldu, Jimmy? Invincible'a ne oldu?</p>

  <p>Knox güçsüz bir halde başını iki yana salladı. Bilmiyorum. Sanırım bir patlama gibi bir şey oldu. Tam sizinle sualtı telefonundan konuşurken birden gemi paralandı ve yanmaya başladı. Sizinle temas kurmaya kalkıştım, ama karşılık yoktu. Sonra da molozların ve cesetlerin üstünden geçip, çıkmaya çalışırken gemi batıverdi.</p>

  <p>Battı mı? Salazar kulaklarına inanamıyordu. Gemiyle beraber bütün mürettebatımız da öldü mü?</p>

  <p>Knox belli belirsiz başını sallayarak doğruladı. Sulara gömülüşünü seyrettim. Sudayken sürekli olarak bakınıp, başka kurtulan var mı, diye seslendim. Deniz boştu. Bay Murphy ve adamları beni bulup alana kadar ne kadar suda kaldım, bilmiyorum. Bulunduğum alanı taradılar ama bir şey bulamadılar. Bir tek benim kurtulmuş olmam gerektiğini söylüyorlar.</p>

  <p>Peki, biz dalışa geçerken yakınlarda bulunan iki gemiye ne oldu? diye sordu Stacy.</p>

  <p>Onlardan hiçbir iz görmedim. Onlar da yok oldu.</p>

  <p>Knox'un sesi artık fısıltı halinde çıkıyordu; tüm direncine karşın yine kendinden geçmek üzereydi. İradesi yerindeydi, fakat bedeni iyice tükenmişti. Gözleri kapandı ve başı yavaşça yana kaydı.</p>

  <p>Dr. Deerfield başıyla kapıyı işaret etti. Sonra yine konuşabilirsiniz, şimdi biraz dinlensin.</p>

  <p>İyileşecek, değil mi? diye sordu Stacy.</p>

  <p>Bir şey söyleyemem, dedi Deerfield, geleneksel doktor tavrıyla.</p>

  <p>Peki, tam olarak nesi var?</p>

  <p>Röntgen olmaksızın söyleyebileceğim kadarıyla, iki ya da daha fazla kaburgası kırık, ayak bileği şişmiş, bu da ya burkulma ya da kırık sonucu olabilir. Çürükler, birinci derece yanıklar. Bu yaralarla başa çıkabilirim. Ama diğer semptomlar bir gemi kazasından kurtulan insanda görülmesi hiç beklenmeyen belirtiler.</p>

  <p>Neden söz ediyorsunuz? diye sordu Salazar.</p>

  <p>Yüksek ateş, ciddi tansiyon düşüklüğü, şiddetli kızarıklıklar, mide krampları ve vücudunun her yeri su topluyor.</p>

  <p>Nedeni ne olabilir?</p>

  <p>Pek benim alanım sayılmaz, dedi Deerfield. Bu konuda yalnızca tıp dergilerinde okumuş olduğum iki makale var. Ama Jimmy'nin en ciddi durumunun öldürücü dozda radyasyona maruz kalmaktan kaynaklandığını söyleyebilirim.</p>

  <p>Stacy bir an konuşamadı, sonra, Nükleer radyasyon mu? diye sordu.</p>

  <p>Deerfield başını sallayarak doğruladı. Yanılmış olmayı isterdim, ama bütün belirtiler bu yargıyı destekliyor.</p>

  <p>Onu kurtarmak için bir şeyler yapabilirsiniz herhalde.</p>

  <p>Deerfield eliyle kamarayı gösterdi. Şöyle bir bakın, dedi bozularak. Burasının hastaneye benzer bir tarafı var mı? Benim doktor çantamda bile yalnızca acil tedaviler için hap ve bandaj malzemesi var. Karaya yaklaşana kadar Jimmy'yi helikopterle de gönderemeyiz. Zaten gönderebilsek bile şu anda bilinen tedavi yöntemleriyle kurtarılabileceğini pek sanmıyorum.</p>

  <p>Asın onları! diye haykırdı Knox herkesi yerinde sıçratarak. Gözleri birden faltaşı gibi açılmış, küpeştenin ötesinde görünmeyen bir şeye bakıyordu. Asın o katil köpekleri!</p>

  <p>Şaşkınlık içinde ona baktılar. Salazar iyice sarsılmış görünüyordu. Stacy ve Deerfield hemen yatağa koşup doğrulmak isteyen Knox'u yatıştırmaya çalıştılar.</p>

  <p>Asın köpekleri! diye tekrarlıyordu Knox büyük bir kinle. Sanki lanet yağdırır gibiydi. Yine cinayet işleyecekler. Asın onları!</p>

  <p>Ancak daha Deerfield ona yatıştırıcı bir iğne yapamadan, Knox kaskatı kesildi, gözleri bir an parladıysa da birden üzerine sanki buğulu bir perde çöktü, sırtüstü yatağa devrilip uzun bir soluk verdikten sonra hareketsiz kaldı.</p>

  <p>Deerfield derhal kalp masajına girişti, fakat aşırı dozda radyasyon almış olan Knox'u canlandırabileceğini hiç sanmıyordu. Kendisi soluk soluğa ve ter içinde kalana kadar masajı sürdürdü, ama sonunda elinden geleni sonuna kadar yapmış olduğunu kabul edip ümidi kesti. Artık hiç kimse ya da hiçbir mucize Jimmy Knox'u geri getiremezdi.</p>

  <p>Çok üzgünüm, dedi soluk soluğa.</p>

  <p>Stacy ve Salazar hipnotize olmuş gibi odadan çıktılar. Salazar'ın konuşacak hali yoktu, Stacy ise sessizce ağlamaya başladı. Bir süre sonra eliyle gözyaşlarını silip doğruldu.</p>

  <p>Bir şey gördü, diye mırıldandı.</p>

  <p>Ne gördü? diye sordu Salazar şaşırarak.</p>

  <p>Jimmy biliyordu, inanması zor belki ama biliyordu. Dönüp açık duran kapıdan yatakta hareketsiz yatan adama baktı. İşin sonu geldiğinde Jimmy bu kitle ölümlerinden ve felaketten kimin sorumlu olduğunu anlamıştı.</p>

  <p>Adamın, neredeyse sıskalığa varacak ince vücudundan hastalık dere^ cesinde bir diyet ve egzersiz düşkünü olduğu belli oluyordu. Kısa boyluydu, çenesi ve göğsü dövüş horozlarınmki gibi öne fırlamış, üzerinde açık mavi bir golf gömleğiyle ona uyan bir pantalon, başında rüzgârdan uçmaması için iyice bastırmış olduğu bir hasır şapka vardı. Kısacık kesilmiş kızd saçının renginde özenle düzeltilmiş sivri sakalı, hamle yapsa birisine saplayabilir, izlenimini veriyordu.</p>

  <p>Ağzındaki kocaman purodan kıvılcımlar savurarak yelkenli geminin borda iskelesini hızla yürüdü. Krallara özgü bir havası vardı. NUMA Başkanı Amiral James Sandecker'in bu olayda da sahneye girişi herkesi etkileyecek cinstendi.</p>

  <p>Uçak yolculuğu sırasında Giordino'dan aldığı haberle yüzü gergindi. Ayakları Shanghai Shelty’nin güvertesine değer değmez, deniz uçağının pilotuna eliyle bir işaret verdi; pilot bu mesaj üzerine dönüşünü yaptı, dalgalar üzerinde birkaç kez hopladıktan sonra havalanarak güneydoğuya, Hawai Adaları'na doğru yola koyuldu.</p>

  <p>Giordino ve Murphy onu karşılamak üzere öne çıktılar. Sandecker'in gözü yelkenli geminin sahibinden ayrılmıyordu.</p>

  <p>Selam, Owen. Seni burada göreceğimi hiç tahmin edemezdim.</p>

  <p>Murphy gülümsedi, el sıkıştılar. Ben de, Jim. Gemime hoşgeldin. Seni gördüğüme sevindim. Murphy susup eliyle onların yanına gelmiş bulunan ve oldukça üzgün görünen NUMA ekibini işaret etti. Eh, umarım artık şimdi biri bana dün ufukta gördüğümüz ışık ve gök gürültüsü gösterisinin ne olduğunu ve bütün bu insanların nasıl okyanusun ortasında mantar gibi bitiverdiğini açıklar.</p>

  <p>Sandecker hemen cevap vermedi. Güverteye ve toplanmış yelkenlere baktı. Nereden buldun bu gemiyi böyle?</p>

  <p>Shanghai'da özel siparişle yaptırdım. Mürettebatımla birlikte önce Honolulu'ya, sonra da sürekli olarak kalacağım San Diego limanına gidiyorduk.</p>

  <p>Tanışıyor musunuz? diye sordu Giordino sonunda.</p>

  <p>Sandecker başını sallayarak doğruladı. Bu yaşlı korsanla Annapolis'te (ABD Deniz Harp Okulu.) birlikte okuduk. Ama Owen daha akıllı çıktı. Deniz Kuvvetleri'nden ayrılıp bir elektronik şirketi kurdu. Şimdi de ABD Hazine Dairesi'nden daha çok parası var.</p>

  <p>Murphy gülümsedi. Nerede o günler?</p>

  <p>Sandecker birden ciddileşti. Radyoda benimle görüştükten sonra üsle ilgili bir gelişme var mı? diye sordu Giordino'ya.</p>

  <p>Korkarım üs diye bir şey kalmadı, dedi Giordino alçak bir sesle. Öbür sualtı aracımızdan yapılan sualtı telefon çağrıları cevapsız kaldı. Keith Harris'e göre büyük sarsıntı biz boşaltır boşaltmaz başlamış olmalı. Size daha önce bildirdiğim gibi iki araçta herkesi alacak kadar yer yoktu. Pitt ile bir İngiliz denizbilimcisi aşağıda kalmaya gönüllü oldular.</p>

  <p>Onları kurtarmak için neler yapılıyor? diye sordu Sandecker.</p>

  <p>Giordino belirgin bir şekilde yıkılmış görünüyordu. Yapabileceğimiz hiçbir şey yok.</p>

  <p>Sandecker'in yüzü buz gibi oldu. Bu işi yüzüne gözüne bulaştırdın, bayım. Bana söylediklerinden anladığım kadarıyla ikinci araçla geri dönecektin.</p>

  <p>Bunu söylediğim zaman Lowden'in akülerinin kısa devre yaptığını bilmiyordum. diye çıkıştı Giordino, kırgındı. Birinci araç batmış, ikincisi işlemez durumdayken elimiz kolumuz bağlı kaldı.</p>

  <p>Sandecker'in yüz ifadesi biraz yumuşadı, soğukluğu da geçmiş, gözlerine üzüntü çökmüştü. Giordino'nun büyük bir talihsizlikle karşılaştığını anlıyordu. Küçük İtalyanın elinden geleni yapmamış olduğunu ima etmek bile hataydı, şimdi bunun için pişmanlık duyuyordu. Fakat Pitt'in, artık apaçık belli olan kaybı onu da çok sarsmıştı.</p>

  <p>Onun için Pitt hiçbir zaman sahip olmadığı bir oğul gibiydi. Eğer kader ona bir otuz altı saatlik süre daha bağışlasa, özel eğitim görmüş adamlardan bir orduyu ve Amerikan halkının varlığından bile haberi olmadığı gizli gereçleri onu kurtarma işine koşardı. Amiral Sandecker'in ülke başkentinde işte böyle bir yaptırım gücü vardı. Bulunduğu mevkiye Washington Post'ta 'eleman aranıyor' ilanına cevap vererek gelmemişti.</p>

  <p>Akülerin onarılabilme olasılığı var mı? diye sordu.</p>

  <p>Giordino başıyla yelkenli geminin kıçına bağlı olarak dalgaların üstünde inip çıkan sualtı aracını işaret etti. Lowden hemen onarabilmek için deli gibi çalışıyor, fakat pek ümitli değil.</p>

  <p>Eğer suçlanacak biri varsa, o da benim, dedi Murphy.</p>

  <p>Pitt hâlâ sağ olabilir, dedi Giordino Murphy'ye aldırmadan. Kolay kolay ölecek adam değildir o.</p>

  <p>Evet. Sandecker bir an durdu, sonra da dalgın dalgın devam etti. Geçmişte bunu birçok kez kanıtlamıştır.</p>

  <p>Giordino gözlerinde kıvılcımlar pırıldayarak Amiral'e baktı. Aşağıya bir sualtı aracı indirebilsek...</p>

  <p>Deep Quest on bin metreye kadar dalabiliyor, dedi Sandecker. Şu anda da Los Angeles limanında yatıyor. Onu Hava Kuvvetleri' nin bir C5'ine yükletip gün batana kadar buraya getirtebilirim.</p>

  <p>C5'lerin suya inebildiğim bilmiyordum, diye söze girdi Murphy.</p>

  <p>İnemezler, dedi Sandecker. On iki tonluk gövdesiyle Deep Quest uçağın yük kapısından aşağı bırakılacak. Saatine baktı. Sanırım, şu andan sekiz saat sonra.</p>

  <p>On iki tonluk bir sualtı aracını uçaktan paraşütle mi atacaksın?</p>

  <p>Neden olmasın? Buraya gemiyle getirtmek bir hafta sürer.</p>

  <p>Giordino düşüncelere dalmıştı. İşkampavyası olan bir destek gemisi sağlayabilsek işimizi epey kolaylaştırırdı.</p>

  <p>Amacımıza uygun en yakın okyanus araştırma gemisi Sounder Aleutian Adaları'nın güneyinde deniz tabanının sonar haritasını çıkarıyor. Kaptanına emir verip işini yarıda bırakarak hemen buraya gelmesini sağlarım.</p>

  <p>Ben nasıl yardımcı olabilirim? diye sordu Murphy. Sualtı aracınızı batırdıktan sonra hiç olmazsa gemimi ve mürettebatımı hizmetinize sunayım.</p>

  <p>Sandecker kollarını kaldırıp Murphy'nin omuzlarını tutunca Giordino içinden güldü. Pitt buna 'el uzatma' derdi. Sandecker hiçbir şeyden kuşkulanmayan kurbanlarından yardım isterken sanki onlara büyük bir lütufta bulunurmuş havasım yaratırdı.</p>

  <p>Owen, dedi Amiral en saygı uyandıran sesiyle. Eğer yelkenlini filo komutanlık gemisi olarak kullanmamıza izin verirsen NUMA sana minnettar olacaktır.</p>

  <p>Owen Murphy nasıl bir tezgâha geldiğini anlamayacak insanlardan değildi. Filo mu? Ne filosu? diye anlamaz numarası yaptı.</p>

  <p>Ne olacak, Amerikan donanmasının yarısı bizim olduğumuz yere geliyor, dedi Sandecker, sanki Raymond Jordan'dan aldığı gizli brifingi herkes biliyormuş gibi. Şu anda bile nükleer denizaltılarından biri altımızdan geçiyorsa hiç şaşmam.</p>

  <p>Bütün yaşamında duyduğu en çılgın masal, diye düşünüyordu Murphy. Fakat amiralin kendisi dışında, Shanghai Shelfy'de bulunan hiç kimse bu sözlerin ne kadar doğru bir kehanet olduğunu bilmiyordu. Bu kurtarma girişiminin asıl açılış perdesi olacağından da habersizdiler.</p>

  <p>Yirmi kilometre ötede, denizin 400 metre altında seyreden saldırı denizaltısı Tucson yelkenli gemiye giderek yaklaşmaktaydı. Erken gelmiş sayılabilirdi. Kaptanı olan Yarbay Beau Morton Pearl Harbour'da derhal patlama alanına gitmesi emredilince tam hızla yola çıkmıştı. Bölgeye varınca yapacağı iş sualtı radyolojik kirlenme testleri yapmak ve suda yüzen molozlardan toplayabildiği kadarını alıp geri getirmekti.</p>

  <p>Morton elinde kahve fincanıyla bir küpeşteye dayanmış, Deniz Radyolojik Savunma Laboratuvarı'ndan gelen Binbaşı Sam Hauser'in çalışmasını izlemekteydi. Bilim adamı, Yarbay Morton'un varlığından bile habersizdi. Tüm dikkatini radyokimyasal aygıtlarına ve denizaltının arkasına takılı alıcıların gösterdiği beta ve gamma yoğunluklarını hesaplamaya vermişti.</p>

  <p>Artık karanlıkta parlamaya başladık mı? diye sordu Morton şakayla.</p>

  <p>Radyoaktivite çok düzensiz bir dağılım gösteriyor, dedi Hauser. Ama tehlikeli sayılabilecek düzeyin çok altında. Asıl yoğunluk yukarlarda.</p>

  <p>Su üstünde mi patlamış?</p>

  <p>Evet, bir gemide, denizaltıda değil. Radyoaktif kirliliğin çoğu da havada.</p>

  <p>Kuzeyimizdeki o Çin gemisi için bir tehlike var mı?</p>

  <p>Hauser hayır anlamında başını salladı. O sırada rüzgâr üstünde epey uzakta olmuşlardır herhalde. Çok önemsiz bir doz almışlardır.</p>

  <p>Şimdi de patlama alanına doğru mu geliyorlar? diye sordu Morton.</p>

  <p>Patlama sırasında ve hemen sonrasındaki kuvvetli rüzgârlar ve dalgalar sayesinde radyasyonun en kötü bölümü atmosfere ve doğuya savruldu, diye sabırla açıkladı Hauser. Çin gemisi şu anda güvenli bir alan içinde.</p>

  <p>Telefon çaldı, Hauser açtı. Evet?</p>

  <p>Kaptan orada mı, efendim?</p>

  <p>Bir dakika. Telefonu Morton'a uzattı.</p>

  <p>Evet, ben kaptan.</p>

  <p>Sonar operatörü Kaiser, efendim. Bir kayıt aldım. Bir dinleseniz iyi olur.</p>

  <p>Hemen geliyorum. Morton telefonu kapattı, bir yandan da sonar operatörü Richard Kaiser'in neden her zamanki gibi interkomdan konuşmadığını merak ediyordu.</p>

  <p>Yarbay sonar odasına girince Richard Kaiser'i konsolu başına eğilmiş, başında kulaklıkları yüzünde şaşkınlık ifadesiyle buldu. Morton'un ikinci komutanı, Binbaşı Ken Fazio da bir başka kulaklık bulup kulağına dayamış ve aynı hayret içinde dinlemekteydi.</p>

  <p>Ses mi kaydettin? diye sordu Morton.</p>

  <p>Kaiser hemen cevap vermeyip birkaç dakika daha dinlemeye devam etti. Sonunda sol kulağındaki dinleme cihazını çıkarıp homurdandı. Böyle saçmalık olmaz.</p>

  <p>Saçmalık mı?</p>

  <p>Hiç olmaması gereken bir işaret alıyorum.</p>

  <p>Fazio da ona hak verircesine başını salladı. Ben de anlamadım.</p>

  <p>Şu sırrınıza ben de ortak olabilir miyim? diye sordu Morton sabrı taşarak.</p>

  <p>İsterseniz hoparlöre bağlayım, dedi Kaiser.</p>

  <p>Morton, birkaç subay ve ses sinyalleri alındığı haberini duyan birkaç kişi sonar odasına doluşmuş merakla hoparlörlere bakmaya başladılar. Gelen sesler çok net değildi, fakat ne söylendiği anlaşılıyordu. Balinaların tiz sesiyle ya da uskurların çıkardığı gürültüyle karıştırma olasılığı yoktu; düpedüz şarkı söyleyen insan sesleriydi.</p>

  <p>Her gece yıldız balıkları ortaya çıkınca Ona sımsıkı sarılıp öperim. Ne günler geçirdim, denizin altında Denizkızı Minnie'nin odasında.</p>

  <p>Morton Kaiser'i soğuk soğuk süzdü. Espri mi şimdi bu?</p>

  <p>Espri değil, efendim.</p>

  <p>O Çin yelkenlisinden geliyordur.</p>

  <p>Hayır, efendim, ne yelkenliden ne de başka bir suüstü gemisinden.</p>

  <p>Başka bir denizaltı mı? diye sordu Morton kuşkulanarak. Rus denizaltısı olabilir mi?</p>

  <p>Eğer bizimkilerin on katı dayanıklısını yapamıyorlarsa, olamaz, dedi Fazio.</p>

  <p>Konumu nedir? diye sordu Morton.</p>

  <p>Kaiser duraksadı. Gerçeği söylemeye çekinen küçük bir çocuk gibiydi.</p>

  <p>Yatay pusula kerterizi yok, efendim. Şarkı sesi denizin dibinden, beş bin metre tam altımızdan geliyor.</p>
</body>
</html>
