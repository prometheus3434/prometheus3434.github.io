<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <div>
    <h1>DÖRDÜNCÜ BOLUM</h1>
  </div>

  <h2 class="sigil_not_in_toc"><a name="_Toc356650240">ANASININ SOLUĞU</a></h2>

  <p>Ekim 20, 1993 Washington D.C.</p>

  <p>Kurtulmuşlar! Jordan Beyaz Saray binasının altındaki Ulusal Güvenlik Komitesi'nin Durum Değerlendirme Odası'ndaki telefonu kaparken sevinç içindeydi. Şimdi aldığımız mesaja göre ÇAST ekibimiz Soseki Adası'ndan kaçmış.</p>

  <p>Dale Nichols Jordan'a kuşkuyla baktı. Haber doğrulandı mı?</p>

  <p>Jordan kendinden emin, başını sallayarak doğruladı. Haber sağlam. Japon savunma uçakları tarafından saldırıya uğramışlar, ama onları atlatıp kurtulmuşlar.</p>

  <p>Başkan koltuğunda öne doğru kımıldadı. Şimdi neredeler?</p>

  <p>Adanın yüz kilometre açığında bulunan Ralp R. Bennett adındaki bir elektronik istihbarat gemisindeler.</p>

  <p>Can kaybı var mı?</p>

  <p>Hiç yok.</p>

  <p>Tanrı'ya şükür olsun.</p>

  <p>Dahası var, dahası var, dedi Jordan gerili bir yay gibi boşalarak. Yanlarında Kongre üyesi Smith, Senatör Diaz ve Hideki Suma’yı getiriyorlar.</p>

  <p>Başkan ve odada bulunan herkes hayretten dillerini yutar gibi oldular. Nasıl olmuş? diye geveledi Nichols en sonunda.</p>

  <p>Ayrıntılar hâlâ kesin değil, ama Bennett'in komutanı Yarbay Harp er'in söylediğine göre Dirk Pitt ve Al Giordino, Smith ve Diaz'ı Edo Kenti'ne götürecek olan uçağı kaçırmışlar. Bu arada da nasıl olmuşsa, Hideki Suma ve sekreterlerini de uçağa sokmayı başarmışlar.</p>

  <p>Suma, diye mırıldandı CIA Başkanı Martin Brogan dehşet içinde. İşte piyango diye buna derim.</p>

  <p>Başkan’ın yüzündeki sevinç az sonra düşünceli bir ifadeye dönüştü. Bu haber duruma yepyeni bir çehre getiriyor.</p>

  <p>Bu koşullarda, Ejder Merkezi'ne nükleer saldırıyı iptal etmeyi öneririm, Başkanım, dedi Savunma Bakanı Jesse Simmons.</p>

  <p>Başkan odanın bir duvarında asılı geriye sayma saatine baktı. Saldırı saatine tam dokuz dakika vardı. Aman Tanrım, tabii, derhal iptal edin.</p>

  <p>Simmons Genelkurmay Başkam General Clayton Metcalf a bir baş işareti yaptı. Metcalf hemen bir telefon açıp gerekli emri iletti. Yarım dakika içinde saldırı iptal edilmişti.</p>

  <p>Dışişleri Bakanı Douglas Oates'un yüzünde zafer okunuyordu. Ramak kaldı, Başkanım. Ben en başından beri nükleer bir saldırıya karşıydım.</p>

  <p>Ejder Merkezi ve Kaiten Projesi ortadan kalkmış değil, diye hatırlattı Başkan. Hâlâ ciddi bir tehdit oluşturuyorlar. Kriz yalnızca geçici olarak durdu.</p>

  <p>Doğru, dedi Oates. Ama Suma elimizde olduğu sürece, deyim yerindeyse, yılanı başından tutmuş gibiyiz.</p>

  <p>Bir uzman sorgu ekibi ondan ne bilgiler alacak çok merak ediyorum, dedi Brogan.</p>

  <p>Oates buna pek aklı yatmamış gibi başını iki yana salladı. Suma havuzdaki küçük balıklardan biri değil. Dünyanın en zengin ve güçlü adamlarından biri. Eğer ona karşı zor kullanırsanız çok ciddi sonuçları olabilir.</p>

  <p>Hak ettiğini bulsun, dedi Jordan, durumdan adamakıllı hoşnut. İki parlamento üyesini kaçırıp, Amerikan topraklarında nükleer bomba patlatmayı tasarlayan bir adama insaf göstermenin hiç anlamı yok.</p>

  <p>Seninle aynı fikirdeyim, Ray, dedi Brogan, Oates'a ekşi ekşi bakarak. Bu herif de diğerleri gibi pislik. Buradaki herkesle yemeğine bahse girerim ki, Japon hükümeti sessiz kalarak, protesto falan etmeyecek.</p>

  <p>Oates hâlâ ısrar ediyordu. Barbarca davranmak ulusal çıkarlarımıza uygun düşmez.</p>

  <p>Cici çocuklar yarışı hep sonuncu bitirirler, dedi Jesse Simmons. Eğer biz de Ruslar gibi sert oynamış olsaydık, Lübnan'da hiç rehinemiz kalmazdı.</p>

  <p>Jesse haklı, dedi Nichols. Onu serbest bırakıp yeniden bize karşı özel savaşına devam etmesine izin vermek budalalık olur.</p>

  <p>Başbakan Junshiro ve kabinesi yaygara koparmaya cesaret edemezler, yoksa bu iş uluslararası haber medyasına sızar ve onların başına bir ton tuğla gibi çöker. Hayır, Doug, yanılıyorsun, halkımıza yönelik bu korkunç tehditten kurtulmanın şu aşamadaki ilk çaresi Suma'nın kolunu iyice büküp, bombalı otomobillerin tam yerlerini söyletmektir. Bu sözler CIA Başkanı Brogan'dandı.</p>

  <p>Başkan yorgun gözlerle masada oturan adamlara baktı. Bay Suma bu ülkenin dostu değildir. Senin olsun, Martin. Onu al ve kanarya gibi öttür. O bombaları bir an önce ele geçirip etkisiz duruma getirmeliyiz.</p>

  <p>Suma'yı Bennett'den en çabuk ne zaman getirtebiliriz? diye sordu Brogan Simmons'a.</p>

  <p>Okyanusun o taraflarında hiç uçak gemimiz olmadığından, geminin en yakın yer olan Wake Adası’nın helikopter menziline varışına kadar beklemek zorundayız, dedi Savunma Bakanı.</p>

  <p>Suma'yı Washington'a ne kadar çabuk getirtebilirsek ondan o kadar çabuk bilgi edinebiliriz, dedi Brogan.</p>

  <p>Başkan başını salladı. Kongre üyesi Smith ve Senatör Diaz'ın gözlemlerini duymak da ilginç olacak.</p>

  <p>O sırada odaya Don Kern girdi ve Jordan’ın kulağına bir şeyler fısıldadı. Jordan sonra başını kaldırıp Başkan'a baktı. Galiba NUMA'lı dostlarımız bir sorunumuzu daha çözmüşler. Yarbay Harper'in az önce gönderdiği mesaja göre Pitt ve Giordino adadan kaçarken kullandıkları uçağa yakıt ikmali yaparak Wake Adası'na doğru yola çıkmışlar.</p>

  <p>Başkan Metcalf a döndü. General, o uçakta bulunanların en çabuk ve en elverişli koşullarda başkente gelmeleri işini size bırakıyorum.</p>

  <p>Guam'daki Anderson Hava Üssü komutanı Orgeneral Duke Mackay'i hemen komutanlık jetini Wake'e göndermesi için uyarırım. Pitt oraya vardığında alanda hazır olur.</p>

  <p>Başkan sonra Jordan'a döndü. Ejder Merkezi'nin son durumu nedir?</p>

  <p>Üzgünüm, efendim, dedi Jordan.Yarbay Harper'in mesajı çok kısaydı. Operasyonun başarılı olup olmadığı konusunda ÇAST ekibimizden bir haber yoktu.</p>

  <p>O halde onlar Wake'e varana dek öğrenemeyeceğiz.</p>

  <p>Evet, efendim.</p>

  <p>Oates Jordan'a sert bir bakış fırlattı. Eğer adamlarınız Ejder Merkezinin işler duruma geçmesini durduramadılarsa, çok büyük bir felaketle karşı karşıya kalabiliriz.</p>

  <p>Jordan bu bakışı aynı sertlikle geri gönderdi. Eğer sağ salim kaçabilmişlerse görevlerini başarmışlar demektir.</p>

  <p>Daha bunu kesin olarak bilmiyoruz.</p>

  <p>Bu durumda bile, Kaiten Projesi'nin mimarı ve inşaatçısı elimizde olduğu için soluk alacak yerimiz var, dedi Simmons. Suma’nın suç ortaklarının cesaretleri kırılacak. Başlarında liderleri olmadan büyük bir saldırıya girişemezler.</p>

  <p>Korkarım bu varsayımın pek geçerli değil, dedi Jordan ağır ağır. Harper'in Bennett'den gönderdiği mesajda ıskaladığımız bir nokta var.</p>

  <p>Neymiş o? diye sordu Başkan.</p>

  <p>Uçağın Japon savaş uçakları tarafından saldırıya uğraması, diye araya girdi Brogan.</p>

  <p>Jordan başıyla doğruladı. Suma’nın uçakta olduğunu bilmeleri gerekirdi. Ama buna rağmen uçağı vurmaya çalıştılar.</p>

  <p>Simmons konuşurken bir yandan da önündeki kâğıdı karalıyordu. Demek ki bu adamlar, her kimseler...</p>

  <p>Japon yeraltı dünyasının yaşlı lideri, Korori Yoshishu ve onun finans cambazı, Ichiro Tsuboi, diye açıkladı Jordan, araya girerek. Suma’nın sanayi imparatorluğunun ortaklarıdır.</p>

  <p>Demek ki, Hideki Suma'yı gözden çıkarabiliyorlar, dedi Simmons.</p>

  <p>Evet, iş buna varıyor, dedi Kern ilk kez konuşarak. Bunun da anlamı, Yoshishu ve Tsuboi devreye girip bombaları patlatabilirler.</p>

  <p>Brogan'in iyimserliği giderek kayboluyordu. Suma elimizde olduğu sürece nasıl tepki göstereceklerini tahmin edemeyiz.</p>

  <p>Nükleer saldırı emrini yeniden versem mi? diye sordu Başkan pek istekli olmadan.</p>

  <p>Jordan başını iki yana salladı. Henüz değil, Başkanım. Durumu yeniden değerlendirmek için zaman kazanabileceğimiz bir başka yol var.</p>

  <p>Ne düşünüyorsun, Ray?</p>

  <p>Yarbay Harper içinde Diaz, Smith ve Suma’nın bulunduğu uçağın denize düştüğünü radyo mesajıyla verirken Japonların bu sinyali almalarına izin veririz.</p>

  <p>Brogan’ın aklı yatmış görünmüyordu. Yoshishu ve Tsuboi'nin bunu yutacaklarını mı sanıyorsun?</p>

  <p>Yutmayabilirler, dedi Jordan. Ama eminim uzun uzun düşünürler, biz de bu arada Kaiten Projesi'ni temelli ortadan kaldırırız.</p>
</body>
</html>
