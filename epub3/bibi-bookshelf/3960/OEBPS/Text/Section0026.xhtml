<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="text-align:justify"><a name="_Toc356650205"></a><a name="_Toc356650185">Kısım&nbsp;</a>22</h2>

  <p>Percy'nin beyaz sakalı kravatının üst yarısını örtecek kadar uzundu. Yumruk biçimindeki burnu, bitişik kaşları ve kısık gözleriyle kararlı insanl ara özgü bir ifadesi vardı. Aslında televizyondaki bira reklamları için ideal bir tipti ve seksen iki yaşından çok daha genç görünüyordu.</p>

  <p>Washington için fazlaca süslü giyinmişti. Bu kentin neredeyse üniforması olmuş gri çizgili, ya da mavi takım elbise ve kırmızı kravat Percy'nin stili değildi. Üstünde eflatun renginde bir ceket ve ona uygun ceket mendiliyle kravat, altında gri pantalon ve kertenkele derisi kovboy çizmeleri vardı. Yüz millik bir çevre içinde bulunan güzel dulların en azından yarısı percy'le birlikte olmaya can atarken o nasılsa bekâr kalabilmeyi başarmışta Partilerde hazırcevaplığı ve esprileriyle en aranan konukların başında gelirdi. Ayrıca sahip olduğu şarap mahzeni sosyetenin ve bu işle ilgilenenlerin büyük beğenisini kazanmıştı.</p>

  <p>Tanımının ciddi yanıysa, nükleer silah sanatı hakkındaki sınırsız bilgisiydi. Percy Los Alamos'tan beri bu işin içinde olmuş, Atom Enerjisi Komisyonu ve onun devamı olan örgütte tam elli yıl görev yapmıştı. Pek çok üçüncü dünya ülkesinin lideri Percy'nin hünerleri için tüm servetini bayıla bayıla verirdi. Garajında, bir çim kesme makinesi fiyatına atom bombası monte edebilecek üç beş uzmandan biriydi.</p>

  <p>Dirk, aslanım benim! diye patladı Percy. Seni görmek ne güzel.</p>

  <p>Çok iyi görünüyorsun, dedi Pitt ona sarılırken.</p>

  <p>Percy üzgün üzgün omzunu salladı. Lanet olası Motorlu Taşıt Bürosu motosiklet ehliyetimi aldı, ama hâlâ Jaguar XKBir Yirmi’mi kullanabiliyorum.</p>

  <p>Bana zaman ayırıp geldiğin için çok teşekkür ederim.</p>

  <p>Hiçbir şey değil. Böyle işler hoşuma gider.</p>

  <p>Pitt Percy'yi Yaeger'le tanıştırdı. Yaşlı adam Yaeger'i şöyle bir tepeden tırnağa süzdükten sonra yüzünde hoşgörülü bir gülümseme belirdi.</p>

  <p>Böyle rengi solmuş ve yıkanmamış giysiler dükkânlarda satılıyor mu?</p>

  <p>Hayır, aslında karım onları deve sidiği, ciğer otu ve ananas suyundan oluşan bir karışımın içine bırakıyor, diye hemen karşılık verdi Yaeger. Böylece kumaş hem yumuşuyor, hem de özel bir havası oluyor.</p>

  <p>Percy bir kahkaha attı. Ben de bu kokuyu sağlayan gizli maddeleri merak etmiştim. Tanıştığımıza şevinim, Hiram.</p>

  <p>Ben de, dedi Hiram. Sanırım.</p>

  <p>Yaeger onları çoğu yazı masasının üç katı büyüklüğünde bir ekranın önüne getirip iki tane daha iskemle çekti. Pitt ve Percy oturduktan sonra&nbsp; Bir Şey tanımlarmış gibi iki elini uzattı.</p>

  <p>Bu sanatın son harikası, diye başladı açıklamaya. Adı CAD/CAM, anlamı bilgisayarlı tasarım/bilgisayarlı imalat. Temel olarak bir bilgisayar grafik sistemi, fakat aynı zamanda teknik ressamların ve mühendislerin akla gelebilecek her türlü mekanik nesneyi son derece güzel ayrıntılarla çizmelerini sağlayan süper gelişmiş görsel bir makine. Ne cetvel, ne pergel ne T-cetveli... hiçbir şey kullanmak gerekmiyor. Gerekli toleransları programladıktan sonra elektronik kalemle ekranda kabataslak bir skeç çizebiliyorsun. Sonra bilgisayar bunları kesin ve ayrıntılı biçimlere, ya da üç boyutlu duruma çeviriyor.</p>

  <p>İnanılır gibi değil, diye mırıldandı Percy. Çizimleri kesitlere ayırıp detayları büyütebiliyor musun?</p>

  <p>Evet, ayrıca renk, biçim değişikliği, ton farklarını yapabiliyorum, değişikliklerin kurgusunu yapmak da mümkün, sonra bütün sonuçları belleğinde depo edip kelime işlemcisi gibi kullanabiliyorum. Tasarımdan imalata kadar yapılabilecek şeyler sayılabilecek gibi değil.</p>

  <p>Pitt iskemlesine ata biner gibi oturmuş, çenesini arkalığa dayamıştı. Bakalım bizi istediğimiz sonuca götürebilecek mi?</p>

  <p>Yaeger büyükanne gözlüklerinin üstünden baktı ona. Buna meslekte varsayımcılık deriz.</p>

  <p>Çok istiyorsan, öyle diyelim.</p>

  <p>Pekâlâ, ne arıyoruz biz? diye sordu Percy.</p>

  <p>Nükleer bomba, dedi Pitt.</p>

  <p>Nerede?</p>

  <p>Bir otomobilin içinde.</p>

  <p>Sınırdan gizlice geçirileceğini mi düşünüyorsun? diye sordu Percy, içine doğmuş gibi.</p>

  <p>Öyle bir şey</p>

  <p>Karadan mı, denizden mi?</p>

  <p>Denizden.</p>

  <p>Bunun birkaç gün önce Pasifik'teki patlamayla bir ilgisi var mı?</p>

  <p>Bir şey söyleyemem.</p>

  <p>Bak, evlat, nükleer olayları yakından izlerim. Hem sen de bilirsin ki, Başkan'dan sonra en yüksek güvenlik ehliyetine sahibim.</p>

  <p>Bana bir şey mi anlatmaya çalışıyorsun, dayı?</p>

  <p>Pasifik'teki patlamadan sonra Ray Jordan'ın danıştığı ilk kişi bendim, biliyor musun?</p>

  <p>Pitt pes edip gülümsedi. O halde benden daha çok şey biliyorsun.</p>

  <p>Japonya'nın ülkenin çeşitli yerlerinde otomobillerin içinde atom bombaları sakladığını... evet bu kadarını biliyorum. Fakat Jordan operasyonuna yaşlı bir adamı almak istemedi, onun yerine yalnızca beynimi kullanıp bıraktı.</p>

  <p>İşe alındın. Şu andan itibaren Stutz Ekibi'nin bir üyesisin. Sen de, Hiram.</p>

  <p>Jordan yardımcı aldığını duyarsa canına okur.</p>

  <p>Başarılı olursak, pekâlâ kabullenir.</p>

  <p>Neymiş bu Japon arabalarındaki bomba işi? diye sordu Yaeger hayretle.</p>

  <p>Percy elini onun omzuna koydu. Bak, Hiram, bizim burada yapacağımız iş, son derece gizli tutulmalıdır.</p>

  <p>Hiram’ın BetaQ güvenlik ehliyeti var, dedi Pitt.</p>

  <p>O halde aramaya başlayabiliriz.</p>

  <p>Bana biraz ön bilgi verseniz iyi olur, dedi Yaeger Perc/ye bakarak.</p>

  <p>Yaşlı atom uzmanı onun gözlerine baktı. Bin dokuz yüz otuzlarda Japonya kimseye bağımlı olmayan bir ekonomik imparatorluk kurabilmek için savaşa girdi. Şimdi, aradan elli yıl geçtikten sonra yine savaşmak istiyorlar, ama bu kez bu imparatorluğu koruyabilmek için. Büyük bir gizlilik içinde, daha kimse varlığından kuşku duymadan önce nükleer silah cephaneliklerini doldurdular. Silah amaçlı plütonyum ve uranyum gizlice sivil nükleer tesislerden kaçırıldı. Bombaya sahip oldukları anlaşıldıktan sonra da buna göz yumuldu, çünkü uzun menzilli füzeler, kruz sistemleri, bomba atıcıları ya da füze taşıyan denizaltılar gibi gönderi sistemleri yoktu.</p>

  <p>Ben Japonları nükleer silahsızlanmaya bağlı sanıyordum, dedi Yaeger.</p>

  <p>Doğru, hükümet ve halkın çoğunluğu atom silahlarına tümüyle karşı. Fakat bürokrasi katının çok derinlerinde bulunan bazı güçler gizlice bir nükleer güç meydana getirdiler. Bunun amacı askerî caydırıcılıktan çok ekonomik tehditlere karşı savunmaydı. Topyekün bir ticari savaş, ya da Amerika ve Avrupa tarafından ihraç mallarına konabilecek bir yasaklamaya karşı ellerinde bir koz bulunsun istiyorlardı. Ya da, onlar için daha kötüsü, adaların savaş gemileri tarafından kuşatılmasıydı.</p>

  <p>Yaeger rahatsız olmuştu; Pitt bunu fark etti.</p>

  <p>Yani, şimdi altımızda bir nükleer bomba olabileceğini mi söylüyorsun?</p>

  <p>Belki de birkaç sokak ötemizdedir, dedi Pitt.</p>

  <p>İnanılır gibi değil, diye homurdandı Yaeger öfkeyle. Ülkeye kaç tane sokmuşlar?.</p>

  <p>Henüz bilmiyoruz, dedi Pitt. Belki yüz tane kadar olabilir. Üstelik tek ülke biz değiliz. Dünyanın her yanına yayılmış.</p>

  <p>Daha da kötüsü, dedi Percy. Eğer bombalar gerçekten önemli uluslararası kentlere yerleştirilmişse, Japonların elinde kesin bir yok etme gücü var, demektir. Çok etkili bir tuzak. Bombalar bir kez yerleştirildikten sonra bir füzenin kazayla, ya da yetkisiz biri tarafından fırlatılma olasılığı kalmıyor. Bunlara karşı hiçbir savunma, tepki gösterecek zaman, yıldız savaşları sistemi, alarm gibi önlemler sözkonusu değil. Düğmeye bastılar mı, o anda patlayacak.</p>

  <p>Aman Tanrım, peki, ne yapabiliriz?</p>

  <p>Bulmalıyız, dedi Pitt. Bombaların oto taşıyıcısı gemilerle getirildiği sanılıyor. Benim tahminim, ithal otomobillerin içinde gizlenmiş olmaları. Şimdi senin cambaz bilgisayarınla nasıl saklanmış olabileceklerini bulmaya çalışacağız.</p>

  <p>Ama eğer gemilerle geriyorlarsa, dedi Yaeger. Gümrük memurları uyuşturucu ararken bombalan bulurlardı.</p>

  <p>Pitt başını salladı. Bu çok yüksek teknoloji isteyen profesyonellerin işi. Adamlar ne yaptıklarını iyi biliyorlar. Bombayı otomobilin önemli parçalarından biri gibi biçimlendirip en ayrıntılı aramayı bile atlatabilirler. Gümrük memurları genellikle lastiklere, benzin depolarına, döşemeye, ya da boşluk olabilecek yerlere bakarlar. Demek ki, öyle bir yere koyacaklar ki, en uyanık gümrük memuru bile bulamasın.</p>

  <p>Bütün arama tekniklerini faka bastıracak bir yöntem olmalı, dedi Yaeger.</p>

  <p>Percy düşüncelere dalmış, yere bakıyordu. Pekâlâ, şimdi ne büyüklükte olabileceğini düşünelim.</p>

  <p>Bu senin alanın oluyor, dedi Pitt gülümseyerek.</p>

  <p>Dur bakalım, yeğenim. Hiç olmazsa otomobilin markasını bileyim, üstelik Japon makinelerini da pek tanımam.</p>

  <p>Eğer markası Murmoto'ysa, dört kapılı bir spor otomobil olur.</p>

  <p>Percy'nin yüzü bir hayli ciddileşti. Özetleyecek olursak, aradığımız şey, orta boyda dört kapılı bir otomobilin içinde gizli, on kilogram civarında bir nükleer bomba.</p>

  <p>Ve bu bomba çok uzaklardan patlatılabiliyor, diye ekledi Pitt.</p>

  <p>Eğer sürücüsü intihar komandosu değilse, öyle olması gerek.</p>

  <p>Düşündüğümüz bomba ne büyüklükte olabilir? diye sordu Yaeger safça.</p>

  <p>Bunun büyüklüğü ve biçimi petrol varilinden beyzbol topuna kadar her şekilde olabilir, diye cevapladı Percy.</p>

  <p>Beyzbol topu mu? diye hayretler içinde mırıldandı Yaeger. Fakat o kadar küçüğü önemli bir hasar verebilir mi?</p>

  <p>Percy sanki patlama sonrası yıkımı görür gibi tavana baktı. Eğer nükleer başlık epey yüklenmişse, şöyle üç kiloton falan gibi, Colorado Denver'in bütün merkezini havaya uçuracağı gibi alev topunun etkisi tüm banliyölerini de kavurur.</p>

  <p>Otomobile bomba yerleştirmek diye buna derim işte, dedi Yaeger. Müthiş bir şey.</p>

  <p>Tüyler ürperten bir olasılık, fakat her geçen gün bir başka üçüncü dünya ülkesi bombaya sahip olurken, bu olasılıkları akıldan çıkarmamak gerekir. Percy başıyla ekranı işaret etti. Kesitlerine bakmak için hangi model araba kullanacağız?</p>

  <p>Ailemin seksen dokuz model Ford Taurus'unu, dedi Yaeger. Deney olsun diye bütün el kitabını bilgisayara yüklerim. Her parçanın büyütülmüş biçimini gösterebileceğim gibi tümünü de ekrana getirebilirim.</p>

  <p>Taurus amacımıza çok güzel uyar, dedi Pitt.</p>

  <p>Yaeger'in parmaklan bilgisayarın tuşlarında birkaç saniye gezindikten sonra oturup beklemeye başladı. Ekranda bir görüntü belirdi: canlı renklerde ve üç boyutluydu. Yaeger bir düğmeye daha basınca, ortaya metalik şarap kırmızısı, dört kapılı bir Ford Taurus çıktı ve sanki bir döner platform üzerindeymişçesine, her açıdan bakılacak biçimde dönmeye başladı.</p>

  <p>Bizi içine sokabilecek misin? diye sordu Pitt.</p>

  <p>Giriyoruz, dedi Yaeger. Bir düğmeye daha basınca sanki metalin içinden geçip otomobilin kaportasının içine ve şasisine girdiler. Duvarların arasından süzülen hayaletler gibi her bir kaynak yerini, her bir cıvatayı ve vidayı açık seçik gözlediler. Yaeger onları deferensiyalin, şaftın ve şanzımanın içine bile götürdü. Motorun içini incelediler.</p>

  <p>Olur şey değil, dedi Percy hayranlıkla. Sanki fabrikanın içinde uçuyormuşuz gibi. Keşke böyle bir olanak kırk iki yılında elimizde olsaydı. Hem Avrupa'da, hem Pasifik'te savaşı iki yıl önce bitirebilirdik.</p>

  <p>Bombayı bin dokuz yüz kırk dört yılına kadar geliştirmemiş olmanız da Almanların talihi, dedi Yaeger.</p>

  <p>Percy bir an ona sertçe baktıktan sonra dikkatini yeniden ekrandaki görüntüye çevirdi.</p>

  <p>İlginç bir şey görebiliyor musun? diye sordu Pitt ona.</p>

  <p>Percy sakalını çekiştirdi. Şanzıman kutusu içinde olabilir.</p>

  <p>Olmaz. Motorda ya da hareket için gerekli parçalarda olamaz. Otomobilin normal kullanılacak durumda kalması gerekiyor.</p>

  <p>O halde akünün ya da radyatörün boşaltılma olasılığı da yok, dedi Yaeger. Belki amortisörde olabilir.</p>

  <p>Percy, hayır anlamında başını salladı. Plastik patlayıcı için mümkün, ama nükleer bir bomba için çapı çok dar.</p>

  <p>Otomobilin iç parçaların ve kesitlerini bir süre daha incelediler. Tümü için fikirler yürütüldü, fakat üzerinde düşündükçe her fikir çürütülüyordu.</p>

  <p>Geriye keyfî aksesuarlar kaldı, dedi Yaeger.</p>

  <p>Pitt esneyip gerindi. Tüm dikkatini vermek istemesine rağmen gözlerini güç bela açık tutabiliyordu. Isıtma ünitesinde olabilir mi?</p>

  <p>Biçimi uymaz, dedi Percy. Ön cam sileceğinin su şişesi?</p>

  <p>Çok gözönünde.</p>

  <p>Birden Pitt gerildi. Klima! diye patladı. Klima içindeki kompresör.</p>

  <p>Yaeger hemen gerekli düğmelere basarak bu parçanın iç görünümünü ekrana getirdi. Otomobilin sürülmesini engellemez. Hiçbir gümrük memuru da, neden soğuk hava çıkarmıyor diye kompresörü sökmeye kalkmaz.</p>

  <p>İç parçalarını çıkardığın zaman bombayı saklamak için ideal bir kılıf olur, dedi Pitt ekrandaki görüntüye bakarak, Ne dersin, Percy?</p>

  <p>Kondansatör bobini çıkarılıp buraya bomba konabilir, dedi Percy. Çok güzel bir paket olur. İçine de çok geniş bir alanı havaya uçuracak hacimde bir bomba sığdırılır. Kutlarım, baylar, sanırım bulmacayı çözmüş bulunuyoruz.</p>

  <p>Pitt kalkıp boş bir masaya gitti ve telefonu aldı. ÇAST brifinginde Kern'in vermiş olduğu güvenli haltın numarasını çevirdi. Karşısındaki ses cevap verince, Ben Bay Stutz. Lütfen Bay Lincoln'e söyleyin, otomobilinin sorunu klima'da bulunuyor. Hoşçakalın. dedi ve kapattı.</p>

  <p>Percy gülerek Pitt'e baktı. Adamları afallatmayı iyi biliyorsun, dedi.</p>

  <p>Elimden geleni yapıyorum.</p>

  <p>Yaeger hâlâ ekrandaki kompresör görüntüsüne bakmaktaydı. Yalnız küçük bir sorun var, dedi alçak bir sesle.</p>

  <p>Neymiş o? diye sordu Percy.</p>

  <p>Diyelim ki, Japonları kızdırdık, onlar da bombaları patlattılar. Ama bu şekilde bütün savunmalarımızı, özellikle nükleer denizaltılarımızı yok edemezler ki. Kalan kuvvetlerimiz bütün Japon adalar zincirini haritadan siler. Bana sorarsanız, bu işin fizibilitesi yok, intihar gibi bir şey. Kocaman bir blöften ibaret.</p>

  <p>Teorinde küçük bir gedik var, dedi Percy, Yaeger'e sabırlı bir ifadeyle gülümseyerek. Japonlar kurnazlıklarıyla bütün istihbarat örgütlerini faka bastırıp dünya güçlerini zayıf noktalarından yakaladılar. Onların açısından bakınca, bu işin sonuçları hiç de öyle korkunç değil. Nükleer saldırılara karşı savunma amacıyla stratejik savunma sistemi araştırmalarında Japonya'ya yardım etmek üzere bir sözleşme imzalamıştık. Daha sonra bizim liderlerimiz bunu çok pahalı bulup projeden vazgeçtiler, ama onlar devam edip, her zamanki yüksek teknolojileriyle işler bir sistem geliştirmeyi başardılar.</p>

  <p>Yani şimdi onlar yok edilemez durumdalar mı? diye sordu Yaeger hayretle.</p>

  <p>Percy başını salladı. Henüz değil. Ama iki yıl sonra, ellerinde işler durumda bir Yıldızlar Savaşı sistemi olacak, fakat bizim olmayacak.</p>
</body>
</html>
