<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-5" xml:lang="tr-TR">
		<div>
			<p id="_idParaDest-1"><st c="0">Önsöz</st></p>
			<p><span><st c="6">Madalyonun İçi</st></span><st c="21"> yayımlandıktan sonra beni tekrar yazmam konusunda yüreklendirdikleri için öncelikle okurlarıma teşekkür ederim...</st></p>
			<p><st c="135">Bir ruh doktorunun hem kendini, hem de hastalarını binlerce kişinin gözleri önüne sermesi kolay bir iş değildir. </st><st c="249">Psikoterapi, iki insan arasında kurulan yakın ve sıcak bir ilişki biçimidir. </st><st c="326">Terapist bu ilişki içinde karşısındakini etkilemek ve aynı zamanda etkilenmek durumundadır. </st><st c="418">Bu süreç, terapisti de en az hastası kadar etkiler ve zorlar. </st><st c="480">Bu konuda her ruh hekiminin kendine has bir yöntemi, bir tarzı vardır. </st><st c="551">Yani bu iş bir anlamda kişiye has bir sanattır. </st><st c="599">Kesin hatları olmayan, içten, doğal, her zaman bir sisteme oturtulamayan bu sanatı hekimler doğal olarak dünyanın gözleri önüne sermekten bir parça çekinirler.</st></p>
			<p><st c="758">Bundan benim de çekinmediğim asla söylenemez. </st><st c="805">Ancak gençliğimden, hatta çocukluğumdan beri gerek edebiyata duyduğum ilgi, gerek bildiklerimi, edindiğim deneyimleri insanlarla paylaşma arzum ve gerekse tüm dünyada insan psikolojisine giderek artan ilgi, kişilerin kendilerini anlama isteği beni bu konuda yüreklendirdi.</st></p>
			<p><st c="1077">İlk kitabımda psikiyatride en sık görülen tanı gruplarından seçilmiş bir demet sunmuştum sizlere. </st><st c="1176">Şimdi artık biraz daha derinlere inip madalyonun kapağını iyice açmanın zamanı geldi. </st><st c="1262">İnsanlar madalyonun içine genellikle onlar için önemli, özel, başkalarıyla paylaşmaktan kaçındıkları şeyleri koyarlar. </st><st c="1381">“MADALYON” sözcüğü burada insanın gizemli iç dünyasını sembolize etmektedir.</st></p>
			<p><st c="1457">Kültüründe Balkanlar’ın, Avrupa’nın, Asya’nın izlerini taşıyan Türkiye gibi bir ülkede yaşıyoruz. </st><st c="1556">Bu topraklarda doğmuş nice medeniyetlerin, Türk, Rum, Ermeni, Kürt ve Arap geleneklerinin karışımıyla zengin bir yelpaze çıkmış ortaya. </st><st c="1692">Sanırım dünyanın en zengin, gizemli ve karmaşık kültür birikimini içimizde barındırıyoruz. </st><st c="1783">Ve her birimiz etkileniyoruz bu kültürden ve etkiliyoruz da...</st></p>
			<p><st c="1845">İşte Türkiyeli bir psikiyatr ve yazar olarak ülkemiz insanlarını, onların iç dünyalarını, örf, âdet ve törelerimiz eşliğinde yaşadıkları sorunları, yakınlarıyla ilişkilerini ve çözümleyemedikleri çatışmaları anlatmaya çalıştım.</st></p>
			<p><st c="2073">Bu kitapta sizlere iyileri değil, kötüleri anlattım; toplum kurallarını hiçe sayan, eşini aldatan, cinselliği çok farklı alanlarda arayan insanları, yani günahı... </st><st c="2238">Bakalım onları okurken neler hissedeceksiniz? </st><st c="2284">Onlara kızacak mısınız, yoksa ruhlarını bütün çıplaklığıyla görmekten ürkecek misiniz? </st><st c="2371">Veya bu insanların bazı duygularını siz de anlayacak, hissedecek, böylece hem kendinize hem de başkalarına daha hoşgörülü, bağışlayıcı olabilecek misiniz? </st></p>
			<p><st c="2526">Sevgili okurum, kötüyü anlayamaz, hissedemezsek bu dünyada savaşlar, cinayetler, kötülükler hiç bitmeyecek. </st><st c="2634">En kötü insanın bile, daima bir yerlerinde saklı iyilik tohumları vardır. </st><st c="2708">Cezalar kötülüğü durdurabilseydi, bugün çok farklı bir dünyada yaşıyor olacaktık. </st><st c="2790">Bir insan, ancak kendi kendini bağışlayabilirse kötülükten kurtulabilir. </st><st c="2863">Küskün insan iyi insan olamaz. </st><st c="2894">Marifet insanları küstürmemekte, kendi gözlerinden yine kendilerini düşürmemektedir.</st></p>
			<p><st c="2978">Hepimiz hayatın içinde bir şekilde yaralanıyoruz. </st><st c="3029">Özellikle bizi dünyaya getiren en yakınlarımızdan alıyoruz bu yaraları. </st><st c="3101">Anne babalarımız genellikle bilmeden, bir yandan bilinçdışımızı özene bezene doldururken, bir yandan da kaderimizi çizdiklerini fark etmiyorlar. </st><st c="3246">İnsanın karanlık ve kuytu dehlizlerine saklanan hayatın kirinin, pasının, tozunun, isinin yansıması herkeste aynı değildir. </st><st c="3370">Daha her birimiz küçücükken doldurulan bu dehlizlerde başlıyor kaderimiz yazılmaya. </st><st c="3454">Bu karanlık yumağın içindeki acımasızlığı, korkuyu, bencilliği, kıskançlığı, hırsı, öfkeyi, saldırganlık duygusunu ve doymak bilmeyen cinsel istekleri fark etmek, dayanabileceğimizin çok üzerinde bir rahatsızlık hissi verir bizlere. </st><st c="3687">İşin en acıklı yanı ise, bu yumağın şekillenmesinde en büyük rolün, yine en yakınlarımızla ilişkilerimizden kaynaklanıyor olmasıdır.</st></p>
			<p><st c="3819">Hastalarımı dinlerken ne zaman, nerede ve kimler tarafından yaralandıklarını gördükçe her zaman içim sızlar. </st><st c="3929">Yaralayanlar ise genellikle yaraları en derin olanlardır. </st><st c="3987">Bu zincir eğer bir yerlerinden kırılamazsa kuşaklar boyu sürüp gider. </st><st c="4057">Çocuk yetiştirirken bunları unutmayalım. </st><st c="4098">Unutmayalım ki, çocuklarımızın kaderi güzel olsun.</st></p>
			<p><st c="4148">Bu kitabı gerçeklerden yola çıkılarak kurguladım. </st><st c="4199">Bir psikiyatr olarak en gizli sırların konuşulduğu odamın kapılarını sonuna kadar sizlere açtım. </st><st c="4296">Bunu yaparken hasta dosyalarındaki notlardan yararlandım.</st></p>
			<p><st c="4353">Karşımdaki kişiler kadar kendi duygularımı da bütün açıklığıyla sizlerle paylaşmaya çalıştım.</st></p>
			<p><st c="4447">Yorgun akşamlarda geçmişe dönerken bazen gülerek ama çoğu zaman hüzünlenerek yazdım bu kitabı.</st></p>
			<p><st c="4542">Anlattıklarım, en ince ayrıntılarına kadar gerçeği yansıtırken, hastalarımın mahremiyetine duyduğum sonsuz saygı nedeniyle kimlikleri tamamen değiştirdim.</st></p>
			<p><st c="4697">Kitaptaki kahramanlardan ikisi bir süre önce aramızdan ayrıldı. </st><st c="4762">Kendilerini buradan rahmet ve sevgiyle anıyorum.</st></p>
			<p><st c="4810">Dr. </st><st c="4815">Gülseren Budayıcıoğlu, psikiyatrist </st></p>
		</div>
<div id="charCountTotal" value="4851"></div></body>
</html>
