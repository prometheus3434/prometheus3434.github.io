<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-12" xml:lang="tr-TR">
<div>
<p><st c="0">“Bu hesaba göre, sen akıllılar arasında yer alıyorsun. </st><st c="56">Zamanında kendine göre birini bulup çekilmişsin bu piyasadan.”</st></p>
			<p><st c="118">“Görünüşe bakarsanız öyle ama içim öyle demiyor. </st><st c="168">Ben bu adama her ne kadar kendi ayağımla gelsem de, sevdiğimden, ona bayıldığımdan olmadı bu iş. </st><st c="265">Hani bir laf vardır; yamalıklı böğrüm, neler ister gönlüm diye...”</st></p>
			<p><st c="331">İçini çekiyor...</st></p>
			<p><st c="348">“Eminim içinizden gülüyorsunuz bana.”</st></p>
			<p><st c="386">“Hayır, gülmüyorum ama bu konuda senden farklı düşünüyorum. </st><st c="447">Hepimizin hayalleri var. </st><st c="472">Yani hayal kurmak, sahip olduğundan daha fazlasını istemek, sadece size has bir durum değil. </st><st c="565">Ama insanlar genellikle gerçekleri ile hayallerini bir potada eritmeye çalışırlar. </st><st c="648">Mutluluğu ve huzuru yakalayabilmiş insanlar bugünü yaşarken, ne dünü unuturlar ne de yarını. </st><st c="741">Sizde bu anlamda ciddi bir eksiklik görüyorum. </st><st c="788">Sizde derken, bu işi kendine meslek edinenleri kastediyorum. </st><st c="849">Toplumun sizi küçümsediğinden yakınıyorsunuz ama en çok siz kendiniz küçümsüyorsunuz kendinizi. </st><st c="945">Ya paranın peşine düşüyorsunuz ya da gücün. </st><st c="989">Aslında galiba şu günlerde ikisi de aynı anlama geliyor. </st><st c="1046">Güçlü bir erkek karşınıza çıkacak ve sizi dünyanın bütün kötülüklerinden kurtaracak ve ömür boyu sizi koruyacak. </st><st c="1159">Siz yoksunuz yani. </st><st c="1178">Eve evcil bir hayvan alıp onu ölene kadar beslemek gibi bir şey. </st><st c="1243">Siz neredesiniz? </st><st c="1260">Gece yatakta sahibine hizmet etmekten başka bir işe yaramadığını sen kendin söylüyorsun. </st><st c="1349">Yaşlılık, böyle bir kadını doğal olarak çok korkutur. </st><st c="1403">İşsiz kalacak çünkü. </st><st c="1424">Neden hiç olmazsa, belli bir yerden sonra kendinizi geliştirmeyi denemiyorsunuz? </st><st c="1505">Hâlâ aklın gazinolarda, sahnelerde, yakışıklı erkeklerin her biriyle yapılan gece muhabbetlerinde...”</st></p>
			<p><st c="1606">“Kızdınız bana. </st><st c="1623">Tahmin etmeliydim bunu...”</st></p>
			<p><st c="1649">“Bu kızgınlığım senin şahsına değil Hayat. </st><st c="1693">Sizin hayatınız zor da bizimki kolay mı? </st><st c="1734">Hepimizin hayatında şöyle veya böyle zorluklar var. </st><st c="1786">Kimse oyunun yarısında, ‘Ben sıkıldım’ deyip vazgeçemiyor. </st><st c="1845">Hiçbirimizin böyle bir lüksü yok. </st><st c="1879">Mücadeleye, her türlü savaşa sonuna kadar devam... </st><st c="1930">Sen feleğin çemberinden geçtim sanıyorsun ama, yeteri kadar tanımıyorsun dünyayı. </st><st c="2012">Bir tek şey öğrenmişsin, onun peşinden koşturup duruyorsun. </st><st c="2072">Ayrıca bu işi kendine meslek edinenleri de bir türlü anlamış değilim. </st><st c="2142">Eskiden ben de oralara insanlar bir şekilde düşer, kendi ayağıyla kimse gitmez sanırdım. </st><st c="2231">Sonra baktım ki, bazen öyle olmuyor. </st><st c="2268">Kolayı sevenler, kendine hiç güvenmeyenler, aklı kıt, istekleri çok olanlar, bir şekilde oralara gitmenin yolunu buluyorlar. </st><st c="2393">Kadın olarak, bunu kendinize yakıştırıyorsanız, yapacak fazla bir şey kalmıyor.”</st></p>
			<p><st c="2473">Mendili yüzüne kapatıp hıçkırarak ağlamaya başlıyor. </st><st c="2527">Elindeki mendil artık parçalanmış, yerlere dökülüyor. </st><st c="2581">Masamdaki kutudan bir tane alıp uzatıyorum ona. </st><st c="2629">Hiç yüzüme bakmadan alıyor mendili. </st><st c="2665">Ne yani, ona acımamı, merhamet etmemi mi bekliyor benden! </st><st c="2723">Bu beni olsa olsa daha çok kızdırır. </st><st c="2760">‘Haklısın’ deyip her anlattığına kafa mı sallayacağım? </st><st c="2815">Sıra gerçekleri görüp bir şeyler öğrenmeye gelince, kaçmanın bir yolunu buluyor. </st><st c="2896">Ama ben buna izin vermem. </st><st c="2922">Oldukça soğuk ve biraz da sert bir ses tonuyla yeniden konuşmaya başlıyorum.</st></p>
			<p><st c="2998">“Ağlaman bitince haber ver, kaldığımız yerden devam edelim.”</st></p>
			<p><st c="3059">Benim bu sözlerim karşısında daha fazla ağlayamıyor. </st><st c="3113">Yavaşça gözlerini kuruladıktan sonra, uslu çocuklar gibi ellerini kucağında birleştirmiş, başı önde, oturuyor karşımda.</st></p>
			<p><st c="3232">“Senin ne istediğini tam anlayamadım galiba. </st><st c="3278">Buraya, bir konuda yardım istemeye geldin. </st><st c="3321">Neydi şikâyetin; akşamları içime bir sıkıntı geliyor, çok sinirli oluyorum, ‘Yakında bu yüzden başım derde girecek’ demiştin. </st><st c="3447">Seni sonuna kadar dinledim. </st><st c="3475">Sıkıntı gelince alırsın diye, eline bir ilaç yazıp yollayabilirdim seni. </st><st c="3548">Öyle yapmadım. </st><st c="3563">Bazen hüzünlenerek, bazen de kızarak dinledim seni. </st><st c="3615">Sözünü kesmedim. </st><st c="3632">Niyetim sana daha fazla yardımcı olmak. </st><st c="3672">Bunu yaparken canın biraz acırsa, sen de buna katlanacaksın. </st><st c="3733">Hayatta kolay ne var Melek?”</st></p>
			<p><st c="3761">Yine Melek dedim ona. </st><st c="3784">Arada bir Hayat, arada bir Melek... </st><st c="3820">Tıpkı ona olan duygularım gibi, hitap şeklim de sık sık değişiyor. </st><st c="3887">Onun adına hem üzüntü duyuyorum, hem de kızıyorum ona.</st></p>
			<p><st c="3941">“Hepimiz insanız. </st><st c="3960">Hata yapabiliriz. </st><st c="3978">Ama sonuna kadar da hata yapılmaz ki... </st><st c="4018">Yaşadıklarımızdan ders almalı, öğrenerek, gelişerek yaşlanmalıyız. </st><st c="4085">Bedenimizi genç tutmaya çalışsak da, beynimiz ilk günkü gibi genç kalmamalı. </st><st c="4162">Güzel yaşlanmak, bir anlamda gelişmekle olur. </st><st c="4208">Bak kendini ne hale getirmişsin? </st><st c="4241">Ayaklarının altında süründürüyor adam seni. </st><st c="4285">Daha doğrusu, sen kendini kocana dövdürmek, hatta öldürtmek için elinden geleni yapıyorsun. </st><st c="4377">‘Yahu bu kadın deli mi, neden yapıyor bunu?’ diye biraz düşününce, bir de bakıyoruz ki, hanım kızımız heyecan arıyor. </st><st c="4495">Aslında aradığın sadece heyecan değil. </st><st c="4534">Bir yandan da kendine kızıyorsun, suçluyorsun kendini. </st><st c="4589">Dayak bu duygulara da iyi geliyor.”</st></p>
			<p><st c="4624">“Ama annemle başladı her şey. </st><st c="4655">O sevmedi beni, korktu benden. </st><st c="4686">Orospu olmamdan korktu.”</st></p>
			<p><st c="4710">“Yani tek suçlu Meliha mı?” </st></p>
			<p><st c="4739">Meliha’nın adı ağzımdan çıkar çıkmaz, koyu bir sessizlik kaplıyor odayı. </st><st c="4812">İkimiz birden şaşkın gözlerle birbirimize bakıyoruz. </st><st c="4865">Mermi tabancadan çıktı bir kere. </st><st c="4898">Geri dönüş yok. </st><st c="4914">Görüşmenin başından beri, ona annesini tanıdığımı söyleyip söylememekte tereddüt ediyordum. </st><st c="5006">Belki de bazı şeyleri açık konuşsak, onun için daha iyi olacak. </st><st c="5070">Hemen toparlıyorum kendimi.</st></p>
			<p><st c="5097">“Meliha mı dediniz?”</st></p>
			<p><st c="5118">“Evet Meliha dedim. </st><st c="5139">Ben tanıyorum senin anneni. </st><st c="5167">Birkaç yıl önce kız kardeşinle birlikte gelmişlerdi buraya.”</st></p>
			<p><st c="5227">Çığlık atmamak için eli ağzında donup kalıyor karşımda. </st><st c="5284">Ne kadar hayret etse, yeridir. </st><st c="5315">Kocasının zoruyla geldiği doktor, yıllardır görmediği annesini tanıyor... </st><st c="5389">Şimdi artık kelimeleri tek tek seçerek, dikkatli konuşmalıyım. </st></p>
			<p><st c="5452">Yeniden gözleri doluyor. </st><st c="5477">Bu sefer hıçkırmıyor. </st><st c="5499">Öylece, ılık ılık yaşlar akıyor gözlerinden. </st><st c="5544">Elinde tuttuğu mendille akan yaşları silmek gelmiyor aklına.</st></p>
			<p><st c="5604">Ben de duygulanıyorum. </st><st c="5628">Zaten o kadar kendiliğinden gelişti ki olaylar, buna ben de pek hazırlıklı değildim. </st><st c="5713">Elim önümde duran sigara paketine gidiyor yine. </st><st c="5761">Bir tane alıp yakıyorum. </st><st c="5786">Hayat daldığı rüyadan uyanmamış, gözlerinden çeşme gibi sular akarken oturuyor öylece. </st><st c="5873">Bir sigara da ona uzatıyorum. </st><st c="5903">Önce ne yapacağını bilemez gibi bakıyor sigaraya. </st><st c="5953">Sonra paketten ağır ağır bir sigara alıyor. </st><st c="5997">Uzanıp yakıyorum sigarasını. </st><st c="6026">Derin bir nefes çekip tavana doğru üflüyor. </st><st c="6070">Soru sormasını bekliyorum ama sormuyor veya soramıyor. </st><st c="6125">Hiç olmadığı kadar hüzünlendi. </st></p>
			<p><st c="6156">Şimdi o bana soru sormaya başlayıncaya kadar ben de konuşmayacağım. </st><st c="6224">Önce o başlasın. </st><st c="6241">Ona zorla bir şeyler anlatan taraf olmak istemiyorum. </st><st c="6295">Sadece sorularına cevap vereceğim. </st><st c="6330">Sigara da Hayat’ın gözyaşlarına engel olamadı. </st><st c="6377">Nasıl da için için ağlıyor. </st><st c="6405">Sanırım şu ana kadar, bütün hayatı boyunca bağırdı, çağırdı, haykırdı ama böyle içten ve samimi ağlamadı. </st><st c="6511">Çünkü şimdi, şu anda, burada, hele Meliha’nın adını duyunca insan olduğunu, hatta değerli olduğunu hatırladı.</st></p>
			<p><st c="6620">Bekliyorum. </st><st c="6633">O bir yandan sigarasından derin nefesler çekerken, bir yandan ağlamaya devam ediyor. </st><st c="6718">İçime yine o ince sızı yayılıyor. </st><st c="6752">Onun duyguları olan, gerçek bir insan olduğunu, ben de yeni yeni hissediyorum. </st><st c="6831">Meliha’nın yangında kaybolan çok sevdiği, çok değer verdiği büyük kızı Melek o. </st><st c="6911">İçime yayılan sızı biraz daha artıyor. </st><st c="6950">O hüzünlü, ben hüzünlü, nasıl devam ettireceğiz bu görüşmeyi? </st><st c="7012">İkimiz birden çakıldık kaldık yerlerimize. </st><st c="7055">Ağzımızı bıçak açmıyor. </st><st c="7079">Ben bunları düşünürken, kim bilir onun aklı nerelere gitti!..</st></p>
			<p><st c="7140">Sigaralarımız bitiyor. </st><st c="7164">İkimiz birden, bir an önce onlardan kurtulmak ister gibi, ezerek söndürüyoruz sigaralarımızı. </st><st c="7258">Hâlâ konuşmuyor, soru sormuyor. </st><st c="7290">Ben de susmaya devam ediyorum. </st><st c="7321">Bu suskunluğu bozmanın bir yolu olmalı ama ne?</st></p>
			<p><st c="7367">Sonra ani bir hareketle Melek’e doğru uzanarak sesleniyorum.</st></p>
			<p><st c="7428">“Melek...”</st></p>
			<p><st c="7439">“Efendim” der gibi bakıyor yüzüme.</st></p>
			<p><st c="7474">“Annen bu odada bana ilahi okumuştu. </st><st c="7512">‘Merhaba’ demişti bana. </st><st c="7536">Sen de bir şarkı söylesene. </st><st c="7564">Madem yıllarca sahnelerde söyledin, bir tane de burada söyle. </st><st c="7626">İçinden ne gelirse onu...”</st></p>
			<p><st c="7652">Öylece bakıyor yüzüme. </st><st c="7676">Sonra mendille gözlerini kuruluyor. </st><st c="7712">Annesi gibi önce arkasına yaslanıp sonra başını kaldırıyor ve başlıyor söylemeye.</st></p>
			<p><st c="7793">Derman kâr eylemez, ferman dinlemez</st><span><span id="footnote-001-backlink"><a href="1-12_split_001.xhtml#footnote-001"><st c="7829">1</st></a></span></span></p>
			<p><st c="7831">Dertli gönül, deli gönül</st></p>
			<p><st c="7855">Derdinden ölse de, yine inlemez</st></p>
			<p><st c="7887">Dertli gönül, deli gönül</st></p>
			<p><st c="7912">O bir gözyaşıdır, çağlar derinde</st></p>
			<p><st c="7945">Ses vermez bir lahza, ince telinde</st></p>
			<p><st c="7980">Kırılmış gibidir, ince yerinde</st></p>
			<p><st c="8011">Hep sevdi seveli gönül</st></p>
			<p><st c="8034">Nasibim hicranmış, bahtım avare</st></p>
			<p><st c="8066">Neylesin derdini desin de yare</st></p>
			<p><st c="8097">Yazılmış alnıma böyle, ne çare</st></p>
			<p><st c="8128">Ezelden çileli gönül...</st></p>
			<p><st c="8152">Annesinin sesine ne kadar çok benziyor. </st><st c="8193">Ben Türk müziğini çok sevdiğim ve meraklı olduğum için iyi bilirim. </st><st c="8261">Çok eski ve okunması oldukça zor bir şarkıdır bu. </st><st c="8311">Öyle laf olsun diye gazinolarda şarkı söyleyen herkes, böyle söyleyemez bu şarkıyı. </st><st c="8395">Demek zamanında gerçekten iyi yapıyormuş işini. </st><st c="8443">Şarkının sözleri de oldukça anlamlı. </st><st c="8480">Alkışlıyorum onu.</st></p>
			<p><st c="8497">“Çok güzel söyledin. </st><st c="8519">Laf olsun diye söylemiyorum. </st><st c="8548">Klasik Türk müziğini iyi bilirim ben.”</st></p>
			<p><st c="8586">“Teşekkür ederim” diyor kısık bir sesle.</st></p>
			<p><st c="8627">Ben yine susuyorum. </st><st c="8648">Bakalım soru sormaya ne zaman başlayacak?</st></p>
			<p><st c="8689">“Demek annem de ilahi okudu bu odada...”</st></p>
			<p><st c="8730">“Evet, sesleriniz birbirinize benziyor. </st><st c="8771">Üstelik ikiniz de çok güzel söylüyorsunuz.”</st></p>
			<p><st c="8814">Sonra başını önüne eğip sormak isteyip de bir türlü soramadığı soru dökülüyor dudaklarından:</st></p>
			<p><st c="8907">“Beni unutmuş muydu?”</st></p>
			<p><st c="8929">Demek bunca zamandır bunun için kıvranıp durdu karşımda. </st><st c="8987">En çok annesinin onu unutup unutmadığını merak ediyor.</st></p>
			<p><st c="9041">“Hayır, unutmamıştı. </st><st c="9063">Annen unutsa, ben seni hatırlayabilir miydim?”</st></p>
			<p><st c="9109">“Unutmamış ha! </st><st c="9125">Ne dedi size benim için?”</st></p>
			<p><st c="9150">“ ‘Meleğimin o güzel yüzü hiç gözümün önünden gitmiyor’ demişti.”</st></p>
			<p><st c="9216">“Meleğimin yüzü ha! </st><st c="9237">Demek beni unutmadı annem. </st><st c="9264">Benden kurtulduğuna sevinir sanıyordum. </st><st c="9304">Ama yine de annelik başka şey. </st><st c="9335">Bunca yıl sonra unutmamış beni. </st><st c="9367">Onun beni sevdiğine bir türlü inanamıyordum. </st><st c="9412">Çocukluk işte. </st><st c="9427">Halbuki yıllar sonra bile yüzüm gözlerinin önünden gitmemiş. </st><st c="9488">Aslında ben de onu hiç unutamadım. </st><st c="9523">Çok üzdüm kadıncağızı. </st><st c="9546">O zamanlar ağzından her çıkan söz batardı bana. </st><st c="9594">Onunla iyi geçinmeyi, dediklerini yapmayı hiç denemedim. </st><st c="9651">Belki de onun biraz huyuna gitsem, böyle olmazdı. </st><st c="9701">Hiç olmazsa okumayı becerebilseydim, gerisi bir şekilde hallolurdu. </st><st c="9769">Çok istedi bizi okutmayı. </st><st c="9795">Hele beni... </st><st c="9808">‘Kızım oku da hâkim ol’ derdi. </st><st c="9839">‘Seninle Anadolu’nun her yerini birlikte dolaşalım. </st><st c="9891">Beni de götür gittiğin yerlere. </st><st c="9923">Ben sana oralarda gül gibi bakarım. </st><st c="9959">Adalet dağıt insanlara, haklıyı haksızı ayır’ derdi. </st><st c="10012">Bize geçmişini pek anlatmazdı annem. </st><st c="10049">Az konuşurdu. </st><st c="10063">Belki de ilk çocuğu ben olduğum için, çok şey beklerdi benden. </st><st c="10126">En yüksekokullarda okumamı, iyi bir meslek sahibi olmamı, herkesin bize saygı göstermesini hayal ederdi hep. </st><st c="10235">Şimdi düşünüyorum da, istesem, bal gibi yapardım ben bunları. </st><st c="10297">Süper zekâ değilsem bile, çalışırsam yapabiliyordum. </st><st c="10350">Ama aklım dersten başka her şeye gidiyordu o zamanlar. </st><st c="10405">Bir sümüklü oğlanın peşine düşüp yıktım, yok ettim her şeyi. </st><st c="10466">O gece bizim ev alev alev yanarken, asıl yanan benim hayatımmış. </st><st c="10531">Kime, ne diyebilirim ki?.. </st><st c="10558">Kendim ettim, kendim buldum. </st><st c="10587">Sonra da ne gerisini düşündüm, ne ilerisini. </st><st c="10632">Sizin dediğiniz gibi, sadece bugünü yaşadım. </st><st c="10677">Bugün benim için keyifliyse, heyecanlıysa, gerisi boştu.”</st></p>
			<p><st c="10734">Hafiften bir gülümseme yayılıyor yüzüme. </st><st c="10776">Biraz muzip bir gülümseme bu. </st><st c="10806">Yine ona doğru eğilerek, konuşmaya başlıyorum.</st></p>
			<p><st c="10852">“Şimdi galiba yine yıkım zamanı gelmiş. </st><st c="10893">Epeydir yıkım olmamış senin hayatında. </st><st c="10932">Şimdi de Galip’le olan ilişkiye dikmişsin gözünü. </st><st c="10982">Ne yapıp edip onu yıkmanın çarelerini arıyorsun. </st><st c="11031">Bu sefer üstelik küçük de bir çocuğun var. </st><st c="11074">Şu yıkım işlerini artık durdursan diyorum ben.”</st></p>
			<p><st c="11121">O da gülümseyerek yüzüme bakıyor.</st></p>
			<p><st c="11155">“Haklısınız. </st><st c="11169">Yine rahat battı bana. </st><st c="11192">Sürünmenin yollarını arıyorum.”</st></p>
			<p><st c="11223">“Arıyorsun. </st><st c="11236">Arayan bulur derler. </st><st c="11257">Bir oğlun olduğunu da hiç unutma.”</st></p>
			<p><st c="11291">“Evet, Melih’i unutmamam gerekiyor. </st><st c="11328">Artık yalnız değilim. </st><st c="11350">Onun annesiyim. </st><st c="11366">Onun için çok önemliyim. </st><st c="11391">Bütün bakımını başka kadınlar üstlense de, anne diye etrafımda dolaşıp duruyor çocuk. </st><st c="11477">Galip gibi olmamalı benim oğlum. </st><st c="11510">Okumalı. </st><st c="11519">Ben olamadım ama belki o hâkim olur.”</st></p>
			<p><st c="11556">“Oğlunun adı Melih mi?”</st></p>
			<p><st c="11580">“Evet, Melih.”</st></p>
			<p><st c="11595">“Kız olsaydı Meliha mı koyacaktın?”</st></p>
			<p><st c="11631">“Evet... </st><st c="11641">Annemin adı diye koydum.”</st></p>
			<p><st c="11666">“Demek o kadar çok seviyorsun anneni!” </st></p>
			<p><st c="11706">“Bari oğlum adam olsa da, annem mezarında huzurlu yatabilse. </st><st c="11767">Belki o zaman beni de affeder.”</st></p>
			<p><st c="11798">Yine ağlıyor. </st><st c="11813">Yıllardır beyninde kol gezen suçluluk duyguları, bugün oluk oluk akıyor dışarı. </st><st c="11893">Aksın... </st><st c="11902">Belki bu sayede bir gün kendisiyle barışır Melek.</st></p>
			<p><st c="11951">“Annem size neden geldi, hasta mıydı?”</st></p>
			<p><st c="11990">Bu sorunun gerçek cevabını veremem. </st><st c="12027">Ne intihar girişimini anlatabilirim ona, ne de Necdet’le yaşadıklarını.</st></p>
			<p><st c="12098">“Kız kardeşin getirdi anneni. </st><st c="12129">Son zamanlarda geceleri pek iyi uyuyamıyormuş. </st><st c="12176">Senin gibi, onu da zorla getirmişler buraya. </st><st c="12221">Epeyce sohbet etmiştik. </st><st c="12245">Mevlit okuduğunu söyleyince, bir ilahi de burada okumasını istedim. </st><st c="12313">O da kırmadı beni. </st><st c="12332">Tatlı kadındı Meliha Hanım. </st><st c="12360">Allah rahmet eylesin.”</st></p>
			<p><st c="12382">“Demek sizinle uzun uzun konuştu. </st><st c="12417">Bir de üstelik ilahi okudu. </st><st c="12445">Ölmeden önce onu son bir kez görmeyi, onunla uzun uzun konuşmayı çok istedim. </st><st c="12523">Size söyleyemedim ama benim yıllardır asıl hayalim buydu. </st><st c="12581">Kısmet olmadı. </st><st c="12596">Daha doğrusu, istesem ben bu fırsatı yakalardım da cesaret edemedim. </st><st c="12665">Onu bir kere daha yıkmayı göze alamadım. </st><st c="12706">Düştüğüm durumları görsün istemedim. </st><st c="12743">Kardeşimi gördünüz mü?”</st></p>
			<p><st c="12766">“Evet, gördüm. </st><st c="12782">Annesiyle çok ilgiliydi. </st><st c="12807">Zaten o zorla getirmiş buraya.”</st></p>
			<p><st c="12838">“Hiç olmazsa o ilgilenmiş annemle. </st><st c="12874">İyi. </st><st c="12879">Size geldiğinde henüz kanser olmamıştı demek ki. </st><st c="12928">Yine babamdan şikâyet etti mi?”</st></p>
			<p><st c="12959">“Etti ama hepsi bitmişti artık. </st><st c="12992">Geçmişte yaşadıklarındandı şikâyetleri.”</st></p>
			<p><st c="13032">“Evet, son zamanlarda babam hiç dövmemiş onu. </st><st c="13079">Hatta hastalığında çok ilgilenmiş annemle. </st><st c="13122">Yangını size anlattı mı?”</st></p>
			<p><st c="13147">“Evet, anlattı. </st><st c="13164">Senin yangında öldüğünü sanıyordu.”</st></p>
			<p><st c="13199">“İyi, çok iyi. </st><st c="13215">Hiç şüphelenmemiş mi?”</st></p>
			<p><st c="13237">“Hayır, böyle bir şey söylemedi bana.”</st></p>
			<p><st c="13276">“Hay Allah, kadıncağız nasıl da üzülmüştür.”</st></p>
			<p><st c="13321">“Evet, seni anlatırken hep ağladı.”</st></p>
			<p><st c="13357">“Ağladı ha? </st><st c="13370">Beni hiç unutmamış. </st><st c="13390">Ben sanki onu unuttum mu? </st><st c="13416">Yine de bunları sizden duyunca öyle rahatladım ki... </st><st c="13469">Şu Allah’ın işine bakın. </st><st c="13494">Koca Ankara’da kocam bula bula sizi buluyor. </st><st c="13539">Yani annemin doktorunu. </st><st c="13563">Siz böyle her hastanızı hatırlar mısınız?”</st></p>
			<p><st c="13605">“Annen de unutulacak kadın değildi Melek, tıpkı senin gibi.”</st></p>
			<p><st c="13666">“Beni de mi unutmayacaksınız?”</st></p>
			<p><st c="13697">“Tabii unutmayacağım.”</st></p>
			<p><st c="13720">Elleri kucağında, bir süre daha düşündükten sonra, “Ben artık gideyim” dedi. </st><st c="13798">“Sizin de çok vaktinizi aldım. </st><st c="13829">Oğlum evde beni bekler. </st><st c="13853">Madem beni unutmayacaksınız, size bir şarkı daha söylesem, beni dinler misiniz?”</st></p>
			<p><st c="13933">Gülüyorum.</st></p>
			<p><st c="13944">“Annen de aynen böyle yapmıştı. </st><st c="13977">Odadan çıkmadan önce, bir ilahi daha söylemişti. </st><st c="14026">Onun için güldüm. </st><st c="14044">Dinlemez olur muyum? </st><st c="14065">Memnuniyetle seni dinliyorum.”</st></p>
			<p><st c="14095">Gözlerindeki yaşları dikkatle kuruladıktan sonra omuzlarını dikleştirip arkasına yaslandıktan sonra, başını hafifçe yukarı kaldırarak başlıyor söylemeye.</st></p>
			<p><st c="14249">Kimseye etmem şikâyet, ağlarım ben halime</st><span><span id="footnote-000-backlink"><a href="1-12_split_001.xhtml#footnote-000"><st c="14291">2</st></a></span></span></p>
			<p><st c="14293">Titrerim mücrim gibi, baktıkça istikbalime</st></p>
			<p><st c="14335">Perde-i zulmet çekilmiş, korkarım ikbalime</st></p>
			<p><st c="14378">Titrerim mücrim gibi, baktıkça istikbalime</st></p>
			<p><st c="14421">Yine çok güzel söyledi. </st><st c="14446">Tıpkı annesi gibi... </st><st c="14467">İçten, duygulu ve dolu dolu bir sesle söylüyor.</st></p>
			<p><st c="14514">Bir yandan onu alkışlarken, bir yandan da konuşuyorum.</st></p>
			<p><st c="14569">“Artık istikbalinde korkacak bir şey yok. </st><st c="14612">Yeter ki sen biraz akıllı ol. </st><st c="14642">Daha doğrusu, sen akıllısın zaten de, aklının birazını da kendin için kullan. </st><st c="14720">Bugün, burada konuştuklarımızı unutmaz, annenin seni sevdiği gibi, sen de kendini biraz olsun seversen, gelecek sana hep iyi şeyler getirir. </st><st c="14861">Hem unutma, sen Melih’in annesisin. </st><st c="14897">Ona karşı sorumlulukların var. </st><st c="14928">İyi bir anne ol Melek.”</st></p>
			<p><st c="14951">“İnşallah Gülseren Hanım. </st><st c="14978">İçim bomboş oldu. </st><st c="14996">Bugünü unutmayacağım. </st><st c="15018">Yeteri kadar hata yaptım. </st><st c="15044">İnşallah bir daha yapmam. </st><st c="15070">Bunun için gayret edeceğim. </st><st c="15098">Size yine gelmek isterim. </st><st c="15124">Ben bunların altından yalnız kalkamam. </st><st c="15163">Bana yardım eder misiniz?”</st></p>
			<p><st c="15189">Yalvaran gözlerle bakıyor bana. </st><st c="15222">Artık ben de ona sevgiyle bakıyorum. </st><st c="15259">Hiç olmazsa bundan sonra hata yapmasını istemiyorum. </st><st c="15312">Sonuna kadar yanında olacağım.</st></p>
			<p><st c="15342">“Tabii ederim. </st><st c="15358">Ne zaman istersen bekliyorum seni. </st><st c="15393">Meliha’nın nazlı kızı Melek’e yardım etmez olur muyum?”</st></p>
			<p><st c="15448">Nemli gözlerle sarılıyor bana. </st><st c="15480">Ben de aynı içtenlikle karşılık veriyorum.</st></p>
			<p><st c="15522">“Şimdi Galip’i yolla içeri. </st><st c="15551">Onunla da görüşmek istiyorum.”</st></p>
			<p><st c="15581">“Ne görüşeceksiniz Galip’le?”</st></p>
			<p><st c="15611">Eşiyle görüşme isteğim endişelendiriyor onu.</st></p>
			<p><st c="15656">“Merak etme. </st><st c="15670">Asla kötü bir şey söylemeyeceğim ona. </st><st c="15708">Daha iyi bir baba, daha iyi bir eş olmasını sağlamaya çalışacağım sadece. </st><st c="15782">Artık sana biraz olsun güvenmesini söyleyebilir miyim ona?”</st></p>
			<p><st c="15841">“Evet doktor hanım, evet. </st><st c="15868">Ne olur bana inanın. </st><st c="15889">Bunun için elimden ne gelirse yapacağım. </st><st c="15930">Eğer yine hata yapmaya kalkışırsam, bilin ki bunun bedeli ölüm olacak. </st><st c="16001">Kendim keseceğim bu sefer hesabı.”</st></p>
			<p><st c="16035">“Yapma Melek, yine unuttun Melih’i.”</st></p>
			<p><st c="16072">“Yok unutmadım. </st><st c="16089">Ne onu ne de annemi unutacağım artık. </st><st c="16127">Bana güvenmediğinizi biliyorum. </st><st c="16159">Ben de güvenmiyordum zaten ama şimdi içimde bir şeyler değişti sanki. </st><st c="16229">Kendimi yıllar sonra ilk defa Hayat değil, Melek gibi hissediyorum. </st><st c="16297">Annesinin nazlı kızı Melek. </st><st c="16325">Nasıl da özlemişim o günleri. </st><st c="16355">Bunu size de göstereceğim. </st><st c="16382">Çok şey değişecek hayatımda. </st><st c="16411">O gün anneme dokundunuz mu?”</st></p>
			<p><st c="16439">“Annene dokundum mu? </st><st c="16461">Bilmem, dokundum tabii. </st><st c="16485">Elini sıktım. </st><st c="16499">Sonra onu omuzlarından tutarak kapıya kadar yolcu ettim ve daha da önemlisi, hiç unutmadım ben Meliha Hanım’ı.”</st></p>
			<p><st c="16610">Hemen ellerime sarılıp üst üste öpmeye başlıyor. </st><st c="16660">Sonra sıra yanaklarıma geliyor.</st></p>
			<p><st c="16691">“Dur Melek, ne yapıyorsun?”</st></p>
			<p><st c="16719">“Annemin yerine sizin ellerinizi öpüyorum. </st><st c="16763">Belki affeder beni.”</st></p>
			<p><st c="16783">Sonra biraz önce kalktığı koltuğa yeniden oturup katılarak, hıçkırarak, haykırarak ağlamaya başlıyor. </st><st c="16886">Ben de hemen yanına oturuyorum. </st><st c="16918">Sarılıyorum ona. </st><st c="16935">Yıllardır içine gömmeye, çıkmasına engel olmaya çalışsa da işte içindeki insan sonunda usul usul dışarı çıkıyor. </st><st c="17048">Anneleri tarafından sevilmediklerini düşünen çocuklar, kendilerini sevmek, başkalarının da onları seveceğine inanmak ve başkalarını sevmek gibi temel güven duygusunu geliştiremezler. </st><st c="17231">Ama Melek bugün, bu odada belki de ilk kez annesi tarafından sevildiğini, önemsendiğini hissetti. </st></p>
			<p><st c="17329">Ağlamak, bağırmak, haykırmak yılların biriktirdiği koyulaşmış kiri bir anda temizleyemese de, yine de iyi geliyor ona. </st><st c="17448">Rahatlıyor. </st><st c="17460">Tünelin ucundaki ışığı görüyor sanki...</st></p>
			<p><st c="17499">Omuzlarına sarılarak dışarı çıkarıyorum onu. </st><st c="17545">Kapının önünde bana tekrar sarılıp öpüyor. </st><st c="17588">O sırada salonda oturduğu yerden kalkan kısa boylu, göbekli, elindeki tespihi sallayarak bize doğru gelen Galip’i görüyorum. </st><st c="17713">“Buyurun” diyerek odama alıyorum onu. </st><st c="17751">Saygılı bir hareketle elimi sıkarken, belinin sağ tarafındaki tabanca dikkatimi çekiyor. </st><st c="17840">Bu adam tabancayı sürekli yanında taşıyor demek. </st><st c="17889">Doktora gelirken bile... </st><st c="17914">Tabancasını gördüğümü anlayınca utanarak ceketinin önünü kapatıyor. </st><st c="17982">Utanıyor ama yanından da hiç ayırmıyor. </st><st c="18022">Yerine oturunca söze o başlıyor.</st></p>
			<p><st c="18054">“Kusura bakmayın, bunu böyle yanımda taşımam gerekiyor işte.”</st></p>
			<p><st c="18116"> Hafifçe başımı sallıyorum. </st><st c="18144">Galip tedirgin. </st><st c="18160">Özellikle eşiyle ilgili ona neler söyleyeceğimi merak ediyor.</st></p>
			<p><st c="18221">“Nasılsınız Galip Bey?”</st></p>
			<p><st c="18245">Sağ elini göğsünün üstüne koyup hafifçe eğilerek, “Elhamdülillah, iyiyim” diyor.</st></p>
			<p><st c="18326">“Sizinle ilk kez görüşüyoruz ama ben sizi tanıyorum. </st><st c="18380">Eşiniz çok bahsetti sizden.”</st></p>
			<p><st c="18408">Sanki kötü bir şey söylemişim gibi yüzü kızarıyor.</st></p>
			<p><st c="18459">“Hep kötülemiştir beni.”</st></p>
			<p><st c="18484">“Yok, öyle yapmadı. </st><st c="18505">İyi yönlerinizi de anlattı, yediği dayakları da. </st><st c="18554">Sahi eşinizi neden o kadar çok dövüyorsunuz?”</st></p>
			<p><st c="18599">Suçlu suçlu oturuyor karşımda, başı önüne eğik. </st><st c="18648">Sonra derin bir nefes alıp başını kaldırmadan anlatmaya başlıyor.</st></p>
			<p><st c="18713">“Ben köylü çocuğuyum. </st><st c="18736">Bizim oralarda herkes döver karısını. </st><st c="18774">Yemek içmek kadar doğal bir şeydir bu. </st><st c="18813">Siz kızınca çocuğunuzu nasıl döverseniz, biz de karımızı döveriz.”</st></p>
			<p><st c="18879">“Yapma Galip Bey, biz artık çocuklarımızı da dövmüyoruz. </st><st c="18937">Hem sanırım siz köyden çıkalı çok olmuş.”</st></p>
			<p><st c="18978">“Doğru, yıllardır buralarda yaşıyorum ama köküm oralı. </st><st c="19034">Hem Hayat’la beraber yaşayıp da onu dövmemek neredeyse imkânsız. </st><st c="19099">Ben dövmeye alışkınım, o da dövülmeye. </st><st c="19138">Hepimizin anladığı bir dil vardır. </st><st c="19173">Bu bizim ortak dilimiz.”</st></p>
			<p><st c="19197">“Doğru söylüyor” diyorum içimden. </st><st c="19232">Galip Bey benim sandığımdan daha zeki bir adam. </st><st c="19280">Pek çok şeyin farkında.</st></p>
			<p><st c="19303">“Ama bir yandan da onu çok seviyorsunuz. </st><st c="19345">Öyle değil mi?”</st></p>
			<p><st c="19360">“İlk günler seviyor muydum pek bilmiyorum. </st><st c="19404">O, benim için yaşanması gereken bir maceraydı. </st><st c="19451">Sahneye çıktığı gazinoda uzaktan hayran hayran seyrederdim onu. </st><st c="19515">Ne bileyim bir gün aniden çıkıp geleceğini? </st><st c="19559">Ama geldi işte. </st><st c="19575">Her şeyi bırakıp bana gelmesi büyük bir onurdu benim için. </st><st c="19634">Bizim gibi adamlarda para çoktur ama o parayı nasıl kullanacağımızı bilmeyiz. </st><st c="19712">Ne okul görmüşüz, ne terbiye, adap öğrenmişiz. </st><st c="19759">Tek bildiğimiz şey törelerdir. </st><st c="19790">Töreler uğruna can verir, can alırız. </st><st c="19828">İşte ben bu kadın uğruna töreye karşı geldim. </st><st c="19874">Babam büyük bir aşiretin reisidir. </st><st c="19909">Ben de onun hayatta kalan tek oğluyum. </st><st c="19948">Bu durum işleri biraz daha karıştırdı. </st><st c="19987">Ölmemek için yıllarca oradan oraya kaçıp durduk. </st><st c="20036">Türkiye’nin hemen her yerini gezdik. </st><st c="20073">Aşiret geniş, nereye gitsek buldular izimizi. </st><st c="20119">O da çok çekti, ben de. </st><st c="20143">Esas Hayat’ın peşindeydiler. </st><st c="20172">Onu öldürüp beni yeniden kabul edeceklerdi. </st><st c="20216">Bir kere onu tanıdıktan, onunla bir şeyleri paylaştıktan sonra bir daha geriye dönemedim. </st><st c="20306">Bana hiç bilmediğim, bambaşka bir dünyanın kapılarını açtı. </st><st c="20366">Ölsem de vazgeçemedim Hayat’tan. </st><st c="20399">Sonra sağ olsun, Şevket Ağa girdi araya. </st><st c="20440">Bizim oralarda Ağa’yı çok sayarlar. </st><st c="20476">O olmasaydı ikimiz de çoktan öteki dünyayı boylamıştık.”</st></p>
			<p><st c="20532">“Hâlâ berabersiniz Şevket Ağa’yla. </st><st c="20568">Onu buraya siz getirdiniz, değil mi?”</st></p>
			<p><st c="20605">“Ben getirdim. </st><st c="20621">Benim de ona bir küçük faydam olsun istedim. </st><st c="20666">Ona böyle numaralar yapılmaz ama ben her şeyi göze alıp getirdim onu buraya. </st><st c="20743">Bu ara yüzü gülüyor ama kadınlarla bir türlü yıldızı barışmadı. </st><st c="20807">Bizim Hayat’ı da hiç sevmez.”</st></p>
			<p><st c="20836">“Sevmemekte haklı” diyorum içimden. </st><st c="20873">Allah’tan onu neden sevmediğini Galip bilmiyor. </st><st c="20921">Fahişelik, yani para veya bir başka çıkar uğruna bedenini satması, bunu yapan kişiyi sanıldığından çok daha fazla etkiliyor. </st><st c="21046">Bu tür kadınların canının hiç kıymeti olmuyor. </st><st c="21093">Ölüme sürekli göz kırpıyorlar. </st><st c="21124">Bilinçdışında giderek artan suçluluk duyguları sanki onları hızla ölümün kucağına atıyor. </st><st c="21214">Hayatlarını vererek bu suçlardan, bu suçları işleyen bedenlerinden kurtulmak istiyorlar sanki. </st><st c="21309">Tıpkı Melek’in hayatında olduğu gibi. </st></p>
			<p><st c="21347">Yıllarca koca bir aşiret onu öldürmek için köşe bucak kovalıyor. </st><st c="21412">Tam temize çıkıp düzgün bir hayata kavuşunca yeniden suç işliyor. </st><st c="21478">Hem de cezası yine ölüm olan bir suç. </st><st c="21516">Suç ortağı olarak da Şevket Ağa gibi herkesin çok saydığı, çok çekindiği, daha da önemlisi onların hayatını kurtaran adamı seçiyor. </st><st c="21648">Bu arada onun için hiç gözünü kırpmadan ölümü göze alan Galip gibi birine, onun çok sevdiği ve saydığı adamla ihanet etmeye kalkışıyor. </st><st c="21784">Hem kocasına, hem onları bu beladan kurtaran adama, hem çocuğuna ve en önemlisi kendine ihanet ediyor. </st><st c="21887">Öyle bir işe kalkışıyor ki, kendi batarken onun için en önemli insanları da kendisiyle birlikte riske atıyor. </st></p>
			<p><st c="21997">Bir insan eğer kendine değer vermiyorsa, onun için dünyada değerli hiçbir şey yoktur. </st><st c="22083">Umarım Melek artık bağışlamıştır kendini.</st></p>
			<p><st c="22124">Ben böyle derin düşüncelere dalıp gitmişken, Galip anlatmaya devam ediyor. </st><st c="22200">Acaba o bağışladı mı kendini? </st><st c="22230">Koca bir aşirete, babasına, atasına pavyondan çıkardığı bir kadın uğruna ihanet eden bir adam o. </st><st c="22327">Melek’i acaba biraz da bunun için mi öldüresiye dövüyor? </st><st c="22384">Onun da kendisini bağışlamasına yardımcı olmalıyım.</st></p>
			<p><st c="22435">O bana hâlâ Şevket Ağa’yı anlatıyor.</st></p>
			<p><st c="22472">“Kadın deyince tüyleri diken diken oluyor adamın. </st><st c="22523">Aslında bir de karısını görseniz, ‘Adam haklıymış’ dersiniz. </st><st c="22584">Gerçi benim eski karı da ondan beterdi ama ne yapacaksınız, bizim oralarda hep böyle. </st><st c="22670">Kadınlar kadın olmayı bilmiyorlar. </st><st c="22705">Bizim dünyamızda heyecan sadece ölüm bize yaklaşınca olur. </st><st c="22764">Onun dışında her şey dümdüzdür. </st><st c="22796">Eskiden silahım benim her şeyimdi; şimdi onu yine belimde taşısam da eskisi kadar önemsemiyorum. </st><st c="22893">Biliyorsunuz, Hayat da silahların sık çekildiği bir dünyadan geldi.”</st></p>
			<p><st c="22961">“Biliyorum.”</st></p>
			<p><st c="22974">“O da bataklıkta yaşıyormuş, ben de. </st><st c="23012">Ben onu kurtardım, kendim henüz tam olarak çıkamadım kendi bataklığımdan ama uğraşıyorum. </st><st c="23102">Bir benim istememle olmuyor. </st><st c="23131">Ailem cahil. </st><st c="23144">Bir tek töre ne der onu bilirler. </st><st c="23178">Babam güya çok sever beni ama ölüm fermanımı imzalarken gözü hiçbir şey görmedi. </st><st c="23259">Töreler galip geldi yine. </st><st c="23285">Anama gelince, gerçi rahmetli oldu ama beni öldürecekleri zaman kılını kıpırdatmadı. </st><st c="23370">Sonra sordum ona bunun hesabını ama ne fayda! </st><st c="23416">‘Kadının sözü mü geçer, oğul’ dedi bana. </st><st c="23457">İşine gelen yerde babamın yakasına yapışır da iş töreye gelince boynunu büker, oturur. </st><st c="23544">Beni öldürseler üç gün ağıt yakar sonra unuturlardı. </st><st c="23597">Ağabeyim öldürüldüğü zaman da böyle olmuştu. </st><st c="23642">Ben daha çocuktum o zaman. </st><st c="23669">Onu hasımlarımız öldürdü, beni de kendileri öldürecekti. </st><st c="23726">Belki Hayat anlatmıştır. </st><st c="23751">Ağabeyim ölünce beni hemen yengemle evlendirdiler.”</st></p>
			<p><st c="23802">“Evet, anlattı. </st><st c="23819">Çok zor olmuştur, değil mi?”</st></p>
			<p><st c="23847">“Zor da laf mı? </st><st c="23864">Hem daha o zaman çocuğum ben. </st><st c="23894">Yıllarca yenge dediğim kadın koynuma girdi. </st><st c="23938">İğrendim, nefret ettim her şeyden. </st><st c="23973">Diğer kardeşlerimle birlikte bizi önce banyoda yıkar, sonra da koynuna alırdı beni. </st><st c="24057">Hayvanların bakımından evin temizliğine, çamaşır yıkamaya kadar her işe o koşardı.”</st></p>
			<p><st c="24140">“Siz varlıklı bir ailesiniz, öyle değil mi?”</st></p>
			<p><st c="24185">“Öyle. </st><st c="24193">Dedim ya, parayı nereye kullanacağımızı bilmeyiz biz. </st><st c="24247">Varlık içinde yokluk yani. </st><st c="24274">Oralarda yaşayan insanlarda merhamet duygusu kalmıyor. </st><st c="24329">Ben de işte onlardan biriyim. </st><st c="24359">Dünya bize merhamet etmiyor, biz de dünyaya.”</st></p>
			<p><st c="24404">“Hadi elin garibanı böyle yaparsa anlarız da size ne oluyor?”</st></p>
			<p><st c="24466">“Ne güzel sordunuz? </st><st c="24487">Bir de biz bunu kendimize sorabilsek? </st><st c="24525">Anam az mı eziyet etti geline. </st><st c="24556">Hem evde it gibi çalıştırır, hem de itip kakarlardı kadını. </st><st c="24616">Ben bu Hayat’ı aldıktan sonra biraz sahip çıktım bizimkine. </st><st c="24676">Hayat delidir, doludur ama içi iyidir. </st><st c="24715">Merhametlidir. </st><st c="24730">Ben önceleri bizim eski karıyı kıskanır sandım. </st><st c="24778">O tam tersini yaptı. </st><st c="24799">Ona buralardan hediyeler alıp yolladı. </st><st c="24838">Memlekete her gidişimde bana sıkı sıkı tembih ederdi, ‘Karına sahip çık, ezdirme onu, gönlünü hoş et’ diye. </st><st c="24946">Benim eski karı ne gördüyse Hayat’tan sonra gördü. </st><st c="24997">Bana dediklerinin üçünü yapamasam da ikisini yapardım. </st><st c="25052">Ben merhameti Hayat’ta gördüm. </st><st c="25083">Ondan öğrendim garibanı korumayı.”</st></p>
			<p><st c="25117">“Ne güzel. </st><st c="25129">Aslında sadece bu değil, çok şey öğretmiş size Hayat.”</st></p>
			<p><st c="25183">“Doğrudur. </st><st c="25195">Hâlâ da öğrenmeye devam ediyorum. </st><st c="25229">Bir de damarıma o kadar basmasa çok daha iyi gidecek evliliğimiz.”</st></p>
			<p><st c="25295">“Haklısınız ama göreceksiniz çok değişecek Hayat. </st><st c="25346">Ben çok sevdim eşinizi. </st><st c="25370">Bazı sorunları olsa da çok aklı başında bir kadın. </st><st c="25421">Üstelik sizi çok seviyor. </st><st c="25447">Sizin onun için yaptıklarınızı hiç unutmuyor. </st><st c="25493">Sizinle birlikte o da yeniden gelmiş dünyaya. </st><st c="25539">Aslında ben de büyük hayranlık duydum size. </st><st c="25583">Sevdiği kadın uğruna her erkek ölümü bu kadar kolay göze alamaz.”</st></p>
			<p><st c="25648">Sözün burasında Galip uzun süredir yere eğdiği başını kaldırıyor. </st><st c="25715">Bana bakan gözleri pırıl pırıl. </st><st c="25747">Onun da onaylanmaya, beğenilmeye, aklanmaya ihtiyacı var. </st><st c="25805">Belli ki ona “iyi” diyen kimse olmamış. </st><st c="25845">Bir şeyler söylemek istiyor ama dudakları öylesine titriyor ki, bir türlü konuşamıyor. </st><st c="25932">Ben söze devam ediyorum:</st></p>
			<p><st c="25956">“Şevket Ağa da öyle diyor. </st><st c="25984">Size değer veriyor. </st><st c="26004">Çok zor bir hayatınız olmuş ama umarım bundan sonrası güzel olsun. </st><st c="26071">Eşiniz de size karşı daha iyi bir eş, çocuğuna daha iyi bir anne olmak istiyor ve size her konuda çok güveniyor.”</st></p>
			<p><st c="26184">“Demek bana güveniyor. </st><st c="26208">Yüzüme söylemez böyle lafları. </st><st c="26239">Gerçi ben de söylemem ona her şeyi.”</st></p>
			<p><st c="26275">“Yani her ikiniz de iyileri kendinize saklıyorsunuz, karşı tarafa sadece sitemler kalıyor.”</st></p>
			<p><st c="26367">Gülüyor Galip. </st><st c="26383">Keyifli, doğal bir gülüş bu. </st><st c="26412">Söylediklerim hoşuna gitti. </st></p>
			<p><st c="26440">“Doktor hanım, bugüne kadar ne bana ‘iyi’ diyen oldu ne de karıma. </st><st c="26507">Ne benim geçmişimi unuttu insanlar, ne de onun geçmişini. </st><st c="26565">Hal böyle olunca size de unutturmuyorlar. </st><st c="26607">‘Bunun böyle olacağını siz bilmiyor muydunuz?’ derseniz, biliyorduk tabii. </st><st c="26682">Ama hayat bu, yarının ne olacağını bilmiyor insan. </st><st c="26733">Şimdi de küçük bir oğlumuz var. </st><st c="26765">İnşallah bizim yaşadıklarımızı o yaşamasın. </st><st c="26809">İşler evde başka, sokakta bambaşka. </st><st c="26845">Toplum bir kere damgalamayagörsün insanı, o damga kolay silinmiyor. </st><st c="26913">Hani biraz önce merhametten söz etmiştik ya, toplum çok merhametsiz. </st><st c="26982">Biz yıllardır ne yaşarsak evimizde yaşarız. </st><st c="27026">Pek eşimiz dostumuz yoktur. </st><st c="27054">Aralarına almazlar bizi. </st><st c="27079">Allahtan paramız var. </st><st c="27101">Eğer paramız da olmasa, hiç hayat hakkı tanımayacaklarmış bize. </st><st c="27165">Halbuki Ankara gibi koca bir şehirde yaşıyoruz. </st><st c="27213">Kim kime dum duma deseler de işler hiç de öyle değil. </st><st c="27267">Gerçi aradan yıllar geçti ama demek ki hâlâ içimde duruyor. </st><st c="27327">Bu öyle bir şey ki, ananızla bile paylaşamazsınız derdinizi. </st><st c="27388">Zaten en çok o kızar size.”</st></p>
			<p><st c="27415">“Hayat’la konuşur musunuz bunları?”</st></p>
			<p><st c="27451">“Yok be doktor hanım. </st><st c="27474">Bazı şeyler vardır ki, birbirinize bile söyleyemezsiniz. </st><st c="27531">Ne oldu da şimdi size anlatıyorum, onu da bilmiyorum. </st><st c="27585">Galiba siz kınamadınız bizi. </st><st c="27614">Hayat da belki o yüzden seviyor buraya gelmeyi. </st><st c="27662">Baştan hiç istememişti. </st><st c="27686">Şimdi mümkün olsa her gün gelecek. </st><st c="27721">O geldikçe arada bir benimle de görüşürsünüz belki.”</st></p>
			<p><st c="27773">“Tabii görüşürüz Galip Bey. </st><st c="27802">Daha sizinle konuşacağımız çok şey var.”</st></p>
			<p><st c="27842">“Tamam o zaman. </st><st c="27859">Ben artık gideyim. </st><st c="27878">Bugün çok zamanınızı aldık. </st><st c="27906">Her şey için teşekkürler.”</st></p>
			<p><st c="27932">Galip çocuk gibi sevinerek ayağa kalkıyor ve saygıyla eğilip elimi sıkarak çıkıyor odadan. </st><st c="28024">Hem kendiyle, hem de karısıyla gurur duyuyor şimdi. </st><st c="28076">“Aman” diyorum içimden, “aman Melek uslu dur.”</st></p>
			<p><st c="28122">Ben de koridora doğru çıkıyorum Galip’in arkasından... </st><st c="28178">Tuna’yla vedalaşıp Madalyon’dan çıkarlarken Melek bir eliyle sıkı sıkı Galip’in kolunu tutuyor, öteki eliyle bana el sallıyor. </st><st c="28305">İkisi de bana uzaktan gülümsüyorlar. </st><st c="28342">Ben de sallıyorum elimi. </st><st c="28367">Ve içten bir gülümseme yayılıyor yüzüme.</st></p>
			<p><st c="28407">O sırada Aydın da çıkıyor odasından. </st><st c="28445">O da bana eliyle işaret ediyor, “hadi gel” diye. </st></p>
			<p><st c="28494">Gülerken yine gözlerimi kısıyorum. </st><st c="28529">Aydın, “Gülerken gözlerini çok kısıyorsun, zamanla kırış kırış olacak” der her zaman. </st><st c="28615">Öyle de oldu... </st><st c="28631">Ama seviyorum o kırışıklıkları. </st><st c="28663">Buram buram UMUT kokan bugünleri hatırlatıyorlar bana...</st></p>
			<p><st c="28719">Zoru kolay, uzağı yakın eden,</st></p>
			<p><st c="28749">Karanlığı aydınlatan, acıyı hafifleten,</st></p>
			<p><st c="28789">Ölümü unutturup suçları bağışlatan UMUT...</st></p>
			<p><st c="28832">İyilik de kötülük de bulaşıcıdır, devamlılık gösterir. </st></p>
			<p><st c="28888">Kötülerin içinde iyi olmak kadar, iyilerin içinde kötü olmak da zordur. </st></p>
			<p><st c="28960">İyiliklerin en güzeli UMUTTUR.</st></p>
			<p><st c="28990">Önce biz başlayalım düzeltmeye.</st></p>
			<p><st c="29022">Sevmediklerimizi sevmeye, </st></p>
			<p><st c="29049">Saymadıklarımızı saymaya,</st></p>
			<p><st c="29074">Suçladıklarımızı bağışlamaya.</st></p>
			<p><st c="29104">Belki bir gün kendimizi de bağışlarız.</st></p>
			<p><st c="29143">Dünya işte o zaman bizim düşlediğimiz gibi olur.</st></p>
			<p><st c="29192">Bu düşün çok geç kalmaması dileğiyle...</st></p>
			<div>
				<div id="footnote-001">
					<p><span><a href="1-12_split_001.xhtml#footnote-001-backlink"><st c="29232">1</st></a></span><span><st c="29234">.</st></span><st c="29235"> Sözleri Vecdi Bingöl’e, bestesi Sadettin Kaynak’a ait segâh eser.</st></p>
				</div>
				<div id="footnote-000">
					<p><span><a href="1-12_split_001.xhtml#footnote-000-backlink"><st c="29301">2</st></a></span><span><st c="29303">.</st></span><st c="29304"> Sözleri İhsan Raif Hanım’a, bestesi Kemani Serkis Efendi’ye ait nihavent eser. </st></p>
				</div>
			</div>
		</div>
<div id="charCountTotal" value="29384"></div></body>
</html>
