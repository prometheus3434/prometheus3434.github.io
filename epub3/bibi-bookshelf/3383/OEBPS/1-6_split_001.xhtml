<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
<div>
<p><st c="0">“Evliliğinizi neden devam ettiriyorsunuz? </st><st c="43">Seviyor musunuz kocanızı?”</st></p>
			<p><st c="69">“Ne sevmesi doktor hanım. </st><st c="96">Böyle adam sevilir mi? </st><st c="119">Ama şimdi diyeceksiniz ki, madem öyle, niye bunca sene oturdun bu adamla?”</st></p>
			<p><st c="193">“Evet, aynen böyle diyeceğim. </st><st c="224">Üstelik şu anda bir mesleğiniz de var. </st><st c="263">Kendi paranızı kendiniz kazanıyorsunuz. </st><st c="303">İnsan bunca yıl, kendini hastanelik edene kadar döven bir adamla neden evli kalır?”</st></p>
			<p><st c="386">“Uzun hikâye.”</st></p>
			<p><st c="401">“Yok öyle şey. </st><st c="417">Anadolu’da hani bir laf vardır; oynamak istemeyen gelin, yerim dar dermiş. </st><st c="492">Şu anda siz de aynen böyle yapıyorsunuz. </st><st c="533">Ne demek uzun hikâye. </st><st c="555">Şuna açıkça nerede bende o yürek desenize.”</st></p>
			<p><st c="598">“İş yüreğe gelirse, bendeki yürek mangal gibidir doktor hanım.”</st></p>
			<p><st c="662">“Şu mangal gibi yüreği açın da ben de göreyim.” </st></p>
			<p><st c="711">Gülüyor. </st><st c="720">Sonunda güldürebildim. </st><st c="743">Simsiyah giysilerinin üstünde pırıl pırıl parlayan kafasıyla, bir de gülünce son derece komik ama bir o kadar da hüzünlü bir manzara oluşuyor karşımda. </st><st c="895">Ben de gülüyorum ona. </st><st c="917">Sonra gözleri doluyor. </st><st c="940">Hem gülüyor, hem ağlıyor. </st><st c="966">Sonra ayağa kalkıyor, ellerini iki yanına sarkıtıp asker gibi duruyor karşımda. </st><st c="1046">Başını eğerek ağırdan selam veriyor bana, “Merhaba ey derde derman merhaba” diyerek.</st></p>
			<p><st c="1130">Hoş bir jest doğrusu. </st><st c="1153">İntihar etmeye hazırlanan bir kadından beklenmeyecek kadar ilginç bir jest. </st><st c="1229">Ben de selamlıyorum onu. </st><st c="1254">Gülümseyerek oturuyor yerine. </st><st c="1284">Tuhaf bir kadın. </st><st c="1301">Ölmeye karar verdiği gün bile, bir coşku var onda. </st><st c="1352">Her şey farklı bu kadında. </st><st c="1379">O benden etkilendi, ben de ondan.</st></p>
			<p><st c="1412">Yerine oturunca kolunu masama dayıyor, çıplak başını da eline. </st><st c="1476">Anlatacak...</st></p>
			<p><st c="1488">“Peki doktor hanım. </st><st c="1509">Bakalım anlatacaklarım bittiğinde, yine böyle bakabilecek misiniz bana?”</st></p>
			<p><st c="1581">Sonra gözlerini gözlerime dikip öylece bakıyor yüzüme. </st><st c="1637">Bir iki kere yutkunuyor ve başlıyor anlatmaya:</st></p>
			<p><st c="1683">“Annem orospuydu benim. </st><st c="1708">Yani ben namlı bir orospunun kızıyım. </st><st c="1746">Bu laf, ömrü hayatımda ilk kez çıkıyor ağzımdan. </st><st c="1795">Ben aslında öyle konuşkan filan bir kadın değilimdir. </st><st c="1849">Altına bir söylerim, gümüşe hiç söylemem ama geldik bir kere buraya. </st><st c="1918">Konuşmak gerek. </st><st c="1934">Şimdi, bugün, burada anlatacaklarımı, yıllardır hep birilerine anlatmak, paylaşmak, dertleşmek istedim ama olmadı. </st><st c="2049">Yapamadım. </st><st c="2060">Ne de olsa pabuç pahalı. </st><st c="2085">Benim anlatacaklarım, öyle herkese anlatılacak türden şeyler değil. </st><st c="2153">Şimdi dışarı çıkan kızım var ya, işte o bile bilmez bunları. </st><st c="2214">Bilip de ne olacak!..”</st></p>
			<p><st c="2236">Eliyle boş ver der gibi bir işaret yapıyor. </st><st c="2281">İlginç bir kadın. </st><st c="2299">Son derece düzgün ve akıcı konuşuyor. </st></p>
			<p><st c="2337">“Babam oduncuydu. </st><st c="2355">Köyün dışında bir kulübede otururduk. </st><st c="2393">Tam altı kardeştik. </st><st c="2413">Annem her sene birimizi doğurmuş. </st><st c="2447">Fakirdik. </st><st c="2457">Aç yattığımız günleri çok bilirim. </st><st c="2492">Annem çok güzel ve alımlı bir kadındı. </st><st c="2531">Evde yürürken bile her yanı ayrı oynardı. </st><st c="2573">Bizim köyde ne öyle güzel vardı, ne de öyle oynak. </st><st c="2624">Kızken de oynakmış. </st><st c="2644">Köyde adı çıkmış. </st><st c="2662">Sonra babama vermişler. </st><st c="2686">Yoksa çok daha iyi evlilikler yapabilirmiş ama bu oynaklık içten gelen bir şey herhalde. </st><st c="2775">Herkesin giydiğini anneme giydirseler, onun üzerinde bir başka dururdu. </st><st c="2847">Odun taşırken bile başka türlü taşırdı odunu. </st><st c="2893">Artık her neyse, daha ilerisine benim aklım ermiyor. </st><st c="2946">Belki de bunun için, herkes gibi köyün içinde değil, köyün epeyce uzağındaydı bizim evimiz.</st></p>
			<p><st c="3037">Babamla birlikte akşama kadar dağda, ormanda çalışırlardı. </st><st c="3097">Biz de çoluk çocuk kendi başımızın çaresine bakardık. </st><st c="3151">Annem ev işi yapmayı, çocuk bakmayı filan sevmezdi. </st><st c="3203">Babamın yanında olmak isterdi hep. </st><st c="3238">Babam da ona çok düşkündü. </st><st c="3265">Tuhaf bir yakınlık vardı aralarında. </st><st c="3302">Onca çoluğun çocuğun içinde bile gözleri birbirlerinden başkasını görmezdi.</st></p>
			<p><st c="3377">Her neyse, bir gün üç dört adam geldi evimize. </st><st c="3425">Babamla kapıda biraz konuştular, ardından sesler yükseldi. </st><st c="3484">Kavga etmeye başladılar. </st><st c="3509">Sonra da babamı hepimizin gözünün önünde vurdular. </st><st c="3560">Feryatlarımızı duyup da yardıma gelen olmadı. </st><st c="3606">Ben o zamanlar on bir yaşındaydım. </st><st c="3641">Sonra annemin üzerine çullandılar. </st><st c="3676">Bizi attılar evin dışına. </st><st c="3702">Biz perperişan, babamın başında kalakaldık. </st><st c="3746">Koca adam, gözlerimizin içine baka baka ruhunu teslim etti. </st><st c="3806">Bu arada annemin feryatları ortalığı inletiyor. </st><st c="3854">Biz hepimiz çocuğuz. </st><st c="3875">Biz de önce avazımız çıktığı kadar bağırdık ama babamın o halini görünce, sesimiz soluğumuz kesildi. </st><st c="3976">O gün, hiçbirimizin hafızasından bir daha silinmedi. </st><st c="4029">Şimdi aradan yıllar geçti ama bana hâlâ dün gibi geliyor. </st><st c="4087">Bir tek anını bile unutamadım gitti. </st><st c="4124">O zamanlar yatağa yatınca, olayı baştan başlardım düşünmeye. </st><st c="4185">Önce adamlar geldi. </st><st c="4205">Babama şunu dediler, sonra yavaş yavaş sonuna kadar getirir, bitince yine başa sarardım bandı.”</st></p>
			<p><st c="4300">“Travmatik nevroz deriz biz buna. </st><st c="4335">Siz gerçekten zeki bir kadınsınız çünkü tedavisi de tıpkı sizin anlattığınız gibidir. </st><st c="4421">‘Olayı hafızanızda tekrar ederek eskitin, hep anlatın’ deriz hastalarımıza.”</st></p>
			<p><st c="4497">“Ama ben yıllardır, ne kadar düşünsem de hiç eskitemedim.”</st></p>
			<p><st c="4556">“Sadece düşünmüş ama hiç anlatmamışsınız.”</st></p>
			<p><st c="4599">“Ne anlatması doktor hanım. </st><st c="4628">Böyle bir şey başkalarına anlatılabilir mi?”</st></p>
			<p><st c="4672">“Haklısınız, her şey herkese anlatılmaz.” </st></p>
			<p><st c="4715">“Kızım bilmez, kocam bilmez. </st><st c="4744">Biz kardeşler bile birbirimizle konuşamazdık yaşadıklarımızı. </st><st c="4806">Bir çocuk için böyle bir şeye tanıklık etmek ne demek? </st><st c="4861">Korktuk. </st><st c="4870">Babamızı öldürdüler ama belki daha da önemlisi, olmayan onurumuzu kaybettik biz o gün.”</st></p>
			<p><st c="4957">Düşünüyorum da ne kadar haklı... </st><st c="4991">Hüzünlü gözleri ve ulaşılmaz yalnızlığı olduğundan daha derin gösteriyor onu. </st><st c="5069">Ancak biliyorum ki, ıstıraplar en çok da anlayışın, hoşgörünün olduğu yerde azalır.</st></p>
			<p><st c="5152">“Annemle işleri bitince dışarı çıktı adamlar. </st><st c="5199">Anneme yaptıkları yetmezmiş gibi, bu sefer de ablamı sırtladıkları gibi gittiler. </st><st c="5281">Ablam o zamanlar on iki-on üç yaşlarındaydı... </st><st c="5328">Jandarmalar geldi, ifadelerimizi aldı. </st><st c="5367">Birkaç gün sonra ablamı bulup geri getirdiler ama ne fayda... </st><st c="5429">Kızın üzerinden geçmeyen kalmamış. </st><st c="5464">Köyden birkaç kişiyi tutuklayıp götürdüler. </st><st c="5508">Ama olan olmuştu bir kere. </st><st c="5535">Yani zaten kötü olan adımız iyice kötüye çıkmıştı köyde. </st><st c="5592">Biz öylece kalakaldık.</st></p>
			<p><st c="5614">İki oğlan kardeşim vardı. </st><st c="5641">Biz kızları okutmadılar. </st><st c="5666">Oğlanlar kış günleri babamın verdiği odunları alıp okula giderlerdi. </st><st c="5735">Babam ölünce onlar da okuyamadı. </st><st c="5768">Ne annemin ne de babamın sülalesinden bize sahip çıkan oldu. </st><st c="5829">İnsanlar korktu bize yaklaşmaya. </st><st c="5862">Kötülüğün onlara da bulaşmasından korktular herhalde. </st><st c="5916">Biz aç susuz kaldık ortada. </st></p>
			<p><st c="5944">Sonra yavaş yavaş akşamları bizim eve köyün herifleri gidip gelmeye başladı. </st><st c="6021">Bizi kapının önüne çıkarır, içeride, kimi ablamı, kimi de annemi becerirlerdi. </st><st c="6100">Giderken de üç beş kuruş para bırakırlardı bize. </st><st c="6149">Yani sizin anlayacağınız bizim ev, köyün umumhanesi haline gelmişti. </st><st c="6218">Erkek kardeşlerim küçüktü o zaman. </st><st c="6253">Ben evin ikinci kızıydım ve yavaş yavaş sıra bana geliyordu. </st><st c="6314">Ben Allah’tan ufak tefek, çelimsiz bir kızdım o zaman. </st><st c="6369">Zayıftım. </st><st c="6379">Yaşımdan daha küçük gösteriyordum. </st><st c="6414">Aman ne beter günlerdi onlar. </st><st c="6444">Aklıma geldikçe, deli olasım geliyor.</st></p>
			<p><st c="6481">O güzel diye methettiğim annem yavaş yavaş solmaya başladı. </st><st c="6542">Bazen güzellik başa bela oluyor. </st><st c="6575">Belki de öyle güzel olmasaydı, başımıza bunlar gelmezdi...”</st></p>
			<p><st c="6634">Başını iki tarafa sallayarak, iki eliyle dizlerini sıvazlayarak konuşuyor. </st><st c="6710">Sanki bir yerleri ağrıyor, sancıyor gibi bir hali var. </st><st c="6765">Bunları belki de ilk kez birine anlattığından, sanki olayları yeniden yaşıyormuş gibi duygulanıyor. </st><st c="6865">Anlattıklarından etkilenmemek mümkün değil. </st><st c="6909">Ben de sessizce, hüzünle onu dinliyorum.</st></p>
			<p><st c="6949">“Zaten baştan beri akrabalarımız hiç sahiplenmemiş bizi. </st><st c="7007">Hadi annemden kaçmalarını anladık, ya biz? </st><st c="7050">Daha parmak kadar çocuktuk hepimiz. </st><st c="7086">Orada açlıktan ölsek, bir lokma ekmek veren çıkmazdı bize. </st><st c="7145">Bir de hepsi dindar geçinir. </st><st c="7174">Erkekler camiden çıkmaz. </st><st c="7199">Camiden çıkmayan o herifler; yaşlısı genci, tek tek bizim haneye uğramadan edemezlerdi. </st><st c="7287">Sağlığında babam çok düşkündü anneme, annem de ona. </st><st c="7339">Belki de kıskandılar onları. </st><st c="7368">Kimseye zararımız yoktu. </st><st c="7393">Gelenimiz gidenimiz de olmazdı. </st><st c="7425">Kendi halimizde bir aileydik. </st><st c="7455">Sadece arada bir babam köye iner, evin eksiklerini alır, gelirdi. </st><st c="7521">Biz kızları okula göndermemişlerdi. </st><st c="7557">Sadece iki oğlan giderdi.”</st></p>
			<p><st c="7583">“Sizi neden yollamadılar okula?”</st></p>
			<p><st c="7616">“Ben o zamanlar, kız olduğumuz için yollamıyorlar sanıyordum ama, şimdi düşünüyorum da, belki de köy halkının baştan beri bize pek iyi gözle bakmadığını biliyorlardı. </st><st c="7784">Zaar onun için yollamadılar. </st><st c="7813">Erkek kardeşlerim el ele tutuşur, yürüyerek giderdi okula ama, ayaklarının altı su toplardı. </st><st c="7906">Okul hem çok uzaktı, hem de çok ıssızdı yolları. </st><st c="7955">Yalnız çıkmaya korkardık. </st><st c="7981">Babam, başına gelecekleri bilirmiş gibi, yanından silahını hiç ayırmazdı. </st><st c="8055">Gece yatarken bile, başucunda asılı dururdu tüfeği ama ne yaptıysa, kaderin önüne geçemedi. </st><st c="8147">Vurulduğu gün de silahı elindeydi. </st><st c="8182">O da ateş etti. </st><st c="8198">Ama tutturamadı. </st><st c="8215">Zaten kalabalıktılar. </st><st c="8237">Hangi biriyle başa çıksın adamcağız. </st><st c="8274">Hepsi birden bastılar kurşunu. </st><st c="8305">Kanlar içinde, yıkıldı kaldı adam. </st><st c="8340">Aradan bunca yıl geçti, hâlâ gözümün önünden gitmiyor o manzara...”</st></p>
			<p><st c="8407">Başını pencereden tarafa doğru çevirip dalgın dalgın bakıyor. </st><st c="8470">Çoğu zaman anlamlı bir sessizlik, anlayan, paylaşan, pırıldayan bir çift göz, saatler süren bir nutka bedeldir. </st><st c="8582">Meliha derin bir iç çekmesiyle yeniden başlıyor anlatmaya:</st></p>
			<p><st c="8640">“Bir çocuk dünyaya geliyor, kaderi daha o dünyaya gelmeden yazılıyor. </st><st c="8711">Ben nerede hamile kadın görsem, kendimi tutamaz, ağlarım. </st><st c="8769">İnsanın nasıl bir eve, hangi annenin kucağına geleceği ne kadar önemli. </st><st c="8841">Ben çocuk doğurmadan önce çok düşündüm. </st><st c="8881">İyi bir anne olabilecek miyim, çocuklarımı her türlü kötülükten koruyabilecek miyim diye. </st><st c="8971">Anneme bunun için çok kızarım. </st><st c="9002">Babam fakir. </st><st c="9015">Sen neyine güvenip de her sene bir tane doğuruyorsun? </st><st c="9069">Köpekler de doğuruyor. </st><st c="9092">Gerçi o zamanlar korunmayı filan bilen pek yoktu ama... </st><st c="9148">Pek akıllı bir kadın değilmiş zaten benim annem. </st><st c="9197">Hele heriflerin biri gelip biri gidince, olan aklı da gitti. </st><st c="9258">Ancak süslenmeyi bilirdi. </st><st c="9284">Kaşına gözüne rastık çeker, o halde bile daha güzel görünmenin yollarını arardı. </st><st c="9365">Biz açlıktan ölüyoruz, adımız çıkmış dokuza, o hâlâ süslenme peşinde. </st><st c="9435">Bir çorba karıştırıp koymazdı önümüze.</st></p>
			<p><st c="9473">Küçük bir radyomuz vardı. </st><st c="9500">Onu açar, oyun havaları çalarsa, göbeğini sallaya sallaya oynardı. </st><st c="9567">Sonra da bir avaz ağlardı. </st><st c="9594">Hasta işte. </st><st c="9606">Sizin bildiğiniz hastalardan... </st><st c="9638">Olanlara üzülüyor mu, yoksa hiçbir şeye aldırmıyor mu, anlamazdık. </st><st c="9705">Ablam bakardı bize. </st><st c="9725">Ölmeyecek kadar yer, akşamları herifler gidince ablamı da çağırıp baştan aşağı su dökünür, abdest alır, sonra otururdu kapının önüne. </st><st c="9859">Akşama kadar çalışmış, huzurla evine gelmiş insanlar gibi, hafif hafif türkü söyler dururdu.</st></p>
			<p><st c="9951">Bir zaman sonra o güzel kadın gitmiş, yerine soluk benizli, zayıflıktan kemikleri çıkmış, çirkin bir kadın gelmişti. </st><st c="10069">Gözleri toprağa bakıyordu. </st><st c="10096">Zaten iki üç sene sonra yatağa düştü. </st><st c="10134">Hastalığı neydi, bilmiyoruz. </st><st c="10163">Aylarca hiç kalkamadı, sonra da öldü. </st><st c="10201">Annemin ölümüne ağlayamadık bile. </st><st c="10235">Hayatımızda değişen bir şey olmadı. </st><st c="10271">Zaten ablam bakıyordu bize. </st><st c="10299">Herifler yine gelip gidiyor, bu sefer uzun uzun ablamla kapanıyorlardı odaya. </st><st c="10377">Giderken bıraktıkları parayla karnımızı doyuruyorduk.</st></p>
			<p><st c="10430">Ablam güleç yüzlü, becerikli bir kızdı. </st><st c="10471">Annem ölünce evimiz barkımız daha temiz, daha derli toplu olmuştu. </st><st c="10538">Akşamları, el ayak çekilince ablam hepimizi başına topluyor ve uzun uzun konuşuyordu bizimle. </st><st c="10632">Artık büyümüştük. </st><st c="10650">Oğlanlar neredeyse delikanlı çağına geliyordu. </st><st c="10697">Ben de genç kızdım artık. </st><st c="10723">Köyün içine inemiyorduk. </st><st c="10748">İnsanlar bizden bucak bucak kaçıyordu. </st><st c="10787">Bizi köyde kimse istemiyordu. </st><st c="10817">Bunu biliyor ve başımıza daha kötü şeylerin gelmesinden korkuyorduk. </st><st c="10886">Bu işe bir çare bulmamız gerekiyordu. </st><st c="10924">Yol yordam bilmiyorduk. </st><st c="10948">Başımızda bir büyük, yol gösteren birileri yoktu. </st><st c="10998">Hiçbirimizin elinden bir iş gelmiyordu.</st></p>
			<p><st c="11037">Sabahlara kadar bir yandan konuşur, bir yandan ağlardık. </st><st c="11095">Hele oğlan kardeşlerimiz, boyunlarını büküp köşelerine çekilince, içimize çok dokunurdu. </st><st c="11184">Hepimiz, kendimizden de hayattan da nefret ediyorduk. </st><st c="11238">Ablam elinden geldiğince bir köşede para biriktirmeye çalışıyordu. </st><st c="11305">O parayı nasıl biriktirdiğimizi duysanız, siz de ağlarsınız doktor hanım.”</st></p>
			<p><st c="11379">Meliha Hanım, başını iki tarafa sallayıp derin bir of çektikten sonra anlatmaya devam ediyor. </st><st c="11474">Filmleri aratmayacak bir hikâye doğrusu. </st><st c="11515">Memleketimizin gerçeklerini anlatıyor. </st><st c="11554">Konuşulmayan, görmezden gelinen gerçekler. </st><st c="11597">Şimdilik güven veren, onaylayan bakışlarla ağlamadan dinliyorum onu ama sonra benim de ne yapacağım belli olmaz.</st></p>
			<p><st c="11709">“Her sabah, daha müşteriler gelmeden hamur açardı ablam. </st><st c="11767">Ben de ona yardım ederdim. </st><st c="11794">Eve bir çuval un, bir teneke yağ almıştık. </st><st c="11837">Ocakta pişirir, üzerini yağlar, verirdi elimize. </st><st c="11886">Kapının önüne ektiğimiz soğan, sarmısak, maydanoz, ne varsa, onları katık ederdik ekmeğimize. </st><st c="11980">Doğru dürüst meyve sebze olmazdı bahçede. </st><st c="12022">Sadece bir erik ağacımız vardı. </st><st c="12054">Bol bol erik yerdik. </st><st c="12075">Şimdi ağzıma sokmuyorum eriği. </st><st c="12106">Bıkmışım... </st><st c="12118">İçi saman dolu şiltelerin üzerinde yatardık. </st><st c="12163">Oğlanların ayağına giyecek bir çift ayakkabı vardı. </st><st c="12215">O ayakkabıyı, nadir de olsa köye hangisi inerse o giyerdi. </st><st c="12274">Biz yaz kış yalınayak dolaşırdık. </st><st c="12308">Bayramlarda kapımızı çalan olmaz, boynu bükük otururduk evimizde. </st><st c="12374">Üstümüz başımız temiz olurdu. </st><st c="12404">Ablam iyi bakardı bize ama kırk yama vardı giydiklerimizde. </st><st c="12464">Oyuncakmış, şekermiş, tatlıymış, bilmezdik. </st><st c="12508">Amanın amanın, ne zor günlerdi Allahım...”</st></p>
			<p><st c="12550">Meliha Hanım başını yana eğip elleriyle yüzünü kapatarak ağlıyor. </st><st c="12617">Hiç konuşmadan, sessizce bekliyorum, devam ediyor. </st></p>
			<p><st c="12668">“Yoksulluk bir yandan, itilmişlik, kakılmışlık bir yandan... </st><st c="12729">Hâlâ rüyalarıma girer o günler. </st><st c="12761">Annemle babamın mezarı evimizin hemen yanı başındaydı. </st><st c="12816">Geceleri mezara bakar, korkardık. </st><st c="12850">Ablam hepimize dua öğretmişti. </st><st c="12881">Bir odanın içinde, yere serili şiltelerimizin üzerine yatar, hep beraber ezberlediğimiz duaları okurduk. </st><st c="12986">Arada bir erik ağacının üzerine baykuş konar, sabaha kadar öterdi. </st><st c="13053">O geceler daha çok korkardık. </st><st c="13083">Bizim oralarda baykuşu uğursuz sayarlar. </st><st c="13124">Ablam, ‘Babamın öldürüldüğü günün gecesinde de sabaha kadar bu baykuş dalda öttü’ derdi. </st><st c="13213">Kimsesizlik zor. </st><st c="13230">Korkacak bahane arardık zaten. </st><st c="13261">Aslına bakarsanız, her an, hepimiz ölümle burun buruna yaşıyorduk. </st><st c="13328">İşin aslını konuşmaz, baykuşta arardık uğursuzluğu. </st><st c="13380">Elin heriflerinin girip çıktığı bir evdi bizim ev. </st><st c="13431">İti var, uğursuzu var, hırlısı var, hırsızı var... </st><st c="13482">Herif alır eline bıçağı, hepimizi delik deşik eder, kimsenin ruhu duymaz. </st><st c="13556">Hatta köy halkı buna olsa olsa memnun olur, ‘Pislikler temizlendi’ derlerdi. </st><st c="13633">Bunları için için hepimiz bilir, ama konuşmazdık.”</st></p>
			<p><st c="13683">“Eve gelen erkeklerle siz bir sorun yaşamadınız mı?”</st></p>
			<p><st c="13736">“En az zararla kurtulduk desem doğru olur. </st><st c="13780">Ablam hiç tedbiri elden bırakmazdı. </st><st c="13816">En çok bizlere zarar gelmesinden korkardı. </st><st c="13859">Ama birkaç kere oğlanları, ağızlarından burunlarından kan gelene kadar dövdüler.”</st></p>
			<p><st c="13940">“Neydi suçları?”</st></p>
			<p><st c="13957">“Herifler eve gelince, biz dışarı çıkar, evden uzaklaşırdık. </st><st c="14019">Birkaç kere bahçeye yakın bir yerde durmuş oğlanlar. </st><st c="14072">Herifler onları görünce çok dövdüler. </st><st c="14110">Ablam çocukları ellerinden zor aldı. </st><st c="14147">Zaten o günden sonra, ev boşalana kadar hiçbirimiz yaklaşmadık eve. </st><st c="14215">Oğlanlar da ablamıza bir şey yapar gelen herifler diye korkar, hiç olmazsa onun sesini duyabilelim diye evin etrafında dolaşırlardı. </st><st c="14348">Yani hepimizin derdi, birbirimizi korumaktı. </st><st c="14393">Neyse, Allah sonunda kurtardı bizi oradan. </st><st c="14436">Çünkü köylüden de çok korkuyorduk. </st><st c="14471">Bir gün toplanıp eve baskına geliverirler diye ödümüz kopardı.</st></p>
			<p><st c="14533">Bir akşam, daha doğrusu gece yarısı, el ayak çekilince, biriktirdiğimiz parayı da cebimize koyup düştük yollara. </st><st c="14647">Gizlice, ayaklarımızın ucuna basarak dağ yollarından yürüdük. </st><st c="14709">Hepimiz çok korkuyorduk. </st><st c="14734">Ayağımızda ayakkabı yok, sırtımız çıplak... </st><st c="14778">Aylardan nisandı. </st><st c="14796">Kışı zor geçirmiş, buradan gideceğimiz günlerin hayaliyle yaşamıştık. </st><st c="14866">Sabaha kadar, elimizde bir küçük fenerle birbirimize tutuna tutuna yürüdük. </st><st c="14942">Köyün içine girmeden, kenarından geçmiş, sabaha doğru kasabaya varmıştık. </st><st c="15016">Güneş doğarken, bir tepenin üzerine oturup azık torbamızda ne varsa paylaştık, iştahla yedik. </st><st c="15110">Hem acıkmış, hem yorulmuştuk ama içimiz kıpır kıpırdı. </st><st c="15165">Yeni bir hayata başlayacaktık. </st><st c="15196">Kasaba biraz hareketlenince, otobüslerin durduğu meydana indik. </st><st c="15260">Bilet aldık, ver elini Ankara. </st><st c="15291">Yol boyu hiç konuşmadık. </st><st c="15316">Biri bizi tanır da yolumuzdan çevirir diye korkuyorduk.”</st></p>
			<p><st c="15372">“Ankara’da bir tanıdığınız var mıydı?”</st></p>
			<p><st c="15411">“Yok doktor hanım, ne gezer. </st><st c="15441">Daha kasabayı bile bilmiyorduk, Ankara hepten bize yabancı. </st><st c="15501">Garajlarda indik. </st><st c="15519">Sora sora Ankara genelevini bulduk. </st><st c="15555">Kapıdaki polisler bizi içeri almadı, ablam yalnız girdi. </st><st c="15612">Biz çoluk çocuk kapıda bekledik. </st><st c="15645">Birkaç saat sonra ablam yanında şişman, süslü iki kadınla dışarı çıktı. </st><st c="15717">Bir taksiye bindik, büyükçe bir eve geldik. </st><st c="15761">Bir iki hafta sonra, uzak bir semtte bir ev buldular bize. </st><st c="15820">Çoluk çocuk içine yerleştik. </st><st c="15849">Oradan ablama avans vermişler. </st><st c="15880">O parayla birkaç parça eşya alındı eve.</st></p>
			<p><st c="15919">O son akşam, ablam evimizi yerleştirdi, yanımıza para bıraktı, telefon numarasını yazıp verdi, sonra bize dedi ki; ‘Ben artık yokum. </st><st c="16053">Size her ay para göndereceğim. </st><st c="16084">Konu komşuya benim gibi bir ablanız olduğunu söylemeyin. </st><st c="16141">Anamız, babamız öldü ama akrabalarımız bize para gönderiyor, deyin. </st><st c="16209">Namusunuzla yeni bir hayat kurun kendinize. </st><st c="16253">Artık siz de öteki insanlar gibi namuslu olun. </st><st c="16300">Eliniz ekmek tutana kadar ben size bakarım. </st><st c="16344">Eğer buraya gelip gidersem, tez zamanda ne mal olduğumuz anlaşılır. </st><st c="16412">Kendinize mukayyet olun, adınıza leke sürdürmeyin. </st><st c="16463">Ben yandım, siz bari yanmayın...’</st></p>
			<p><st c="16496">O günden sonra bir daha görmedik ablamı. </st><st c="16538">Arada bir telefonla konuşurduk. </st><st c="16570">Yıllarca baktı bize ablam. </st><st c="16597">Sonra duyduk ki, herifin biri bıçakla delik deşik etmiş. </st><st c="16654">Hastanede iki gün yatmış garibim, sonra da ölmüş. </st><st c="16704">Bize öldükten sonra haber geldi. </st><st c="16737">Bizim uğrumuza hiç yaşamadan, bir gün görmeden bu dünyadan çekti gitti canım ablacığım. </st><st c="16825">Halbuki nasıl güzel, nasıl becerikli, nasıl akıllı bir kızdı bilseniz!..”</st></p>
			<p><st c="16898">Yine derin bir of çekiyor Meliha Hanım. </st><st c="16939">Of çekilmeyecek gibi değil. </st><st c="16967">Ayıp olmasa, bir of da ben çekeceğim...</st></p>
			<p><st c="17006">“Biz, kardeşlerimizle baş başa kalınca, kendi başımızın çaresine bakmanın yollarını aradık. </st><st c="17099">Ankara’nın yabancısıydık. </st><st c="17125">Daha doğrusu, şehir hayatını hiç bilmiyorduk. </st><st c="17171">O güne kadar köyümüze bile doğru dürüst inmemiştik. </st><st c="17223">Arabalar, otobüsler, apartmanlar, insanların giyimi kuşamı, sofra âdetleri, hatta konuşma biçimleri bile bize yabancıydı. </st><st c="17345">Sanki aydan gelmiş gibi hissediyorduk kendimizi. </st><st c="17394">Sokağa çıkınca, başımızı yerden kaldıramıyor, insanlar soru sormadıkça konuşmuyorduk. </st><st c="17480">Ablamı son gördüğümüzün ertesi günü, hepimiz yere oturduk, önce hiçbirimizin ağzını bıçak açmadı. </st><st c="17578">Sonra ağırdan konuşmaya, dertleşmeye, ne yapacağımızın hesabını yapmaya başladık. </st><st c="17660">Oğlanlar, ilkokulu bitiremeseler de okuma yazma biliyorlardı. </st><st c="17722">Biz kızların okuma yazması yoktu. </st><st c="17756">Yol iz de bilmiyorduk. </st><st c="17779">Bunlar yetmez gibi bir de herkese yalan söyleyecek, geçmişimizi, nereden geldiğimizi, kim olduğumuzu milletten gizleyecektik. </st><st c="17905">Hiçbirimiz bütün bunları yapacak gücü kendimizde bulamıyorduk. </st><st c="17968">O gece karar verdik. </st><st c="17989">Ailenin reisi, en büyük olarak ben olacaktım. </st><st c="18035">Kimse sözümden dışarı çıkmayacaktı. </st><st c="18071">Oğlanlar, her gün sabah birlikte evden çıkacak, evin alışverişini yapacak, şehirde ne var ne yok, nasıl oturulur kalkılır, neye binilir, nerden inilir öğrenecek, akşamları da biz kızlara okuma yazma öğreteceklerdi. </st><st c="18286">Kimseyle yakın arkadaş olmak, sırrımızı açmak yoktu. </st><st c="18339">Herkes bizi de kendileri gibi sansın diye elimizden ne gelirse yapacak, hiç açık vermeyecektik. </st><st c="18435">Dediğimizi yaptık. </st><st c="18454">Oğlanlar her gün gidip dışarıda ne oluyor, öğrenip öyle geldiler eve. </st><st c="18524">Yere kurduğumuz sofrada, bir yandan can kulağıyla oğlanları dinler, bir yandan da Allah ne verdiyse yerdik. </st><st c="18632">Sonra da kalemi kâğıdı elimize alır, okuma öğrenmeye uğraşırdık. </st><st c="18697">Hem çok korkar, hem de çok eğlenirdik o zamanlar...”</st></p>
			<p><st c="18749">Uzaklara bakarken, hüzünlü bir gülümseme yayılıyor Meliha Hanım’ın yüzüne.</st></p>
			<p><st c="18824">“Konuşma öğrenirken gülerdik en çok. </st><st c="18862">Bizim köyde ‘k’ harfiyle başlayan kelimeler ‘g’ harfiyle söylenir. </st><st c="18929">Karıya garı, kıza gız, komşuya gonşu, kahveye gayfe denir. </st><st c="18988">Daha buna benzer pek çok farklılıklar vardır.”</st></p>
			<p><st c="19034">O zaman, Meliha Hanım’ın ne kadar düzgün konuştuğu, bir kere daha dikkatimi çekiyor.</st></p>
			<p><st c="19119">“Ama siz Türkçeyi çok güzel ve düzgün konuşuyorsunuz. </st><st c="19174">Bunların hepsini sonradan mı öğrendiniz?”</st></p>
			<p><st c="19215">“Sağ olun ama kolay olmadı. </st><st c="19244">Küçük bir radyo almıştık eve. </st><st c="19274">Akşama kadar onu dinler, birbirimizin yanlışını düzeltir gülerdik.”</st></p>
			<p><st c="19341">“Evi âdeta okula çevirmişsiniz.”</st></p>
			<p><st c="19374">“Dahası da var. </st><st c="19391">Eski kitap satan yerlerden ilkokul kitapları getirirdi oğlanlar eve. </st><st c="19460">Başına üşüşür, önce keyifle resimlerine bakar, sonra da içinde yazanları heceleye heceleye okumaya, öğrenmeye çalışırdık. </st><st c="19582">Biz işi iyice ilerlettikten sonra bir gün, adab-ı muaşeret kanunları diye bir kitap bulduk. </st><st c="19674">Tam bizim istediğimiz gibiydi. </st><st c="19705">Yazılanları tek tek okur, sonra da gülerek uygulamaya çalışırdık. </st><st c="19771">Sofrada etin nasıl yeneceği, bıçağın sağ elde, çatalın sol elde nasıl tutulacağı, yenirken ağzın kapalı olması gerektiği, erkeklerin kadınlara nasıl yol verecekleri, kadının mantosunun erkek tarafından tutulacağını filan okumuştuk o kitaptan. </st><st c="20014">Ne günlerdi!..”</st></p>
			<p><st c="20029">Kaşlarımı hafifçe kaldırarak hayret ve hayranlıkla dinliyorum Meliha Hanım’ı. </st></p>
			<p><st c="20108">“Birbirimize ‘asri oldun’ derdik. </st><st c="20142">Kızlar arada bir evin ortasına çıkar, sallana sallana hanım gibi yürür, bacak bacak üstüne atıp oturmaya çalışırdık. </st><st c="20259">Bu dersler çok işimize yaramıştı. </st><st c="20293">Artık birbirine çok bağlı, konuşan, gülüşen bir aile olmuştuk. </st><st c="20356">Biz eskiden az konuşur, hiç gülmezdik. </st><st c="20395">Gülmeyi de sonradan öğrendik. </st><st c="20425">Giderek kendimize olan güvenimiz az da olsa gelmişti. </st><st c="20479">Arada bir oğlanlar sokağa çıkarken bizi de yanlarına alıyor, evde bize anlattıkları şeyleri bize gösteriyorlardı. </st><st c="20593">Korka korka, ürkek adımlarla yürüyorduk şehirde, yine her zamanki gibi başımız önümüzde. </st><st c="20682">Otobüse, dolmuşa biniyor, şoföre para veriyor; bakkaldan yoğurt, kasaptan et, tuhafiyeciden iplik alıyorduk. </st><st c="20791">Hatta bir keresinde hep beraber sinemaya gitmiş, filmin arasında gazoz içmiştik. </st><st c="20872">Bizim için bunlar o zaman büyük bir lükstü. </st><st c="20916">Işıklar yanınca gözlerimizin altından birbirimize biraz utanarak, biraz heyecanlı, biraz da manidar bakıp gülmüştük. </st><st c="21033">Sanki sinemadaki herkes işi gücü bırakmış, bizi gözetliyor sanmıştık o gece. </st><st c="21110">Ama yine de hayatının en mutlu günü hangisi derseniz, işte o gün derim. </st><st c="21182">Türkan Şoray’ın bir filmiydi seyrettiğimiz. </st><st c="21226">Hayran hayran bakmıştık Türkan Şoray’a. </st><st c="21266">Ne kadar güzeldi...</st></p>
			<p><st c="21285">Hayaller kurmuştuk sonra. </st><st c="21312">Kafamızdan değil, konuşa konuşa kurmuştuk hayalleri. </st><st c="21365">Biz de zamanla öyle güzel, öyle zengin, öyle itibarlı, öyle iyi kalpli insanlar olacaktık. </st><st c="21456">Bizi herkes sevecek, mahalle halkı bizi başında taşıyacak, her derdimize derman olacak, sonra da bize âşık olan o yakışıklı oğlanla evlenecektik. </st><st c="21602">Oğlanlar da Kadir İnanır gibi olacaklar. </st><st c="21643">Bütün kızlar hem yiğit, hem yakışıklı, hem de güçlü bu adama âşık olacak, o ise fakir ama güzel kızı, yani bizi seçecekti. </st><st c="21766">Bir yandan eve gelene kadar yol boyu gülüşerek bunları konuşuyor, lafı birbirimizin ağzından kapıyor, bir yandan da bunların sadece filmlerde olduğunu, gerçekleşemeyeceğini biliyorduk.</st></p>
			<p><st c="21950">Ertesi gün sinemaya gitmekle bile suç işlemiş gibi bir duygu kaplamıştı içimizi. </st><st c="22032">Bu paraları bize göndermek için ablamın neler çektiğini, bu parayı nasıl kazandığını biliyorduk. </st><st c="22129">Aslında bu, hiçbirimizin aklından bir an bile çıkmıyordu. </st><st c="22187">Onu oradan kurtarmamız gerekiyordu. </st><st c="22223">Bu hepimizin boynunun borcuydu. </st><st c="22255">Bir daha böyle yerlere gitmemeye, boşuna para harcamamaya karar verdik. </st><st c="22327">Bir an önce kendimizi yetiştirip iş güç sahibi olup ablamızı o batakhaneden kurtaracaktık. </st><st c="22418">O, bizim için hayatını feda etmişti.</st></p>
			<p><st c="22454">Ablamla ayda bir kere konuşabilirdik. </st><st c="22493">Ayın ilk pazartesi günü, sabah saat onda hep beraber postaneye gider, ablamı arardık. </st><st c="22579">Hepimiz teker teker onun sesini duymak ister, hatta onunla daha uzun konuşana kızar, bir tek bu yüzden kavga ederdik. </st><st c="22697">O bizim her şeyimizdi. </st><st c="22720">Daha sık aramamıza ablam izin vermezdi. </st><st c="22760">Onun yumuşacık, sevgi dolu sesini duymak bile hepimize iyi gelir, kavga bile etsek, eve daha bir huzurlu dönerdik.”</st></p>
			<p><st c="22875">“Ne derdi size ablanız telefonda?”</st></p>
			<p><st c="22910">“Her birimizin tek tek hatırını sorar, ‘Sırrımızı kimseyle paylaşmayın’ diye sıkı sıkı tembih ederdi. </st><st c="23013">Ne yaptığımızı, neler öğrendiğimizi telefonda ona anlatırdık. </st><st c="23075">Çok sevinirdi. </st><st c="23090">Biz her gün yeni şeyler öğrenip daha düzgün konuşur hale geldiğimiz halde, ablam bıraktığımız gibi duruyordu. </st><st c="23200">Yine eskisi gibi ‘ke’lere ‘ge’ diyerek konuşuyor, bir yandan telefonda bizimle dalga geçerken, bir yandan da bize aferin diyordu. </st><st c="23330">Onu merak etmememizi, keyfinin iyi olduğunu anlatıyordu ama öyle olmadığını hepimiz biliyorduk. </st><st c="23426">Kan kusup kızılcık şerbeti içtim diyordu. </st><st c="23468">Canım ablacığım feda etti kendini bizim için...”</st></p>
			<p><st c="23516">Meliha Hanım dolu dolu olan gözlerini siyah başörtüsünün ucuyla silerken, ona kutudaki kâğıt mendilden bir tane uzatıyorum. </st><st c="23641">Hafifçe eğilerek alıyor.</st></p>
			<p><st c="23665">“Sekiz dokuz ay sonra neyin ne olduğunu biraz olsun öğrenmiştik. </st><st c="23731">O ara oğlanlar bir marangozhanede kendilerine iş buldular. </st><st c="23790">Ne de olsa babam oduncuydu, bir yerlerden çekmişler ona. </st><st c="23847">İlk zamanlar karın tokluğuna çalıştılar ama yılmadılar. </st><st c="23903">Zamanla kendilerini sevdirdiler. </st><st c="23936">İkisini de sigortaladı patron ve aylığa bağladı. </st><st c="23985">Onlar artık sabah erkenden işe gidiyor, geç vakit eve geliyorlardı.”</st></p>
			<p><st c="24053">Konuşmaktan ağzı dili kurudu Meliha Hanım’ın.</st></p>
			<p><st c="24099">“Meliha Hanım, ne içersiniz? </st><st c="24129">Size ne ikram edeyim?”</st></p>
			<p><st c="24151">Bir iki kere yutkunduktan sonra, “Bir bardak çayınız varsa içerim” diyor. </st><st c="24226">Hemen telefonun tuşuna basıp iki bardak çay ve iki bardak buz gibi su istiyorum. </st><st c="24307">O yine anlatmaya devam ediyor. </st></p>
			<p><st c="24338">“Evimiz üç katlı, eski bir apartmanın giriş katındaydı. </st><st c="24394">Uzak ama iyi ailelerin oturduğu bir semtte oturuyorduk. </st><st c="24450">İki odamız, mutfağımız, bir de girişte küçücük bir tuvalet vardı. </st><st c="24516">Evin banyosu olmadığından banyo sobası mutfakta dururdu. </st><st c="24573">Haftada bir o sobayı odunla yakar, mutfaktaki kap kacağın üzerini naylonlarla örter, sırayla yıkanırdık. </st><st c="24678">Odanın birinde oğlanlar, birinde de biz kızlar yatardık. </st><st c="24735">Bir de arada küçük bir sofa vardı. </st><st c="24770">Oraya soba kurmuştuk. </st><st c="24792">Kapıları açınca zaten küçücük olan evimiz hemen ısınıyordu. </st><st c="24852">Pencerelerimize kendi ellerimizle ördüğümüz dantel perdeler asmıştık. </st><st c="24922">Gündüz biz kızların yattığı odadaki yatakları kaldırıp dolaba koyduktan sonra, kenarda duran sedirlerde oturuyorduk. </st><st c="25039">Yani o oda hem yatak odası hem de oturma odası olarak kullanılıyordu.</st></p>
			<p><st c="25108">Kış başlamadan odunumuzu, kömürümüzü alıyor, onları alıp yerine yerleştirince hepimizin içine bir huzur, bir güven doluyordu. </st><st c="25235">Kışın üşümeyeceğimizi garanti ediyordu bunlar. </st><st c="25282">Çünkü açlığı, yalnızlığı, soğuğu iyi tanıyorduk. </st><st c="25331">Oğlanlar işe gidince üçümüz birden evi köşe bucak temizler, tahta döşemeleri ovar, akşamın yemeğini erkenden hazırlar, sonra radyodan konuşma öğrenirken, bir yandan da dantel örerdik. </st><st c="25515">Artık arada bir de olsa komşular kapımızı çalıyor, bize kahve içmeye uğrayanlar oluyordu. </st><st c="25605">Adam yerine konduğumuzun işaretiydi bunlar...”</st></p>
			<p><st c="25651">Kapı hafifçe tıkladıktan sonra Ayten büyükçe bir tepsiyle içeri giriyor. </st><st c="25725">Her zamanki doğal haliyle bize doğru yönelirken, birden Meliha Hanım’ın pırıl pırıl parlayan kafasını görüyor. </st><st c="25836">Kısa bir an gözleri oraya takılıp kalıyor. </st><st c="25879">Sonra bana dönüyor soran bakışlarla. </st><st c="25916">“Acele et” der gibi bir el işareti yapıyorum, hemen toparlanıyor. </st><st c="25982">Çaylarımızı ve sularımızı alıyoruz. </st><st c="26018">İkimiz de önce buz gibi suyumuzu içiyoruz. </st><st c="26061">Meliha Hanım çayın yanındaki şekerleri Ayten’e iade ediyor. </st><st c="26121">Demek şekersiz içiyor çayını. </st><st c="26151">Bana ise iki şeker bile az geliyor. </st><st c="26187">Dünyadaki bütün zararlı şeyleri seviyorum ben!</st></p>
			<p><st c="26233">Ayten odadan çıkınca, Meliha Hanım çayından bir yudum alıp anlatmaya devam ediyor. </st></p>
			<p><st c="26317">“Sonra, mahallede herkesin elbisesini diken bir terzi kadın olduğunu duyduk. </st><st c="26394">Bizim apartmandan, orada elbise diktiren bir kadın vardı, kocası maliyede memurdu. </st><st c="26477">Bir gün provaya giderken beni de yanında götürdü. </st><st c="26527">Bir hafta sonra ben orada işe başladım. </st><st c="26567">Solgun yüzlü, zayıf, sinirli bir kadındı patron. </st><st c="26616">Kocası erkenden ölünce terziliğe başlamış. </st><st c="26659">Benim yaşlarımda iki çocuğu vardı. </st><st c="26694">Biri oğlan, biri kız. </st><st c="26716">Onlar okula gidiyorlardı. </st><st c="26742">Ben her işine yardım ediyordum Nermin Hanım’ın. </st><st c="26790">Evinin temizliğinden, yemeğine kadar. </st><st c="26828">Bütün işler bitince yanına oturur, elime ne verirse onu öğrenmeye çalışırdım. </st><st c="26906">Teyel, sülfile derken, her şeye elim yattı. </st><st c="26950">Sonra benim bir küçüğüm çırak olarak geldi yanımıza. </st><st c="27003">Arkasından da en küçük. </st><st c="27027">Üçümüz de canla başla çalışır, sorulmadıkça konuşmaz, hiç itiraz etmeden önümüze konan her işi yapardık. </st><st c="27132">Nermin Hanım’ın çocukları bizden çok farklıydı. </st><st c="27180">Oğlu yakışıklı, annesi gibi sinirli, dik başlıydı. </st><st c="27231">O eve gelince, biz hangi deliğe gireceğimizi şaşırırdık. </st><st c="27288">Korkardık ondan. </st><st c="27305">Ne de olsa erkekti ve kardeşlerimiz hariç bütün erkekler bizim için düşmandı, kötüydü. </st><st c="27392">Kızı bizi hizmetçi gibi kullanır, biz de her şeye rıza gösterir, bir dediklerini iki etmezdik. </st><st c="27487">Giyimimiz kuşamımız hâlâ onlardan çok farklıydı. </st><st c="27536">Zamanla Nermin Hanım sevdi bizi. </st><st c="27569">Bizimle tek tek uğraştı kadıncağız. </st><st c="27605">Bize pek fazla para pul vermez ama, her birimize ayrı ayrı elbiseler diker, giyim kuşam öğretirdi. </st><st c="27704">Arada sorular sorardı bize. </st><st c="27732">En çok bundan korkardık. </st><st c="27757">Evde bir araya gelince bu sorulara ne cevap vereceğimizi bir bir çalışır, ama onun karşısında yine kekeler dururduk. </st><st c="27874">Kadıncağız sonradan, bizim bu halimizi ana babamızı çok erken yaşta kaybetmişliğimize bağlamıştı. </st><st c="27972">Bizim de işimize gelmişti bu durum.</st></p>
			<p><st c="28007">Artık hep beraber sabahın köründe yataktan fırlıyor, akşam geç saatte eve gelebiliyorduk ama huzurluyduk. </st><st c="28114">Bir zaman sonra ablamdan hiç para istemeden kiramızı ödeyebilecek, evimizi geçindirebilecek, hatta ablamıza da gül gibi bakabilecektik. </st><st c="28250">Bunun için yemiyor içmiyor, gezmiyor tozmuyor, kenara para koymaya çalışıyorduk. </st><st c="28331">Konu komşu çok seviyordu bizi. </st><st c="28362">Bu devirde böyle ürkek, böyle namuslu, başı hep önde gidip gelen kızlar onların çok hoşuna gitmişti. </st><st c="28463">Bizi evlerine çağırıyorlar, arada bir de onlar geliyorlar, çoğu zaman da akşam işten dönünce kapının önünde hep beraber oturuyorduk...”</st></p>
			<p><st c="28598">Bir yandan şekerli çayımı içerken, bir yandan da heyecanlı bir masal dinler gibi dinliyorum onu. </st><st c="28696">Babaannemin anlattığı masallara benziyor. </st><st c="28738">Bu masal gerçekten çok heyecanlı. </st><st c="28772">O da çayından büyük bir yudum alıp ağzında şöyle bir döndürdükten sonra yutuyor. </st></p>
			<p><st c="28853">“Artık evin büyüğü ben olduğum için, her türlü idare bendeydi. </st><st c="28916">Herkes kazandığı parayı bana veriyordu. </st><st c="28956">Önce evin eksiklerini tamamlamış, sonra dişimizden tırnağımızdan artırabildiğimiz üç kuruşu bankaya yatırmaya başlamıştım. </st><st c="29079">Nermin Hanım bizi giydirip kuşatınca, hepimiz güzel birer genç kız oluvermiştik. </st><st c="29160">Aynalarda kendimize bakmaya doyamıyorduk. </st><st c="29202">Bir gün üçümüzü de berbere götürdü Nermin abla. </st><st c="29250">Ondan önce üçümüz de saçlarımızı arkadan örer, başka bir şey yapmayı bilmezdik. </st><st c="29330">Berber saçlarımızı kesti, şekil verdi, biz bambaşka olduk. </st><st c="29389">Hangimiz daha güzeliz diye birbirimize bakar durur, hepimiz kendimizi değil, birbirimizi daha çok beğenirdik. </st><st c="29499">Daha önce de söylediğim gibi, annem güzel, babam da yakışıklı, babayiğit bir adamdı. </st><st c="29584">Onun için bizler, her birimiz güzel insanlardık ama güzel olmaktan korkuyorduk. </st><st c="29664">Annem bu kadar güzel olmasaydı, belki de başına bunlar gelmeyecekti. </st><st c="29733">İşte ablamın da hali ortadaydı. </st><st c="29765">İçimizde en güzel oydu. </st><st c="29789">Ve Ankara’nın genelevinde güzelliğiyle vücudunu erkeklere satarak para kazanıyordu.” </st></p>
			</div>
<div id="charCountTotal" value="29874"></div></body>
</html>
