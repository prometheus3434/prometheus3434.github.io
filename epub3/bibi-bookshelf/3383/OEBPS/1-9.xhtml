<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<p id="_idParaDest-5"><st c="0">Mazoşizmin Rengi Siyah 2</st></p>
			<p><st c="25">TED Ankara Koleji okullarında velilere yönelik olarak hazırladığımız bir dizi konferans bu hafta başladı. </st><st c="132">Ben TED 1965 mezunuyum. </st><st c="156">İki çocuğum ve damadım Tolga da bu kolejden. </st><st c="201">Son olarak da kızımın kızı Zeynep Su, bu yıl kolejin ana sınıfına başladı. </st></p>
			<p><st c="276">Üç kuşağa eğitim veren okulumuza artık vefa borcumuzu ödemenin zamanı geldi. </st><st c="353">Veliler bu konferanslara tahminlerin çok üzerinde ilgi gösteriyorlar. </st><st c="423">Bir zamanlar öğrencisi olduğum bu okulda, bu kadar güzide bir topluluğun karşısına çıkmak beni çok duygulandırıyor. </st><st c="539">Artık insanlar çocuklarına daha fazla özen gösteriyor ve insan psikolojisine daha çok ilgi duyuyorlar. </st><st c="642">Madalyon bu konferansa tüm kadrosuyla katılıyor. </st></p>
			<p><st c="691">Açılışı ben yaptım. </st><st c="711">Bir süre tatlı tatlı sohbet ettik velilerle. </st><st c="756">Daha sonra sevgili arkadaşım Prof. </st><st c="791">Dr. </st><st c="795">Cengiz Güleç aldı mikrofonu. </st><st c="824">Salonda çıt çıkmadan dinledi insanlar onu. </st><st c="867">İki saat sonra konferans bittiğinde, “Neden bu kadar kısa tuttunuz süreyi?” diye soruyordu veliler. </st><st c="967">Cengiz konuşurken onu dinlemeye doyamadılar anlaşılan. </st><st c="1022">Ben de yıllardır doyamadım onun tatlı sohbetlerine. </st><st c="1074">O bir derya...</st></p>
			<p><st c="1088">İşimiz bitince küçük öğrencilerin arasından geçerek ayrıldık okuldan. </st><st c="1159">Yol boyu hep çocukluğumu düşündüm. </st><st c="1194">Benim çocukluğum genelde hep güzel anılarla doludur ya da ben hep güzel olanlarını hatırlarım. </st><st c="1289">Bazen bizi biz yapan amansız yazgı ile çevresel koşulların ve tesadüflerin oluşturduğu tuhaf karışımı hayret ve çoğu zaman da şükranla düşünürüm. </st><st c="1435">Duygu dolu, coşkulu, meraklı, hayalleri olan, son derece zeki ve duyarlı bir anne ile yüreği hiç yaşlanmayan, saf, temiz, hayatı ve insanları olduğu gibi kabul eden, kendisiyle ve çevresiyle barışık, herkese saygılı, biraz mesafeli, biraz otoriter ama bakışları hep sevgi dolu bir babanın ilk çocuğu olarak dünyaya gelmişim.</st></p>
			<p><st c="1759">Çocukken, özellikle yağmurlu gecelerde, ortasında soba yanan evimizin camına burnumu yapıştırır, ellerimi yanaklarıma dayayarak dışarıyı seyrederdim. </st><st c="1910">Evimizin dışındaki hayatı merak ederdim. </st><st c="1951">O pencereden dışarı uçmak, hayatın içine karışıp kaybolmak isterdim. </st><st c="2020">Sonra nefesimden iyice buğulanan cama parmağımla yazılar yazar, resimler çizerdim. </st><st c="2103">Aslında daha fazlasını görmek, daha fazla şey bilmek ve daha fazlası olmak istiyordum.</st></p>
			<p><st c="2189">Her çeşit kitap, dergi, hatta ansiklopedi okurdum. </st><st c="2241">Özellikle de yaşamöykülerinden hoşlanırdım. </st><st c="2285">Bilime merakım daha sonraları başladı. </st><st c="2324">Bilim adamlarını ve onların hayatımıza getirdikleri katkıları hayranlıkla öğrendim. </st></p>
			<p><st c="2408">Ailenin ilk çocuğu olarak, çabuk büyüttüler beni. </st><st c="2458">Yetişkinlere has sorumluluklar dünyasına belki de gereğinden çok daha erken adım attım. </st><st c="2546">Sanırım bu yüzden, hâlâ uzatmalı bir çocukluk yaşıyorum. </st><st c="2603">Bir süre sonra sıra, varoluşun gizemli sorularını cevaplamaya geldi. </st><st c="2672">Varoluşun büyük sorularını cevaplamanın yolu dinden mi, yoksa bilimden mi geçiyordu? </st><st c="2757">Yoksa ikisi de aynı hedefe mi gidiyordu; ayrı yollardan, aynı hedefe?.. </st><st c="2829">Bilim bir anlamda benim dinsel arayışım; dünyayı ve dünyanın içinde kendi yerimi anlamlandırma yolundaki en büyük umudum oldu. </st><st c="2956">Hâlâ hüzünlü gecelerde en büyük sığınağım olmaya devam ediyor.</st></p>
			<p><st c="3018">İnsanlara tutku derecesinde ilgi duyuyorum. </st><st c="3063">Yazarken müzik dinliyorum ve yazdıklarıma belli bir müzik dilinin, farklı bir bestenin, bir makamın egemen olduğuna inanmak istiyorum. </st><st c="3198">Segâh mı, saba mı, hicaz mı, mahur mu öyle bir şey işte... </st><st c="3257">Duyguların her türüne ayrı ayrı hitap eden, onlara dokunan, onları yoklayan, kucaklayan, koklayan, bazen sızlatan, bazen de kışkırtan bir makam...</st></p>
			<p><st c="3403">Ama ben hâlâ gecenin bir yarısında yalnız başıma, penceremden görünen evren parçasına bakarken, orada neler olduğunu merak eden, ama artık bütün dinlerin üstünde bir yaklaşımla hayatı kavramaya çalışan, tasavvufa meraklı, Mevlânâ’nın kitaplarını hiç elinden bırakmayan, oralarda bir hikmet arayan, meraklı ve heyecanlı küçük bir çocuğum. </st><st c="3742">Tasavvuf okumak, hem bilimi hem de inanmayı seven bu çocuğa iyi geliyor. </st><st c="3815">Bilim ile mistizmin ortak bir yanı var çünkü. </st><st c="3861">Her ikisi de evrende bir düzenin varlığını kabul ediyor. </st><st c="3918">Görünenin ötesinde gizli, derin bir anlam, farklı bir gerçek olduğuna inanıyor. </st><st c="3998">Mistik bunun akılla değil, gönül yoluyla (batıni) sezilebileceğine inanırken, bilim adamı bu gerçeğe akılla, mantıkla, gözlemle, deneyle, akıl yürüterek (zahiri) ulaşmaya çalışıyor. </st><st c="4180">Aralarındaki bu farka rağmen, bence her mistik biraz bilim adamı, her bilim adamı biraz mistiktir. </st><st c="4279">Araştırıyorum, okuyorum, tanıdığım her insana merakla, dikkatle, heyecanla bakıyor ve hâlâ kendime “Neler oluyor?” diye soruyorum. </st><st c="4410">Kim bilir, belki bir gün...</st></p>
			<p><st c="4437">Kolejden Madalyon’a gelirken, yol boyu arabada bunlar geçiyor aklımdan. </st><st c="4510">Kliniğe yaklaşınca, nihayet saate bakmak geliyor aklıma. </st><st c="4567">Geç kaldık. </st><st c="4579">Hızla iniyorum arabadan. </st><st c="4604">Madalyon’un önünde, arabalarımızdan, uzun bir konvoy oluşuyor. </st><st c="4667">Şoförümüz hangi birimize bakacağını bilemeden oradan oraya koştururken, her birimiz anahtarı arabaların üzerinde bırakıp koşarak giriyoruz kliniğe. </st><st c="4815">Hepimizin randevulu hastaları var. </st><st c="4850">Bir an önce odalarımızda olmamız gerekiyor.</st></p>
			<p><st c="4893">Odama girer girmez masamın üzerinde duran kocaman, kırmızı açelya karşılıyor beni. </st><st c="4977">Çocuk sever gibi kucağıma alıyorum seramik saksının içindeki çiçeği. </st><st c="5046">Gerçekten çok güzel görünüyor. </st><st c="5077">Taptaze yapraklarından sanki yaşam fışkırıyor. </st><st c="5124">Tuna hemen arkamda, gülerek beni seyrediyor. </st><st c="5169">Benim gibi o da meraklıdır çiçeklere. </st></p>
			<p><st c="5207">“Ne güzel değil mi, Salih Bey getirdi. </st><st c="5246">Kendisi de salonda sizi bekliyor.”</st></p>
			<p><st c="5280">“Evet, harika. </st><st c="5296">Gecikmedim değil mi?”</st></p>
			<p><st c="5317">“Pek sayılmaz. </st><st c="5333">Nasıl geçti konferans?”</st></p>
			<p><st c="5356">“Çok iyiydi, Tuna. </st><st c="5376">Eski okulumda olmak, beni çok heyecanlandırdı. </st><st c="5423">Demek bu çiçeği Salih Bey getirdi. </st><st c="5458">Ben hazırım. </st><st c="5471">Salih Bey’i hemen içeri alabilirsin.”</st></p>
			<p><st c="5508">“Ama yemek yemediniz.”</st></p>
			<p><st c="5531">“Ziyanı yok. </st><st c="5545">Salih Bey’i bekletmeyelim.”</st></p>
			<p><st c="5572">“Hay Allah, sonra da ‘Midem ağrıyor’ dersiniz. </st><st c="5620">İnsan bu kadar saat aç kalırsa midesi ağrımaz mı!” diye söylenerek dışarı çıkıyor Tuna.</st></p>
			<p><st c="5707">Ben daha yerime oturmadan, Salih elinde çiçekle giriyor içeri. </st><st c="5771">Onu kapıda karşılıyorum. </st><st c="5796">Açelyayı onunla birlikte hemen yanı başımdaki pencerenin önüne yerleştiriyoruz. </st><st c="5876">Üzerindeki jelatin kâğıdı çıkarırken bana yardım ediyor. </st><st c="5933">Kendisine teşekkür ediyorum. </st><st c="5962">İlk geldiği gün de onunla çiçeklerden konuşmuştuk. </st><st c="6013">Bu çiçeği, bana ve tedaviye karşı gösterdiği bir yakınlık, bir kabul gibi algılıyorum ve bu hoşuma gidiyor. </st><st c="6121">Bugün beyaz, uzun kollu gömlek giymiş. </st><st c="6160">Gömlekte en küçük bir kırışık bile yok. </st><st c="6200">Masamın önünde karşılıklı duran koltuklardan, cama yakın olanına oturuyor yine. </st><st c="6280">Onu genellikle profilden görüyorum. </st><st c="6316">Yüzünü bana pek sık dönmüyor. </st><st c="6346">Yine biraz sıkıntılı ve huzursuz görünüyor. </st><st c="6390">Geçen seferki gibi cep telefonu elinde. </st><st c="6430">Tam ben konuşmaya hazırlanırken, söze o başlıyor.</st></p>
			<p><st c="6479">“İkinci kitabı yazacak mısınız?”</st></p>
			<p><st c="6512">“İnşallah.”</st></p>
			<p><st c="6524">“Beni de yazarsınız artık.”</st></p>
			<p><st c="6552">“Yazmamı ister miydin?”</st></p>
			<p><st c="6576">“Kendimi sizin baktığınız pencereden görebilmek için o kitapta kendimi okumayı isterim doğrusu. </st><st c="6673">Çünkü siz anladığım kadarıyla farklı bir açıdan bakıyorsunuz insanlara.”</st></p>
			<p><st c="6745">“Nasıl bir açı?”</st></p>
			<p><st c="6762">“Bilmem, sanki daha sevecen ve reddetmeyen bir bakış. </st><st c="6817">O zaman insan kendi kusurlarından bile pek korkmuyor. </st><st c="6871">Belki kendime duyduğum nefret o zaman biraz azalır.” </st></p>
			<p><st c="6924">“Demek kendinden nefret ediyorsun. </st><st c="6959">Yalnızsın sen. </st><st c="6974">Bir sahibin bile yok.”</st></p>
			<p><st c="6996">“Nasıl bir sahip?”</st></p>
			<p><st c="7015">“Bizler, her birimiz kendimizin sahibi, koruyanı, anlayanı, arka çıkanı olmalıyız. </st><st c="7099">Kendinden nefret eden biri, sahipsizdir, yalnızdır. </st><st c="7151">Neden bu kadar kızıyorsun kendine?”</st></p>
			<p><st c="7186">Yüzünü ekşiterek, başını pencereye doğru çeviriyor. </st><st c="7239">Nefretin de ötesinde, sanki kendinden iğreniyor gibi bir hali var. </st><st c="7306">Erkekler, eğer cinsel bir sorunları varsa, bunu her zaman çok ciddiye alırlar. </st><st c="7385">Hatta bu tür sorunlardan çok korkarlar. </st><st c="7425">Erkekliklerini kaybetmek onların korkulu rüyasıdır. </st><st c="7477">Ölmekle eş tuttukları bir korkulu rüya. </st><st c="7517">Salih de korkuyor. </st><st c="7536">Bana anlatmak istediği başka şeyler var. </st><st c="7577">Ona yardımcı olmalıyım.</st></p>
			<p><st c="7600">“Kitaba girecek kadar ilginç bir hikâyen var galiba. </st><st c="7654">Baştan bilesin, ilk gelişinde anlattıklarınla o kitaba giremezsin.”</st></p>
			<p><st c="7721">“Keşke öyle olsa ama maalesef esas sorunlarımdan henüz bahsetmedim size. </st><st c="7795">Öyle zor ki bunları bir başkasına anlatmak. </st><st c="7839">Nihayet siz de insansınız. </st><st c="7866">Garibinize gidecek, belki de içinizden dalga geçeceksiniz benimle. </st><st c="7933">Bunları bana başkası anlatsa, fena halde dalga geçerim onunla. </st><st c="7996">Komik şeyler. </st><st c="8010">Ancak bir manyak yapar bunları. </st><st c="8042">Zaten internetten baktım. </st><st c="8068">Benim gibilerine cinsel sapık deniyor. </st><st c="8107">Kendim için değil ama annem adına çok üzülüyorum. </st><st c="8157">Bunca emek vererek yetiştirdiği oğlu sonunda cinsel sapık olup çıktı. </st><st c="8227">Üstelik ailem çok mutaassıptır. </st><st c="8259">Dayılar, amcalar, halalar, teyzeler, yani hepsi de koyu Müslüman yani. </st><st c="8330">Bilseler, dünya başlarına yıkılır. </st><st c="8365">Bir daha yüzüme bakmazlar. </st><st c="8392">Belki de beni reddederler. </st><st c="8419">Kim bilir? </st><st c="8430">Bunları düşününce, aklımı oynatacak gibi oluyorum. </st><st c="8481">İyice nefret ediyorum kendimden. </st><st c="8514">Zaten hep başım önümde gezerim. </st><st c="8546">Kimsenin yüzüne bakamam. </st><st c="8571">Utangaç biri olduğumu düşünürler hep ama işin aslını bilmezler. </st><st c="8635">Ama bu böyle devam etmeyecek. </st><st c="8665">Bir gün foyam meydana çıkacak. </st><st c="8696">Öyle korkuyorum ki bunu başkalarının öğrenmesinden. </st><st c="8748">Hâlâ ‘evlen’ deyip duruyor annem. </st><st c="8782">Demesi kolay... </st><st c="8798">Bir kere denedim, elime yüzüme bulaştırdım. </st><st c="8842">‘Elin kızı seni neden bu kadar kolay terk edip gitti?’ diye bile merak eden yok. </st><st c="8923">Kendi kafalarına göre senaryo yazıyorlar. </st><st c="8965">Tabii kimse suçu bende aramıyor. </st><st c="8998">Bütün olanlardan Bilge’yi sorumlu tutuyorlar. </st><st c="9044">Ben bu halde nasıl evlenirim? </st><st c="9074">Belki de bu uğurda bir gün geberip gideceğim. </st><st c="9120">Benim gebermem önemli değil de, nasıl geberdiğim anlaşılırsa, işte o zaman rezil olacağız âleme.”</st></p>
			<p><st c="9217">Başını hiç kaldırmadan, elindeki telefona bakarak konuşuyor Salih. </st><st c="9285">Ama hâlâ bana derdinin ne olduğunu söylemedi. </st><st c="9331">Bu gidişle lafı dolandırıp duracak. </st><st c="9367">Onu rahatlatmanın bir yolunu bulmalıyım. </st></p>
			<p><st c="9408">“Demek öyle... </st><st c="9423">Şu sapıklık her neyse anlatsan da, birlikte dalga geçsek.” </st></p>
			<p><st c="9482">Gözlerinin altından, hafifçe gülümseyerek bakıyor yüzüme. </st><st c="9540">Bu iyi. </st><st c="9548">Şaka yapmamdan hoşlanıyor. </st><st c="9575">Şimdi biraz daha ileri gidebilirim.</st></p>
			<p><st c="9610">“Birlikte gülsek... </st><st c="9631">Gülmek, tek başına yapıldığında, pek anlamlı bir eylem gibi gelmiyor bana. </st><st c="9706">Ama aynı şeye iki kişi birden gülebiliyorsa, bunun çok değerli olduğunu düşünüyorum. </st><st c="9791">Bu, iki kişinin aynı duyguyu paylaşması demektir. </st><st c="9841">Hele psikiyatride, buna çok önem veririz biz. </st><st c="9887">Geçen sefer gülecek miyiz, yoksa ciddi mi olacağız karar verememiştin, hatırladın mı? </st><st c="9973">Sonunda ‘Siz nasıl isterseniz’ demiştin bana.”</st></p>
			<p><st c="10019">Başını sallıyor hafifçe.</st></p>
			<p><st c="10044">“Evet, başla bakalım Salih.”</st></p>
			<p><st c="10073">Ani bir baş hareketiyle gözlerimiz kısa bir an karşılaşıyor. </st><st c="10135">Hafifçe gülümsüyorum ona. </st><st c="10161">Yakın, şefkatli, yargılamayan bir gülümseme bu. </st><st c="10209">Başını bir iki kere salladıktan sonra, yine önüne bakarak konuşuyor.</st></p>
			<p><st c="10277">“Bir gün, sizinle karşılıklı gülmeyi çok isterim. </st><st c="10328">Zaten bunun için geldim buraya. </st><st c="10360">Belki bir gün...” </st></p>
			<p><st c="10378">“Geçen hafta, bir daha gelmezsin diye endişelenmiştim. </st><st c="10433">Kolay değildir insanın çok özel yaşantılarını bir başkasına anlatması. </st><st c="10504">Ama işte geldin. </st><st c="10521">Filozofun dediği gibi, ‘İnsana ait hiçbir şey yabancı değildir bana’ Salih. </st><st c="10597">Ve bilirim ki, kimse durup dururken yanlış yollara sapmaz. </st><st c="10656">Baksana, ne kadar üzülüyor, yaptıklarından nasıl da utanıyorsun.”</st></p>
			<p><st c="10721">“Ama yine de çağırınca koşarak gidiyorum.”</st></p>
			<p><st c="10764">İşte başlıyor. </st><st c="10780">Dikkatle dinliyorum onu.</st></p>
			<p><st c="10804">“Kim çağırıyor seni?”</st></p>
			<p><st c="10826">“Domina.”</st></p>
			<p><st c="10836">“Domina kim?”</st></p>
			<p><st c="10850">“Bu işi yapanlara domina denir.”</st></p>
			<p><st c="10883">Domina. </st><st c="10892">Bu kelimeyi daha önce hiç duymadım.</st></p>
			<p><st c="10927">“Salih, yeter. </st><st c="10943">Bilmece gibi konuşmaktan vazgeç. </st><st c="10976">Şunu doğru dürüst anlat bana.”</st></p>
			<p><st c="11006">Gülüyor. </st><st c="11016">Gülmek Salih’e çok yakışıyor. </st><st c="11046">Biçimli ağzı, bembeyaz, muntazam dişleri var ama öyle az gülüyor ki...</st></p>
			<p><st c="11116">“Marki de Sade diye birinin adını duydunuz mu?”</st></p>
			<p><st c="11164">“Duydum tabii, Sadist kavramı, adını ondan almıştır. </st><st c="11218">Edebiyat kitaplarına konu olan, kadınlara seks sırasında inanılmaz eziyetler eden, resimlerde bir elinde kamçıyla çizilen, hep siyahlar giyen Marki de Sade... </st><st c="11377">İlk geldiğin gün, sen de siyahlar giymiştin.”</st></p>
			<p><st c="11422">“Bakmayın öyle arada bir siyahlar giydiğime, ben sadist değilim. </st><st c="11488">Marki’nin ayaklarının altındaki kişiyim.”</st></p>
			<p><st c="11529">Çok kısa bir sessizlik oluyor aramızda. </st><st c="11570">Demek mazoşist. </st><st c="11586">Bu hiç gelmemişti aklıma.</st></p>
			<p><st c="11611">“Dominant kadınları seviyorum. </st><st c="11643">Kadının üstünlüğünü kabul ediyorum. </st><st c="11679">Daha açık söylemek gerekirse, dominant kadının bana açıkça eziyet etmesinden, canımı acıtmasından, beni olabildiğince aşağılamasından hoşlanıyorum. </st><st c="11827">Size çok garip geldi, değil mi?”</st></p>
			<p><st c="11859">“Evet. </st><st c="11867">Bu konu bana her zaman biraz garip gelir. </st><st c="11909">Yüzleri, gözleri kızararak acı biber yiyenlere bile şaşarım ben. </st><st c="11974">İnsanların acı çekmesine dayanamam çünkü. </st><st c="12016">Sen de acı sevenlerdensin demek!”</st></p>
			<p><st c="12049">“Aslında acıyı seviyor muyum, yoksa anlayamadığım nedenlerle acıya ihtiyacım mı var, tam olarak bilemiyorum.”</st></p>
			<p><st c="12159">“Belki bu soruların cevaplarını birlikte ararız.”</st></p>
			<p><st c="12209">“İşin kötüsü, çekmek istediğim acının derecesi giderek artıyor. </st><st c="12274">Böyle giderse başım çok derde girecek. </st><st c="12313">Perişan olacağım... </st><st c="12333">Acı çekmekten hoşlanan birini anlayabilecek misiniz?”</st></p>
			<p><st c="12386">Gözlerinden bir an için güvensizlik duygusu şimşek gibi çakıp geçiyor. </st><st c="12458">Şimdi bir güven sorunu yaşanıyor aramızda. </st><st c="12501">Benim bu konuyu yadırgadığımı hissetti. </st><st c="12541">Daha doğrusu, acı sevenlere hep çok şaştığımı, konuşmanın başında ben söyledim ona. </st><st c="12625">İçimden geçtiği gibi, hiç sansür koymadan, açık bir itiraftı benimkisi. </st><st c="12697">Bu ilişkide, benim açık ve doğal olmam, onu rahatlatıyor ama yine de onu anlayamayacağımdan ürktü. </st><st c="12796">Çok profesyonel bir ilişki şekli Salih’i ürkütür. </st><st c="12846">Şimdi, onu anlamak için elimden geleni yapacağımı iyi anlatmalıyım ona. </st></p>
			<p><st c="12918">“Seni anlamaya çalışacağım ama bu zor olacak. </st><st c="12964">Hayatta kolay olan ne var ki? </st><st c="12994">Senin şu anda yaptığın kolay mı? </st><st c="13027">Bunun ne kadar zor olduğunun farkında değil miyim sanıyorsun?”</st></p>
			<p><st c="13089">“Bir haftadır, size bunları nasıl anlatacağımı düşünüp duruyorum. </st><st c="13156">Geçen hafta geldim ama bunları söyleyemedim. </st><st c="13201">Siz de fazla ısrarlı olmadınız.”</st></p>
			<p><st c="13233">“Geçen hafta sen bana düğün gecesini anlattın. </st><st c="13281">Eğer Bilge o gece acele etmeseymiş, seninle konuşmayı deneseymiş, seni çok sıkıştırmasaymış, her şey çok farklı olabilirmiş. </st><st c="13406">Aynı hatayı benim de yapmam yanlış olurdu.”</st></p>
			<p><st c="13449">“Psikiyatride her şey böyle hesaplı mıdır?”</st></p>
			<p><st c="13493">“Hayır, hesaplı değildir. </st><st c="13520">Dikkatli ve saygılıdır psikiyatri. </st><st c="13555">Eğer hesaplı olsaydı, sen acı çekmekten hoşlandığını söylerken, ben sana acı sevenlere hep şaştığımı, buna dayanamadığımı söylemezdim.” </st></p>
			<p><st c="13691">“Evet, siz de açık konuşuyorsunuz. </st><st c="13726">Aslında o gün anlattıklarım da benim için çok özeldi ve onları da kimseyle paylaşmamıştım. </st><st c="13817">Ama onlar benim sorunlarımın en kolay anlatılabilir bölümleriydi. </st><st c="13883">Asıl beni korkutanlar bugün anlatacaklarım.”</st></p>
			<p><st c="13927">“Evet, böyle olduğunu tahmin etmiştim.”</st></p>
			<p><st c="13967">Salih derin bir nefes alırken bakışlarının sık sık hüzün ve öfkeyle gölgelendiğini fark ediyorum. </st><st c="14066">Aramızda bir güven sorunu kalmadı. </st><st c="14101">Artık her şeyi anlatmaya kararlı. </st></p>
			<p><st c="14135">“Eskiden spor yapardım, gezmeyi, eğlenmeyi severdim. </st><st c="14188">Şimdi onlar da bitti.”</st></p>
			<p><st c="14210">“Aklın fikrin dayak yemekte yani!”</st></p>
			<p><st c="14245">Gülüyor. </st><st c="14255">Her ne kadar anlatmaya kararlı olsa da yüzünün rengi giderek kırmızıya dönüyor ve alnında ter tomurcukları birikiyor. </st><st c="14373">Haklı... </st><st c="14382">Toplumun ve bilimin sapıklık olarak kabul ettiği, yanlış olduğunu kendisinin de bildiği ama yine de zevk aldığı şeyleri, bir başkasıyla paylaşmak o kadar da kolay değil. </st></p>
			<p><st c="14552">“Bir süre önce yine İstanbul’daydım. </st><st c="14589">Eskiden bu iş için sık sık yurtdışına gitmem gerekiyordu. </st><st c="14647">Orada bu işi çok iyi yapan profesyoneller var. </st><st c="14694">Şimdi internette bu konuya ilgi duyanlar için yüzlerce site var. </st><st c="14759">O sitelerden birinde bulduğum bir hanım var İstanbul’da. </st><st c="14816">Arada bir beni arar. </st><st c="14837">Geçen gün yine aradı ve ben de gittim.”</st></p>
			<p><st c="14876">“O mu seni arar?”</st></p>
			<p><st c="14894">“Evet, genelde o arar. </st><st c="14918">O beni arayınca, iki elim kanda olsa, her işimi bırakıp gidiyorum İstanbul’a. </st><st c="14996">İşim mi varmış, hasta mıyım, bir başka yerde randevum mu var, hepsi bana vız geliyor ve hemen o anda arabama atlayıp yola çıkıyorum.”</st></p>
			<p><st c="15129">“İyi ki bu ara seni aramamış, yoksa bugün burada olamayacaktın.”</st></p>
			<p><st c="15194">Gülerek başını sallıyor. </st></p>
			<p><st c="15220">“İçimde kıpır kıpır bir heyecan oluyor. </st><st c="15260">Âdeta uçarak gidiyorum oraya.”</st></p>
			<p><st c="15290">“Bir hayat kadını mı seni arayan?”</st></p>
			<p><st c="15325">“Bu işi para karşılığında yapıyor ama herhangi bir hayat kadını değil. </st><st c="15397">Özel biri, yani o da benim gibi hasta. </st><st c="15436">O eziyet etmeyi seviyor, ben de acı çekmeyi.”</st></p>
			<p><st c="15481">“Kaç yaşlarında?”</st></p>
			<p><st c="15499">“Yaşı benden çok büyük.”</st></p>
			<p><st c="15524">“Evine mi çağırıyor seni?”</st></p>
			<p><st c="15551">“Evet, evine gidiyorum.”</st></p>
			<p><st c="15576">“Senin onu aradığın hiç olmuyor mu?”</st></p>
			<p><st c="15613">“Yok, aramam ben.”</st></p>
			<p><st c="15632">“Aranızda duygusal bir ilişkinin varlığından söz edebilir miyiz?”</st></p>
			<p><st c="15698">“Hayır, hayır. </st><st c="15714">O bir profesyonel. </st><st c="15733">Benim gibiler gider ona. </st><st c="15758">Zaten çok ilginç şeylerle doludur evi!”</st></p>
			<p><st c="15797">“Neler mesela?”</st></p>
			<p><st c="15813">“Çeşitli boylarda kamçılar, bandajlar, kafesler filan işte.”</st></p>
			<p><st c="15874">Anlaşıldı. </st><st c="15886">Bugün çok farklı, ilginç şeyler dinleyeceğim ondan. </st><st c="15938">Daha önce hiç dinlemediğim türden hikâyeler. </st><st c="15983">Hiç bilmediğim yepyeni yaşantılarla tanıştıracak beni. </st><st c="16038">Heyecanlandığımı belli etmemeye çalışıyorum. </st><st c="16083">Sanki okunmamış çok ilginç bir kitabın kapağını açarmış gibi hissediyorum kendimi. </st><st c="16166">Bu işi seviyorum. </st><st c="16184">Bin kere gelsem dünyaya yine bu işi yaparak yaşamak isterdim. </st></p>
			<p><st c="16246">Hafifçe koltuğumda toparlanıp ona doğru eğilerek soruyorum:</st></p>
			<p><st c="16305">“Kamçının ne işe yaradığını tahmin edebiliyorum ama kafesin ne işi var evde?”</st></p>
			<p><st c="16383">“Ceza için kullanılır kafes.”</st></p>
			<p><st c="16413">“Nasıl bir ceza?”</st></p>
			<p><st c="16431">“Mazolarda amaç kontrol edilmek, tabi olmak, cezalandırılmaktır. </st><st c="16497">Domina onları kafese kapatarak cezalandırır.”</st></p>
			<p><st c="16542">“Mazo derken genel olarak mazoşistleri kastediyorsun herhalde?”</st></p>
			<p><st c="16606">“Evet. </st><st c="16614">Biz aramızda birbirimize kısaca mazo deriz.”</st></p>
			<p><st c="16658">“Aklım şu kafeslerde kaldı. </st><st c="16687">Biraz tarif etsene bana şu kafesi.”</st></p>
			<p><st c="16722">“Bildiğiniz kafes işte. </st><st c="16747">Hayvan kafesi gibi. </st><st c="16767">Bir insanın içine zor girebileceği çelik kafesler. </st><st c="16818">İçine girebilmek için iki büklüm olması gerekir insanın. </st><st c="16875">Domina oraya kapattığı köleleri bazen yirmi dört saat orada bırakır. </st><st c="16944">Kapıyı çeker gider.”</st></p>
			<p><st c="16964">“Peki ya sonra? </st><st c="16981">Yemek filan?”</st></p>
			<p><st c="16994">“Yok öyle şeyler.”</st></p>
			<p><st c="17013">“Tuvalet ihtiyacı?”</st></p>
			<p><st c="17033">“O da yok. </st><st c="17045">Adam zaten oraya bütün bunları bilerek giriyor.”</st></p>
			<p><st c="17093">Hayret ve şaşkınlıktan âdeta dilim damağım kuruyor. </st><st c="17146">Bu kadarına pes doğrusu. </st><st c="17171">Neler hissettiğimi o da tahmin ediyor. </st><st c="17210">Biraz çarpık, biraz buruk bir tebessüm yayılıyor yüzüne.</st></p>
			<p><st c="17266">“Herkesin mazoşizm dozu farklıdır. </st><st c="17302">Baştan pazarlık edilir. </st><st c="17326">Ne istediğinizi söylersiniz dominaya, o da ona göre hareket eder. </st><st c="17392">Daha doğrusu, birlikte bir senaryo hazırlanır ve seans, bu senaryo doğrultusunda geçer. </st><st c="17480">Herkesin yaşamak istedikleri farklıdır. </st><st c="17520">Kimi tecavüze uğramak ister, kimi dayak yemek, kamçılanmak, kimi aşağılanmak, hakarete uğramak, kimi de acı çekenleri seyretmek. </st><st c="17649">Ama hepsinin esası, tapınma isteğidir. </st><st c="17688">Kendinden üstün bir güce tapınma, teslim olma isteği. </st><st c="17742">Zorlanmak, aşağılanmak, itilip kakılmak, birinin kontrolüne girmek, idare edilmek, emir almak, tabi olmak isterler. </st><st c="17858">Hatta başvuranların bir kısmı, dominaya hizmet etmekten zevk alır.”</st></p>
			<p><st c="17925">“Hizmet edenlere ne isim veriyorsunuz?”</st></p>
			<p><st c="17965">“Köle.”</st></p>
			<p><st c="17973">“Domina, dominant sözcüğünden mi geliyor?”</st></p>
			<p><st c="18016">“Evet, dominant kadın, anlamında kullanılır. </st><span><st c="18062">Goddess</st></span><st c="18069">, yani tanrıça veya </st><span><st c="18089">mistress</st></span><st c="18097">, yani efendi gibi adlarla da anılırlar.” </st></p>
			<p><st c="18139">“Sen de bir köle misin?”</st></p>
			<p><st c="18163">“Evet.”</st></p>
			<p><st c="18171">“Ne tür hizmetler yapar köleler?”</st></p>
			<p><st c="18205">“Her şey olabilir. </st><st c="18225">Şoförlük, hizmetçilik. </st><st c="18248">Yirmi dört saat çalışanlar vardır. </st><st c="18283">Yani bir tür yaşam biçimidir. </st><st c="18313">Life-style... </st><st c="18327">Bu işler yurtdışında, özellikle gelişmiş Batı ülkelerinde çok daha yaygındır. </st><st c="18405">Oralarda domina ile köle arasında sözleşme imzalanır. </st><st c="18459">Bu sözleşmeye her iki taraf da isteklerini yazar. </st><st c="18509">Bu uğurda dominayla evlenenler, bütün servetini onun üzerine yapanlar ve ömür boyu ona her türlü hizmeti yapmayı açık ve ayrıntılı olarak kontrata yazıp imzalayanlar vardır. </st><st c="18683">Onlar ömür boyu işkence çekerek yaşamak isteyenlerdir. </st><st c="18738">Bizim gibiler ise belli zamanlarda, cinsel bir ihtiyaç olarak görürler bu olayı. </st><st c="18819">Başka erkekler cinsel tatmin için normal kadınlara giderken, bizim gibiler de dominaya gider. </st><st c="18913">Onlardan daha yüksek ücret öderiz bunun için. </st><st c="18959">Bir dominanın, birden fazla kölesi olabilir. </st><st c="19004">Şu sıralar internette köle arayan ve amatör olarak çalışan bir kadının ilanları çıkıyor.”</st></p>
			<p><st c="19093">Şimdi artık soru-cevap şeklinde akıyor konuşma çünkü bu anlattıkları bana çok yabancı. </st><st c="19181">Daha önce hiç böyle bir hastam olmadı. </st><st c="19220">Otuz yıldır bu işi yapıyorum ama olmadı işte. </st><st c="19266">Mazoşizm ve sadizm her ne kadar psikiyatride sık işlenen bir konu olsa da, bunu gerçek ve somut anlamda uygulayan birini tanımadım hiç. </st><st c="19402">Ancak ülkemizde sado-mazoşizm kişiler arası ilişkide çok yaygındır. </st><st c="19470">Özellikle kadınlarımız mazoşizmi, yani acı çekmeyi, erkeklerimiz de sadizmi, yani acı çektirmeyi tercih ederler. </st><st c="19583">İki taraf da sanki bu rol için yaratılmıştır. </st><st c="19629">Anne babalarında görmeye alışkın oldukları bu ilişki biçimi, bir zaman sonra onların hayatına da kolayca yerleşiverir. </st><st c="19748">Salih ise bana bunun en somut şeklini anlatıyor.</st></p>
			<p><st c="19796">“Kendisine köle arayan bir kadının ilanları çıkıyor demek. </st><st c="19856">Amatör çalıştığına göre para istemiyor yani.”</st></p>
			<p><st c="19901">“Evet, köleden para istemiyor. </st><st c="19933">Kendisi, acı çektirmekten zevk alan bir kadın. </st><st c="19980">Şu anda bir kölesi var ama o daha fazlasını istiyor. </st><st c="20033">Cinsel ilişkiye girmiyor.”</st></p>
			<p><st c="20059">“Dur, dur biraz. </st><st c="20077">Cinsel ilişkiye girmiyor ama kölelerine acı çektirmeyi seviyor. </st><st c="20141">Böyle bir kadının yanında köle olmak isteyen oluyor mu?”</st></p>
			<p><st c="20197">“Olmaz mı... </st><st c="20211">Bu durum, aday köleler adına büyük bir onurdur.”</st></p>
			<p><st c="20259">“Yani hakiki sadist bu kadın. </st><st c="20290">Sadizmi cinsellikten ayırıyor.”</st></p>
			<p><st c="20321">“Evet, saf sadizm. </st><st c="20341">Yapılan sözleşmede, kölelerin hiçbir kural koyma hakkı yoktur. </st><st c="20404">Bütün kuralları domina istediği gibi koyar.”</st></p>
			<p><st c="20448">“Yani tek taraflı bir anlaşma.”</st></p>
			<p><st c="20480">“Pek öyle sayılmaz. </st><st c="20501">Aday köleler, zaten baştan o kadının ne istediğini aşağı yukarı tahmin eder ve bunları bilerek başvururlar.”</st></p>
			<p><st c="20609">“Her başvuru kabul edilmiyor mu?”</st></p>
			<p><st c="20643">“Kesinlikle hayır. </st><st c="20663">Hele amatör çalışıyor ve para almıyorsa, dominanın şartları çok ağırdır. </st><st c="20736">Zaten kimse bunlara itiraz etmez. </st><st c="20770">Çünkü körün istediği bir göz, Allah vermiş iki göz misali, koşullar ne kadar ağır olursa, dominanın sadizm seviyesi o kadar yüksek demektir. </st><st c="20911">Burada esas olan, köleliğe kabul edilip edilmemektir. </st><st c="20965">Sanırım o kadına çok başvuru var. </st><st c="20999">İçlerinden bir veya iki tanesini seçecek.”</st></p>
			<p><st c="21041">“Vay canına!” diyorum içimden. </st><st c="21073">Köle aramak için kadın internete ilan veriyor, köleleriyle cinsel ilişkiye girmiyor ve üste para istemiyor diye kıyamet kopuyor. </st><st c="21202">Bakalım sınavı hangi şanslı köle kazanacak! </st><st c="21246">Zaten bir kölesi varmış, o yetmemiş yenilerini arıyor. </st><st c="21301">Bir veya iki kişiden fazlasını da kabul etmezmiş. </st><st c="21351">Neler anlatıyor bu çocuk! </st><st c="21377">Bazı şeyleri ne kadar bilseniz de bunu yaşayan birinden duymak insanı rahatsız ediyor. </st><st c="21464">Hafifçe genzimi temizledikten sonra yine başlıyorum sormaya:</st></p>
			<p><st c="21524">“Yani kazanılması çok zor bir sınava giriyor köleler. </st><st c="21579">Ciddi bir yarışma ha! </st><st c="21601">Ve o, seçtiği kişileri her işinde köle gibi kullanacak.”</st></p>
			<p><st c="21657">“Gayet tabii. </st><st c="21672">Zaten köleler yumuşak, anlayışlı, güler yüzlü efendilere hizmet etmekten hoşlanmazlar. </st><st c="21759">Onların derdi acı çekmek, zorlanmaktır. </st><st c="21799">Yani durumları normal bir hizmetçiden çok farklıdır. </st><st c="21852">Çok kötü muamele görürler. </st><st c="21879">Şu sıralar Türkiye’den de saf dominalar çıkmaya başladı. </st><st c="21936">Şimdi öyle bir kadın var. </st><st c="21962">Varlıklı bir ailenin, okumuş yazmış, aklı başında, evli bir ferdi bu hanım. </st><st c="22038">İnternette kendine ait bir site kurdu. </st><st c="22077">Hatta şu sıralar bazı yarışmalar düzenliyor.”</st></p>
			<p><st c="22122">“Ne gibi yarışmalar?”</st></p>
			<p><st c="22144">“Kim en uzun süre orgazm olmadan durabilecek, onu ölçüyor.”</st></p>
			<p><st c="22204">“Biraz daha ayrıntılı anlatman gerekiyor, çünkü ben bundan pek bir şey anlamadım.”</st></p>
			<p><st c="22287">“Aslında bu konuda saatlerce konuşabilirim. </st><st c="22332">Bir erkeğin sertleştikten sonra boşalmadan durabilmesi hem keyifli hem de zor bir şeydir. </st><st c="22422">Bazı aletler var, boşalmaya mani olan. </st><st c="22461">Testislere takılıyor ve boşalmaya mani oluyor. </st><st c="22508">Buna bizim âlemde ‘Cheastity Belt’ denir. </st><st c="22550">Bir çeşit kemer işte. </st><st c="22572">Bu kadının sitesinde satılıyor bunlar. </st><st c="22611">Bazı erkekler günlerce bu kemerle dolaşırlar. </st><st c="22657">İşlerine bile böyle gidip gelirler.”</st></p>
			<p><st c="22693">“Başka neler satılıyor o sitede?”</st></p>
			<p><st c="22727">“Ayakkabı, çorap, iç çamaşırı ve daha bir sürü saçma sapan şeyler.”</st></p>
			<p><st c="22795">Bunu söylerken, her zamankinden huzuruz olduğu gözümden kaçmıyor. </st><st c="22862">Demek, satılanlar bunlarla bitmiyor. </st><st c="22899">Başka ne satılıyor acaba?</st></p>
			<p><st c="22924">“Ben o saçma sapan dediğin şeyleri de bilmek istiyorum.”</st></p>
			<p><st c="22981">“Şey işte, idrar filan...”</st></p>
			<p><st c="23008">“Kimin idrarı?”</st></p>
			<p><st c="23024">“Kendi idrarı tabii ki.”</st></p>
			<p><st c="23049">Başlıyorum yüksek sesle gülmeye. </st><st c="23083">Bunları gülmeden dinlemek neredeyse imkânsız hale geldi. </st><st c="23140">Kadın kendi idrarını satıyor demek. </st><st c="23176">Ne yapıyorlar acaba idrarla? </st><st c="23205">O da gülerek bakıyor yüzüme.</st></p>
			<p><st c="23233">“Salih, beni bu kadar merakta bırakma lütfen. </st><st c="23280">Ne yapıyorlar o idrarı? </st><st c="23304">Umarım içiyorlar demeyeceksin.”</st></p>
			<p><st c="23335">“Maalesef öyle diyeceğim. </st><st c="23362">Kimi içer, kimi bu idrarla yıkanır. </st><st c="23398">Bu oyunun adına da ‘golden shower’ yani altın duş denir. </st><st c="23455">Ayrıca köle istiyorsa, domina onların üzerine işer. </st><st c="23507">Dahasını isterseniz bana sormayın, siz tahmin edin.”</st></p>
			<p><st c="23559">Evet, tahmin ediyorum. </st><st c="23583">Demek işler buralara kadar geliyor. </st><st c="23619">Tam bir dram bu insanların hali.</st></p>
			<p><st c="23651">“Peki, bu hanım evli demiştin galiba. </st><st c="23690">Eşi biliyor mu bütün bunları?”</st></p>
			<p><st c="23720">“Bilmez olur mu, gizli saklı bir şey yapmıyor. </st><st c="23768">Adı, adresi, hepsi var internette. </st><st c="23803">Bu kadın para karşılığı mazolarla seans yapıyor ama cinsel ilişkiye girmiyor. </st><st c="23881">Bazen de sanal ortamda yapılıyor seanslar. </st><st c="23924">Biliyorsunuz, artık internette konuşurken insanlar birbirlerini görebiliyorlar. </st><st c="24004">Domina köleye emirler vermeye başlıyor. </st><st c="24044">Köle de bu emirleri yerine getiriyor. </st><st c="24082">İki taraf da birbirini görüyor ve karşılıklı doyum sağlanıyor. </st><st c="24145">İşte o seanslarda bile domina izin vermezse köle boşalamaz.”</st></p>
			<p><st c="24205">“Yani esas olan boşalma değil, acı çekme ve bu acı sırasında alınan doyum.”</st></p>
			<p><st c="24281">“BDSM âlemi işte böyle bir şey.”</st></p>
			<p><st c="24314">“BDSM ne demek?”</st></p>
			<p><st c="24331">“Bondage-Disiplin-Sado-Mazoşizm kelimelerinin kısaltılmış şeklidir. </st><st c="24400">Gereğinde insanı mumya gibi bandajlar ve saatlerce böyle bırakırlar. </st><st c="24469">Seks yoktur. </st><st c="24482">Özel maskeler var. </st><st c="24501">Bunu taktığınızda nefes alamazsınız. </st><st c="24538">Sonunda ölüm olmaması için zaman zaman açılır maskeler. </st><st c="24594">Yani sizin limitlerinizi zorlarlar. </st><st c="24630">Bu zorlanma, insanların hoşuna gider. </st><st c="24668">Ama bazen iş kazaları olur ve köle ölür. </st><st c="24709">Geçenlerde gazetelerde böyle bir haber vardı. </st><st c="24755">Asılarak acı çekmek isteyen kölelerden biri, maalesef ölmüş.”</st></p>
			<p><st c="24816">“Evet, ben de okudum o haberi. </st><st c="24848">Asılmak da arzu edilen ceza biçimlerinden biri demek ki...”</st></p>
			<p><st c="24907">“Evet, acının ve korkunun her çeşidi denenir buralarda. </st><st c="24964">Sanırım asmak için kullanılan ipin düğümünü zamanında çözememişler. </st><st c="25032">Çok olur ölen.”</st></p>
			<p><st c="25047">“Yani ölümle dalga geçiyorsunuz.”</st></p>
			<p><st c="25081">“Hayır, dalga geçmiyoruz, dans ediyoruz onunla. </st><st c="25130">Acı ne kadar büyük, ölüm bize ne kadar yakınsa, alınan zevk o kadar büyük olur.”</st></p>
			<p><st c="25210">“Bu bir cesaret gösterisi, kendini kanıtlama biçimi midir?”</st></p>
			<p><st c="25270">“Pek sayılmaz. </st><st c="25286">Hani sizin en başta söylediğiniz bir acı biber örneği vardı. </st><st c="25347">Gözlerinden yaş gelerek acı yiyen insanlar bundan nasıl zevk alıyorsa, bizimki de öyle bir şey. </st><st c="25443">Aşağılanmaktan, canımızın yanmasından tuhaf bir zevk alırız. </st><st c="25504">Ve zamanla bu bir yaşam biçimi haline gelir. </st><st c="25549">Acı olmadan yaşamanın bir anlamı kalmaz. </st><st c="25590">Sası gelir hayat. </st><st c="25608">Aslında uzaktan bakınca çok komik geliyor insana ama bu işler böyle işte. </st><st c="25682">Sizin de dediğiniz gibi iç dünyamızdan tam bir trajedi yaşanır. </st><st c="25746">Hastayız hepimiz.”</st></p>
			<p><st c="25764">“Çok ciddi sorunları olmayan biri, böyle bir muameleyi kabul edemez. </st><st c="25834">Bir de bunlar için dominaya para ödeniyor.” </st></p>
			<p><st c="25878">“Evet, çünkü bu işi yapan kadın sayısı pek fazla değil. </st><st c="25934">Şu sıralar bu işin iyi para getirdiğini duyan bazı hayat kadınları sahte domina olarak sahnedeler ama foyaları çabuk çıkıyor. </st><st c="26060">İnternet sitesinde, herkes bu konuda birbirini uyarıyor.”</st></p>
			<p><st c="26117">“Nasıl bir uyarı?”</st></p>
			<p><st c="26136">“‘Ben şu kadına gittim, sahte çıktı, gitmeyin’ diye yazıyorlar. </st><st c="26201">Veya tam tersi olabiliyor. </st><st c="26228">Gerçek bir domina varsa, ondan ne kadar memnun kaldıklarını da yazıyorlar. </st><st c="26303">Size biraz önce anlattığım hanım gerçek bir domina, yani hakiki sadist.”</st></p>
			<p><st c="26375">“Dominanın sahte olduğu nasıl anlaşılıyor? </st><st c="26419">Eline kamçıyı alan herkes, isteyene bunu yapamaz mı?”</st></p>
			<p><st c="26472">“Benim gibi hastalar, dominanın sahte olup olmadığını hemen anlar. </st><st c="26540">Her eline kamçı alan domina olamaz. </st><st c="26576">Daha kamçıyı tutuşundan anlarız onun ne mal olduğunu. </st><st c="26630">Bu bir duygu, bir paylaşım işidir. </st><st c="26665">Siz ne kadar kırmızıysanız, o da o kadar siyah olmalıdır. </st><st c="26723">Birbirini tamamlayan bir ilişki şeklidir bizimki. </st><st c="26773">Sizin çektiğiniz acıyı, aynı anda o da duyar yüreğinde ve bundan birlikte zevk alırsınız. </st><st c="26863">Tıpkı cinsellikte birlikte orgazm olmak gibi bir şey işte. </st><st c="26922">Sizin canınızı en iyi nasıl yakacağını bilir. </st><st c="26968">Size nasıl bakacağını, nasıl hitap edeceğini, nasıl hakaret edeceğini, nasıl aşağılayacağını bilir. </st><st c="27068">Her kadından domina olmaz.”</st></p>
			<p><st c="27095">“Anlıyorum. </st><st c="27108">Her kadından domina olmaz.”</st></p>
			<p><st c="27135">“Sizin canınızı ne kadar çok yakabiliyorsa, bundan o derecede cinsel bir zevk duyar domina. </st><st c="27228">Bunu size de hissettirir. </st><st c="27254">Sizin canınız acırken, size merhamet duyan veya bir şey hissetmeyen birinden domina olmaz.”</st></p>
			<p><st c="27345">“Size merhamet edilmesini istemiyorsunuz. </st><st c="27388">Anladığım kadarıyla bunu bir zayıflık olarak görüyorsunuz, halbuki domina asla zayıf olmamalı.”</st></p>
			<p><st c="27483">“Evet, olmamalı çünkü burada dominaya tapınma söz konusu. </st><st c="27542">Kendini çok değersiz hisseden biri, kendinden üstün, güçlü bir varlığa teslim oluyor. </st><st c="27628">Onun kontrolüne giriyor. </st><st c="27653">Domina, köleye kesinlikle hâkim olabilmeli, ona hükmedebilmeli.”</st></p>
			<p><st c="27717">“Burada asıl amaç, sanırım kişinin kendi iradesini bir başkasına devretmesi. </st><st c="27795">Şiddet ise bu teslimiyetin derecesini gösteriyor.”</st></p>
			<p><st c="27845">“Evet, öyle, yani köle yanlış yaparsa domina onu durdurabilmeli, cezalandırabilmelidir.”</st></p>
			<p><st c="27934">“Düğün gecesi Bilge de sana benzer şeyler yapmıştı. </st><st c="27987">Ama sen o gece pek hoşlanmamışsın bu tavırdan.”</st></p>
			<p><st c="28034">“Bu macera zaten öyle başladı. </st><st c="28066">Ben o gece hissettim bazı şeyleri ama Bilge iyi bir domina değilmiş. </st><st c="28135">Benim öfkelendiğimi görünce ilk işi kaçıp banyoya saklanmak oldu. </st><st c="28201">O bana hakaret etmeye, beni aşağılamaya başladığında önce hiçbir tepki veremedim, sustum kaldım. </st><st c="28298">Ama hakaretin dozu arttıkça içimdeki öfkeyi hissettim. </st><st c="28353">Bu, benim pek alışkın olduğum bir durum değildi. </st><st c="28402">Çocukluğumda bile kimseyle kavga etmedim, kimseye vurmadım. </st><st c="28462">Bununla övünmüyorum, aksine nasıl korkak, pısırık biri olduğumu gösteriyor bunlar bana. </st><st c="28550">Ama o gece öfkem arttıkça bir güç, bir güven geldi üzerime ve bir anda kontrolümü kaybettim. </st><st c="28643">Daha da önemlisi, ereksiyon işte tam o anda oldu.”</st></p>
			<p><st c="28693">“Yani hakarete uğrama ve aşağılanmayla cinsellik arasındaki bağlantı böylece kuruldu.”</st></p>
			<p><st c="28780">Başını sallıyor.</st></p>
			<p><st c="28797">“Peki, gelelim yine dominalara. </st><st c="28830">Domina hep kadın mı olur?”</st></p>
			<p><st c="28856">“Hayır. </st><st c="28865">Nadir olarak bunu erkekler de yapar. </st><st c="28902">Onlara da master denir. </st><st c="28926">Kadın köleler erkek, erkekler de kadın dominayı tercih ederler. </st><st c="28990">Bazıları ise hem kadına hem erkeğe kölelik ederler. </st><st c="29042">Eşcinsel köle olanlar da var. </st><st c="29072">Ama bu pek yaygın değil.”</st></p>
			<p><st c="29097">“Dominaya hep erkekler mi gider?”</st></p>
			<p><st c="29131">“Dünyada yaygın olan erkek mazoşizmidir. </st><st c="29173">Şimdi sayıları o kadar çoğaldı ki, Avrupa’da dernekler kuruldu. </st><st c="29237">Kendilerine ait kulüpleri var. </st><st c="29268">Yani bunu yaşam tarzı haline getiren insanlar, artık bir araya geliyorlar. </st><st c="29343">Sadistler, mazoşistler, internet aracılığıyla buluyorlar birbirlerini. </st><st c="29414">Hatta sık sık özel geceler düzenliyorlar.”</st></p>
			<p><st c="29456">“Sen hiç gittin mi böyle bir yere?”</st></p>
			<p><st c="29492">“Evet, gittim. </st><st c="29508">Herkes giremez o kulüplerden içeri. </st><st c="29544">Beni internetten tanıdıkları için girebildim.”</st></p>
			<p><st c="29590">“Anlatsana, neler oluyor o kulüplerde?” </st></p>
			<p><st c="29631">“Dekor olarak tam bir zindan seçilmiş. </st><st c="29670">Her yer kapkaranlık. </st><st c="29691">Bazı bölümlerde, eski ve paslı demir parmaklıklar var. </st><st c="29746">Sanırım onları gerçek zindanlardan söküp getirmişler. </st><st c="29800">Çoğu kadın olan dominalar, ellerinde kamçılarıyla köşeleri tutmuşlar. </st><st c="29870">Kocaman, kalın zincirler sarkıyor tavandan. </st><st c="29914">Dominaların önünde, yerde yatan mazoşistlerin feryatları, fon müziği oluyor. </st><st c="29991">Kimilerine de ortalıkta, herkesin gözleri önünde tecavüz ediliyor.”</st></p>
			<p><st c="30058">“Dur, dur bir dakika, kim kime tecavüz ediyor?”</st></p>
			<p><st c="30106">Onu ne kadar merak ve heyecanla dinlediğimin, duyduklarıma çok şaştığımın farkında. </st><st c="30191">Bu durum hoşuna gidiyor.</st></p>
			<p><st c="30215">“Kadınlar, bellerine taktıkları yapay penislerle, erkeklere tecavüz ediyorlar. </st><st c="30295">Adamlar zincire vurulmuş. </st><st c="30321">Hatta kiminin ağzında bant vardı. </st><st c="30355">Nefes bile almakta zorlanıyorlar. </st><st c="30389">Tekme tokat, sürükleyerek adamları sahnenin ortasına getiriyor dominalar. </st><st c="30463">Bir yandan kamçıyı acımasızca vururken, bir yandan da herkesin gözleri önünde tecavüz ediyorlar adamlara. </st><st c="30569">Çünkü ağır mazoşistler, ortalık yerde, herkesin gözleri önünde aşağılanmaktan daha fazla zevk alırlar. </st><st c="30672">Bu durum acının dozunu yükseltir.”</st></p>
			<p><st c="30706">“Bu bir şov mu?”</st></p>
			<p><st c="30723">“Pek sayılmaz. </st><st c="30739">Çünkü bu şova katılabilmek, yani ortalıkta tecavüze uğramak için de para öder insanlar. </st><st c="30827">Yani bütün bunlar, oraya gelenlerin isteği ve rızasıyla yapılır. </st><st c="30892">Önce oturulur, ne yapılacağı karşılıklı konuşulur, anlaşılır, bunun için gerekli para ödendikten sonra eyleme geçilir. </st><st c="31011">Bazıları da bu gösteriyi seyretmekten hoşlanır. </st><st c="31059">Seyredenler de yoğun bir haz duyarlar bunlardan. </st><st c="31108">Mazoşizmin çeşidi çoktur. </st><st c="31134">İnsana acı veren, korkutan, stres yaratan her şeyi sever onlar. </st><st c="31198">Örneğin, bazıları kaçırılmak ister. </st><st c="31234">Senaryo ona göre yazılır. </st><st c="31260">Bu kişiler zor kullanılarak kaçırılır ve her türlü işkenceyi görürler. </st><st c="31331">Domina, köleye izinsiz hiçbir şey yapmaz. </st><st c="31373">Yapılan her şey izne tabidir. </st><st c="31403">Kaçırılan köle, önceden ne istemişse, onlar yapılır. </st><st c="31456">Kamçıyla mı dövülecek, hangi büyüklükte kamçı kullanılacak, kafese mi kapatılacak, ağzı bantlanacak mı, tecavüz mü edilecek, bunların hepsi önceden konuşulur. </st><st c="31615">Ancak köle, işin yarısında asla bunlardan vazgeçemez. </st><st c="31669">Bu, sonu olmayan bir fantezi dünyası. </st><st c="31707">Rehin alınanlar mı ararsınız, karısının telefon numarasını dominaya verip tehdit ve şantajla eziyet çekenler mi? </st><st c="31820">Hepsi vardır bu dünyada.”</st></p>
			<p><st c="31845">“Salih, ben bu dünyayı hiç tanımadığım için söylediklerinin bazılarını hiç anlamıyorum. </st><st c="31934">Karısının telefon numarasını veren mazoşistin ne yapmak istediğini anlamadım ben.”</st></p>
			<p><st c="32016">“Haklısınız. </st><st c="32030">Ben bile bazı şeylere hâlâ şaşıyorum. </st><st c="32068">Mazo, karısının telefon numarasını dominaya verir. </st><st c="32119">‘Şantaj yapın’ der. </st><st c="32139">Onlar da önce adamı kaçırırlar, sonra da ‘Şu kadar para vermezsen, kocana tecavüz edeceğiz, işkence edeceğiz’ filan derler. </st><st c="32263">Gerçekten de kadın parayı bulup gelene kadar, kadına telefonda söylenen her şey yapılır adama. </st><st c="32358">Bir heyecan yaratılmak istenir. </st><st c="32390">İnsanların hayal dünyası çok geniş. </st><st c="32426">İşte bu hayaller ve fanteziler bu kulüplerde hayata geçirilmeye çalışılır.”</st></p>
			<p><st c="32501">“Sen o kulüplere gittiğinde ne istedin?”</st></p>
			<p><st c="32542">“Ben sadece seyirci olarak katıldım. </st><st c="32580">Oraları merak ediyordum. </st><st c="32605">Tahminimden daha fazlasını gördüm orada. </st><st c="32646">Ürktüm. </st><st c="32654">Ben de onlar gibi olmaktan korktum. </st><st c="32690">Bu öyle bir dünya ki, bir kere içine girdiniz mi, kolay çıkamıyorsunuz. </st><st c="32762">Kimse ilk girdiğinde, size biraz önce anlattıklarımı yapamıyor. </st><st c="32826">Benim gibi biraz ürküyorlar baştan. </st><st c="32862">Sonra bir iki derken, ağır ağır bu batağın içine giriyor insan. </st><st c="32926">Morfin gibi, eroin gibi bir şey. </st><st c="32959">Önce küçük dozlarla alınan haz, giderek azalıyor. </st><st c="33009">Daha büyük dozlara ihtiyaç duymaya başlıyorsunuz.”</st></p>
			<p><st c="33059">“İstanbul’da gittiğin eve ne tür insanlar geliyor?”</st></p>
			<p><st c="33111">“Eve gelenler birbirleriyle karşılaşmak istemez, o nedenle randevuyla gideriz. </st><st c="33191">Böylece kimse kimseyi görmez. </st><st c="33221">Ama internetten anladığım kadarıyla, bazen gruplar halinde geliyorlar. </st><st c="33292">Hatta oranın müdavimi bir doktorlar grubu var. </st><st c="33339">Her ne kadar bizler şahsen birbirimizi tanımasak da internette bu konuda farklı isimlerle sohbetler yaparız.”</st></p>
			<p><st c="33448">“Nasıl sohbetler?”</st></p>
			<p><st c="33467">“Genelde fantezilerimizi yazarız birbirimize. </st><st c="33514">Kurduğumuz hayallerde acının dozu çok daha fazladır. </st><st c="33567">Gerçek hayatta kimse bu acıya dayanamaz. </st><st c="33608">Bir fantezide acının dozu ne kadar fazlaysa, en çok ilgiyi o görür. </st><st c="33676">Hayalimizde eskiyip yıpranana kadar mastürbasyon sırasında kullanırız bu fantezileri. </st><st c="33762">Sonra heyecanını kaybedince yeni ve daha heyecan verici acıların peşine düşeriz uyarılabilmek için.”</st></p>
			<p><st c="33862">“Senin fantezilerinde de acının dozu fazla mıdır?”</st></p>
			<p><st c="33913">“Evet, ne yazık ki çok fazladır. </st><st c="33947">Ama ben uygulamada acının fazlasından korkuyorum şimdilik. </st><st c="34006">Birkaç kere denedim ama dayanamıyorum.”</st></p>
			<p><st c="34045">“Neydi denediğin?”</st></p>
			<p><st c="34064">“Kamçılanmayı denedim. </st><st c="34088">Hem de en küçüklerini kullandılar bende. </st><st c="34129">Çok kötü bir şey. </st><st c="34147">Onda bile insanın çok canı yanıyor. </st><st c="34183">Bir daha da senaryoya böyle şeyler hiç koydurmadım. </st><st c="34235">Ama bu gidişle bir gün ben de onlar gibi olacağım çünkü artık küfür, tekme, tokat, hakaret filan yetmiyor bana. </st><st c="34347">İstesem de istemesem de yakında acının dozu artacak. </st><st c="34400">Dünyada bu işe meraklı çok insan var. </st><st c="34438">Bizim gibi kuralları çok olan ülkelerde ise, bu işler hep yeraltında faaliyet gösteriyor. </st><st c="34528">Ama son zamanlarda, yavaş yavaş yeraltından çıkmaya başladı. </st><st c="34589">Hele internet ülkemizde yaygın olarak kullanılmaya başlandıktan sonra işler iyice değişti. </st><st c="34680">Artık bu işe meraklı insanlar, isim vermeden rumuz kullanarak birbirleriyle konuşabiliyorlar.”</st></p>
			<p><st c="34774">“Biraz önce doktorlar grubu dedin, değil mi?”</st></p>
			<p><st c="34820">“Evet, anladığım kadarıyla bu işler, üst sosyokültürel seviyeden insanlar arasında daha yaygın. </st><st c="34917">Hemen hepsinin maddi durumu ortanın epey üzerinde. </st><st c="34968">Gelenler arasında sanatçılar da var. </st><st c="35005">Kadınlar pek nadir geliyor.”</st></p>
			<p><st c="35033">“Hele bizim ülkemizde kadın mazoşistlerin böyle yerlere gidip bir de üstelik para ödemesine gerek var mı?!”</st></p>
			<p><st c="35141">Bu sefer gerçekten gülüyor.</st></p>
			<p><st c="35169">“Haklısınız, evde kocaları bu konuda eksiksiz hizmet veriyor çoğuna. </st><st c="35239">Bizim de istediğimiz böyle şeyler zaten. </st><st c="35280">Dayak, küfür, aşağılama filan. </st><st c="35311">Ama erkek mazoşistlere hizmet edecek kadın sayısı henüz çok az. </st><st c="35375">Alt sosyokültürel seviyenin içinden pek mazoşist çıkmıyor.”</st></p>
			<p><st c="35434">“Psikanalitik olarak da, böyle olması beklenir. </st><st c="35483">Varoşlarda yetişen insanların, genellikle öfkeyi içlerinde tutmak yerine, dışarı çıkarmaya eğilimleri daha yüksektir. </st><st c="35601">Bu nedenle de oralarda mazoşizm yerine sadizm, dolayısıyla da suç işleme oranı yükselir. </st><st c="35690">Tabii bunun daha pek çok nedeni var. </st><st c="35727">Belki daha sonra bu konulara yeniden döneriz. </st><st c="35773">Önce pazarlık ediliyor demek!” </st></p>
			<p><st c="35804">“Herkesin esas amacı ruhsal ve bedensel acı çekmek, aşağılanmaktır. </st><st c="35872">Küfür, dayak, hakaret ve cezanın her türlüsü vardır.”</st></p>
			<p><st c="35925">Bunları kitaplarda, masal okur gibi okumuştum ama gerçeğiyle bugüne kadar hiç karşılaşmamıştım. </st><st c="36022">Ne garip bir meslek bu. </st></p>
			<p><st c="36046">“Peki, sen ne istiyorsun dominadan?”</st></p>
			<p><st c="36082">“Ben gidince önce birlikte birer kahve içer ve neler istediğimi söylerim ona. </st><st c="36161">Canımın fazla yanmasını istemem. </st><st c="36194">Somut uygulamalardan çok, ruhsal eziyet severim. </st><st c="36243">Bana emirler versin, küfürler etsin, aşağılasın, isteklerimi yapmasın, ona yalvarıp yakarayım, köle olayım, beni olabildiği kadar çok süründürsün, üzsün, reddetsin, kızsın, hakaret etsin. </st><st c="36431">Böyle şeyler işte.”</st></p>
			<p><st c="36450">“Tıpkı düğün gecesi Bilge’nin yaptığı gibi. </st><st c="36495">Peki, sonra?”</st></p>
			<p><st c="36508">“Sonra birlikte odaya gireriz ve oyun başlar. </st><st c="36555">Oyunun asıl amacı, hükmeden bir kadına boyun eğmek, cezalandırılmak, onun isteklerini yerine getirmektir. </st><st c="36661">Ben soyunurum. </st><st c="36676">Onun sadece ayakları ve bacakları çıplak olur. </st><st c="36723">Bana kızmaya başlar. </st><st c="36744">Emirler verir, hakaret eder. </st><st c="36773">Ayaklarını yıkar, onlara masaj yaparım. </st><st c="36813">Bir çeşit seks köleliği işte. </st><st c="36843">Ayaklarının altında süründürür beni. </st><st c="36880">‘Senin varlığının tek nedeni beni mutlu etmek’ gibi şeyler söyler. </st><st c="36947">‘Sen bir kölesin, hiçsin, değersizsin, ben ne istersem onu yapacaksın’ der. </st><st c="37023">Tekmeler, tokat atar. </st><st c="37045">Arada bir de en küçük kamçıyı kullanır. </st><st c="37085">İz bırakmaz. </st><st c="37098">Şimdilik böyle istiyorum. </st><st c="37124">Eskiden acının dozu daha azdı, şimdilerde daha fazlasını istemeye başladım.”</st></p>
			<p><st c="37200">“O sana eziyet ettikçe, sen zevkten dört köşe oluyorsun.”</st></p>
			<p><st c="37258">Bu tabiri özellikle kullanıyorum. </st><st c="37293">“Çok zevk alıyorsun” yerine, “zevkten dört köşe oluyorsun” diyerek olayı biraz daha hafife aldığımı, yadırgamadığımı, sadece onu anlamaya çalıştığımı göstermek istiyorum. </st><st c="37464">Çünkü tam da bu noktada yani bütün bu aşağılanmalardan ne kadar zevk aldığını anlatırken, yeniden utanmasından ve duygularını saklamasından endişe ediyorum. </st><st c="37621">Bu tabir onun da hoşuna gidiyor. </st><st c="37654">Sanki çok olağan bir şey anlatır gibi söze devam ediyor:</st></p>
			<p><st c="37710">“Öyle oluyor. </st><st c="37725">Hoşuma gidiyor bunlar.”</st></p>
			<p><st c="37748">“Hoşuma gidiyor ne demek?”</st></p>
			<p><st c="37775">“Olay yavaş yavaş cinsel bir şekle dönüşüyor. </st><st c="37822">Eziyetin dozu arttıkça erekte olmaya başlıyorum. </st><st c="37871">Sanki bu Salih gidiyor, başka bir Salih geliyor. </st><st c="37920">Bambaşka biri oluyorum.”</st></p>
			<p><st c="37944">Öfke ve suçluluk duygusu bu çocuğun ruhsal dünyasında hep kol kola geziyor. </st><st c="38021">Öfkesini dominanın evindekine benzer kafeslere kapatmış. </st><st c="38078">Kolay kolay dışarı çıkmalarına izin vermiyor. </st><st c="38124">Hakaretin, eziyetin ve acının dozu dayanabileceği seviyenin üzerine çıkarsa, ancak o zaman kafesin kapağı açılıyor, öfke dışarı çıkıyor ve işte o zaman başka bir Salih oluyor. </st><st c="38300">Neyin peşinde olduğunun henüz farkında değil.</st></p>
			<p><st c="38345">“O farkı bana biraz daha anlatabilir misin?”</st></p>
			<p><st c="38390">“Zor... </st><st c="38399">Başka biri işte.”</st></p>
			<p><st c="38416">Zor ya, biliyorum zor olduğunu. </st><st c="38449">Tahmin ettiğim gibi henüz kendi gerçeklerini göremiyor.</st></p>
			<p><st c="38504">“Ne kadar sürer bu seanslar?”</st></p>
			<p><st c="38534">“Bir, bazen bir buçuk saat. </st><st c="38563">Bu sürede o ne isterse yaparım. </st><st c="38595">Onun da hedefi benim sertleşmemi sağlayabilmektir. </st><st c="38646">İşin kötüsü, hafif seanslarda artık etkilenmiyorum. </st><st c="38698">Bundan korkuyorum. </st><st c="38717">Böyle giderse canım çok yanacak.”</st></p>
			<p><st c="38750">“Yani yeterince canın yanmazsa sertleşemiyorsun. </st><st c="38800">Senin erkekliğin ile canının yanması arasında nasıl bir bağlantı var acaba?”</st></p>
			<p><st c="38876">“Bilmem. </st><st c="38886">Onu ben de bilmiyorum ama bu gidiş korkutuyor beni. </st><st c="38938">Şimdi bazen benim bile hayretle izlediğim öteki mazoların bu hale nasıl geldiğini daha iyi anlıyorum. </st><st c="39040">Sanırım, onlar da bu işe benim gibi ufak ufak başladılar. </st><st c="39098">Gittikçe acının tiryakisi oldular. </st><st c="39133">Artık onlar için tek bir hedef var: daha çok acı çekebilmek. </st><st c="39194">Geleceğe baktıkça tüylerim diken diken oluyor. </st><st c="39241">İnsanın öleceğini bilmesi gibi bir şey bu. </st><st c="39284">Korkuyorum işte.”</st></p>
			<p><st c="39301">“Evet, haklısın. </st><st c="39319">Seni çok iyi anlıyorum. </st><st c="39343">Merak etme, birlikte mutlaka bir çözüm bulacağız. </st><st c="39393">Bu seanslar sırasında boşalma oluyor mu sende?”</st></p>
			<p><st c="39440">“Eğer izin verirse olur. </st><st c="39466">Bazen buna izin vermez. </st><st c="39490">Ama boşalma olup olmaması benim için çok önemli değil.”</st></p>
			<p><st c="39545">“Peki, nedir asıl aradığın?”</st></p>
			<p><st c="39574">“Başka bir Salih olmak, yani tam bir erkek gibi sertleşebilmek. </st><st c="39639">Müthiş bir haz veriyor bu bana.”</st></p>
			<p><st c="39671">Başka bir Salih, aslanı kafesten çıkarabilirse oluyor. </st><st c="39727">Demek aradığı saf bir cinsellik değil. </st><st c="39766">O başka bir şeyin peşinde. </st><st c="39793">Kedi gibi, kadının ayakları altında sürünürken bir anda aslan kesiliyor. </st><st c="39866">Sanki bir bilmeceyi çözermiş gibi hissediyorum kendimi. </st><st c="39922">Bu işi benim çok iyi anlamam gerekiyor. </st><st c="39962">Ben yeterince anlamazsam ona yardımcı olamam.</st></p>
			<p><st c="40007">Salih karşımda bunları anlatırken oturduğu koltukta yine iki büklüm olduğunu görüyorum. </st><st c="40096">Fazla ciddi olduk galiba. </st><st c="40122">Sıkıldı, bunaldı. </st><st c="40140">Bunları anlatırken kim sıkılmaz ki? </st><st c="40176">Şimdi yine havayı değiştirecek bir şeyler yapmalıyım.</st></p>
			<p><st c="40229">“Yani boşa gitmiyor yediğin dayaklar. </st><st c="40268">Çektiğin eziyete değiyor.”</st></p>
			<p><st c="40294">Acıyla karışık hafif bir gülümseme yayılıyor yüzüne. </st><st c="40348">Sesi giderek boğuk ve kırılgan oluyor.</st></p>
			<p><st c="40386">“Keşke eziyetsiz yakalayabilsem bu hazzı ama olmuyor işte.” </st></p>
			<p><st c="40447">“Acı olmadan haz yok yani.”</st></p>
			<p><st c="40474">“Yok.”</st></p>
			<p><st c="40481">“Ya sonra?”</st></p>
			<p><st c="40493">“Seansın sonunda bana ‘giyin’ der ve seans biter.”</st></p>
			<p><st c="40544">“Sen o zaman nasıl hissedersin kendini?”</st></p>
			<p><st c="40585">“Biraz yorgun, biraz hüzünlü olurum ama tuhaf bir rahatlık gelir üstüme. </st><st c="40659">Hak ettiği cezayı çekmiş insanların huzurudur bu. </st><st c="40709">Bir yandan da yaptığımın yanlış olduğunu bilir, yeniden suçlarım kendimi. </st><st c="40783">Pişman olurum... </st><st c="40800">Böyle karışık duygular işte.”</st></p>
			<p><st c="40829">“Annesinden gizli yaramazlık yapan çocuklara benziyorsun sen. </st><st c="40892">Uyuşturucu kullananlarda da böyledir. </st><st c="40930">Onlar da yaptıklarının yanlış olduğunu bilir ama yine de yaparken bundan büyük bir haz alır, sonra da hüzünlenirler... </st><st c="41049">İstanbul’dan Ankara’ya dönüş hüzünlü olmalı.”</st></p>
			<p><st c="41094">“Evet, hem rahatlamış hem de suç işlemiş çocuklar gibi dönerim evime. </st><st c="41165">Hem huzur hem huzursuzluk aynı anda oturur içime. </st><st c="41215">Ama beni ertesi gün arasa, yine aynı heyecanla koşarım ona. </st><st c="41275">Biraz önce anlattığım koşulların dışında erekte olamıyorum ben. </st><st c="41339">Yaşım otuzu geçti ve ben bir girdabın içinde dönüp duruyorum. </st><st c="41401">Bu gidişle hiç kurtulamayacağım bu işten. </st><st c="41443">Zamanla o kafeslere ben de gireceğim. </st><st c="41481">Hayatım mahvolacak.</st></p>
			<p><st c="41500">Hem ailem hem de arkadaşlarım yeniden evlenmem konusunda beni sıkıştırıp duruyorlar. </st><st c="41586">Kimse bilmiyor işin aslını. </st><st c="41614">Bilmelerinden çok korkuyorum zaten. </st><st c="41650">Herkes böyle sizin gibi dinlemez beni. </st><st c="41689">Kim bilir neler düşünür, neler söylerler hakkımda? </st><st c="41740">Zaten daha şimdiden belki de eşcinsel olduğumu sanıyorlardır. </st><st c="41802">Kimse yanımda bir kızla görmüyor beni. </st><st c="41841">Kızlar var ama hepsi arkadaşım. </st><st c="41873">Hele başımdan geçen o berbat evlilikten sonra, bütün kızlardan çok korkuyorum. </st><st c="41952">Toplum baskısı, özellikle ailem olmasa belki de buraya hiç gelmezdim. </st><st c="42022">Çünkü bir yandan da çok seviyorum o yaşadıklarımı. </st><st c="42073">Uyuşturucu alışkanlığı gibi bir şey işte.”</st></p>
			<p><st c="42115">Yüzüne bir hüzün çöküyor. </st><st c="42142">Yine telefonuyla oynamaya başlıyor. </st><st c="42178">Şu anda söze nasıl devam etmesi gerektiğini bilmiyor. </st><st c="42232">Bu işten vazgeçmek isteyip istemediği bile belli değil. </st><st c="42288">Bence en çok bu nedenle kafası karışık. </st><st c="42328">Şu anda hayatında zevk aldığı, doyum bulabildiği tek şey dominayla yaşadıkları. </st><st c="42408">Geri kalan hiçbir şeyin anlamı kalmamış onun için. </st><st c="42459">İşimiz sandığımdan da zor olacak. </st><st c="42493">Bu çocukla ilgili bilmem gereken daha çok şey var benim. </st><st c="42550">Şu anda en önemli konu, onu bir an önce bu kararsızlıktan kurtarabilmek. </st><st c="42623">Bunun için tünelin ucundaki ışığı ona gösterebilmeliyim. </st><st c="42680">Kaybettiği umutlarını bir an önce yeniden yakalamasını sağlamalıyım.</st></p>
			<p><st c="42748">“Kararsızsın gibi geldi bana.”</st></p>
			<p><st c="42779">“Özellikle erkekler için biliyorsunuz cinsellik çok önemlidir. </st><st c="42843">Hayatın anlamıdır bazen. </st><st c="42868">Benim için cinsellik sadece bu. </st><st c="42900">Başka türlü hiçbir şey hissedemiyorum. </st><st c="42939">Sanki duygularım buzdolabına konmuş gibi donuyor. </st><st c="42989">Ama dominant bir kadın varsa karşımda, beni çekip çevirebiliyorsa, her şey değişiyor. </st><st c="43075">Ama ayaklarının dibinden kalkıp yanına uzandığım anda her şey bitiyor. </st><st c="43146">Sönüyorum. </st><st c="43157">Böyle birine erkek denebilir mi?”</st></p>
			<p><st c="43190">Yeşil gözleri nemleniyor. </st><st c="43217">“Dominant bir kadın varsa karşımda” sözü dikkatimi çekiyor. </st><st c="43277">Evet, şu anda, karşısında dominant bir kadın var ve ilk günden beri o da bunun farkında. </st><st c="43366">Acaba bu durum onun psikolojisini nasıl etkiliyor? </st><st c="43417">Zayıf, dominant olmayan bir kadın doktora güvenmezdi. </st><st c="43471">Ama böyle, dominant kadınların karşısında onun yeri, kadının ayaklarının altı. </st><st c="43550">Onu ilk tanıdığım günden beri hem yakın, hem de çok saygılı davranıyorum ona. </st><st c="43628">Yani dominant kadın asla ondan üstün değil, bunu görsün istiyorum. </st><st c="43695">Onun sorunlarının çözümünde benim bu tavrım çok etkin olacak. </st><st c="43757">Bu arada sorunun ne kadar derin olduğunu fark ediyorum. </st><st c="43813">Tam bir empotans yani iktidarsızlık anlatıyor bana. </st><st c="43865">Derin bir iç çekmeyle karışık bir hıçkırık yankılanıyor odamda ve “Onun için de hiçbir kadınla beraber olamıyorum ben...” diyor.</st></p>
			<p><st c="43993">Sonra yine ağlamaklı bir sesle anlatmaya devam ediyor:</st></p>
			<p><st c="44048">“Benim de bir karım, ailem, çocuklarım olsun isterdim.”</st></p>
			<p><st c="44104">“İnsanların yüzüne daha rahat bakabilmek, toplum içinde kendini suçlu çocuklar gibi hissetmemek, herkesi aldattığın, kandırdığın, kendini olduğundan çok daha farklı göstermek gibi duygulardan kurtulmak isterdin.”</st></p>
			<p><st c="44317">“Evet... </st><st c="44327">Kendimi hilekâr, düzenbaz biri gibi hissediyorum.”</st></p>
			<p><st c="44377">“Sanki kimsenin bilmediği bir sakatlığın var ve sen bunu onlardan hep saklıyorsun.”</st></p>
			<p><st c="44461">“Evet, anladınız beni. </st><st c="44485">Yıllardır birilerine bu yaşadıklarımı anlatmayı ve paylaşmayı öyle çok istedim ki... </st><st c="44570">Ama bu öyle bir şey ki, kimseye anlatamazsınız. </st><st c="44618">Yüzüme söylemeseler bile içlerinden beni nasıl kınayacaklarını öyle iyi biliyorum ki... </st><st c="44706">Ben kınamıyor muyum, kızmıyor muyum kendime!”</st></p>
			<p><st c="44751">“Sen de kızıyor musun?” </st></p>
			<p><st c="44776">Şimdi yeşil gözleri ışıl ışıl. </st><st c="44807">Sanki sınava çok iyi hazırlanmış bir öğrenci gibi bütün bildiklerini bir çırpıda anlatmak istiyor bana. </st><st c="44911">Hafifçe gülümseyerek dinliyorum onu.</st></p>
			<p><st c="44947">“Hem nasıl kızıyorum bir bilseniz. </st><st c="44983">Bilerek, isteyerek ve çok zevk alarak yapıyorum ben bunları. </st><st c="45044">Hani taammüden adam öldürmek derler ya, tıpkı onun gibi. </st><st c="45101">Her şey bittikten sonra bir hüzün çöküyor üstüme. </st><st c="45151">Utanıyorum, tiksiniyorum kendimden. </st><st c="45187">Beni seven insanların yanında suçlu hissediyorum kendimi. </st><st c="45245">Çoğu zaman yüzlerine bile bakamıyorum. </st><st c="45284">Gözlerimden anlayıverecekler ne halt ettiğimi sanıyorum. </st><st c="45341">Ve işte hayat böyle geçiyor.”</st></p>
			<p><st c="45370">“Oldukça hüzünlü bir hikâye. </st><st c="45400">Hayat da öyle değil mi zaten? </st><st c="45430">Trajikomik. </st><st c="45442">Bir yandan insanı güldürürken, bir yandan hüzünlendiriyor. </st><st c="45501">Oldukça yakışıklı, aklı başında bir insansın. </st><st c="45547">Her şeyin de farkındasın. </st><st c="45573">Beğenmiyorsun, sevmiyorsun yaptıklarını. </st><st c="45614">Sen de herkes gibi olmak, utanmadan, sıkılmadan, huzur içinde yaşamak istiyorsun. </st><st c="45696">Diğer arkadaşların bir yandan arzu ettikleri cinselliği en iyi şekilde yaşarken, bir yandan da toplum içinde rahat ve huzur içinde olabiliyorlar. </st><st c="45842">En büyük fark işte burada. </st><st c="45869">Sen yasak, günah, çarpık ve insanların kabul etmeyeceği bir yerde bulmuşsun doyumu. </st><st c="45953">Şimdi bize düşen, bu enerjiyi bir başka tarafa yönlendirebilmek. </st><st c="46018">Önce direksiyonu sıkı sıkı tutmayı öğrenmelisin. </st><st c="46067">Korkuyorsun direksiyonu tutmaktan. </st><st c="46102">Onun için kontrol edilmek, tabi olmak, yönetilmek istiyorsun. </st><st c="46164">Senin yerine başkası alsın sorumluluğu istiyorsun. </st><st c="46215">Aslında araban çok güzel. </st><st c="46241">Bir de onu iyi kullanmayı bilebilsen, her şey çok güzel olacak.”</st></p>
			<p><st c="46305">Bu sözlerim hoşuna gidiyor. </st><st c="46334">Koltuğunda iki büklüm oturan Salih yavaşça doğruluyor. </st><st c="46389">Gözlerinde bir umut pırıltısı var şimdi. </st><st c="46430">Benim de istediğim tam olarak buydu.</st></p>
			<p><st c="46466">“Buraya ilk geldiğimde de söylemiştiniz. </st><st c="46508">‘Sen sahipsizsin’ demiştiniz bana. </st><st c="46543">Araba da şoförsüz. </st><st c="46562">Benden iyi bir şoför olabilir mi sizce?”</st></p>
			<p><st c="46602">“Olur olur. </st><st c="46615">Yeter ki sen bunu gerçekten iste. </st><st c="46649">Şu aslanı da kafeslere kapatmaktan vazgeç. </st><st c="46692">Bırak arada bir hava alsın. </st><st c="46720">Başını bile uzatamıyor gariban.”</st></p>
			<p><st c="46752">“Aslan mı dediniz? </st><st c="46772">Hangi aslan?”</st></p>
			<p><st c="46785">“Onu da sen bul. </st><st c="46803">Bugün bana daha önce dinlemediğim bir sürü şey anlattın. </st><st c="46860">Şimdi sıra bende. </st><st c="46878">Ben de sana bilmediğin bir sürü şey anlatacağım ama buna daha sıra gelmedi. </st><st c="46954">Bir dahaki seansta yine sen anlatacaksın. </st><st c="46996">Yani sorgun henüz bitmedi!”</st></p>
			<p><st c="47023">Ayağa kalkarken ikimizin de yüzüne muzip bir gülümseme yayılıyor. </st><st c="47090">Salih’in gözlerindeki pırıltı hâlâ yerli yerinde duruyor. </st><st c="47148">Elimi sıkarken artık ilk günkü gibi yerlere kadar eğilmiyor. </st><st c="47209">Dostça, sevgiyle sıkıyor elimi. </st><st c="47241">Onu kapıya kadar uğurlarken ben de sevgiyle bakıyorum ona. </st><st c="47300">Elinde telefonu, yaylanarak yürüyor koridorda. </st><st c="47347">Artık ayakkabıları ayağını sıkmıyor galiba. </st><st c="47391">Doğrudan Tuna’nın yanına gidiyor. </st><st c="47425">Yeni bir randevu alıyor kendisine. </st><st c="47460">Elimle uzaktan Tuna’ya işaret ediyorum, yakın bir tarihe randevu vermesi için.</st></p>
			<p><st c="47538">Bu arada yemek yemediğimi hatırlıyor, mutfağın yolunu tutuyorum. </st><st c="47604">Aman ne güzel, mutfakta yalnız olmayacağım. </st><st c="47648">Sevgili arkadaşlarım Ayşe, Emine, Cengiz ve Mehmet Akif de oradalar. </st><st c="47717">Demek onlar da hastalarını bekletmemek için yemek yemeden hastalarını görmüşler. </st><st c="47798">Bir yandan yemeğimizi yerken bir yandan da koyu bir sohbete dalıyoruz. </st></p>
		</div>
<div id="charCountTotal" value="47869"></div></body>
</html>
