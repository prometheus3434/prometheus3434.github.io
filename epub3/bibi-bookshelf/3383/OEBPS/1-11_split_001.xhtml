<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
<div>
<p><st c="0">Yine efkârlı bir ifadeyle, hem başını hem ellerini sallayarak söylüyor bu sözleri. </st><st c="84">Annesi anlatırken nasıl da duygulanmıştım. </st><st c="127">Ama nedense bu kızın duygularını paylaşamıyorum bir türlü. </st><st c="186">Yaptığı her hareket sinirime dokunmaya devam ediyor. </st><st c="239">Çok garip ama hiç saygı duyamıyorum ona. </st><st c="280">Halbuki benim aynı işleri yapan pek çok hastam oldu. </st><st c="333">Hepsine ayrı ayrı saygı duydum, duygularını, acılarını paylaştım. </st></p>
			<p><st c="399">“Sonra, azıcık para bırakıp çekip gitti İrfan. </st><st c="446">Ben düştüm yollara. </st><st c="466">Nereye gideceğimi bilmiyordum ama keyfim yerindeydi. </st><st c="519">Yanımda nüfus kâğıdım bile yoktu. </st><st c="553">Zaten olsa da, ben bir ölüydüm. </st><st c="585">İstanbul’un kalabalık sokaklarında, etrafıma bakınarak, akşama kadar gezdim. </st><st c="662">Acıkınca simit alıp yedim. </st><st c="689">Akşam olunca, gazinoların ışıkları yanmaya başladı. </st><st c="741">İçlerinde ışığı en parlak olanının kapısından içeri girdim. </st><st c="801">Önce kapıdaki zebella gibi adamlar beni içeri almak istemediler. </st><st c="866">Sonra kapısında ‘müdüriyet’ yazılı odaya soktular beni. </st><st c="922">Yılışık yılışık gülen, kocaman adamlar girip çıktı odaya. </st><st c="980">Sonra yaşlıca bir adam geldi benimle konuşmaya. </st><st c="1028">‘Evden mi kaçtın, senin yaşın küçük, başımızı belaya sokma bizim’ dedi. </st><st c="1100">Sonra benim aslında ölü olduğumu anlatınca, korkuları azaldı. </st><st c="1162">Duruma çare aramaya başladılar. </st><st c="1194">O yaşlı adam, evine götürdü beni.”</st></p>
			<p><st c="1228">“Korkmadın mı o adamın evine gitmeye?”</st></p>
			<p><st c="1267">“Ne korkacağım? </st><st c="1284">Korkacak bir şey kalmamıştı ki zaten. </st><st c="1322">Bekâretimi birkaç gün önce kaybetmiş, biraz canım yansa da, yaşadıklarımız hoşuma gitmişti. </st><st c="1414">Bu da en fazla aynı şeyleri yapacaktı bana.”</st></p>
			<p><st c="1458">Bu ne cesaret, bu nasıl bir düşünce tarzı, nasıl bir hayat felsefesi? </st><st c="1529">Bu kızın kendine ait değerli hiçbir şeyi yok mu? </st><st c="1578">Nasıl bu hale gelmiş bu kız? </st><st c="1607">Bir şey söylemeden bakıyorum yüzüne..</st></p>
			<p><st c="1644">“Bu işlerin raconu bu doktor hanım. </st><st c="1681">Bir de üstelik kızlığım bozulduğu için kızdılar bana. </st><st c="1735">Bozulmasaymış, daha çok para edermişim.”</st></p>
			<p><st c="1775">“Sen ne dedin onlara?”</st></p>
			<p><st c="1798">“Ne diyeceğim? </st><st c="1814">Yavaş yavaş işi öğrenmeye çalışıyordum. </st><st c="1854">Burası hiç bizim eve benzemiyordu. </st><st c="1889">Bambaşkaydı böyle yerlerin kuralları.”</st></p>
			<p><st c="1927">“Hiç pişman olmadın mı evinden kaçtığına?”</st></p>
			<p><st c="1970">“Yok, olmadım. </st><st c="1986">Ben zaten bunu istiyordum. </st><st c="2013">Dikensiz gül olmadığını tahmin ediyordum zaten. </st><st c="2061">Yine de bizim evden daha iyiydi. </st><st c="2094">Ben erkekleri seviyordum, onlar da beni. </st><st c="2135">Karnım doyuyordu. </st><st c="2153">Önüme tepsi tepsi yemekler geliyor, gündüzleri genellikle dokunmuyorlardı bana. </st><st c="2233">Akşam olunca önce banyoya girip yıkanıyordum. </st><st c="2279">Rafet amcanın evinde kocaman bir banyo vardı. </st><st c="2325">Küveti suyla doldurup, saatlerce yatıyordum içinde. </st><st c="2377">Suya şampuan döküp köpürtüyordum. </st><st c="2411">Mis gibi kokuyordu her taraf. </st><st c="2441">Bir sürü rengârenk elbiseler almışlardı bana. </st><st c="2487">Banyodan çıkınca istediğim elbiseyi giyip süsleniyordum. </st><st c="2544">Ben zaten çocukluğumdan beri süslenmeye bayılırım. </st><st c="2595">O zaman annem izin vermezdi buna. </st><st c="2629">Artık bu konularda bana kimse karışmıyor, her istediğimi alıyorlardı. </st><st c="2699">Akşam olunca kapıya bir araba geliyor, şoför gideceğim yere beni eliyle teslim ediyor, gece yarısı da bıraktığı yerden almaya geliyordu.”</st></p>
			<p><st c="2836">“Nereye götürüyorlardı seni?”</st></p>
			<p><st c="2866">“Parayı kim verirse ona. </st><st c="2892">Her gece başka bir adamın yanına gidiyordum. </st><st c="2937">Bir süre sonra müşterileri tanımaya başladım. </st><st c="2983">Bazen aynı adamlar tekrar tekrar çağırıyordu beni.”</st></p>
			<p><st c="3034">“Parayı sana mı veriyorlardı?”</st></p>
			<p><st c="3065">“Yok canım. </st><st c="3078">Ben paranın yüzünü bile görmüyordum. </st><st c="3115">Şoför alıp, Rafet amcaya veriyordu. </st><st c="3151">O da bana gül gibi bakıyordu.”</st></p>
			<p><st c="3181">“Yani senin bütün bunlardan hiç şikâyetin yoktu.”</st></p>
			<p><st c="3231">“Yoktu. </st><st c="3240">Daha çocuktum. </st><st c="3255">On beş-on altı yaşlarında ya vardım ya yoktum. </st><st c="3302">O zamanlar böyle değildim. </st><st c="3329">İncecik, çöp gibi bir çocuktum. </st><st c="3361">Belki yaşımdan da küçük gösteriyordum. </st><st c="3400">Sonra yavaş yavaş büyüdüm, serpildim. </st><st c="3438">Boyum posum uzadı, kilo aldım. </st><st c="3469">Yani sizin anlayacağınız kadına döndüm.”</st></p>
			<p><st c="3509">Canım sıkılarak dinliyorum onu. </st><st c="3542">Anlamıyorum da... </st><st c="3560">Gazete haberi gibi bir şeyler anlatıyor. </st><st c="3601">İnanılması zor. </st><st c="3617">Benden çok uzak. </st><st c="3634">Çok istesem de bir türlü yaklaşamıyorum ona.</st></p>
			<p><st c="3678">“Peki ama bir kimliğin yoktu. </st><st c="3709">Bu işi nasıl hallettiniz?”</st></p>
			<p><st c="3735">“Önceleri hep gizli çalıştığım için, kimliğe ihtiyacım yoktu zaten. </st><st c="3804">Sonradan bir yolunu buldular, benim de bir nüfus kâğıdım oldu ama bunun için yaşımın on sekizi bulmasını beklediler. </st><st c="3921">Ben kadına benzeyince, ‘Hayat Parlak’ yazan bir kimliğim oldu.”</st></p>
			<p><st c="3984">O zaman hatırlıyorum Hayat’ın gerçek adını. </st><st c="4029">Melek’ti onun adı. </st><st c="4048">“Haklısın” diyorum içimden. </st><st c="4076">“Melek adı, artık sana yakışmazdı zaten.”</st></p>
			<p><st c="4117">“Hayat senin gerçek adın değil herhalde?”</st></p>
			<p><st c="4159">“Değil.”</st></p>
			<p><st c="4168">“Kim buldu sana bu adı?”</st></p>
			<p><st c="4193">“Onlara kalsa, Alev, Arzu filan diyeceklerdi ama Hayat adını ben seçtim.”</st></p>
			<p><st c="4267">“Neden?”</st></p>
			<p><st c="4276">“Ben hayatımı yaşamak istiyordum. </st><st c="4311">Her şeyi bunun için göze almıştım. </st><st c="4346">Onun için adım Hayat olsun istedim. </st><st c="4382">Nüfus kâğıdım çıkana kadar Rafet amcanın evinde kaldım. </st><st c="4438">Oraya her gün temizliğe gelen yaşlı bir kadın vardı. </st><st c="4491">Sabah erkenden gelir, biz kalkana kadar ortalığı toplar, kahvaltıyı hazırlardı. </st><st c="4571">Rafet amca da, ben de çok geç kalkardık. </st><st c="4612">Öğlene doğru kahvaltı faslı bitince, o gazinoya giderdi. </st><st c="4669">Ben önceleri onu gazinonun sahibi sanırdım. </st><st c="4713">Sahibi değil, müdürüymüş.”</st></p>
			<p><st c="4739">“Nasıl bir adamdı Rafet amca?”</st></p>
			<p><st c="4770">“Yaşlı, kısa boylu, tıknaz, çok sigara içmekten sesi kısılmış, çok içki içtiği için kıpkırmızı yüzlü, koca burunlu, yüzü çiçek bozuğu dolu, göbekli bir adamdı. </st><st c="4931">Bana iyi davranırdı. </st><st c="4952">Çünkü o zamanlar benim üzerimden çok para kazandılar. </st><st c="5006">Canı isteyince beni koynuna alır, sabaha kadar oynaşırdı benimle. </st><st c="5072">Ama ne de olsa yaşlıydı. </st><st c="5097">Bir de benden çok parayı severdi. </st><st c="5131">Uzun uzun odasına kapanıp para sayar, hesap yapardı. </st><st c="5184">Fazla konuşanı sevmezdi. </st><st c="5209">Hadime teyze bile ufak sesle konuşur, Rafet amca sesini duyacak diye korkardı. </st><st c="5288">Bir de telefon vardı odasında, durmadan çalardı. </st><st c="5337">Telefonda konuşurken sesinin tonu bile değişir, kamburunu çıkara çıkara, selam verir gibi önüne eğilerek, ‘baş üstüne efendim’ derdi arayanlara. </st><st c="5482">Biz de Hadime teyzeyle onun bu haline gizliden gülerdik. </st><st c="5539">Gözlerinin beyazı bile kırmızıydı. </st><st c="5574">Gazinoda çalışanlarla konuşurken aslan kesilir, onlara etmediği küfür kalmazdı.”</st></p>
			<p><st c="5654">“Seni de götürür müydü gazinoya?”</st></p>
			<p><st c="5688">“Yok, hiç götürmezdi. </st><st c="5711">Oraya sık sık polis baskını oluyormuş. </st><st c="5750">Beni polislerden bucak bucak saklarlardı. </st><st c="5792">Cezası varmış. </st><st c="5807">Ama arada bir arabaya bindirip bana elbise filan almak için büyük mağazalara götürürdü. </st><st c="5895">Çok severdim oralara gitmeyi, çünkü başka türlü evden çıkmam yasaktı. </st><st c="5965">Sürekli biri nöbet tutardı evde. </st><st c="5998">Kaçacağım diye korkarlardı. </st><st c="6026">Halbuki kaçıp da nereye gideceğim?”</st></p>
			<p><st c="6061">“Yani yasaklar o zaman da bırakmadı senin peşini.”</st></p>
			<p><st c="6112">“Bırakmadı. </st><st c="6125">Sadece bir dönem vardı ki hayatımda, işte o zaman çok mutluydum ben. </st><st c="6194">Karışanım, görüşenim yoktu. </st><st c="6222">İstediğim gibi yaşıyordum ama kısa sürdü. </st><st c="6264">Ah benim aptal kafam...”</st></p>
			<p><st c="6288">Elini yumruk yapıp kafasına vuruyor ama vurur gibi yapmıyor, gerçekten vuruyor. </st><st c="6369">Bu kadının kendine hiç insafı yok.</st></p>
			<p><st c="6403">“Demek senin de hayatında pişman olduğun bir şeyler var.”</st></p>
			<p><st c="6461">“Olmaz mı?”</st></p>
			<p><st c="6473">“Bana hiçbir şeyden pişmanlık duymadın gibi gelmişti. </st><st c="6528">Her neyse... </st><st c="6541">Demek hep bir nöbetçi bırakırlardı yanına.”</st></p>
			<p><st c="6584">“Evet. </st><st c="6592">Evde hiç yalnız kalmazdım. </st><st c="6619">Hadime teyze beni birine emanet etmeden çıkmazdı evden.”</st></p>
			<p><st c="6675">“Hadime teyzeyle ilişkileriniz nasıldı?”</st></p>
			<p><st c="6716">“O da eski kulağı kesiklerdendi.”</st></p>
			<p><st c="6750">“Neydi neydi?”</st></p>
			<p><st c="6765">“Yani o yolun eski yolcularındandı. </st><st c="6802">Bir gözü kördü. </st><st c="6818">Kasığında da kocaman bir yara izi vardı. </st><st c="6859">Arada bir açıp bana gösterirdi. </st><st c="6891">Karnı, yeni sürülmüş tarla gibi kambur samburdu kadının. </st><st c="6948">Gençken vurmuşlar. </st><st c="6967">Sonradan Rafet amca yanına almış. </st><st c="7001">Uzak bir gecekonduda tek başına otururdu. </st><st c="7043">Ekmek parası uğruna oralarda sürünür dururdu. </st><st c="7089">Arada bir bana nasihat ederdi. </st><st c="7120">O zaman söyledikleri benim bir kulağımdan girer, öbüründen çıkardı. </st><st c="7188">Ama en çok, ‘Öl ama sakat kalma’ dediğini hatırlıyorum. </st><st c="7244">Bakın işte bu çok doğru. </st><st c="7269">Bizim meslekte, sakat kalmak hepimizin korkulu rüyasıdır. </st><st c="7327">Ölmekten korkmayız. </st><st c="7347">Nasıl olsa bir gün ölüp gideceğiz ama sakat kaldınız mı, işiniz bitti demektir. </st><st c="7427">Kimse sahip çıkmaz size.”</st></p>
			<p><st c="7452">“Hayat, o zamanlar yaşın da çok küçükmüş. </st><st c="7495">Geceleri seni götürdükleri yerlerde ne yapardın?”</st></p>
			<p><st c="7544">Gözleri soğuk ve parlak. </st><st c="7570">Yüzü meleklikle şeytanlık arasında gidip geliyor.</st></p>
			<p><st c="7619">“Ne yapacağım, ne derlerse onu yapardım. </st><st c="7661">Çok hırpalarlardı beni. </st><st c="7685">Hepsi de yaşlı, sarhoş, ağzı leş gibi kokan adamlardı. </st><st c="7740">Hiçbir şeyden utanmaz, beni her türlü kullanırlardı. </st><st c="7793">Hadime teyzenin işi nasıl evi barkı temizlemek, yemek yapmak, tuvaletleri ovmaksa, benim işim de o leş kokulu heriflere hizmet etmekti. </st><st c="7929">‘Bir an önce şu iş bitse, onlar rahatlasa da, ben de kurtulsam’ diye dua ederdim. </st><st c="8011">Her yerimi çok acıtırlardı. </st><st c="8039">Kimi de döverdi. </st><st c="8056">Yapamadıysa, bu sanki benim suçummuş gibi, basardı tokadı. </st><st c="8115">Aman hepsi aynıydı. </st><st c="8135">Önce yılışık yılışık güler, akılları sıra bana güzel sözler söyler, işin sonunda her şey değişirdi. </st><st c="8235">Öğrenmiştim bunları. </st><st c="8256">İş bitince, sanki biraz önce benim için ölen, bana sarım sarım sarılan onlar değilmiş gibi uzak uzak kaçarlardı benden. </st><st c="8376">Eve bir gelirdim ki, savaştan çıkmış gibi... </st><st c="8421">Bütün vücudumda çürükler, morluklar olurdu. </st><st c="8465">Gözlerimin altı çöker, sırtımda taş taşımıştan beter olurdum. </st><st c="8527">En çok da şeye kızardım.... </st><st c="8555">O leş kokuları üzerime sinerdi. </st><st c="8587">Ertesi gün ne kadar yıkansam, o koku üzerimden çıkmaz gibi gelirdi bana.”</st></p>
			<p><st c="8660">İçime hafif bir sızının yayıldığını hissediyorum. </st><st c="8711">İlk kez duygulanıyorum. </st><st c="8735">Ona eskisi kadar sinir olmuyorum artık. </st><st c="8775">Küçücük bir kızın yaşadıklarını anlatıyor bana. </st><st c="8823">Hem de oralara kendi ayağıyla giden, bundan hiç pişmanlık duymayan, hatta hayatından memnun olduğunu söyleyen küçük bir kızın hikâyesi.</st></p>
			<p><st c="8958">“Kaçmandan neden korktukları anlaşıldı. </st><st c="8999">Buna herkes dayanamaz.”</st></p>
			<p><st c="9022">“Benim için geri dönüş yolları çoktan kapanmış, bütün köprüler atılmıştı o zaman ama ben zaten her şeye rağmen o eve geri dönmek istemiyordum. </st><st c="9166">Babam dövene kadar, başkaları dövüyordu. </st><st c="9207">Annemin yerine Rafet amca kapatıyordu beni eve. </st><st c="9255">Olsun, yine de halimden şikâyetçi değildim.”</st></p>
			<p><st c="9299">“Neden Hayat, neden bu kadar nefret ettin evinden, ailenden? </st><st c="9361">Ülkemizde, senin şartlarında yaşayan pek çok genç kız var. </st><st c="9420">Senin onlardan farkın neydi?”</st></p>
			<p><st c="9449">Gözlerini dikmiş, bana bakıyor. </st><st c="9482">Gözlerinde derin bir kin ve öfkenin izleri görüyorum.</st></p>
			<p><st c="9535">“Ben evde diken gibi batıyordum herkese. </st><st c="9577">Özellikle anneme. </st><st c="9595">Benden korkuyordu annem. </st><st c="9620">Tam bilmiyorum ama belki de anneanneme benzediğim için korkuyordu, sevmiyordu beni. </st><st c="9704">Annesine, anlayamadığım bir öfkesi vardı. </st><st c="9746">Ona benzediğimi söylerken, iğrenir gibi bakardı bana. </st><st c="9800">Yürüyüşüme bile kızar, ‘Sallanma, doğru yürü’ derdi. </st><st c="9853">Saçıma toka bile takamazdım. </st><st c="9882">Halbuki yaşıtlarımın hepsinin renkli tokaları vardı. </st><st c="9935">Geceliğimin bile yakası açılsa kızardı, üstelik evde bizden başka kimse olmadığı halde. </st><st c="10023">Bazen radyoyu açar, kendi kendime şarkıcılarla şarkı söylerdim. </st><st c="10087">Koşarak gelir, kapatırdı radyoyu. </st><st c="10121">Yani benim her şeyime sinir olurdu. </st><st c="10157">Takmıştı bana kafayı. </st><st c="10179">Ne yapalım yani, ben de böyleyim işte. </st><st c="10218">İçim hep kıpır kıpırdı. </st><st c="10242">İlk regl olduğumda da kızmıştı bana. </st><st c="10279">Sanki bir suç işlemişim gibi. </st><st c="10309">Bilirdim onun neden korktuğunu.”</st></p>
			<p><st c="10341">“Neden korkardı sence?”</st></p>
			<p><st c="10365">“Neden olacak, böyle olmamdan. </st><st c="10397">Oh olsun. </st><st c="10407">Korktuğundan daha kötü oldum. </st><st c="10437">Galip’le mezarının başına gittiğimizde, uzun uzun konuştum onunla. </st><st c="10504">Zaten konuşmak için gitmiştim oraya.”</st></p>
			<p><st c="10541">“Ne dedin annene?”</st></p>
			<p><st c="10560">“‘Korktun da ne oldu, ben yine yapacağımı yaptım. </st><st c="10611">Hiç de pişman değilim. </st><st c="10634">İyi ki yapmışım. </st><st c="10651">Keşke ölmeden görebilseydin, içimin yağları eriyecekti ama olsun, işte başına geldim. </st><st c="10737">O mıymıntı kızın gibi yaşamaktansa, gönlüm nasıl isterse öyle yaşarım’ dedim. </st><st c="10815">‘Sen iyi bir anne olsaydın da, beni bu hallere düşürmeseydin’ dedim sonra da. </st><st c="10893">‘İşte öldün gittin, babamın dayaklarından başka gün görmedin bu dünyada. </st><st c="10966">Sen bu kadar aptal, geri zekâlıysan, ben ne yapayım?’ Neymiş efendim, babamdan ayrılamazmış. </st><st c="11059">Bizim adımıza leke süremezmiş. </st><st c="11090">‘Leke öyle olmaz böyle olur’ dedim. </st><st c="11126">Gerçi yaşarken o lekeyi gözüne sokamadım ama hiç olmazsa, başına gidip iyice içimi boşalttım.”</st></p>
			<p><st c="11220">“Galip duydu mu söylediklerini?”</st></p>
			<p><st c="11253">“Yok, onun yanında söylenir mi bunlar! </st><st c="11293">‘Sen biraz öteye git. </st><st c="11315">Benim annemle konuşacaklarım var’ dedim. </st><st c="11356">‘Sen manyaksın’ diyerek biraz dolaşıp geldi.”</st></p>
			<p><st c="11401">Şimdi yeri geldi. </st><st c="11420">Meliha Hanım’ın ne zaman ve nasıl öldüğünü sorabilirim.</st></p>
			<p><st c="11475">“Ne zaman öldü annen?”</st></p>
			<p><st c="11498">“Üç ay kadar oluyor.”</st></p>
			<p><st c="11520">Demek daha yeni öldü Meliha. </st><st c="11550">Acaba o pırıl pırıl parlayan kafasında ne kadar saçı vardı öldüğünde? </st><st c="11620">Uzattı mı saçlarını, taradı mı onları? </st></p>
			<p><st c="11659">“Son zamanlarda babamla araları iyiymiş. </st><st c="11700">Yani sizin anlayacağınız dayak yemiyormuş. </st><st c="11743">Sık sık evlere mevlit okumaya gidiyor, geri kalan zamanında da seccadenin başından kalkmıyormuş. </st><st c="11840">Sonra hastalanmış. </st><st c="11859">Kanser demişler. </st><st c="11876">Babam bakmış ona. </st><st c="11894">Onu banyoda önce ıslatıp, sonra hortumla döven babam bakmış. </st><st c="11955">Düşünebiliyor musunuz? </st><st c="11978">Kızı olacak o mıymıntı neredeydi acaba? </st><st c="12018">Benim bir üvey ağabeyim vardı. </st><st c="12049">Babamın ilk karısından olan oğlu. </st><st c="12083">O da mıymıntının tekiydi. </st><st c="12109">Babasının sözünden dışarı çıkamazdı. </st><st c="12146">Babam canavar gibi olduğu için, hepimiz ona karşı bir olurduk. </st><st c="12209">Bu oğlan da çok korurdu annemi. </st><st c="12241">Bir süre önce babam iflas etmiş. </st><st c="12274">Necdet abim de o ara birine kefil olmuş galiba. </st><st c="12322">Ondan sonra da bir daha bellerini doğrultamamışlar. </st><st c="12374">Babam kim bilir nasıl kızmıştır Necdet abime. </st><st c="12420">Zaten o ara hastalanmış. </st><st c="12445">O da kansermiş. </st><st c="12461">Ortalarda kalmış gariban. </st><st c="12487">Annemle üç gün arayla ölmüşler. </st><st c="12519">Onu gömdükleri günün hemen ertesi gün ölmüş annem. </st><st c="12570">Mezarları yan yana. </st><st c="12590">Sağlıklarında çok iyi anlaşırlardı, öbür tarafa da birlikte gitmişler. </st><st c="12661">Yirmi gün önce de babam öldü. </st><st c="12691">Ona bakan da olmadığı için sürünmüş adam. </st><st c="12733">Yani annemi öldürmeden gitmedi öbür tarafa. </st><st c="12777">Halbuki ne kadar da büyüktü annemden. </st><st c="12815">Tabii, herkes ettiğini bulacak. </st><st c="12847">Az ah almadı bizden. </st><st c="12868">Hastane köşelerinde inleyerek, yalnız başına can vermiş. </st><st c="12925">Kız kardeşim Nur bile pek ilgilenmemiş galiba. </st><st c="12972">Onun mezarı çok uzaktaymış. </st><st c="13000">Başına gidemedim. </st><st c="13018">İyi ki annemin yanına gömmemişler. </st><st c="13053">Bari öbür tarafta rahat etsin kadıncağız.”</st></p>
			<p><st c="13095">Demek Necdet’le üç gün arayla ölmüş ve yan yana yatıyorlar... </st><st c="13158">Kader mi, tesadüf mü, her neyse, üç gün arayla, aynı hastalıktan ölüp yan yana gömülmeleri insanın içini ürpertiyor. </st><st c="13275">Demek bana geldikten sonra Meliha kendini ibadete verdi. </st><st c="13332">Kocasına güler yüz gösterdi ve dayak yemedi bir daha. </st><st c="13386">Aferin sana Meliha, aferin... </st><st c="13416">Kısa süre de olsa yakaladın demek huzuru. </st><st c="13458">Ama öbür tarafa gitmek için neden bu kadar acele ettin? </st><st c="13514">Yoksa Necdet’in yanına yatabilmek için miydi bu acele? </st><st c="13569">Şimdi rahat mısın orada? </st><st c="13594">Ebedi mutluluk mu bu sefer yakaladığın? </st><st c="13634">Affettin mi Necdet’i? </st><st c="13656">Bence affettin. </st><st c="13672">Daha burada, karşımda otururken affetmiştin sen onu. </st><st c="13725">“Allah adın zikredelim evvela”diyordun o gün. </st><st c="13771">Şimdi de Necdet’in adını mı zikrediyorsun oralarda? </st><st c="13823">Her şeye rağmen, Necdet’i ne kadar çok sevdiğini açıkça söylemeden, ne de güzel anlatmıştın bana ona karşı olan duygularını. </st></p>
			<p><st c="13948">Benim derin düşüncelere dalıp hafifçe gülümsediğimi görünce, buna bir anlam veremeyen Hayat, tuhaf tuhaf bakıyor yüzüme. </st><st c="14069">Kadın haklı. </st><st c="14082">Gülünecek bir şey değil anlattıkları. </st><st c="14120">Benim ne düşündüğümü ne bilsin! </st><st c="14152">Ailesinin geçmişini ben ondan çok daha iyi biliyorum ama o bunu bilmiyor. </st><st c="14226">Şimdi bu halime bir kılıf bulmalıyım. </st></p>
			<p><st c="14264">“Bir yandan annene çok kızıyor, bir yandan da üzülüyorsun. </st><st c="14323">Ona gülüyorum.”</st></p>
			<p><st c="14338">“Doğru diyorsunuz. </st><st c="14358">İnsan annesini sevmez mi? </st><st c="14384">Ama annemin beni sevdiğini hiç sanmıyorum. </st><st c="14427">O Nur’u severdi. </st><st c="14444">Tam onun istediği gibiydi Nur. </st><st c="14475">Benim de adım gibi olmamı istedi herhalde. </st><st c="14518">Melek gibi... </st><st c="14532">Beni doğuran kendisi. </st><st c="14554">Melek değil, şeytan, ateş doğurmuş. </st><st c="14590">Sonra da adını Melek koymuş. </st><st c="14619">Ulan sen şeytana melek desen ne, demesen ne!”</st></p>
			<p><st c="14664">Unutmayı beceremediği, anlaşılmaz bir yenilmişlik duygusu var içinde. </st><st c="14735">Sevilmemişliğin, kabul görememenin kekremsi tadı var yüreğinde.</st></p>
			<p><st c="14798">“Melek!..”</st></p>
			<p><st c="14809">“Efendim, şey, yani, işte öyle kızınca şaşırıyorum konuşmayı. </st><st c="14872">Ne meleği Gülseren Hanım, bir daha bana Melek filan demeyin. </st><st c="14933">Aklım şaşıyor. </st><st c="14948">Ben Hayat’ım. </st><st c="14962">Hayatı iyisiyle kötüsüyle yaşayan, bundan şikâyet etmeyen, her zaman başının çaresine bakan bir Hayat...”</st></p>
			<p><st c="15067">“Ben de gerçekten şikâyet etmiyorsun sanmıştım ama bence sen halinden şikâyet etmeye korkuyorsun, öyle değil mi?”</st></p>
			<p><st c="15181">“Şikâyet etsem ne olacak ki! </st><st c="15211">Hem kimi kime şikâyet edeceğim? </st><st c="15243">Ne desem, sonunda herkes beni suçlayacak. </st><st c="15285">‘Rahat evin battı mı sana?’ demezler mi? </st><st c="15326">Benimle beraber oralarda çalışan arkadaşlarım vardı. </st><st c="15379">En çok onların yanında rahat ediyor insan. </st><st c="15422">Kimsenin kimseye söyleyecek bir şeyi yok. </st><st c="15464">Yani kimse melek değil orada. </st><st c="15494">Pek çoğu kendi ayağıyla tıpış tıpış gelmiş oraya. </st><st c="15544">Ama akrabalar orada bile rahat bırakmıyorlar. </st><st c="15590">Allahtan, benim öyle bir derdim yoktu. </st><st c="15629">Kiminin babası, kiminin ağabeyi gelir, bulur oralarda kızlarını. </st><st c="15694">Gerisini ne siz sorun, ne ben söyleyim. </st><st c="15734">İşte gazetelerde okuyorsunuz her gün. </st><st c="15772">Vururlar, öldürürler, kimsenin kılı kıpırdamaz. </st><st c="15820">Ne olacak, ölen adam mı? </st><st c="15845">Bir de ‘hayat kadını’ diyorlar bize. </st><st c="15882">En çok da bu laf hoşuma gidiyor benim. </st><st c="15921">Biz hayat kadınıyız da, onlar ne? </st><st c="15955">Başka bir hayat var mı ki? </st><st c="15982">Laf işte. </st><st c="15992">Hâkim bile öldürülen eğer bizdense, cezayı indiriyor. </st><st c="16046">Hafifletici sebepmiş! </st><st c="16068">Köpekleri korumak için dernek kuruyorlar da bizi ne düşünen var ne de adam yerine koyan. </st><st c="16157">Sanki biz insan değiliz. </st><st c="16182">En çok da kadınlara kızıyorum. </st><st c="16213">Onlar güya bizim hemcinslerimiz. </st><st c="16246">En çok onlar aşağılar bizi.”</st></p>
			<p><st c="16274">Bu sözlerden ben de nasibimi alıyorum herhalde. </st><st c="16323">Söyledikleri pek de yanlış sayılmaz. </st><st c="16360">Hepimiz aşağılıyoruz onları ama en çok da kendileri yapıyorlar bunu. </st><st c="16429">Kendinesaygısını o kadar kaybetmiş ki, odaya girdiği andan itibaren, ben bile ne kadar uğraşsam da bir türlü saygı duyamadım ona. </st><st c="16559">Hatta her hareketi battı bana. </st><st c="16590">Her şeyi sahte. </st><st c="16606">Ama işte şimdi yavaş yavaş Hayat’ın yerine gerçek Melek görünmeye başladı aynada.</st></p>
			<p><st c="16687">“Erkekler farklı mı davranıyor yani?”</st></p>
			<p><st c="16725">“Onlar da hiç saygı duymaz bize. </st><st c="16759">İşleri bitene kadar tepelerinde taşırlar, sonra iğrenirler bizden. </st><st c="16826">Bu işin raconu bu. </st><st c="16845">Zaten dünya kurulduğu günden bu yana varmış bu meslek. </st><st c="16900">Hiç istenmesek de hep var olmuşuz. </st><st c="16935">Demek ki bir amme hizmeti yapıyoruz. </st><st c="16972">Bize de ihtiyaç var. </st><st c="16993">Kadınlar bize kızıyorlar ama bilmiyorlar ki, o çok sevdikleri, âşık oldukları adamlar, bizler sayesinde öyle olabiliyorlar. </st><st c="17117">Sokakta erkekler her önlerine çıkan kadına saldırmıyorsa, bunu da bizlere borçlular. </st><st c="17202">Adam gibi veriyor parasını, ihtiyacını gideriyor. </st><st c="17252">Biz olmasak ne olacaktı?”</st></p>
			<p><st c="17277">“Hepsi bu mu? </st><st c="17292">Bazen de sizin yüzünüzden yuvalar yıkılıyor, çocuklar babasız kalıyorlar.”</st></p>
			<p><st c="17366">“Yalan, yok böyle bir şey. </st><st c="17394">Aklı başında hiçbir kadın kocasını bir fahişeye kaptırmaz. </st><st c="17453">Adamlar birkaç gün bizimle gönül eğlendirir, sonra tekrar evcilleşmiş, başları önlerinde, dönerler evlerine. </st><st c="17562">Eğer bir erkek, fahişeden kurtulamıyorsa, mutlaka bir sebebi vardır.”</st></p>
			<p><st c="17631">“Sebebi hep kadınlar mıdır?”</st></p>
			<p><st c="17660">“Kadınlardır tabii. </st><st c="17681">Adam zaten baştan bizim ne olduğumuzu biliyor. </st><st c="17728">Bizi sevse de, beğense de bu bir şey ifade etmez. </st><st c="17778">Döner yine evine. </st><st c="17796">Ama karısı geri zekâlı, kendini beğenmişin tekiyse, bir de üstelik beceriksizse, adama doğru dürüst karılık yapmayı bilmiyorsa, bunun suçu bizde mi? </st><st c="17945">Hem çok seyrek gelir öylesi bize. </st><st c="17979">Yıllarca hep bunun hayalini kurarız biz. </st><st c="18020">Hikâyemin bundan sonraki kısmında bol bol anlatacağım size bunun en güzel örneğini. </st><st c="18104">Ay benim kafam yine karıştı. </st><st c="18133">Üff şu üstümdekiler de sıktı artık. </st><st c="18169">Eğer izin verirseniz şunları çıkarabilir miyim?”</st></p>
			<p><st c="18217">“Tabii çıkarabilirsin.”</st></p>
			<p><st c="18241">Hayat çevik bir hareketle ayağa kalkıp önce başındaki eşarba saldırıyor. </st><st c="18315">Böyle devam ederse güzelim eşarp paramparça olacak. </st><st c="18367">Birkaç iğneyi yerinden oynatmayı başarınca ipek eşarp başından kayarak düşüyor yere. </st><st c="18452">Başını şöyle bir sallayınca simsiyah saçları dalga dalga dökülüyor omuzlarına. </st><st c="18531">Bir kere daha sallıyor başını. </st><st c="18562">Onlarla gurur duyuyor galiba. </st><st c="18592">Ben de hayranlıkla bakıyorum bu saçlara. </st><st c="18633">Sonra pardösünün kapalı olan düğmelerini çözmeye başlıyor. </st><st c="18692">Siyah, uzun kollu, dar ve ince bir bluz var üzerinde. </st><st c="18746">Göğüs dekoltesi oldukça derin. </st><st c="18777">Pardösüyü de fırlatıp atıyor muayene masasının üzerine. </st><st c="18833">Şöyle bir salınıyor odada oturmadan önce. </st><st c="18875">Kollarındaki bilezikler şıngırdıyor.</st></p>
			<p><st c="18911">Şimdi üzerindeki mücevherlerle muhteşem bir kadın var karşımda. </st><st c="18976">Geçen ay bir iş için İstanbul’a gitmiştim. </st><st c="19019">Akşamdı. </st><st c="19028">Uçak İstanbul’un üzerinde döne döne Sabiha Gökçen Havaalanı’na iniyordu. </st><st c="19101">Ben pencereden hayranlıkla izliyordum manzarayı. </st><st c="19150">Adalar, modalar şıkır şıkır parlıyordu altımızda. </st><st c="19200">“Aman Tanrım” demiştim içimden, “İstanbul’u sen koru Tanrım.” İşte Hayat şu anda uçaktan gördüğüm o manzarayı hatırlatıyor bana. </st><st c="19329">Bu ne güzellik böyle...</st></p>
			<p><st c="19352">Hayranlıkla, gülümseyerek bakıyorum ona. </st><st c="19394">O da bunu istiyor zaten. </st><st c="19419">Sanırım ne kadar güzel olduğunu daha iyi görmem, fark etmem için soyundu. </st><st c="19493">Erkek kadın fark etmiyor, o sadece beğenilmek, fark edilmek istiyor. </st><st c="19562">Beğenildiğini hissedince zarif bir hareketle yeniden oturuyor karşıma. </st></p>
			<p><st c="19633">“Ben nerede kalmıştım?”</st></p>
			<p><st c="19656">“Sen hâlâ Rafet amcanın evinde kaldığın günleri anlatıyordun.”</st></p>
			<p><st c="19719">“Ha, tamam. </st><st c="19732">İşte benim yaşım on sekize gelince, bana bir kimlik çıkardılar ve ondan sonra gazinoya götürmeye başladılar beni. </st><st c="19846">Evdeki Hadime teyze bana sık sık, ‘Kız senin sesin güzel, ders al da hiç olmazsa şarkıcı ol önce’ derdi. </st><st c="19951">Ben zaten çocukluğumdan beri şarkıcı olmanın hayalini kurmuşum. </st><st c="20015">Rafet amcaya söyledim. </st><st c="20038">‘Peki’ dedi. </st><st c="20051">Para gelecek her isteğe ‘peki’ der Rafet amca. </st><st c="20098">Hemen bana hoca tuttu. </st><st c="20121">Birkaç ay evde ders aldım. </st><st c="20148">Sonra sıra kostümlere geldi. </st><st c="20177">En çok da işin bu yanı hoşuma gitti. </st><st c="20214">Saçına toka takamayan ben, bir süslendim, bir süslendim anlatamam size. </st><st c="20286">O zaman da şimdiki gibi biraz kilo almışım. </st><st c="20330">Balıketli kadınlara bayılır erkekler. </st><st c="20368">Bana kaç tane tuvalet dikildi. </st><st c="20399">Hepsi birbirinden güzel. </st><st c="20424">Kırmızısı var, yeşili var, siyahı var. </st><st c="20463">Kiminin önü açık, memelerim görünüyor, kiminin sırtı belime kadar oyulmuş. </st><st c="20538">Tüyler, tüller, şıkır şıkır takılar. </st><st c="20575">Ne istersem var. </st><st c="20592">Beni sahneye iyice hazırladılar. </st><st c="20625">Gazinonun neonlarına adım yazıldı. </st><st c="20660">Poz poz resimlerimi çektiler. </st><st c="20690">Nasıl da güzel çıkıyorum resimlerde. </st><st c="20727">Hem gazinonun önünde, hem de girişteki koridorlara astılar resimlerimi. </st><st c="20799">Ben artık havalarda uçuyorum. </st><st c="20829">Sevinçten ayaklarım yere değmiyor.”</st></p>
			<p><st c="20864">“Tanınmaktan hiç korkmadın mı?”</st></p>
			<p><st c="20896">“Ayol kim tanıyacak beni? </st><st c="20923">Annem gelse, o bile tanımaz. </st><st c="20952">Kaşlarım alınmış, gözlerimde sürmeler, uzun uzun takma kirpikler. </st><st c="21018">Bu arada bir de burun ameliyatı oldum. </st><st c="21057">Biraz büyükçeydi burnum. </st><st c="21082">Eskiden kürdan gibiydim. </st><st c="21107">Yedirdiler içirdiler, sonunda bambaşka biri olup çıktım. </st><st c="21164">Ben bile tanıyamadım kendimi. </st><st c="21194">İşte o zaman anladım annemin neden bu kadar korktuğunu. </st><st c="21250">Ben gerçekten güzelmişim. </st><st c="21276">Sahneye bir çıkıyordum, alkıştan yer gök inliyordu. </st><st c="21328">Sahnede şampanya açtıranlar mı dersiniz, ayaklarıma gül döktürenler mi... </st><st c="21402">Koskoca assolist olmuşum. </st><st c="21428">Boru değil. </st><st c="21440">Gazinoda itibarım artmış. </st><st c="21466">Herkes selamıma duruyor. </st><st c="21491">İşte o zaman Rafet amcanın evinden çıktım. </st><st c="21534">Gazinoya yakın, iyi bir otelde yer ayırttılar bana. </st><st c="21586">Parasını gazino ödüyor. </st><st c="21610">Kapıda şoförlü araba bekliyor. </st><st c="21641">Bu da yetmezmiş gibi, her gece iş çıkışı elime zarf içinde para veriyorlar.”</st></p>
			<p><st c="21717">“Gece çalışmaları bitti mi?”</st></p>
			<p><st c="21746">“Ne gece çalışması Gülseren Hanım. </st><st c="21782">Ben artık assolist olmuşum. </st><st c="21810">Herkese tepeden bakıyorum. </st><st c="21837">Kimse yanıma yanaşamıyor. </st><st c="21863">Masalara konsomasyona bile çıkarmıyorlar beni. </st><st c="21910">Bizim oralarda bu çok önemlidir. </st><st c="21943">Eğer masa masa gezmiyor, şarkınızı söyleyip sahneden iniyorsanız, çok saygı duyarlar size.”</st></p>
			<p><st c="22034">“Şarkı söylemeyi becerebildin mi bari?”</st></p>
			<p><st c="22074">“Siz ne diyorsunuz! </st><st c="22095">Belki bir gün size de söylerim bir şarkı.”</st></p>
			<p><st c="22137">“Annenin sesi hâlâ duvarlarda duruyor” diyorum içimden. </st><st c="22194">“Belki seni de dinlerim bir gün.”</st></p>
			<p><st c="22227">“Ben, onların tahmininden çok daha iyi şarkı söyledim. </st><st c="22283">Sesimi de çok beğendiler. </st><st c="22309">Yani onların arayıp da bulamadıkları şeyler bunlar. </st><st c="22361">Piyasa beni o kadar tuttu ki, bazı akşam üç gazinoda birden sahne alırdım. </st><st c="22436">Düğün dernek gibi ekstralar ayrı. </st><st c="22470">Sırf beni dinlemek için gazinoya gelen müşterilerim olurdu. </st><st c="22530">Ben nereye gidersem arkamdan gelirler, birlikte gazino gazino gezerdik. </st><st c="22602">Bir sanatçı için çok önemli şeylerdir bunlar. </st><st c="22648">Her akşam üç dört masam olurdu. </st><st c="22680">Oldukça lüks bir otelde kalıyordum artık. </st><st c="22722">Sabaha karşı otele geliyor, akşama kadar uyuyor, akşamüstü kalkıp giyinip kuşanıp önce berbere gidiyor, biraz çarşı dolaşıp oradan da gazinoya geliyordum.. </st><st c="22878">Elim, sıcak sudan soğuk suya değmiyordu. </st><st c="22919">İstediğimi yiyor, istediğimi giyiyordum. </st><st c="22960">Her akşam ayrı bir heyecan yaşıyordum. </st><st c="22999">Şarkı söylemekte giderek ustalaşıyordum. </st><st c="23040">Giyinip kuşandıkça, kuaförlerde saçlarım her gün yeni bir şekil aldıkça, makyaj yapmanın tekniklerini öğrendikçe, iyice güzelleşmiş, erkeklerin hayranlıkla baktığı bir kadın olmuştum. </st><st c="23224">Erkeklerden birbirinden güzel teklifler alıyordum. </st><st c="23275">Çiçekler ve hediyeler gönderiyorlardı bana. </st><st c="23319">Şarkı söylerken sahnede, benim şerefime şampanyalar patlıyordu. </st><st c="23383">Patronlar da bu işten çok memnundular. </st><st c="23422">Benim sayemde hepsi de iyi para kazanıyorlardı. </st><st c="23470">Ve hayatımda ilk defa insanlardan saygı görüyordum. </st><st c="23522">Gazinoda giyinip soyunduğum odam bile farklıydı. </st><st c="23571">Benim odama ötekiler giremiyordu. </st><st c="23605">Üç gazinoda birden kocaman ışıklı harflerle adım yazıyor, posterlerim duvarlara asılıyordu. </st><st c="23697">İnsanlar yavaş yavaş adımı öğrenmeye başlamışlardı. </st><st c="23749">Belki de bir gün Türkiye’nin ünlü bir assolisti olacaktım. </st><st c="23808">Zengin düğünlerine bile beni çağırıyorlardı. </st><st c="23853">Hem de çok lüks otellere gidiyordum şarkı söylemeye. </st><st c="23906">Bir de dansöz arkadaşım vardı. </st><st c="23937">İkimiz giderdik.</st></p>
			<p><st c="23953">Ev hanımı olup bir adamın kahrını ömür boyu çekmek bana göre değildi. </st><st c="24024">Mutfakta yemek yapmak, kan ter içinde evi barkı temizlemek, sonra da her gece aynı adamın koynuna girip hep aynı şeyleri yapmak istemiyordum. </st><st c="24166">Heyecan, yenilik arıyordum. </st><st c="24194">Oturuşum, kalkışım, konuşmam bile değişmişti. </st><st c="24240">Kendime güvenim artmış; yolda yürümeyi, sahnede salınmayı, yatakta sevişmeyi öğrenmiştim. </st><st c="24330">Kimseden izin almadan, hiçbir baskıya boyun eğmeden; yasaklardan, ayıplardan, günahlardan uzak, rüya gibi bir hayatım olmuştu.”</st></p>
			<p><st c="24457">“İnsanların hayalleri birbirinden ne kadar farklı” diye düşünüyorum içimden. </st><st c="24535">Türkiye gibi geleneklerine, örf ve âdetlerine sıkı sıkıya bağlı bir ülkede, bu tür hayaller kuran genç kızların sayısı eskiden çok azdı. </st><st c="24672">O tür yerlerin kapısından içeri girmek bile, hâlâ büyük bir çoğunluğu ürkütür. </st><st c="24751">Evde baskı yapıldığı belli ama bu kadar baskı çoğu ailede var. </st><st c="24814">Annesinin korkuları çok mu ürkütmüş bu kızı yoksa açık açık soyaçekim mi bu? </st></p>
			<p><st c="24891">Hayat heyecanla anlatmaya devam ediyor:</st></p>
			<p><st c="24930">“Çevremde, benimle benzer işler yapan kadınların halini gördükçe, hem onlara acıyor, hem de içimden kızıyordum hepsine. </st><st c="25051">‘Aptal hepsi’ diyordum. </st><st c="25075">Çünkü kazandıkları paraları erkeklere yediriyorlar, bu da yetmez gibi her gün dayak yiyorlardı. </st><st c="25171">Ben onlar gibi olmayacaktım. </st><st c="25200">Hem eğlenecek, hem de bol bol para kazanacak, bu hayattan sıkılınca da gönlümün istediği, zengin bir adamla evlenecek ve yine hayatımı yaşayacaktım. </st><st c="25349">‘Bunun için biraz akıllı olmak yeter’ diye düşünüyordum. </st><st c="25406">Okulu bitirememiş olmama rağmen kendimi akıllı biri olarak görüyordum. </st><st c="25477">Sokaklarda gezerken otobüs duraklarında bekleyen kalabalıklara iğrenerek bakıyordum. </st><st c="25562">Fakir insanlardan nefret ediyordum. </st><st c="25598">‘Geri zekâlı bunlar’ diyordum. </st><st c="25629">Biraz aklı olan, bu dünyada aç kalmaz, ne yapar eder, bir yolunu bulur para kazanmanın.</st></p>
			<p><st c="25716">Ben küçükken annem bana, ‘Kızım oku, adam ol. </st><st c="25763">Kimseye muhtaç olma. </st><st c="25784">Koluna altın bileziğini tak. </st><st c="25813">Kadın olmak zordur, ezerler insanı. </st><st c="25849">Bir mesleğin olsun, paranı kendin kazan ki, hayat benim gibi seni de ezmesin’ derdi. </st><st c="25934">İşte artık benim de kolumda çok kıymetli bir altın bilezik vardı. </st><st c="26000">Çok güzel şarkı söylüyor, kendi paramı kendim kazanıyor, kraliçeler gibi yaşıyordum. </st><st c="26085">Hatta o zamanlar içimden annemi aramak, bu işin, onun zannettiği kadar kötü olmadığını göstermek, hatta ona parasal destek vermek geçiyordu içimden. </st><st c="26234">Çünkü o zamanlar bizimkilerin maddi durumlarının çok bozulduğu gelmişti kulağıma. </st><st c="26316">Ama annemi aradığımı düşünebiliyor musunuz? </st><st c="26360">Kadın benim sesimi duyunca hücceten ölürdü herhalde.”</st></p>
			<p><st c="26413">Yine Meliha’nın hüzünlü bakan gözleri geliyor aklıma. </st><st c="26468">Nasıl da ağlayarak anlatmıştı kızının ölümünü. </st><st c="26515">Ama Melek haklı. </st><st c="26532">Bir gün aniden onu arasaydı, gerçekten de hücceten ölürdü kadın. </st><st c="26597">Korktuğu başına gelmiş meğer...</st></p>
			<p><st c="26628">“O yangında, senin öldüğünü sandığı zaman annen çok üzülmüştür, değil mi Melek?”</st></p>
			<p><st c="26709">“Yine Melek dediniz bana. </st><st c="26736">Eh ne yapalım, siz öyle deyin bari. </st><st c="26772">Annemden sonra bana Melek diyen hiç olmadı. </st><st c="26816">Üzülmüş tabii, çok üzülmüş. </st><st c="26844">En çok da bana yaptıklarına üzülmüştür. </st><st c="26884">Ama yine de işin o tarafını pek bilmiyorum. </st><st c="26928">Belki de benim gibi bir kızı olacağına olmasın istemiştir. </st><st c="26987">Hem üzülmüş, hem de benden kurtulduğuna sevinmiştir. </st><st c="27040">Dedim ya, ‘Senin gözün göz değil’ derdi bana. </st><st c="27086">Haklıymış kadın. </st><st c="27103">O yaşta bunu nasıl anladı bilmem ki...”</st></p>
			<p><st c="27142">“Haklı mıydı annen?”</st></p>
			<p><st c="27163">“Haklıymış. </st><st c="27176">Gerçek meydanda. </st><st c="27193">Zaten içimden ben de biliyordum bunu. </st><st c="27231">Ne yapıp edecek, o evden kurtulacak ve istediğim hayatı elde edecektim. </st><st c="27303">O zamanlar evden kaçabileceğim aklıma gelmezdi ama ‘Nasıl olsa beni birine verirler, evlenir, giderim’ diyordum. </st><st c="27416">Evlenirsem hemen çocuk doğurmayacaktım. </st><st c="27456">‘Bir punduna getirip adamı terk ederim’ diye düşünüyordum.”</st></p>
			<p><st c="27515">“Yani sen baştan beri kararlıydın.”</st></p>
			<p><st c="27551">“Tabii kararlıydım. </st><st c="27572">Başka türlü bunlar göze alınabilir mi? </st><st c="27611">İşte o çok ünlü olduğum günler de zengin, yakışıklı, bana sırılsıklam âşık biriyle evlenmenin hayallerini kurardım. </st><st c="27727">Öteki kızlar da kurarlardı böyle hayaller ama benimki farklı gibi gelirdi bana. </st><st c="27807">Ben adı en üstlerde yazılı, masalara konsomasyon yapmayan, her yerde posterleri asılı bir assolisttim. </st><st c="27910">Yani böyle hayaller kurmaya, onlardan daha çok hakkım vardı. </st><st c="27971">Evlenirsem de mutlaka bol paralı biriyle evlenecektim. </st><st c="28026">Başka türlüsü benim yanıma yakışmazdı zaten. </st><st c="28071">Bir de üstelik ben hepsinden daha akıllıydım. </st><st c="28117">İnsanın kendini akıllı sanması, ne kadar tehlikeliymiş meğer.”</st></p>
			<p><st c="28179">“Bak işte bunda haklısın. </st><st c="28206">Akıllı olmak insan için çok büyük bir avantajdır ama iyi kullanılamazsa, tam tersine dönebilir. </st><st c="28302">Kendine güven, bazen büyük hatalar yaptırır insana. </st><st c="28354">Ben insanları arabalara benzetirim. </st><st c="28390">Bir gazı, bir freni, bir de direksiyonu olan arabalara. </st><st c="28446">Senin araban, gaza bastın mı yerinden ok gibi fırlayıp gidiyor, ama fren sistemi pek o kadar iyi değil galiba. </st><st c="28557">Ayrıca direksiyon hâkimiyetin nasıl, onu da tam anlayamadım henüz.”</st></p>
			<p><st c="28624">Hayat efkârlı bir ifadeyle başını sallıyor. </st><st c="28669">Ama ne yaparsa yapsın yüzündeki boşluk, anlamsızlık hiç kaybolmuyor. </st><st c="28738">Sanki hayat ağır ağır ütülemiş, yok etmiş duygularını. </st><st c="28793">Kötü bir oyuncuyu izler gibi hissediyorum kendimi ona bakarken.</st></p>
			<p><st c="28856">“Direksiyona maalesef hâkim olamadım. </st><st c="28895">Hayatım aldı başını gitti. </st><st c="28922">Şimdi bulunduğum yere bakıyorum da, ben aslında direksiyonu bu yöne kırmayı hiç istememiştim. </st><st c="29016">O tatlı hayat gidebildiği yere kadar gitsin istiyordum. </st><st c="29072">Rüyadan çok çabuk uyandım.</st></p>
			<p><st c="29098">Gazinoya sürekli olarak beni dinlemeye gelen, bana çiçekler gönderen, şampanyalar açtıran genç, bol paralı, bir sürü yakışıklı adam vardı. </st><st c="29238">Bir süre hepsinden uzak durmayı becerebildim, çünkü oranın eskileri beni bu konuda sürekli uyarıyorlardı. </st><st c="29344">‘Sakın birine kapılma, yanarsın sonra’ diyorlardı. </st><st c="29395">Ama sonunda içlerinden biri benim aklımı çelmeyi becerdi. </st><st c="29453">Âşık oldum herife. </st><st c="29472">Benim zaten çocukluğumdan beri beklediğim buydu. </st><st c="29521">O zamana kadar elden ele gezmişim, nefret etmişim adamlardan. </st><st c="29583">İnsan yaşadıklarını çabuk unutuyor. </st><st c="29619">Çok farklı olacaktı benim sevdiğim adam. </st><st c="29660">Bana tapacak, beni hiç incitmeyecek, hep başının üzerinde taşıyacak, gece işi bitince benden kaçmayacak, bana sarılıp öyle yatacaktı. </st><st c="29794">İşte o adamı bulduğumu sandım. </st><st c="29825">Ama Allah için gerçekten yakışıklı, adam gibi adamdı. </st><st c="29879">Kadına nasıl davranacağını biliyor, bana kraliçe muamelesi yapıyordu. </st><st c="29949">Şampanyalar, çiçekler, pırlantalar gırla gidiyordu. </st><st c="30001">Hangi gazinoya gitsem, en ön masadan beni izliyor, sepet sepet gül döktürüyordu başımdan. </st><st c="30091">Bayıldım adama. </st><st c="30107">Önce kendimi biraz naza çektim. </st><st c="30139">Sonra akşamları beraber çıkmaya başladık gazinodan. </st><st c="30191">Bana hiç baskı yapmıyor, sahneme karışmıyor, her gün elinde değerli bir hediyeyle geliyordu.</st></p>
			<p><st c="30283">Önceleri kaldığım otele geliyordu. </st><st c="30319">Sonra ‘Otel köşelerinde sürünmene içim dayanmıyor. </st><st c="30370">Ben sana, sana yakışır bir ev açayım, beraber oturalım’ dedi. </st><st c="30432">Hoşuma gitti bu teklif. </st><st c="30456">Şehrin en iyi semtlerinden birinde lüks bir daire kiraladı. </st><st c="30516">İçini dayadı, döşedi, sonra da beni buyur etti. </st><st c="30564">Hizmetçiyi bile tutmuştu. </st><st c="30590">Keyfim yerindeydi. </st><st c="30609">Ben onu bekâr sanıyor, âşık olduğum bu adamla evlilik hayalleri kuruyordum. </st><st c="30685">İlk günler, parayı oluk gibi akıtıyordu bana. </st><st c="30731">Çok mutluyduk. </st><st c="30746">Birbirimizin gözünün içine bakıyorduk. </st><st c="30785">Hayallerim işte tam olarak gerçekleşmişti. </st><st c="30828">Ben yine her zamanki gibi gazinolarda, ekstralarda sahneye çıkıyordum. </st><st c="30899">Beni her yere arabayla o götürüyor, işim bitene kadar bir köşeden beni seyrediyor, sahnede bana olan ilgiye hiç ses çıkarmıyor, sonra da yine birlikte dönüyorduk evimize. </st><st c="31070">Şarkıcı olmadan önce herkese cinsel bakımdan hizmet versem de, ben aslında pek sevmiyordum o işleri. </st><st c="31171">Bana bir şey yazmıyordu yani. </st><st c="31201">Sadece gerekirse adamlara rol yapıyordum. </st><st c="31243">Ama Cavit’le her şey güzeldi. </st><st c="31273">Bir an önce eve gitmeyi ben de istiyordum. </st><st c="31316">Eve sabaha karşı bile gelsek, birlikte harika bir sofra hazırlıyor, önce içki içiyor, kafalarımız iyice dumanlanınca da yatağa giriyorduk.”</st></p>
			<p><st c="31455">“İçki içmeye ne zaman başladın?”</st></p>
			<p><st c="31488">“Gazinolarda şarkı söylerken, içmeden olmuyor. </st><st c="31536">İlk zamanlar bir şey anlamıyordum içkiden, sonra yavaş yavaş onu da öğrendim.”</st></p>
			<p><st c="31614">“Şimdi artık her akşam içiyor musun?”</st></p>
			<p><st c="31652">“İçiyorum. </st><st c="31664">Ama alkolik değilim ben.”</st></p>
			<p><st c="31689">“Neden değilsin?”</st></p>
			<p><st c="31707">“İstesem bırakırım.”</st></p>
			<p><st c="31728">“Hiç bıraktın mı?”</st></p>
			<p><st c="31747">“Çok nadiren içmediğim olur ama pek bırakmadım galiba.”</st></p>
			</div>
<div id="charCountTotal" value="31803"></div></body>
</html>
