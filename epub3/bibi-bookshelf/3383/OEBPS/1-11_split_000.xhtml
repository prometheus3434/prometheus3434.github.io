<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
		<div>
			<p id="_idParaDest-7"><st c="0">Günahın Üç Rengi </st></p>
			<p><st c="17">Zaman su gibi akıyor. </st><st c="39">Madalyon Klinik birinci yıldönümünü kutladı. </st><st c="84">Ankaralı meslektaşlarımızın çoğu katıldı bu keyifli geceye. </st><st c="144">Psikiyatr ve psikologlar bir araya gelince genellikle çok eğlenirler, çünkü bizler yıllarca hep normalin oldukça dışında yaşanan dünyalara tanıklık ettiğimiz için zamanla kafamız biraz karışır. </st><st c="338">Ruhumuz esner. </st><st c="353">Bu esneklik her birimizde farklı yansır çevreye. </st><st c="402">Kimimiz hayata biraz boş verirken, kimimiz filozof olur, kimimiz alkolik, kimimiz âşık... </st><st c="492">Ama yine de önemli bir ortak yanı vardır bu insanların. </st><st c="548">Herkes tek bir hayatı yaşayıp bitirirken, bizler pek çok hayatın içine girer, pek çok hayatın tadına bakar ve kendimizi o insanların yerine koymazsak işimizi iyi yapamayacağımızdan, zamanla tek bir kişi olmaktan çıkar, çoğalırız. </st><st c="778">İçimizde bizden çok farklı benliklerin gölgeleri dolaşır hep.</st></p>
			<p><st c="839">İşte dışarıdan bakıldığında tek kişi gibi görünen bu çok ruhlu kişiler bir araya geldiğinde oldukça renkli, coşkulu, hayatın kurallarından olabildiğince sıyrılmış, farklı bir atmosfer çıkar ortaya. </st></p>
			<p><st c="1038">Ertesi gün biraz yorgun, biraz mahmur herkes. </st><st c="1084">Her zaman olduğundan biraz daha geç başlatıyoruz randevularımızı. </st><st c="1150">Tuna yine erkenden gelmiş. </st><st c="1177">Kliniğe girdiğimde gülerek karşılıyor beni. </st><st c="1221">Odama geçiyoruz birlikte. </st><st c="1247">Randevu defterine bakıyorum. </st><st c="1276">Hem Şevket Bey’in, hem de Salih’in randevusu var bugün. </st><st c="1332">Tuna kahvemi getirmek üzere odadan çıkınca önce Salih’e gidiyor aklım. </st><st c="1403">Ne tatlı bir çocuk bu Salih. </st><st c="1432">Nasıl da tertemiz bir ruhu var. </st><st c="1464">Bu bir yıl içinde buraya çok sık geldi. </st><st c="1504">Her gelişinde çok farklı konular üzerinde konuştuk onunla. </st><st c="1563">İçinden geldiği gibi, bir şeyleri hiç saklamadan, gizlemeden konuşmayı özlemiş bu çocuk. </st><st c="1652">Bu sohbetlerde içinde yaşadığı dünyayı da kendini de yeniden buldu ve tanıdı. </st><st c="1730">Başkalarından aslında çok da farklı olmadığını, hayret ve biraz da sevinçle gördü. </st><st c="1813">Dünyadaki bütün insanların dönem dönem güven sorunu yaşayabildiklerini, kendine yüzde yüz güvenmenin aslında kimse için mümkün olmadığını hissettikçe korkuları azaldı. </st><st c="1981">Dominant bir kadına köle olmadan da var olabileceğinin ipuçlarını yakaladı. </st></p>
			<p><st c="2057">İlk günler bir kadınla beraber olmaya pek cesaret edemedi. </st><st c="2116">Sonra yavaş yavaş kadınların kendisine yaklaşmasına izin verdi. </st><st c="2180">Acemiliğin heyecanını, coşkusunu yaşadı. </st><st c="2221">Kadınlar sevdiler Salih’i. </st><st c="2248">Giderek bu beraberlikler hayatının vazgeçilmezi oldu. </st><st c="2302">Dominalar, mazolar geçmişin alacakaranlığında kaldı.</st></p>
			<p><st c="2354">Şevket Ağa’ya gelince. </st><st c="2378">Benimle olan randevularına âdeta koşarak geliyor. </st><st c="2428">Odamda oturup kalkmadığı yer kalmadı. </st><st c="2466">Her gelişinde bir başka koltuğa oturup ilk gün bu odada çektiklerinin acısını çıkarıyor sanki. </st><st c="2561">Konuşmak, içindeki zehri dışarı akıtmak ve hiç kınanmadan anlaşıldığını hissetmek çok iyi geldi ruhuna. </st><st c="2665">En çok çocukluğunu anlatmayı seviyor. </st><st c="2703">O günlerin izleri hiç eskimemiş sanki. </st><st c="2742">Burada o günleri çoğu zaman gözleri nemlenerek anlatıyor. </st><st c="2800">Bazen babasına çok kızıyor, bazen de çok üzülüyor onun için. </st><st c="2861">Ama hep onu anlatmak istiyor. </st><st c="2891">Ben böyle zamanlarda hiç konuşmadan, sessizce dinliyorum onu. </st><st c="2953">Arada bir onay istiyor. </st><st c="2977">Bir şekilde onu anladığımı, hak verdiğimi bilmek istiyor. </st><st c="3035">Çocuk gibi... </st><st c="3049">Bu onaya ne kadar ihtiyacı olduğunu biliyorum. </st><st c="3096">Elimden geldiğince bu konudaki açlığını gidermeye çalışıyorum. </st><st c="3159">Sık sık başımı sallıyor veya gülümsüyorum ona.</st></p>
			<p><st c="3205">Önceleri bana yakın olmak az da olsa tedirgin ediyordu onu. </st><st c="3266">Çünkü ne de olsa ben de onun o çok korktuğu kadınlardan biriydim. </st><st c="3332">Sonra bu yakınlık, bu dostluk, cinsel kimliğimizdeki farklılığı yavaş yavaş yok etti. </st><st c="3418">Saf arkadaş, dost olduk onunla. </st><st c="3450">Korktuklarını da korkmadıklarını da, istediklerini de istemediklerini de su gibi anlattı bana. </st><st c="3545">Anlattıkça, yüreğinde yumruk gibi oturan sızı ağır ağır terk etti onu. </st></p>
			<p><st c="3616">Salih de, Şevket Ağa da bana geldikleri günden sonra bir daha yollara düşmediler. </st><st c="3698">Her ne kadar sorunları şimdilik tam olarak çözülmemiş de olsa, hoş bir umudun peşine düştüler. </st></p>
			<p><st c="3793">Ayten elinde kahve tepsisiyle içeri girerken, daldığım düşüncelerden hemen sıyrılıyorum. </st><st c="3882">Kahvenin ta Yemen’de duyulan kokusu bile bana her zaman çok iyi gelir. </st><st c="3953">Daha kahvemden bir yudum alamadan Tuna telaşla giriyor içeri.</st></p>
			<p><st c="4014">“On bir randevumuz geldi. </st><st c="4041">Ay bir ara nasıl korktum size anlatamam. </st><st c="4082">Kapıda Galip Bey’i görünce yanında Şevket Bey var zannettim. </st><st c="4143">Halbuki onun randevusu saat on ikide. </st><st c="4181">Onlar mı erken geldiler, yoksa ben mi bir hata yaptım diye ödüm koptu. </st><st c="4252">Dün geceki yemek nedeniyle bu ara kafam karışık zaten. </st><st c="4307">Defterde bir hanımın adı yazıyor çünkü. </st><st c="4347">Demek Galip Bey bu randevuyu telefonla almış. </st><st c="4393">Meğer bu sefer de eşini getirmiş bize.”</st></p>
			<p><st c="4432">“Söylediklerinden hiçbir şey anlamadım ben Tuna. </st><st c="4482">Galip Bey kim Allah aşkına?”</st></p>
			<p><st c="4510">“Canım, Şevket Bey’i buraya getiren bir adam vardı ya, işte o.”</st></p>
			<p><st c="4574">“Ha evet, şimdi hatırladım. </st><st c="4603">İlk hastamız onun eşi mi?”</st></p>
			<p><st c="4629">“Evet, evet. </st><st c="4643">Şevket Bey ondan sonra gelecekmiş meğer. </st><st c="4684">Şimdi hazırsanız Hayat Hanım’ı içeri alabilir miyim?”</st></p>
			<p><st c="4737">“Tamam Tuna. </st><st c="4751">Hazırım.”</st></p>
			<p><st c="4760">Uzun boylu, esmer, güzel yüzlü, tesettürlü ama oldukça havalı genç bir hanım giriyor içeri. </st><st c="4853">Yerlere kadar uzanan krem rengi, ipekten pardösünün üzerine yine ipekten, bol renkli ve son derece güzel, büyük bir eşarp bağlamış. </st><st c="4985">Eşarp o kadar güzel bağlanmış ki, yuvarlak yüzünün tüm hatları çıkmış ortaya. </st><st c="5063">Otuz yaşlarında gösteriyor. </st><st c="5091">Siyah parlak gözlerinde makyaj yok. </st><st c="5127">Hafif sivri ve kalkık burnuna, sanırım bir doktorun eli değmiş. </st><st c="5191">Pardösünün açık olan düğmelerinin arasından, boynundaki iri taşlı pırlanta kolye hemen göze çarpıyor. </st><st c="5293">Sağ kolunda üst üste binmiş altın bilezikler, sol kolunda ise etrafı pırlantalı, altın Rolex marka saat var. </st><st c="5402">Kuyumcu dükkânı gibi yani... </st><st c="5431">Parmaklarındaki yüzükleri de katarsanız, üzerinde taşıdığı mücevherlerle lüks bir daire alınabilir. </st><st c="5531">Ama buna rağmen yüzü solgun ve mutsuz görünüyor. </st><st c="5580">Gözlerinin altında mor halkalar var. </st><st c="5617">Ya çok içki içiyor ya da günlerdir uyumamış. </st><st c="5662">Hafifçe sallanarak odama girdikten sonra, bezgin bir ifadeyle bana elini uzatarak kendini tanıtıyor.</st></p>
			<p><st c="5762">“Ben Hayat. </st><st c="5775">Oturabilir miyim?”</st></p>
			<p><st c="5793">“Tabii Hayat Hanım, buyurun.”</st></p>
			<p><st c="5823">Hayat elindeki büyücek dore çantayı sehpaya yerleştirdikten sonra, bacak bacak üstüne atıp bana doğru dönerek oturuyor. </st><st c="5944">Tam konuşmaya hazırlanırken vazgeçip masaya henüz koyduğu çantasına uzanıyor. </st><st c="6022">İçi oldukça kalabalık olduğu çıkan seslerden anlaşılan çantayı altüst ettikten sonra, aradığını buluyor. </st><st c="6127">Küçük bir kâğıt mendil paketini dikkatlice açıp mendili eline aldıktan sonra, başlıyor konuşmaya:</st></p>
			<p><st c="6224">“Gülseren Hanım, beni eşim biraz da zorla getirdi buraya. </st><st c="6283">Psikiyatri deyince, insan ne de olsa biraz korkuyor. </st><st c="6336">Buradan içeri girer girmez, korkulacak bir şey olmadığını anladım ama, önce bilmiyor insan. </st><st c="6428">Ben son günlerde çok sinirli oldum. </st><st c="6464">Hem eşime, hem de küçük oğluma karşı olmadık şeyler yapıyorum. </st><st c="6527">İçimde bir sıkıntı var. </st><st c="6551">Özellikle akşam yaklaşınca bacaklarım titriyor, sıkıntım iyice artıyor. </st><st c="6623">Çatacak adam arıyorum. </st><st c="6646">O zaman elim hemen içki bardaklarına gidiyor. </st><st c="6692">Kocam da sever içki içmeyi. </st><st c="6720">Akşamları birlikte içeriz ama ben biraz ileri gidiyorum. </st><st c="6777">O kadar çok içiyorum ki, sonra ne yaptığımı hatırlamıyorum. </st><st c="6837">Neyime güvenip bu kadar içiyorsam! </st><st c="6872">Bizimki benden sinirlidir. </st><st c="6899">Kızınca ne yapacağı belli olmaz. </st><st c="6932">Bir eve iki deli çok. </st><st c="6954">Birimizin akıllı olması gerekiyor. </st><st c="6989">Kocam hiçbir zaman akıllanamayacağına göre, bari ben biraz kendimi toparlasam iyi olacak.”</st></p>
			<p><st c="7079">Çok sigara içmeye bağlı biraz kalın ve kısık bir ses tonuyla konuşuyor. </st><st c="7152">Mendili, benimle konuşurken yumruk yaptığı sağ elinde sıkı sıkı tutuyor. </st><st c="7225">O mendile her an ihtiyaç duyabilir gibi bir izlenim alıyorum. </st><st c="7287">Konuşurken ikide birde başını şuh bir hareketle arkaya doğru atıyor. </st><st c="7356">Her atışta, başındaki şu eşarp olmasa, saçları da hareketlenecek. </st><st c="7422">Başını sıkı sıkı bağlamış bir hanımın bu hareketi, insana yabancı ve itici geliyor. </st><st c="7506">Bu hali, bir yandan onu gergin ve sinirli gösterirken, bir yandan da sanki öne çıkma, bir şekilde insanlara kendini gösterme ihtiyacı gibi algılanıyor. </st></p>
			<p><st c="7658">Hareketleri, ses tonu, ayrıca şikâyetleri tesettürlü bir hanıma pek uymuyor. </st><st c="7735">Muhtemelen sonradan ve eşinin isteğiyle kapanmış. </st><st c="7785">Bu arada gözlerim, bacak bacak üstüne atınca görünen dore pantolonuna gidiyor. </st><st c="7864">Bir şeyler farklı bu kadında.</st></p>
			<p><st c="7893">“Demek birinizin akıllı olması gerekiyor! </st><st c="7936">Sizi buraya gelmeye eşiniz ikna ettiğine göre, şimdilik o daha akıllı galiba.”</st></p>
			<p><st c="8014">“Yok canım... </st><st c="8029">Bir gün elinde kalacağımdan korkuyor o.”</st></p>
			<p><st c="8069">Tuhaf bir cevap. </st><st c="8087">Bir gün elinde kalacak demek! </st><st c="8117">Bu havalı, süslü, edalı kadın, kocasından dayak yiyormuş. </st><st c="8175">“Yok canım” derken, sanki konuşmuyor, şarkı söylüyor. </st><st c="8229">Ama söylediği şarkının nağmeleri ile sözleri hiç de uyumlu değil. </st></p>
			<p><st c="8295">“Hayat Hanım, sorun her neyse, bana biraz açar mısınız?”</st></p>
			<p><st c="8351">Kendi sesim, kendimi bile korkutuyor. </st><st c="8390">Fazla ciddi ve otoriter. </st><st c="8415">Neden bilmem ama, bu kadının bir tarafı beni rahatsız ediyor. </st><st c="8477">Bu tavrım karşısında, hemen toparlanıyor. </st><st c="8519">Bacaklarını indiriyor. </st><st c="8542">Kısa bir an önüne baktıktan sonra, biraz daha terbiyeli ve saygılı bir sesle yeniden başlıyor konuşmaya:</st></p>
			<p><st c="8646">“Gülseren Hanım, sorunumu size söyledim. </st><st c="8688">Bu sinirliliği benden alacak bir ilaç mı verirsiniz, yoksa başka bir şey mi yaparsınız, bilmem.”</st></p>
			<p><st c="8784">Hemen kâğıdı kalemi elime alıp herhangi bir ilaç vereceğim, kalkıp gidecek. </st><st c="8861">Bu randevuyu alabilmek için kim bilir kaç gündür bekliyor. </st><st c="8920">Gözlerim, bu sefer de parmaklarındaki yüzüklere takılıyor. </st><st c="8979">Amma çok yüzük takmış. </st><st c="9002">Yakutu var, firuzesi var, zümrütü var. </st><st c="9041">Bir zamanlar ben de severdim böyle takıp takıştırmayı. </st><st c="9096">Şimdi neden bilmem, eskisi kadar sevmiyorum bu işleri. </st><st c="9151">Her şeyin bir zamanı varmış. </st><st c="9180">Acaba insanlar da bana bakarken, tıpkı benim şimdi düşündüğüm gibi mi düşünüyorlardı?</st></p>
			<p><st c="9265">“Hayat Hanım, sorununuzu henüz hiç anlamadım. </st><st c="9312">Bana biraz hayatınızdan bahsederseniz, belki birlikte bir çözüm buluruz.”</st></p>
			<p><st c="9385">Bu sefer sesim daha yumuşak ama o önüne bakıp duruyor. </st><st c="9441">Neden anlatmıyor acaba? </st><st c="9465">Halbuki kadınlar konuşmaya bir başladı mı, bir daha susturmak zordur. </st><st c="9535">Öyle depresyonda gibi bir hali de yok. </st><st c="9574">Konuşur belki diye biraz daha bekliyorum; yine tık yok.</st></p>
			<p><st c="9629">“Eh, anlaşıldı; sen anlatmayacaksın. </st><st c="9667">Bari ben sorayım. </st><st c="9685">İstersen evliliğinden başlayalım. </st><st c="9719">Nasıl gidiyor evlilik? </st><st c="9742">Ne iş yapıyor kocan?”</st></p>
			<p><st c="9763">Ona siz demekten hemen vazgeçtiğimi, biraz geç de olsa fark ediyorum. </st><st c="9834">Daha ikinci cümlede çok gerekmedikçe böyle bir şey yapmam ben. </st><st c="9897">Yapıyorsam da bunun bir nedeni vardır ve ben ne yaptığımı bilirim. </st><st c="9964">Bu sefer öyle olmadı. </st><st c="9986">İkinci cümlede, hem de tamamen spontan olarak, ona sen diye hitap etmeye başladım. </st><st c="10069">Artık geri dönmek de olmaz. </st><st c="10097">Canım sıkılıyor...</st></p>
			<p><st c="10115">“Kocam serbest çalışıyor. </st><st c="10142">Çoğu zaman Ankara dışındadır. </st><st c="10172">Seyrek gelir buraya. </st><st c="10193">Bir oğlum var. </st><st c="10208">Eve hizmetçiler, kapıya şoför bırakır giderken. </st><st c="10256">Benim rahat etmem için elinden geleni yapar.”</st></p>
			<p><st c="10301">“Sen ne yaparsın? </st><st c="10320">Nasıl geçer günlerin?”</st></p>
			<p><st c="10342">“Evde bana yapacak iş yoktur zaten. </st><st c="10379">Çocuğumun bakıcısı da ayrıdır. </st><st c="10410">Ben akşama doğru kalkarım yataktan. </st><st c="10446">Kahvemi, sigaramı içene kadar akşam olur. </st><st c="10488">Sonra da o sıkıntı başlar içimde. </st><st c="10522">Hemen içkiye sarılırım. </st><st c="10546">Bütün gece içer, sabaha karşı da sızar kalırım.”</st></p>
			<p><st c="10594">“Hepsi bu mu?”</st></p>
			<p><st c="10609">Hay Allah, yine berbat bir ses çıktı benden. </st><st c="10655">Neredeyse kadına bu yaptıklarının hesabını soracağım. </st><st c="10709">Bir de küçük oğlu varmış.</st></p>
			<p><st c="10734">“Kocam gelince pek böyle yapamıyorum. </st><st c="10773">Onun kalktığı saatte benim de kalkmam gerekiyor. </st><st c="10822">Bir yere giderse uğurlamamı ister.”</st></p>
			<p><st c="10857">“Bu kadar mı?”</st></p>
			<p><st c="10872">Yine sorgu hâkimlerini aratmıyorum. </st><st c="10909">Bu nasıl bir hayat böyle! </st><st c="10935">Sadece içi sıkılıyorsa, iyi. </st><st c="10964">İnsan böyle nasıl yaşar?</st></p>
			<p><st c="10988">“Kocan sabah kaçta kalkıyor?”</st></p>
			<p><st c="11018">“Akşamları içtiğimiz için, bir yere yetişmeyecekse o da geç kalkar. </st><st c="11087">Ama yine de benim gibi akşamı bulmaz. </st><st c="11125">Öğlen olunca kalkar.”</st></p>
			<p><st c="11146">Hay Allah, öğlen kalkmak zor oluyordur herhalde! </st><st c="11196">Zavallı kadıncağız! </st><st c="11216">İyi ki kendimi tutuyorum da bunları ona söylemiyor, sadece düşünüyorum. </st><st c="11288">Ama seans böyle devam ederse, her an daha fazlasını söyleyebilirim. </st><st c="11356">Ben bu kadını daha görür görmez bir şeyler ters gitti. </st><st c="11411">Hoşlanmadım ondan. </st><st c="11430">Ne zor bir durum. </st><st c="11448">Bu koşullarda ona yardımcı olamayacağım. </st><st c="11489">Ne yapsam acaba? </st><st c="11506">Biraz sabırlı olmalıyım. </st><st c="11531">Henüz seansın başındayız. </st><st c="11557">Biraz daha soru sorayım bari. </st><st c="11587">Kendi bir şey anlatmayacak.</st></p>
			<p><st c="11614">“Nasıl gidiyor evlilik?”</st></p>
			<p><st c="11639">“Onun suyuna gidersem, iyi adamdır kocam. </st><st c="11682">Bir dediğimi iki etmez. </st><st c="11706">Sever beni ama suyuna gideceksiniz.”</st></p>
			<p><st c="11742">“Suyuna gitmek ne demek?”</st></p>
			<p><st c="11768">“Kıskançtır. </st><st c="11782">Evden çıkarmaz beni. </st><st c="11803">Buraya da kendisi getirdi. </st><st c="11830">Yalnız bir yere çıkamam. </st><st c="11855">Yanımda hep adamları vardır. </st><st c="11884">Bir de o ne derse o olacak. </st><st c="11912">Her dediğine ‘peki’ diyeceksiniz. </st><st c="11946">Böyle alışmış. </st><st c="11961">Kadına saygı duymayı bilmiyor bunlar. </st><st c="11999">Ha kadın, ha hayvan. </st><st c="12020">Yemini verince iş bitiyor. </st><st c="12047">Ben aklım başımdayken ne gerekirse onu yaparım ama şu içkiyi içince havam değişiyor. </st><st c="12132">Hata yapıyorum. </st><st c="12148">Bizimki hiç hata affetmez. </st><st c="12175">Döver beni.”</st></p>
			<p><st c="12187">Bir şey söylemeden dinliyorum onu ama hâlâ bir şey anlamış değilim. </st><st c="12256">Böyle bir kadına saygı duyan erkek var mıdır acaba?</st></p>
			<p><st c="12307">“Dövmek dedimse, iki tokat atar sanmayın. </st><st c="12350">Öldüresiye döver o. </st><st c="12370">Hiç sağı solu yoktur. </st><st c="12392">Elini kaldırınca şuurunu kaybediyor galiba. </st><st c="12436">Nerenize geldiğine bakmaz. </st><st c="12463">Birkaç kere ben de kendimi korumaya kalkıştım. </st><st c="12510">Gördüğünüz gibi ben de kolay lokma sayılmam. </st><st c="12555">Ama olmadı. </st><st c="12567">Hastanelik etti beni. </st><st c="12589">Şimdi sarhoş da olsam, ona el kaldırmamayı öğrendim. </st><st c="12642">Hayır, ölsem bir şey değil de sakat kalmaktan korkuyorum. </st><st c="12700">Bizim gibiler hep bundan korkar. </st><st c="12733">Ölmek vız gelir bize.”</st></p>
			<p><st c="12755">Hayda... </st><st c="12765">Bu biz kim acaba? </st><st c="12783">Bizim gibiler... </st><st c="12800">Yani hayat kadınları! </st><st c="12822">Doğru mu anlıyorum acaba?</st></p>
			<p><st c="12847">“Hayat, şu bizim gibiler sözünü iyi anlayamadım ben. </st><st c="12901">Ne demek istiyorsun?”</st></p>
			<p><st c="12922">“Bizim gibiler işte... </st><st c="12946">Anladınız siz onu. </st><st c="12965">Daha odaya girdiğim anda anladınız.”</st></p>
			<p><st c="13001">Oturduğu andan beri sağ elinde sımsıkı tuttuğu mendille yüzünü kapatıp küçük hıçkırıklarla ağlamaya başlıyor. </st><st c="13112">İçim bir tuhaf oluyor. </st><st c="13135">Şaşırıyorum, kızıyorum, suçluluk hissediyorum. </st><st c="13182">Duygularım karmakarışık oluyor. </st><st c="13214">Ben böyle bir şeyi nasıl yaparım? </st><st c="13248">Yıllardır, her hastama özen göstermekle övünen ben, neden bugün böyle yapıyorum? </st><st c="13329">Hem de onun ne olduğunu bile bilmeden? </st><st c="13368">Daha kötüsü, ben ne yaptığımı bilmezken, Hayat her şeyin farkında!..</st></p>
			<p><st c="13436">“Tamam Hayat. </st><st c="13451">Haklısın galiba. </st><st c="13468">Aslında ne demek istediğini hemen anladım ama yine de bir hata yapmamak için senden duymak istedim.”</st></p>
			<p><st c="13568">Mendili yüzünden çekerek yan gözle bana bakıyor.</st></p>
			<p><st c="13617">“Ne yani, odaya girer girmez, ‘Ben aslında vesikalı orospuydum, bu herif beni o batakhaneden kurtardı’ mı deseydim?”</st></p>
			<p><st c="13734">Hay Allah... </st><st c="13748">Şimdi durum daha da kötü oldu. </st><st c="13779">Nasıl düzelteceğim ben bu işi? </st><st c="13810">Çırpındıkça daha çok batıyorum. </st><st c="13842">Ama ona “haklısın” diyerek bu işin altından kalkamayacağım belli. </st><st c="13908">Bu düzeltmeyi biraz geciktirsem iyi olacak, çünkü bırakırsam, ipin ucu kaçacak. </st><st c="13988">“Haklısın” dediğim anda, sesinin tonu bile değişti. </st><st c="14040">Şimdi ipleri tekrar ele almanın zamanı geldi.</st></p>
			<p><st c="14085">“Her neyse. </st><st c="14098">Şimdi kalan zamanı iyi kullan Hayat. </st><st c="14135">Bana şu işi baştan anlat bakalım. </st><st c="14169">Sen o batakhaneden kurtulmuşsun ama hâlâ mutsuzsun. </st><st c="14221">Kocanı seviyor musun?”</st></p>
			<p><st c="14243">Mendili yine yüzüne kapatmış, başını iki tarafa sallayarak “Hayır” diyor.</st></p>
			<p><st c="14317">“İndir o mendili yüzünden.”</st></p>
			<p><st c="14345">Bu emre hemen itaat ediyor ve mendili indirip yüzünü bana doğru dönüyor. </st><st c="14419">Emir almaya alışkın.</st></p>
			<p><st c="14439">“Evet, böylesi daha iyi. </st><st c="14465">Şimdi en başa git ve başla anlatmaya. </st><st c="14503">Nasıl vesikalandın sen?”</st></p>
			<p><st c="14527">Koltuğun arkasına yaslanmış, dimdik oturuyor. </st><st c="14574">Gözleri bende. </st><st c="14589">Anlatıp anlatmamakta bir an tereddüt yaşıyor. </st><st c="14635">Hafifçe gülümsüyorum ona. </st><st c="14661">Ama bu bir komutanın gülümsemesi. </st><st c="14695">Şimdilik onun en iyi anladığı dili kullanmam gerekiyor. </st><st c="14751">Sonra başını önüne eğip mendiliyle burnunu sildikten sonra önüne bakarak başlıyor anlatmaya.</st></p>
			<p><st c="14843">“Daha çok küçüktüm o zamanlar. </st><st c="14875">Mahallede bir oğlan vardı. </st><st c="14902">Gizli saklı buluşuyorduk onunla. </st><st c="14935">Lise birinci sınıftaydım ama derslerim hiç iyi gitmiyordu. </st><st c="14994">Annem babam oku diye baskı yapıyorlardı. </st><st c="15035">Benimse aklım dersten başka her şeye gidiyordu. </st><st c="15083">Sık sık okuldan kaçıyordum. </st><st c="15111">Zaten ortaokulu çok zor bitirmiştim. </st><st c="15148">Bir de kız kardeşim vardı. </st><st c="15175">Benim tam zıddım. </st><st c="15193">Sanki aynı anadan babadan doğmamışız, aynı evde büyümemişiz. </st><st c="15254">Sinir olurdum ona. </st><st c="15273">Her şeye boyun eğer, hiç sesi çıkmazdı.</st></p>
			<p><st c="15312">Bir gece, ben gizlice bütün ev halkı uyurken, yavaşça sıvıştım evden. </st><st c="15383">Ondan önce de birkaç kere gece çıkmış, kimse duymadan yine eve girmiştim. </st><st c="15457">Bizim ev en üst kattaydı ve benim odam kapıya en yakın odaydı. </st><st c="15520">Ağabeyim askere gidince yerleşmiştim oraya. </st><st c="15564">O gece, herkes uyuduktan sonra yine yavaşça çıktım evden. </st><st c="15622">Erkek arkadaşımla sokaklarda biraz gezip tozduktan sonra, tam bizim evin önüne geldik, bir de baktık, bizim ev cayır cayır yanıyor. </st><st c="15754">Ortalık insandan geçilmiyor. </st><st c="15783">İtfaiyeler, ambulanslar, hepsi bizim evin önünde. </st><st c="15833">Önce ikimiz de çok korktuk. </st><st c="15861">Sonra yavaşça uzaklaştık oradan. </st><st c="15894">Zaten gece karanlık, uzaktan olanları seyrettik. </st><st c="15943">Bizimkilerin olduğu kata itfaiyeciler merdiven kurdular. </st><st c="16000">Balkondan çıkardılar dışarı. </st><st c="16029">Onların kurtulduğunu görünce biraz ferahladım ama benim evde olmadığımı fark etmişlerse diye çok korktum. </st><st c="16135">O gece tam yedi kişi yanarak öldü bizim apartmanda. </st><st c="16187">İşte o geceden sonra bir daha eve gitmedim. </st><st c="16231">Herkes beni öldü sandı. </st><st c="16255">Bu da benim işime geldi ve yeni bir hayata başladım.”</st></p>
			<p><st c="16308">Hiç konuşmadan onu dinliyorum. </st><st c="16340">Bu hikâye bana hiç yabancı gelmiyor. </st><st c="16377">Sanki ben bunu bir kere daha dinledim ama tam böyle değildi. </st><st c="16438">Kimdi Tanrım? </st><st c="16452">Kimdi? </st><st c="16459">Gözlerim masamda duran yeşil banker lambasının ışıklarına kayıyor. </st><st c="16526">Yıllardır durur bu lamba masamda. </st><st c="16560">Sevgili kızım Yağmur, yıllar önce muayenehaneme getirmişti bu lambayı. </st><st c="16631">Kızım Yağmur. </st><st c="16645">Bu kimin kızıydı? </st><st c="16663">Tanıyorum ama kimdi? </st><st c="16684">Sonra yavaş yavaş lambaların ışığında pırıl pırıl parlayan, büst gibi bir kafa canlanıyor gözlerimin önünde. </st><st c="16793">Meliha Hanım’ın kızı... </st><st c="16817">Yangında öldüğü sanılan kız... </st><st c="16848">Hay Allah! </st><st c="16859">Hafifçe öksürmeye başlıyorum. </st><st c="16889">Bu kız, o kız... </st><st c="16906">Öksürüklerim gittikçe şiddetleniyor. </st><st c="16943">Hemen telefonun tuşuna basıp Tuna’yı arıyorum.</st></p>
			<p><st c="16989">“Tuna bana hemen bir bardak soğuk su gönder.”</st></p>
			<p><st c="17035">Hayat hiç konuşmadan bakıyor yüzüme. </st><st c="17073">O sırada kapı açılıyor, Tuna telaşla giriyor içeri. </st><st c="17125">Suyu elinden alıp bir dikişte içiyorum.</st></p>
			<p><st c="17164">“Başka bir şey ister misiniz? </st><st c="17195">Su da çok soğuktu. </st><st c="17214">Öyle bir dikişte içmeseydiniz keşke. </st><st c="17251">Bitki çayı yapalım mı hemen?”</st></p>
			<p><st c="17280">“Yok Tuna, istemem. </st><st c="17301">İyiyim ben. </st><st c="17313">Bir gıcık tuttu. </st><st c="17330">Sigara içenlerde olur böyle şeyler.”</st></p>
			<p><st c="17366">“Şu sigarayı keşke bir gün birlikte bırakabilsek.”</st></p>
			<p><st c="17417">“İnşallah canım. </st><st c="17435">Teşekkür ederim. </st><st c="17452">Hayat sen bir şey ister miydin?”</st></p>
			<p><st c="17484">“Hayır, teşekkür ederim” diyor Hayat.</st></p>
			<p><st c="17522">Tuna kapıyı kapatıp çıkarken, benim aklım hâlâ Meliha Hanım’da. </st><st c="17587">Hayat, annesini tanıdığımı bilmiyor. </st><st c="17624">Kadıncağız kızının öldüğüne bir türlü inanamıyordu. </st><st c="17676">Demek işin içinde iş varmış. </st><st c="17705">Şu dünya bazen ne kadar küçük. </st><st c="17736">Yıllar sonra koca Türkiye’de, koca Ankara’da kız dönüp dolaşıp bana geliyor. </st><st c="17813">Şimdi artık daha bir merak ve heyecanla dinleyeceğim onu. </st><st c="17871">Meliha Hanım nasıl acaba? </st><st c="17897">Bir yıldır ne aradı, ne sordu... </st><st c="17930">Acaba hâlâ hayatta mı, yoksa dediğini yapıp öldürdü mü kendini? </st><st c="17994">Gerçi o gün buradan çıkarken, intihar etmekten vazgeçmiş gibiydi ama. </st><st c="18064">Bir denk getirsem de sorsam!</st></p>
			<p><st c="18092">“Affedersin Hayat. </st><st c="18112">Evet, şimdi yine seni dinliyorum. </st><st c="18146">Demek o yangın senin bütün kaderini değiştirdi!”</st></p>
			<p><st c="18194">“Öyle oldu ama yangın olmasa da, o evden kaçmanın bir yolunu bulurdum ben. </st><st c="18270">Annem babam çok tutucu insanlardı. </st><st c="18305">Herkesin babası sert bile olsa, annesi daha anlayışlı olur. </st><st c="18365">Benim annem bu konuda babamdan da beterdi. </st><st c="18408">Bir kere çok dindardı. </st><st c="18431">Sabah akşam namaz kılar, dua eder, arada bir evlere mevlit okumaya giderdi. </st><st c="18507">Kısa giysem kızar, saçımı örmesem ona da kızardı. </st><st c="18557">Sanki başka bir dünyadan gelmişti.”</st></p>
			<p><st c="18592">“Evet, o başka bir dünyadan gelmişti” diyorum içimden. </st><st c="18648">Kızı da annesinin geçmişini bilmiyor. </st><st c="18686">Dünyada anne ile kızdan daha yakın bir ilişki düşünemiyorum. </st><st c="18747">Ama bu anne kız, birbirleriyle ilgili en önemli şeyleri bilmiyorlar. </st><st c="18816">Zavallı Meliha Hanım, kızının ölmediğini, yaşadığını, hem de vesikalı orospu olduğunu bilmiyor demek!.. </st><st c="18920">İyi ki bilmiyor. </st><st c="18937">Kadıncağızın en korktuğu şeydi bu.</st></p>
			<p><st c="18971">“Ama yine de severdim annemi. </st><st c="19002">Babam çok döverdi kadıncağızı. </st><st c="19033">Aralarında çok yaş farkı vardı. </st><st c="19065">Kim bilir belki de kıskançlıktan dövüyordu annemi. </st><st c="19116">Yine de bizi babasız bırakmamak, el âleme rezil olmamak için gık demezdi kadıncağız.”</st></p>
			<p><st c="19201">“Bir daha hiç görmedin mi anneni?”</st></p>
			<p><st c="19236">“Ne görmesi doktor hanım. </st><st c="19263">Onların hepsi de beni öldü biliyorlar. </st><st c="19302">Gerçi ben uzaktan da olsa, onları hep takip ettim. </st><st c="19353">Kız kardeşim evlenmiş. </st><st c="19376">Tam aradığı gibi birini bulmuş. </st><st c="19408">Kim bilir damat beyi ne kadar beğenmiştir annem. </st><st c="19457">Kızın başını hemen örtmüşler. </st><st c="19487">Beş vakit namaz kılıp oturuyormuş.”</st></p>
			<p><st c="19522">“Söyleyene bak. </st><st c="19539">Sen de kapalısın. </st><st c="19557">Ne farkın var kız kardeşinden?”</st></p>
			<p><st c="19588">“Ohoo, ben bu saatten sonra kapansam ne, kapanmasam ne?”</st></p>
			<p><st c="19645">Bu tarz konuşmaları sinirime dokunuyor. </st><st c="19686">Ellerini sallayarak, meyhanede sohbet eder gibi bir hali var. </st><st c="19748">“Evet” diyorum içimden, “haklısın. </st><st c="19783">Sen kapansan da olmamış zaten.”</st></p>
			<p><st c="19814">“Her neyse, konuyu dağıtmayalım. </st><st c="19848">Annenle babana ne oldu?”</st></p>
			<p><st c="19872">Kısık, tereddütlü bir sesle soruyorum soruyu. </st><st c="19919">Biraz daha dikkatli olsa, bendeki merak ve sıkıntıyı fark edecek.</st></p>
			<p><st c="19984">“İkisini de daha yeni kaybettim. </st><st c="20018">Önce annem öldü. </st><st c="20035">Ben hep babamın önce öleceğini sanırdım, çünkü aralarında çok yaş farkı vardı. </st><st c="20114">Geçen gün mezarını ziyarete gittik Galip’le. </st><st c="20159">Zaten hemen arkasından da babam öldü. </st><st c="20197">Bizim şoförü sık sık o mahalleye gönderirim ben. </st><st c="20246">Oralarda oturan akrabalarım vardı. </st><st c="20281">‘Çaktırmadan öğren bakalım ne haldeler’ derim. </st><st c="20328">O da kahvede hem bir bardak çay içer, hem de her şeyi öğrenir.”</st></p>
			<p><st c="20391">Demek Meliha Hanım öldü. </st><st c="20417">Işıkların altında parlayan sıfır numaraya vurulmuş başı ve simsiyah, hüzünlü gözleri geliyor aklıma. </st><st c="20518">Ne güzel ilahi okumuştu. </st><st c="20543">Ayağa kalkıp “Merhaba derde derman, merhaba” derken nasıl da şaşırtmıştı beni. </st><st c="20622">Ne çok hüzünlenmiştim onu dinlerken. </st><st c="20659">Ne zaman ve nasıl öldü acaba? </st><st c="20689">İntihar mı etti yoksa, hayatın yüküne daha fazla dayanamadı da öyle mi gitti, bilmek isterdim doğrusu. </st><st c="20792">Şimdi bu konuda daha ayrıntılı soru sorsam şüphelenecek. </st><st c="20849">En iyisi fazla acele etmemek.</st></p>
			<p><st c="20878">“Üzüldün mü onlar için?”</st></p>
			<p><st c="20903">“Bilmem. </st><st c="20913">Yıllardır birbirimizden öyle uzakta yaşadık ki, ben nasıl onlar için ölmüşsem, onlar da benim için ölmüşlerdi. </st><st c="21024">Gerçi babamın değil ama annemin mezarına gidince, içim bir tuhaf oldu. </st><st c="21095">Annem mezardan çıkıp bana yaptıklarımın hesabını soracak sandım. </st><st c="21160">Bir gün nasıl olsa ahirette hesaplaşacağız. </st><st c="21204">Ben onlara soracağım bazı şeylerin hesabını, onlar da bana...”</st></p>
			<p><st c="21266">“Onların sana ne soracağı belli de, sen onlara ne soracaksın?”</st></p>
			<p><st c="21329">“Ama Gülseren Hanım, insan parmak kadar çocuğa o kadar baskı yapmaz ki... </st><st c="21404">Okumazsam kıyamet mi kopardı? </st><st c="21434">Kız kardeşim okudu da ne oldu? </st><st c="21465">Bu dünyada herkes istediği gibi yaşamalı. </st><st c="21507">Belki o zaman ben de bu hallere düşmezdim. </st><st c="21550">Belki bulurdum gönlüme göre birini, benim de düzgün bir hayatım olurdu. </st><st c="21622">Ben neler çektim bu hayattan siz biliyor musunuz?”</st></p>
			<p><st c="21672">Daha parmak kadar çocukken gece yarıları aileden habersiz oğlanlarla gezmeye gidiyor, sonra da baskı yaptıkları için ailesine kızıyor. </st><st c="21808">Ne biçim mantık bu böyle? </st><st c="21834">Bir de baskı yapmasalar, evin yolunu hepten unutacakmış. </st><st c="21891">Şimdilik bu düşüncelerimi kendime saklasam iyi olacak.</st></p>
			<p><st c="21945">“Anlat bakalım şu çektiklerini. </st><st c="21978">O gece yangından sonra ne yaptın?”</st></p>
			<p><st c="22012">“O gece erkek arkadaşımla birlikte kaçtık oralardan, çünkü bizi bir gören olsa yanmıştık. </st><st c="22103">Onların oturduğu apartmanın altında sığınak gibi bir yer vardı. </st><st c="22167">İçi böcek ve fare dolu bir yer. </st><st c="22199">Biz korka korka geceyi orada geçirdik. </st><st c="22238">Sabaha kadar sokaktan gelen sesleri dinledik ve sürekli konuştuk. </st><st c="22304">İkimizin de başı fena halde dertteydi. </st><st c="22343">O gece evde olmadığımı ailem anlarsa, başıma gelecekleri düşünmek bile istemiyordum. </st><st c="22428">Benim babam kızarsa, adamı hortumla döver. </st><st c="22471">Kaç kere annemi döverken, bu dayaklardan biz de payımıza düşeni almıştık. </st><st c="22545">Ben evin en asi çocuğuydum. </st><st c="22573">Bu halime annem çok kızardı. </st><st c="22602">‘Kız kısmı böyle olmaz, biraz utanır, yüzü kızarır’ der dururdu. </st><st c="22667">Benim de kardeşim gibi mıymıntının teki olmamı istiyorlardı. </st><st c="22728">Aslında onların kızdığı şeyler, benim yaptıklarımın yanında leblebi çekirdek sayılırdı. </st><st c="22816">Her şeye böyle kızan insanlar, benim geceyi sokakta, bir oğlanla geçirdiğimi duysalar, kim bilir ne yaparlardı!”</st></p>
			<p><st c="22928">“Yangın çıkmasaydı da bir şekilde onlara yakalanabilirdin. </st><st c="22988">Bunu o zaman hiç düşünmedin mi?”</st></p>
			<p><st c="23020">“Düşünmez olur muyum? </st><st c="23043">Ama biraz da cahil cesareti işte. </st><st c="23077">Başıma gelecekleri bile bile, yine de yapacağımı yapardım. </st><st c="23136">Gülseren Hanım, bu içten gelen bir şey. </st><st c="23176">Kardeşimle aynı evde, aynı şartlar altında büyüdük. </st><st c="23228">Ben ne kadar ateş gibiysem, o da buz gibi bir kızdı. </st><st c="23281">Belki ben de öyle olabilsem, bu yollara düşmezdim. </st><st c="23332">Ama yine de iyi ki öyle olmamışım.”</st></p>
			<p><st c="23367">Hayat bunu söylerken, iğrenir gibi bir ifadeyle birlikte omuz silkiyor. </st><st c="23440">Omuzlarıyla birlikte, pardösünün altından bile olsa, göğüslerinin sallandığını fark ediyor insan. </st><st c="23538">Bu kadın bir şeyden iğrendiğini anlatırken bile cilve yapıyor gibi. </st><st c="23606">Demek doğal hali bu.</st></p>
			<p><st c="23626">“Kime benziyorsun sen Hayat? </st><st c="23656">Annene mi, babana mı?”</st></p>
			<p><st c="23678">“Ben hiç anneme benzemem. </st><st c="23705">Benim annem ok gibi, dümdüz bir kadındı. </st><st c="23746">Aslında yaşı babamdan çok genç olmasına rağmen, gönlü genç değildi. </st><st c="23814">O çoktan ölmüştü de ağlayanı yoktu.”</st></p>
			<p><st c="23850">“Sen öyle zannet” diyorum içimden. </st><st c="23886">“Sen hiçbir şey bilmiyorsun.” </st></p>
			<p><st c="23916">O yine anlatmaya devam ediyor:</st></p>
			<p><st c="23946">“Babama da benzemem. </st><st c="23968">Ben tanımadım ama annemin söylediğine göre, rahmetli anneanneme benzermişim. </st><st c="24045">Ben onu hiç tanımıyorum. </st><st c="24070">Ben doğmadan çok önce ölmüş. </st><st c="24099">Çok güzelmiş benim anneannem. </st><st c="24129">Kendimi övmek gibi oldu ama, annem işte böyle söylerdi.”</st></p>
			<p><st c="24185">Hafif utanır gibi yaparken, omuzlarıyla birlikte, göğüsleri yine sallanıyor. </st><st c="24263">Gerçekten her yönüyle anneannesine çekmiş bu kız. </st><st c="24313">Acaba göbeğini de onun gibi sallıyor mu? </st><st c="24354">Kızı, Meliha Hanım’a hep anneyi ve unutmak istediği eski günleri hatırlatıyormuş demek ki...</st></p>
			<p><st c="24446">“Peki, sonra ne oldu?”</st></p>
			<p><st c="24469">“Ertesi gün sabah herkes uyurken, İrfan yavaşça eve girip İstanbul’daki evlerinin anahtarını aldı. </st><st c="24569">Erkenden çıktık yola ve doğru garajlara gittik. </st><st c="24617">Otobüse bindiğimiz gibi İstanbul’da aldık soluğu. </st><st c="24667">Aslında ev onların değil, dayısınınmış. </st><st c="24707">Dayısı Almanya’da çalıştığı için, anahtarı bunlarda duruyormuş. </st><st c="24771">Biz bir süre keyifle yaşadık o evde. </st><st c="24808">Bekâretimi orada kaybettim ama yaşım daha çok küçüktü. </st><st c="24863">İrfan hem yaptı yapacağını, hem de korktu. </st><st c="24906">Çünkü küçük bir kızı alıkoymaktan ve tecavüz etmekten, hemen hapse girebilirdi.”</st></p>
			<p><st c="24986">“Sen bunları, o zaman biliyor muydun?”</st></p>
			<p><st c="25025">“Biliyordum tabii. </st><st c="25045">Sınıfta bu işe meraklı tek kız ben değildim. </st><st c="25090">Hatta benden hızlıları da vardı. </st><st c="25123">Çocuk aldıran bile olmuştu.” </st></p>
			<p><st c="25152">Gözlerinden o ironik, kışkırtıcı, ateşli bakış geçiyor bir an. </st><st c="25215">Bir şey söylemeden dinliyorum onu.</st></p>
			<p><st c="25249">“Her sabah koşarak, köşedeki büfeden gazete alıyordu İrfan. </st><st c="25310">Yangını yazıyordu gazeteler. </st><st c="25339">Birkaç gün içinde, ölenler arasında benim de adım yazılınca, iyice rahatladık. </st><st c="25418">Demek beni herkes öldü biliyordu. </st><st c="25452">Ben artık tamamen özgür yaşayabilirdim. </st><st c="25492">Ben o zamana kadar özgürlük nedir bilmiyordum ama bir kere tadına bakınca, bir daha eskisi gibi yaşamamaya ant içtim ama olmadı. </st><st c="25621">Büyük söyledim demek ki. </st><st c="25646">Baksanıza şu halime! </st><st c="25667">Eski günlerden beter şimdiki hayatım. </st><st c="25705">Ay, kafamı bir türlü toparlayamıyorum ki, aklım bir oraya gidiyor, bir buraya. </st><st c="25784">İşte evde de böyleyim ben. </st><st c="25811">Neyse, bir süre sonra İrfan’da para bitti. </st><st c="25854">Zaten yanında öyle pek fazla para yoktu. </st><st c="25895">Ailesine her gün başka bir yalan uyduruyordu.” </st></p>
			<p><st c="25942">“Ailesinin hiçbir şeyden haberi yok muydu?”</st></p>
			<p><st c="25985">“Olur mu canım! </st><st c="26002">Babası hacı, duysa bizimkilerden önce o öldürür ikimizi. </st><st c="26059">O çabuk tırstı. </st><st c="26075">Zaten bütün hayatımı o sümüklüyle geçirmeye hiç niyetim yoktu. </st><st c="26138">Sesim güzeldi ve şarkı söylemeyi çok seviyordum. </st><st c="26187">Hiç korkmuyordum hayattan. </st><st c="26214">‘Nasıl olsa başımın çaresine bakarım’ diyordum.”</st></p>
			<p><st c="26262">“O kadar cesur musun?”</st></p>
			<p><st c="26285">“Yok be doktor hanım, nerde...”</st></p>
			<p><st c="26317">Çarpık bir gülümsemeyle bakıyor yüzüme. </st><st c="26358">Bir yandan elini sallarken, ağzını yayarak söylediği bu söz, yine sinirime dokunuyor.</st></p>
			<p><st c="26443">“Artık kalmadı o cesaretim. </st><st c="26472">Hayatın Hayat’a yapmadığı kalmadı. </st><st c="26507">Meğer pabuç pahalıymış. </st><st c="26531">Kimsenin gözünün yaşına bakmıyormuş hayat.”</st></p>
			</div>
<div id="charCountTotal" value="26574"></div></body>
</html>
