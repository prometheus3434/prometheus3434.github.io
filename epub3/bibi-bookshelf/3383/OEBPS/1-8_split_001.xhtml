<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>GÜNAHIN ÜÇ RENGİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-8" xml:lang="tr-TR">
<div>
<p><st c="0">“Düğün sanki hiç bitmeyecek gibi geldi bana. </st><st c="46">Çok kalabalıktı zaten. </st><st c="69">Yüzlerce insan vardı. </st><st c="91">Özellikle Bilge’nin ailesi, gösterişe çok meraklıydı. </st><st c="145">Düğünü Ankara’nın en lüks otellerinde birinde yapılmasını istediler. </st><st c="214">Bizimkiler de buna hiç itiraz etmedi. </st><st c="252">Ne de olsa onlar da oğullarının mürüvvetini görecekler. </st><st c="308">Kiminin elini öptük, kiminin yüzünü. </st><st c="345">Smokinin içinde çok daraldım. </st><st c="375">Hem annem, hem Bilge biraz gülümsemem için beni sıkıştırıp durdu. </st><st c="441">Bu düğün dernek işini sevmiyorum ben. </st><st c="479">Kızlar seviyorlar. </st><st c="498">Biz erkeklere kalsa, düğün filan yapmaz kimse.”</st></p>
			<p><st c="545">“Sahi mi?”</st></p>
			<p><st c="556">“Tabii ya. </st><st c="568">Arkadaşlarım da evlendi. </st><st c="593">Düğün isteyen hep kızlar. </st><st c="619">İnsan kendi düğününde hiç eğlenemiyor. </st><st c="658">Hem bir sürü para harcıyorsun, hem de kimseyi memnun edemiyorsun. </st><st c="724">Üstüne üstlük çekilen onca eziyet ve yorgunluk...”</st></p>
			<p><st c="774">“Doğru söylüyor” diyorum içimden. </st><st c="809">İnsanlar evlenirken mutlaka bir tören yapılmalı bence de, ama bu tören en çok o gün evlenen çifti eğlendirmeli, mutlu etmeli. </st><st c="935">Son yıllarda ülkemizde düğünler özellikle büyük şehirlerde tam bir güç gösterisine döndü.</st></p>
			<p><st c="1024">Aklım, kızım Yağmur’un düğününe gidiyor. </st><st c="1066">Yağmur doğal, içten, olduğu gibi bir kızdır. </st><st c="1111">Bütün doğallığına rağmen babası gibi utangaçtır, ortalığa çıkmayı pek sevmez. </st><st c="1189">O gün ilk kez makyaj yapılmıştı Yağmur’a. </st><st c="1231">Pembe beyaz yüzü, kocaman yeşil gözleri ve beline kadar inen doğal sarıya çalan saçlarıyla tam bir peri kızına dönmüştü. </st><st c="1352">Henüz yirmi yaşındaydı. </st><st c="1376">Evlenmek için oldukça genç bir yaş... </st><st c="1414">Damat bey de henüz yirmi ikisindeydi. </st><st c="1452">Okulda başlayan arkadaşlıklarını evlilikle noktalamak istemişler, biz ailelere de söyleyecek fazla bir şey kalmamıştı. </st><st c="1571">Çünkü ikisi de Bilkent Üniversitesi’ni bitirmiş ve kendi çabalarıyla iş güç sahibi olmuşlardı bile. </st><st c="1671">Yağmur Bilkent Üniversitesi’nin belki de en genç mezunuydu.</st></p>
			<p><st c="1730">Düğünün bütün detaylarını kendileri hazırlamış, biz anne babalara da siyahlar giydirmeye karar vermişlerdi. </st><st c="1839">İki baba siyah smokinler içinde daraldıkça, biz siyah uzun elbiseli anneler gülüyorduk. </st><st c="1927">İkimiz de memnunduk hayatımızdan. </st><st c="1961">Elbiselerimizle aramız iyiydi. </st><st c="1992">Alışkındık. </st><st c="2004">Ama o peri kızı bütün gece tam bir kâbus yaşamıştı; otelin beyaz tüllerle donatılmış salonunda gelinliğinin eteklerini sürükleyerek dolaşamamış, rimel sürülen uzun kirpiklerini utancından bir türlü kaldıramamış, eşiyle şöyle rahat rahat bir dans bile edememişti. </st><st c="2267">Bir an için kafamın dağıldığını hissediyorum ama hemen toparlanıyorum. </st><st c="2338">Salih kendi düğününü anlatmaya devam ediyor: </st></p>
			<p><st c="2383">“Ben zaten öyle manken gibi ortalığa çıkmayı pek sevmem. </st><st c="2440">Bütün dikkatler sizin üzerinizde oluyor. </st><st c="2481">İnsanlar baştan aşağı, dikkatle süzüyorlar gelinle damadı. </st><st c="2540">Gerçi damattan çok geline bakıyorlar Allah’tan. </st><st c="2588">Bilge bütün bunlardan hiç şikâyetçi olmadı. </st><st c="2632">Kızlar gösteri yapmayı seviyorlar. </st><st c="2667">Bir de gelinlik vardı ki üzerinde, bütün gece o kadar ağır bir giysiyi üzerinde nasıl taşıdı anlayamadım. </st><st c="2773">Modelini kendi seçti zaten. </st><st c="2801">Gelinliğin kuyruğu bile metrelerceydi. </st><st c="2840">Her neyse, sonunda düğün bitti ve biz oteldeki odamıza çıktık. </st><st c="2903">Zaten bütün gece yorgunluktan ve heyecandan perişan olmuşum... </st><st c="2966">Üstelik de çok içmiştim, rahatlamak istiyordum. </st><st c="3014">Odamıza şampanya göndermişlerdi. </st><st c="3047">Hemen açtım. </st><st c="3060">Bir iki kadeh de şampanya içtim. </st><st c="3093">Artık ayakta duracak halim kalmamıştı.</st></p>
			<p><st c="3131">Bilge soyunmaya başlamıştı ona yardım etmemi istiyordu. </st><st c="3188">Gelinliği kendi başına üzerinden çıkarması mümkün değildi. </st><st c="3247">Düğmeler, pırıltılı taşlar filan... </st><st c="3283">Çıkarana kadar epey uğraştık. </st><st c="3313">Bilge rahat rahat soyunuyordu karşımda ama o da tedirgindi. </st><st c="3373">Onun tedirginliğini, o halime rağmen görüyordum. </st><st c="3422">Üzerine ince bir gecelik giydi ve birlikte otelin balkonunda oturmak üzere dışarı çıktık. </st><st c="3512">Ben sadece ceketimi çıkarmış, soyunamamıştım. </st><st c="3558">Onun yanında çıplak kalmaktan bile utanıyordum.</st></p>
			<p><st c="3605">Bir süre balkonda oturduk. </st><st c="3633">O da yorgundu, konuşmuyorduk. </st><st c="3663">Bir süre sonra Bilge düğünde ona takılan takıların bulunduğu torbayı sordu. </st><st c="3739">Annem, takıların başına bir şey gelmesin diye onları almış ve emin bir yere götürmüştü. </st><st c="3827">Bilge buna çok kızdı. </st><st c="3849">Takılar kız tarafında dururmuş, annem ne yapmaya çalışıyormuş, her şeye burnunu sokmasa olmaz mıymış... </st><st c="3953">İşte bunun gibi bir sürü şey söyledi. </st><st c="3991">Bana sarılmadı, sokulmadı. </st><st c="4018">Öylece oturdu ve bu saçma sapan şeylerle uğraştı. </st><st c="4068">Ben hiç konuşmadan ve son derece gergin bir şekilde dinliyordum onu. </st><st c="4137">Ardından başka bir konuya geçti.</st></p>
			<p><st c="4169">Ben ona, benden önceki hayatıyla ilgili hiç soru sormamıştım. </st><st c="4232">Ama onun bakire olduğunu sanıyordum. </st><st c="4269">Bu durum beni hem memnun ediyor, hem de cinsel anlamda daha da korkutuyordu. </st><st c="4346">‘Sen hiç sormadın ama artık söylesem iyi olacak; ben bakire değilim’ dedi. </st><st c="4421">Ne hissedeceğimi bilemedim. </st><st c="4449">Üzülmeli mi yoksa sevinmeli miydim? </st><st c="4485">Kafam iyice karıştı. </st><st c="4506">Yüzüm allak bullak olunca, Bilge bunu bir tepki olarak algıladı. </st><st c="4571">Çağımızda bunun ne kadar normal bir şey olduğuyla ilgili uzun bir nutuk attı. </st><st c="4649">Sonra balkonda bana sarılmaya başladı. </st><st c="4688">Ama o kadar samimiyetten uzak, yapmacık sarılmalardı ki, bu hali benim huzursuzluğumu daha da artırdı.</st></p>
			<p><st c="4790">İçeri girdik. </st><st c="4805">‘Bu gece sadece dinlenelim’ dedim. </st><st c="4840">Bu sözüme Bilge çok kızdı. </st><st c="4867">İlk gece dinlenmek de ne demek oluyormuş. </st><st c="4909">Ben ne biçim bir erkekmişim gibi laflar etmeye başladı. </st><st c="4965">Bir yandan bana hakaret ediyor, bir yandan ona sarılmamı, onu sevmemi istiyordu. </st><st c="5046">Çok gergindim. </st><st c="5061">Onun bekâretinin olup olmaması değil, bunu bana şimdi söylemesi ve hemen ardından bana sarılmaya kalkışması, yapmacık hareketleri, çok içime dokunmuştu. </st><st c="5214">Beni kandırmasına gerek yoktu. </st><st c="5245">Açık olması yeterdi.</st></p>
			<p><st c="5265">Aslında ben de onun karşısında aynı durumdaydım. </st><st c="5315">Erkek olarak kendime güvenemiyordum. </st><st c="5352">Bunu daha önce kimseyle denememiş ve bütün bunlardan ona hiç bahsetmemiştim. </st><st c="5429">Demek ben de onu kandırmaya çalışıyordum. </st><st c="5471">Bu düşünce, içimdeki sıkıntıyı iyice artırmıştı. </st><st c="5520">Aslında Bilge’yle bunları konuşabilseydik, belki de ikimiz de rahatlayacaktık.”</st></p>
			<p><st c="5599">“Keşke öyle yapabilseydiniz.”</st></p>
			<p><st c="5629">“Bilge buna izin vermedi ki... </st><st c="5661">‘Bu gece sadece konuşalım, dinlenelim, birbirimizi anlamaya çalışalım’ dedim yeniden. </st><st c="5747">Benim bu sözlerim onun gerginliğini daha da artırdı. </st><st c="5800">Ben zaten günlerdir bu geceyi düşünmüş ve korkmuşum; o ise ısrarla benimle sevişmek istiyor, bu konuda bana açıkça baskı yapıyordu. </st><st c="5932">Normal bir erkeğin belki de hoşuna giderdi karısının böyle istekli oluşu ama bu beni iyice korkutmuştu. </st><st c="6036">Hani sizin o sıfırcı hocanız var ya, işte öyle bir hoca tarafından zorla sözlüye kaldırılan ve derslerine çalışmamış, tembel bir çocuk gibi hissediyordum kendimi. </st><st c="6199">Elimden tutup zorla yatağa çekti beni. </st><st c="6238">Yatakta kör dövüşü yapıyorduk sanki. </st><st c="6275">O üzerime geldikçe, ben kaçıyordum. </st><st c="6311">Sonunda Bilge avaz avaz ağlamaya başladı. </st><st c="6353">Etraftan duyacaklar diye korktum. </st><st c="6387">Ona sarıldım, ben de başladım ağlamaya. </st><st c="6427">Bir süre birlikte ağladık. </st><st c="6454">Sonra, ‘Sen beni sevmiyor musun yoksa?’ demeye başladı. </st><st c="6510">Son olarak bedenimin değişik yerlerine dokununca, ben kendimi attım yataktan.”</st></p>
			<p><st c="6588">“Birisi sana zorla tecavüz etmeye çalışıyor gibi mi hissettin?”</st></p>
			<p><st c="6652">Başını sallıyor. </st><st c="6670">Bir süre önüne baktıktan sonra nemli gözlerini bana doğru çeviriyor.</st></p>
			<p><st c="6738"> “Sonunda işin aslını anladı Bilge. </st><st c="6774">Bana öyle bir bakışı vardı ki... </st><st c="6807">Ömrüm boyunca o bakışı hiç unutamayacağım.”</st></p>
			<p><st c="6850">Masada duran kutudan bir kâğıt mendil alıp önce alnında biriken teri, sonra da gözlerini siliyor. </st><st c="6949">Biraz zaman kazanmaya çalışıyor. </st><st c="6982">Ben onu yine sessizce dinliyorum.</st></p>
			<p><st c="7015">“Böylece zaten küçücük olan ümitlerim, o gece bir daha geri dönmemek üzere terk etti beni. </st><st c="7107">Sabah olduğunda, ben bir dakika bile uyumamış ve bütün gece için için ağlamıştım. </st><st c="7189">Bilge ise arkasını döndü, rahat rahat uyudu. </st><st c="7234">Benim o halime hiç aldırmadı bile. </st><st c="7269">Uykusunda arada bir sağına soluna dönerken uyanıp gözlerini aralayarak, bana sanki bir yılana, bir mikroba ya da iğrenç bir varlığa bakar gibi bakıyor ve tekrar uyumaya devam ediyordu. </st><st c="7454">O gün balayını geçirmek üzere yurtdışına çıkacaktık. </st><st c="7507">Uçak biletlerimiz alınmış, otel rezervasyonlarımız yapılmıştı. </st></p>
			<p><st c="7570">Sabah saat on bire doğru Bilge uyandı. </st><st c="7609">Bana hiç bakmadan bir iki kere gerindikten sonra, sanki o günün diğer günlerden hiçbir farkı yokmuş gibi kalktı yataktan. </st><st c="7731">Tuvalete gitti, sonra bir sigara yaktı, balkona çıkıp oturdu. </st><st c="7793">Ben, yatağın tam karşısındaki koltukta öylece oturuyordum. </st><st c="7852">Sigarası bitince odaya geri döndü ve yüzüme hiç bakmadan bir yandan giyinirken, bir yandan da bana tuhaf bir ses tonuyla, çok acıtıcı sorular sormaya başladı.”</st></p>
			<p><st c="8011">“Ne tür sorular?”</st></p>
			<p><st c="8029">“‘Namuslu erkek numaralarının sebebi buydu demek’ dedi. </st><st c="8086">Sonra, doktora gidip gitmediğimi, iktidarsız bir erkek olduğumu bilip bilmediğimi, ailemin bunlardan haberi olup olmadığını sordu. </st><st c="8217">Ne cevap vereceğimi bilemedim. </st><st c="8248">O anda tek istediğim şey ölmek, yok olmak ve bu eziyetten kurtulmaktı. </st><st c="8319">Ama artık ağlamıyordum. </st><st c="8343">Kaskatı kesilmiş, bir an önce bu eziyetin bitmesini bekliyordum. </st><st c="8408">Bilge ise sigara üzerine sigara yakıyor, bazen gülerek bazen de aşağılayarak konuşmaya devam ediyordu. </st><st c="8511">Bir anda kendimi kaybettim. </st><st c="8539">Konuştuklarını duymuyordum artık. </st><st c="8573">Freni boşalıvermiş bir araba gibiydim sanki. </st><st c="8618">Daha önce hiç böyle olmamıştım. </st><st c="8650">Her yanım titriyor, gözümden ateşler çıkıyordu. </st><st c="8698">Ben koltuğumdan yavaşça doğrulurken, Bilge bağırarak tuvalete kaçtı ve kapıyı içeriden kilitledi. </st><st c="8796">Arkasından gittim. </st><st c="8815">Eğer içeri girebilseydim, sonradan çok pişman olacağım şeyler yapacaktım belki de. </st><st c="8898">Gerçekten ona zarar verir miydim, bilmiyorum. </st><st c="8944">Başka biri olmuştum sanki. </st><st c="8971">Ben öyle saldırgan, insanları döven, söven biri hiç olmadım. </st><st c="9032">Kendim de şaşırmıştım bu duruma.</st></p>
			<p><st c="9064">Beni şaşırtan başka bir şey daha vardı. </st><st c="9105">Sinirden, öfkeden elim ayağım titrerken, hiç olmadığı kadar erekte olmuştu cinsel organım. </st><st c="9196">Bilge ise içeriden bana hakaretler yağdırıyor, odadan çıkıp gitmezsem otel görevlilerini arayacağını söylüyordu. </st><st c="9309">Aklımda kalan son cümlesi şu oldu. </st><st c="9344">‘Seni sürüm sürüm süründüreceğim, iktidarsız herif.’ O anda boşaldığımı hissettim. </st><st c="9427">Sonra üzerimden ağır bir yük kalktı. </st><st c="9464">Rahatladım biraz. </st><st c="9482">Hızla giyindim ve oteli terk ettim. </st><st c="9518">Oradan, doğru havaalanına gittim. </st><st c="9552">Bulduğum ilk uçakla İstanbul, sonra da Kıbrıs’a uçtum. </st><st c="9607">Cep telefonumu kapattım. </st><st c="9632">Beni kimsenin bulmasını istemiyordum. </st><st c="9670">Bir hafta bulamadılar zaten.”</st></p>
			<p><st c="9699">Biraz nefeslenmek için duruyor. </st><st c="9732">Bilge cahilliğinden mi böyle yaptı, yoksa onun da böyle davranması için başka sebepleri mi var, bilmiyorum...</st></p>
			<p><st c="9841">Telefonun tuşuna basıp Tuna’dan iki bardak su istiyorum. </st><st c="9899">Tuna hemen getiriyor buz gibi suları. </st><st c="9937">Birini ona veriyorum, birini ben alıyorum. </st><st c="9980">İkimiz de bir dikişte bitiriyoruz sularımızı. </st><st c="10026">Şimdi birbirimizi çok uzun süredir tanıyormuş gibi hissediyoruz. </st><st c="10091">Teşekkür ettikten sonra yine başlıyor anlatmaya:</st></p>
			<p><st c="10139">“Kıbrıs’a giderken, uçakta bütün duygularım donmuştu sanki. </st><st c="10200">Hiçbir şey hissetmiyordum. </st><st c="10227">Bilemediğim bir düşmandan kaçıyor gibiydim. </st><st c="10271">Limiti oldukça yüksek birkaç kredi kartı vardı cebimde. </st><st c="10327">Arada bir çıkarıp onlara bakıyordum. </st><st c="10364">Sanki birer kurtarıcı gibi görüyordum onları. </st><st c="10410">Bir ara uçak koyu bir bulutun içine girdi ve bir süre havada sallandık. </st><st c="10482">Bütün yolcular korkmuştu. </st><st c="10508">Ben de şöyle bir yokladım kendimi. </st><st c="10543">İçimde herhangi bir korku hissetmiyordum. </st><st c="10585">Hatta hoşuma gitmişti bu durum. </st><st c="10617">Uçak düşse sanki bütün sorunlarımdan kurtulacaktım. </st><st c="10669">Ama düşmedi... </st><st c="10684">Havaalanına iner inmez herkes koşarak uçağı terk ediyordu. </st><st c="10743">En son ben çıktım. </st><st c="10762">Hemen bir taksiye binip adını duyduğum ama daha önce hiç gitmediğim, kumarhaneleriyle ünlü bir otele gittim. </st><st c="10871">Geniş bir oda verdiler bana.</st></p>
			<p><st c="10899">Hemen kumarhaneye indim. </st><st c="10925">İçerisi çok kalabalıktı. </st><st c="10950">Kimse bana bakmıyor, benimle ilgilenmiyordu. </st><st c="10995">Bu durum iyi geldi bana. </st><st c="11020">Daha önce hiç kumar oynamamıştım. </st><st c="11054">Önce ürkek ürkek dolaştım etrafı. </st><st c="11088">Sonra garsonlardan içki isteyip rengârenk makinelerden birinin önüne oturdum. </st><st c="11166">Kredi kartımı verince, görevli makineyi açtı. </st><st c="11212">Sanki herkes gibi ben de kumar oynamaya gelmiştim. </st><st c="11263">Kadehim boşaldıkça garsonlar hemen yeniliyor ve ben de makinenin tuşlarına daha hızlı basıyordum. </st><st c="11361">Eski Mısır firavunlarına benzer resimler vardı kumar makinesinde. </st><st c="11427">Onlar yan yana dizildikçe puanlar artıyordu. </st><st c="11472">Sağdan soldan insanlar bakıyor, arada bir ‘Bol şanslar’ diyorlardı bana. </st><st c="11545">Kazanıyordum ama ne kazandığımı bilmiyordum. </st><st c="11590">Görevlilerden birini yanıma çağırıp puanları nakde çevirmesini istedim. </st><st c="11662">Biraz sonra elinde bir tomar parayla geldi görevli. </st><st c="11714">Odama gitmek, kendimle baş başa kalmak istemiyordum. </st><st c="11767">Elimde içki kadehiyle diğer makineleri dolaşmaya başladım. </st><st c="11826">Hangisine dokunsam, içinden oluk gibi para akıyordu. </st><st c="11879">Ben kazandıkça insanlar imrenerek bakıyorlardı bana ama ben hiç hoşlanmamıştım bu kadar kazanmaktan. </st><st c="11980">Bilirsiniz, aşkta kaybedenler kumarda kazanırmış. </st><st c="12030">‘Vay canına’ dedim içimden, ‘demek bu söz doğruymuş.’ Hatta bir ara kumarhane müdürü geldi yanıma. </st><st c="12129">Güya benimle sohbet ediyordu. </st><st c="12159">Ama bu kadar çok kazanmamdan belli ki rahatsız olmuşlardı. </st><st c="12218">Beni bu konuda profesyonel biri sandılar. </st><st c="12260">Halbuki hayatımda ilk kez kumar oynuyordum.</st></p>
			<p><st c="12303">Sonunda koca bir tomar Amerikan Doları’yla oradan ayrıldım. </st><st c="12364">Ne yapacağımı, nereye gideceğimi bilmiyordum. </st><st c="12410">Duygularım gizlendikleri yerlerden yavaş yavaş çıkıyor ve sanki alay eder gibi uzaktan göz kırpıyorlardı bana.</st></p>
			<p><st c="12520">Sokağa çıktım. </st><st c="12536">Önce yerde önüme çıkan taşları tekmelemeye başladım. </st><st c="12589">Sonra elektrik direklerini, yolda park etmiş arabaları tekmeledim. </st><st c="12656">Bu arada önüme kızlı erkekli kalabalık bir grup çıktı. </st><st c="12711">Onların üzerine doğru gittiğimi hatırlıyorum. </st><st c="12757">İsteseler beni evire çevire bir güzel dövebilirlerdi ama korktular benden. </st><st c="12832">Belki de korkmakta haklıydılar. </st><st c="12864">O andaki ben, şimdi, burada oturan benden çok farklıydı. </st><st c="12921">Bağırarak kaçıştılar. </st><st c="12943">Arkalarından koştuğumu hatırlıyorum. </st><st c="12980">Allahtan yakalayamadım hiçbirini. </st><st c="13014">Çok içmiştim, ayakta zor duruyordum. </st><st c="13051">Sonra sendeleyerek otele döndüm. </st><st c="13084">Odamı zar zor bulup olduğum gibi yatağıma uzandım. </st><st c="13135">Sızmışım.</st></p>
			<p><st c="13144">Ertesi gün öğleye doğru uyandım. </st><st c="13178">Otelin ikinci katındaydı odam. </st><st c="13209">Başım ağrıyor, hafifçe midem bulanıyordu. </st><st c="13251">Ağzımda kötü bir tat vardı, yüreğimde ise bir taş oturuyordu sanki. </st><st c="13319">Biraz hava almak için balkona çıktım. </st><st c="13357">Bana inat hava pırıl pırıldı. </st><st c="13387">Etrafta rengârenk çiçekler insanın gözünü alıyordu. </st><st c="13439">Gördüğüm bu manzara canımı daha çok sıktı. </st><st c="13482">Çünkü bu güzelliklerden zevk alamıyordum ben. </st><st c="13528">Bu dünya bana göre değildi. </st><st c="13556">Bunu zaten baştan beri biliyordum ama önceki gece sanki hayat bunu bir kere de yüzüme karşı haykırmıştı. </st><st c="13661">Yanlış olan dünya değildi, bendim. </st><st c="13696">Bir yanım hep eksikti, zayıftı. </st><st c="13728">O güne kadar kendimi aşağıladığım çok olmuştu ama intihar etmeyi, kendimi öldürmeyi, yok etmeyi hiç düşünmemiştim. </st><st c="13843">Demek bunu düşünmek için bile biraz güç, iktidar gerekiyordu. </st><st c="13905">Yani bende hiç olmayan o iktidar...”</st></p>
			<p><st c="13941">“Doğru söylüyor” diyorum içimden. </st><st c="13976">İntihar etmek bile bir güç, irade işidir. </st><st c="14018">Çok ağır depresyonlardaki hastalar en çok iyileşmeye başladıkları, biraz güçlendikleri zaman intihar ederler. </st></p>
			<p><st c="14128">“Aşağı atlasam ölmezdim. </st><st c="14153">Odam ikinci kattaydı. </st><st c="14175">Ayrıca otel odaları birbirine bakıyordu. </st><st c="14216">Başkalarının, ben böyle bir şey yaparken bana bakmalarını, beni seyretmelerini istemiyordum. </st><st c="14309">Tabancam yoktu. </st><st c="14325">Belki bir bıçak bulabilirdim ama onunla kendimi öldürmek pek uygun gelmedi bana. </st><st c="14406">Sonra içeri girip başka bir yol aramaya başladım. </st><st c="14456">Kalın bir ip bulsam, tavanda bunu asacak yer yoktu. </st><st c="14508">Banyoya girdim, orası da bu iş için uygun değildi. </st><st c="14559">İlaçla ölmek en güzeliydi ama midemi yıkayıp beni kurtarmalarından korkuyordum. </st><st c="14639">Bunu da yüzüme gözüme bulaştırmak istemiyordum.</st></p>
			<p><st c="14686">Yatağımın üzerine oturup uzun uzun düşündüm. </st><st c="14732">Acı çekmekten korkmuyordum. </st><st c="14760">Hatta acı hoşuma bile gidebilirdi. </st><st c="14795">Kendimi her türlü cezaya müstahak biri olarak görüyordum. </st><st c="14853">Hatta birinin beni yavaş yavaş, acı çektirerek öldürmesini becerebilsem, mutlaka ilk tercihim bu olacaktı. </st><st c="14960">Öyle birini bulmanın hayalini kurdum bir süre. </st><st c="15007">Acaba önce nasıl başlardı işe? </st><st c="15038">Önce bana hakaret etmesini, beni yerlerde süründürmesini, vurmasını, hiç acımadan her yanıma vurmasını, canımı çok acıtmasını istiyordum. </st><st c="15176">Ölüm ancak bundan sonra güzel olabilirdi.</st></p>
			<p><st c="15217">Elimi yüzümü yıkayıp otelden çıktım. </st><st c="15255">Şehre indim. </st><st c="15268">Önce uzun uzun dolaştım sokaklarda. </st><st c="15304">İnsanların yüzüne bakmaya bile korkan ben, o gün herkesin gözünün içine bakıyordum. </st><st c="15388">Biri beni fark etsin, bana kızsın istiyordum ama bana inat bütün insanlar keyifle geziyorlardı sokaklarda. </st><st c="15495">Yürümekten yorgun düşünce bir pastaneye oturdum. </st><st c="15544">Bir şeyler içerken artık hayallerim bitmişti. </st><st c="15590">Beni hayal ettiğim gibi öldürecek birilerini bulamayacaktım. </st><st c="15651">Gözlerim, oturduğum yerin tam karşısındaki eczaneye takıldı. </st><st c="15712">Hesabı hızla ödeyip kalktım. </st><st c="15741">Ne tür ilaçlar almalıydım acaba? </st><st c="15774">Ağrı kesicilerin en doğru seçim olduğuna karar verdim. </st><st c="15829">Eczacı hanım yüzüme bakıp duruyordu. </st><st c="15866">Yüzüm zaten günlerdir içtiğim içkiden dolayı son derece kötü görünüyor olmalıydı. </st><st c="15948">O zaman iki gündür hiç yemek yemediğimi hatırlayıp sevindim. </st><st c="16009">Ölüme biraz daha yakın hissediyordum kendimi. </st><st c="16055">‘Çok ağrım var, ağrı kesici ilaç istiyorum’ dedim. </st><st c="16106">İki kutu ilaç alabildim. </st><st c="16131">Bunlar yetmezdi. </st><st c="16148">Yeniden dolaşmaya başladım. </st><st c="16176">Artık başka eczaneler arıyordum. </st><st c="16209">İki eczane daha buldum. </st><st c="16233">Onlar da ikişer kutudan fazlasını vermediler. </st><st c="16279">Elimde altı kutu ağrı kesici vardı. </st><st c="16315">Sonra süpermarketlere girdim. </st><st c="16345">Oralardan da böcek ilaçları aldım ve koca bir torbayla oteldeki odama döndüm.</st></p>
			<p><st c="16422">Buzdolabında küçük şişelerde içkiler vardı. </st><st c="16467">Önce sırayla onları içtim. </st><st c="16494">Sakinleşmiştim. </st><st c="16510">Kendimi oldukça iyi hissediyordum. </st><st c="16545">Ne yaptığımı biliyordum. </st><st c="16570">Bugüne kadar hiç kimseye faydası olmamış, hep asalak yaşamış, ailesinin bütün çabalarına rağmen adam olamamış, erkek olmayı bile becerememiş bir zavallıyı yok edecektim. </st><st c="16740">O zaten yaşamayı hiç hak etmemişti. </st><st c="16776">Öfke yine çakmak çakmak gözlerime yerleşmişti. </st><st c="16823">Biten her şişeyi hızla odanın bir köşesine fırlatıyor, çıkan sesten büyük bir zevk alıyordum. </st><st c="16917">İçkiler bitmiş, sıra ilaçlara gelmişti. </st><st c="16957">İlaçları tek tek, büyük bir zevkle girdikleri deliklerden çıkarıyor, leblebi gibi yiyordum. </st><st c="17049">Acı, dilime, hatta beynime iyi geliyordu. </st><st c="17091">İlaç şişelerini de duvarlara fırlatırken, kapıya “rahatsız etmeyiniz” tabelasını asmadığımı hatırladım. </st><st c="17195">Bir tesadüfün kurbanı olmak ve kurtarılmak istemiyordum. </st><st c="17252">Yalpalayarak gittim kapıya. </st><st c="17280">Tabelayı astıktan sonra yatağıma uzandım.</st></p>
			<p><st c="17321">Aslında henüz hiçbir şey yaşayamadan ölüyordum. </st><st c="17370">Bunun sorumlusu olarak Bilge’yi görmüyordum. </st><st c="17415">Ben onun tüm söylediklerini hak etmiştim. </st><st c="17457">Benim neyimeydi evlenmek?.. </st><st c="17485">Ama evlenmeyi de ben istememiştim. </st><st c="17520">Başka türlü ailemin elinden kurtulamayacağımı biliyordum. </st><st c="17578">“Ah benim şu kör olası ümitlerim” diyordum içimden. </st><st c="17630">Hepsi onların yüzünden gelmişti başıma. </st><st c="17670">İşte şimdi onları tamamen öldürüyordum. </st><st c="17710">Ümitlerimin de benimle birlikte öleceği fikri, beni rahatlatıyordu.</st></p>
			<p><st c="17777">Karnım ağrımaya başlamıştı ama bilincimi hemen kaybetmek istemiyordum. </st><st c="17849">Olabildiğince çok acı çektikten sonra ölmeliydim. </st><st c="17899">Onun için böcek ilaçlarını sona saklamıştım. </st><st c="17944">Onlar, ilaçlardan daha hızlı öldürebilirlerdi beni. </st><st c="17996">Sanki kutsal bir şeye dokunuyormuş gibi aldım elime böcek ilaçlarını. </st><st c="18066">Biri tablet, diğeri sıvıydı. </st><st c="18095">Önce tabletleri aldım. </st><st c="18118">Sıvıyı içerken, karnımdaki ağrıdan artık yatakta yatamaz olmuştum. </st><st c="18185">İki büklüm, yerlerde kıvranıyordum. </st><st c="18221">Midem bulanıyor, kusmamak için büyük bir çaba harcıyordum ama durduramıyordum kusmayı...”</st></p>
			<p><st c="18310">Son derece ciddi bir intihar girişimi bu. </st><st c="18353">Biz psikiyatrlar, intihar olaylarını her zaman çok ciddiye alırız. </st><st c="18420">En basit girişim bile, ciddi bir haberci olabilir. </st><st c="18471">Bu çocuğun anlattıkları ise, insanın tüylerini diken diken ediyor. </st><st c="18538">Kendini ne kadar suçlu, ne kadar aşağılık hissediyor! </st><st c="18592">Sade bir ölüm bile onu kurtarmıyor. </st><st c="18628">Acı çekerek yok etmek istiyor kendini. </st></p>
			<p><st c="18667">“Karnımdaki ağrı yüzünden bilincim bir türlü kapanmıyordu. </st><st c="18726">Kustukça nefes alamıyor, gözlerimden yaşlar geliyordu. </st><st c="18781">Hayal ettiğimden daha fazla acı çekiyordum. </st><st c="18825">O sırada her tarafta ziller çalmaya başladı. </st><st c="18870">Kulaklarım çınlıyor ve ben nihayet ölüyordum galiba. </st><st c="18923">Ölüm, demek zil çalarak geliyordu insana. </st><st c="18965">Çektiğim acının dozu arttıkça ruhum hafifliyor, sanki yavaş yavaş ayaklarım yerden kesiliyordu. </st><st c="19061">Sonra kapım gürültüyle açıldı, koşturmalar, gürültüler geldi kulağıma. </st><st c="19132">Ve film burada koptu. </st><st c="19154">Meğer ben öğürerek kusarken tesadüfen kapının önünde bulunan temizlik görevlileri sesimi duymuş ve otelin güvenlik bölümüne haber vermişler. </st><st c="19295">Hemen ambulans gelmiş ve beni hastaneye kaldırmışlar. </st><st c="19349">Midem yıkanmış, serumlar takılmış ama ben yine de üç gün komada kalmışım. </st><st c="19423">Üçüncü günün akşamı kendime gelebildim.”</st></p>
			<p><st c="19463">“Ne hissettin uyanınca?”</st></p>
			<p><st c="19488">“Önce yaşadığımı anlayamadım. </st><st c="19519">Derin derin nefes aldım. </st><st c="19544">‘Tıpkı dünyadaki gibi’ dedim içimden. </st><st c="19582">Sonra yanımda yatan diğer hastayı gördüm. </st><st c="19624">Her tarafı sargılar içindeydi. </st><st c="19655">Kolumda takılı serumu, vücudumun değişik yerlerine bağlanmış hortumları ve diğer tıbbi aletleri görünce, hastanede olduğumu anladım. </st><st c="19788">Buna inanamadım. </st><st c="19805">Sonra hemşireler ve doktorlar geldi yanıma. </st><st c="19849">Neden intihar ettiğimi sordular. </st><st c="19882">İnkâr ettim. </st><st c="19895">Karnım çok ağrıyordu. </st><st c="19917">‘Bol miktarda ağrı kesici aldım. </st><st c="19950">Üzerine de içki içtim. </st><st c="19973">Zaten hep içerim’ dedim.”</st></p>
			<p><st c="19998">“İçer misin?”</st></p>
			<p><st c="20012">“Hayır. </st><st c="20021">Pek sevmem içkiyi. </st><st c="20040">Sadece arkadaşlarımla beraberken kendimi daha rahat hissedebilmek için bir iki kadeh içerim. </st><st c="20133">İntihar etmek gibi bir fikrimin olmadığına inandırmaya çalıştım onları. </st><st c="20205">Ama böcek ilaçları işleri karıştırdı. </st><st c="20243">Birkaç gün sonra hortumları çıkardılar vücudumdan. </st><st c="20294">Ve psikiyatri bölümünden konsültasyon istediler. </st><st c="20343">Genç bir hanım geldi yanıma. </st><st c="20372">Bana pek çok soru sordu. </st><st c="20397">Yeni evlendiğimi, eşimle kavga ettiğimizi, ani bir öfkeyle intihara karar verdiğimi söyledim ona. </st><st c="20495">O kadar ısrarcı oldu ki, sonunda, eşimin bakire olmayışına taktığıma inandırdım onu. </st><st c="20580">Boşanmaya karar verdiğimizi, eşimin o nedenle yanımda olmadığını söyledim. </st><st c="20655">Bana bekâretin artık o kadar önemli olmadığıyla ilgili uzun bir nutuk çekti. </st><st c="20732">Hiç konuşmadan dinledim. </st><st c="20757">Çok pişman olduğumu, en kısa sürede eşimle barışacağımı, bir daha böyle saçma sapan işlere kalkışmayacağımı söyleyerek bitirdik seansı. </st><st c="20893">Eve döner dönmez bir ruh doktoruna gideceğime söz verdim ona. </st><st c="20955">Ertesi gün hastaneden taburcu oldum. </st><st c="20992">‘Çok şanslıymışsınız, kat görevlisi bu kadar dikkatli olmasa, şimdiye kadar çoktan terki diyar etmiştiniz’ dediler bana. </st><st c="21113">Güldüm.”</st></p>
			<p><st c="21121">“Neden güldün Salih?”</st></p>
			<p><st c="21143">Ona ilk kez adıyla hitap ediyorum. </st><st c="21179">Acıyla buruluyor yüzü. </st><st c="21202">Hüzünlü gözleri ve gülüşündeki içe dokunan ulaşılmaz yalnızlık olduğundan daha derin gösteriyor onu.</st></p>
			<p><st c="21302">“Sanki kurtulmayı çok istemişim de şansım yaver gitti diye sevineceğim. </st><st c="21375">Kurtulmak isteyen insan neden öldürmek istesin kendini? </st><st c="21431">O kararı alabilmek, ilaçları eczanelerden tek tek toplayabilmek için neler çektim ben. </st><st c="21518">Bazen bu doktorlar çok acayip oluyorlar. </st><st c="21559">İntihar eden adama ‘Çok şanslıymışsın’ denir mi? </st><st c="21608">Hadi yoğun bakımda çalışanları bir tarafa bırakalım. </st><st c="21661">Ama başıma gelen psikiyatrist hanım da öyle başladı lafa. </st><st c="21719">Çok şanslıymışım. </st><st c="21737">Evet, çok şanslıydım. </st><st c="21759">Kumarda çok para kazandım. </st><st c="21786">Keşke gerçek yaşamda da bu kadar şanslı olabilseydim.”</st></p>
			<p><st c="21840">Dirseklerini dizlerinin üzerine koymuş, başı önünde, kamburunu çıkarmış, çaresiz bir çocuk gibi oturuyor karşımda. </st><st c="21956">İçimden merhametle karışık bir şefkat duygusu geçiyor. </st><st c="22011">Kendi kendine konuşur gibi anlatmaya devam ediyor:</st></p>
			<p><st c="22061">“Ama neden ölmediğimi ben de düşünüp durdum. </st><st c="22107">Yine zayıf davranmış ve ölmeyi bile becerememiştim. </st><st c="22159">Ama sanki bir yanım memnundu. </st><st c="22189">İlaçları aldığım gün otel odasında çektiğim acı, hastanede bir hafta boyunca her yanıma açılan delikler, sokulan hortumlar, vücudumdan şişelere akan kan anlayamadığım bir şekilde rahatlatmıştı beni. </st><st c="22388">Hafiflemiştim...”</st></p>
			<p><st c="22405">“Suçlu her zaman cezanın peşindedir” diyorum içimden. </st><st c="22460">Çektiği onca acı ilaç gibi gelmiş ruhuna. </st><st c="22502">Ama gerçekten suçlu mu bu çocuk? </st><st c="22535">Ortada bir suç yok ki suçlu olsun. </st><st c="22570">Bakalım bunu ona anlatabilecek, daha da önemlisi buna onu inandırabilecek miyim? </st><st c="22651">Kendi gözünden düşmüş Salih. </st><st c="22680">İçimdeki ince sızı devam ediyor. </st></p>
			<p><st c="22713">“Otele döner dönmez annemi aradım. </st><st c="22748">Ağlayarak açtı telefonu. </st><st c="22773">‘Neredesin oğlum?’ diyordu. </st><st c="22801">‘Geliyorum’ dedim ve ertesi gün eve döndüm. </st><st c="22845">Yüzüme bakar bakmaz anladı çok kötü olduğumu. </st><st c="22891">Sanki bir hafta içinde bambaşka biri olmuş, zayıflamış, çökmüştüm. </st><st c="22958">‘Bu iş bitti, hemen boşanma işlemlerine başlayalım’ dedim. </st><st c="23017">Korktu halimden. </st><st c="23034">Bir şey sormaya cesaret edemedi. </st><st c="23067">Bu arada Bilge ve ailesiyle ben yokken, çok şiddetli kavgalar yaşanmış.”</st></p>
			<p><st c="23139">“Onlar seni merak etmemişler mi?”</st></p>
			<p><st c="23173">“Etmişler etmesine de, bunun öfkesini herkes birbirinden çıkarmış.”</st></p>
			<p><st c="23241">“Ailene hiçbir şey anlatmadın mı?”</st></p>
			<p><st c="23276">“Halimi, perişanlığımı da görünce, fazla soru soramadılar bana. </st><st c="23341">Herkes kafasında bir yorum yaptı. </st><st c="23375">Ve sonunda ayrıldık.”</st></p>
			<p><st c="23396">“Bilge ayrılmayı hemen kabul etti mi?”</st></p>
			<p><st c="23435">“Bilge sadece para istedi. </st><st c="23463">O evi, yani içinde hiç yaşamadığım evi tapusuyla eşyasıyla Bilge’ye bıraktım. </st><st c="23541">Şimdi yeni eşiyle birlikte o evde oturuyor.”</st></p>
			<p><st c="23585">“Evlendi mi?”</st></p>
			<p><st c="23599">“Evet, benden boşandıktan kısa bir zaman sonra evlendi.”</st></p>
			<p><st c="23656">“Ne zaman boşandınız?”</st></p>
			<p><st c="23679">“Dört beş yıl oldu.”</st></p>
			<p><st c="23700">“Ben yeni zannettim. </st><st c="23722">Demek boşanalı çok oldu.”</st></p>
			<p><st c="23747">“Bige’yle düzgün, mutlu bir evlilik yapsaydık belki ben de bu hallere düşmezdim... </st><st c="23831">Her neyse, geride kaldı o günler.”</st></p>
			<p><st c="23865">“Bu hallere düşmezdim” derken ne demek istiyor acaba? </st><st c="23920">O hiç kafasını kaldırmadan anlatmaya devam ediyor ama asıl konuya henüz gelmedi anlaşılan.</st></p>
			<p><st c="24010">“Hastanede yanıma gelen psikiyatrist hanıma verdiğim sözü tutamadım, yani bir ruh doktoruna gitmedim o zaman. </st><st c="24121">‘Madem bu işler çoktan kapandı, şimdi burada ne işin var?’ diyorsunuz içinizden.”</st></p>
			<p><st c="24202">İkimizin de üzerine sinen bu hüzünlü havayı dağıtmanın tam zamanı. </st><st c="24270">Şimdi yine takılacağım ona.</st></p>
			<p><st c="24297">“Senden de hiçbir şey kaçmıyor. </st><st c="24330">Benim, senin düşüncelerini okumam gerekirken, bunu sen yapıyorsun. </st><st c="24397">Üstelik çok da başarılısın. </st><st c="24425">Evet, aynen böyle diyorum.”</st></p>
			<p><st c="24452">“İlk kez kendi isteğim ve irademle bir ruh doktoruna geliyorum ama psikoloji ve psikiyatriyle ilgili çok şey okudum. </st><st c="24570">Madem cesaret edip bir ruh doktoruna gidemiyorum, öyleyse kitaplardan bir şeyler öğreneyim istedim. </st><st c="24670">Çocukluğumdan beri severim kitap okumayı. </st><st c="24712">Şiir ve bilimsel kitap severim.”</st></p>
			<p><st c="24744">“Demek şiir seviyorsun. </st><st c="24769">Duyguları güçlü, iç dünyaları zengin ve zeki insanlar sever şiiri. </st><st c="24836">Çünkü onlar şiirin içinde bir yerlere saklanan duyguları bir bir keşfetmeyi, yakalamayı, bu farklı renkteki duyguları tanımayı bilirler. </st><st c="24973">Bilimi sevmek ise dünyaya duyulan ilgi, merak ve heyecan demektir. </st><st c="25040">İyi ki o gün ölmeyi becerememişsin. </st><st c="25076">Hem bilimi hem de şiiri seven bu adama yazık olacakmış.”</st></p>
			<p><st c="25132">Hafifçe tebessüm ederek başını önüne eğiyor. </st><st c="25178">Kızmadı bu sözlerime, hatta övülmek hoşuna gitti. </st><st c="25228">Ama her zaman gergin, gururlu ve ulaşılmaz bir havası var Salih’in.</st></p>
			<p><st c="25295">“Gerçekten böyle mi düşünüyorsunuz?”</st></p>
			<p><st c="25332">Evet anlamında başımı sallıyorum gülerek. </st><st c="25375">Hüzün bulutları yavaş yavaş terk ediyor odayı.</st></p>
			<p><st c="25421">“Teşekkür ederim. </st><st c="25440">Size tahmin ettiğimden de çok şey anlattım. </st><st c="25484">Bu benim için önemli bir başarı. </st><st c="25517">Aradan geçen yıllar çok acı verdi bana. </st><st c="25557">Hem ruhum hem de bedenim çok acı çekti. </st><st c="25597">Kendimi hiç olmadığım kadar yalnız hissettim. </st><st c="25643">Annem bana çok düşkündür. </st><st c="25669">Benimle konuşmak, acılarımı, dertlerimi paylaşmak için çok uğraştı. </st><st c="25737">Ama olmadı, ulaşamadı bana. </st><st c="25765">O zamana kadar az da olsa bir şeyler konuşabiliyordum onunla. </st><st c="25827">O günden sonra sadece annemle değil, hemen hemen tüm çevremle yakın ilişkiyi kestim. </st><st c="25912">Yine eski dostlarım ve arkadaşlarımla beraberdim ama hiçbirine yakın değildim. </st><st c="25991">Bu konuda kimse üzerime gelemedi. </st><st c="26025">Ayrıca Bilge’yi yakından tanıdıktan sonra, kızlardan da ümidi kestim. </st><st c="26095">Hepsinin derdi aynı. </st><st c="26116">Para ve lüks istiyorlar. </st><st c="26141">Çok benciller. </st><st c="26156">Kimsede duygu filan kalmamış.”</st></p>
			<p><st c="26186">“Hepsi mi?”</st></p>
			<p><st c="26198">“Belki hepsi öyle değildir ama ben kötü bir örnekle işe başladım. </st><st c="26265">Gözüm korktu kızlardan. </st><st c="26289">‘Hiçbiri göründüğü gibi değil’ diye düşünmeye başladım. </st><st c="26345">Arkadaşlarımın bazıları evli. </st><st c="26375">Onlar da pek memnun değiller hayatlarından. </st><st c="26419">Ben zaten oldukça duygusal biriyim. </st><st c="26455">Her ne kadar Bilge’yi ailem aracılığıyla tanısam da ilişkinin zamanla aşka dönüşeceğini düşünüyordum. </st><st c="26557">Bende başlamıştı böyle duygular. </st><st c="26590">Onun da benim için benzer şeyler hissettiğini sanmıştım. </st><st c="26647">Ama sonra gördüm ki, işler hiç de benim düşündüğüm gibi değilmiş. </st><st c="26713">Bilge hiç gözünü kırpmadan sattı beni. </st><st c="26752">Biraz olsun sevseydi böyle aşağılamaz, reddetmezdi değil mi?”</st></p>
			<p><st c="26813">“Maalesef öyle galiba” diyorum içimden. </st><st c="26854">Bilge’yi tanımıyorum. </st><st c="26876">Ona haksızlık etmek istemem ama gelin hanım Salih’te öyle derin yaralar açmış ki, bu sevimli genç adam az kalsın ölüyormuş bu yüzden. </st><st c="27010">O nasıl hissetti acaba bütün bunlardan sonra? </st><st c="27056">Bilge için her şey göründüğü kadar kolay mı oldu? </st><st c="27106">Eğer bazı şeyleri Bilge bilerek yaptıysa, hayat ona bunların hesabını mutlaka soracaktır. </st><st c="27196">Aslında hayat değil, bilinçdışı desem daha iyi olacak galiba. </st><st c="27258">Her şeyi herkese yutturabilirsiniz ama bilinçdışına yutturamazsınız. </st><st c="27327">O hiçbir şeyi atlamaz ve unutmaz. </st><st c="27361">Gün gelir bunların hesabını sorar Bilge’den. </st><st c="27406">Şimdi bunları Salih’e uzun uzun anlatmak istemiyorum. </st><st c="27460">Yeri ve zamanı değil. </st><st c="27482">Bilge’yi suçlayarak bu işin içinden çıkamayız. </st><st c="27529">Hafifçe gülümsüyorum Salih’e, bir şey söylemeden.</st></p>
			<p><st c="27578">“Sanıyorum şimdiki eşiyle tanışıklıkları yeni değil. </st><st c="27632">Belki o da ailesinin hatırı için benimle evlenmeyi kabul etti. </st><st c="27695">Veya mantığını kullandı. </st><st c="27720">Çünkü ben varlıklı bir ailenin oğluyum. </st><st c="27760">Halbuki ilişkimiz boyunca bana bunu hiç hissettirmedi. </st><st c="27815">Bana çok yakın ve sevecen davrandı veya ben öyle sandım. </st><st c="27872">Ne de olsa bu işlerin acemisiyim. </st><st c="27906">Böyle hesapları anlayamadım. </st><st c="27935">Bilge hedefi tam on ikiden vurdu. </st><st c="27969">Hem benden kurtuldu, hem de maddi sorunlarını çözdü. </st><st c="28022">Şimdiki kocası onu bekliyormuş zaten. </st><st c="28060">Hemen evlendiler. </st><st c="28078">Bense, defolu bir mal gibi ortada kaldım ve hâlâ yalnızım.”</st></p>
			<p><st c="28137">“Kolay değil yaşadıkların. </st><st c="28165">Kim olsa etkilenir bunlardan. </st><st c="28195">Henüz çok gençsin. </st><st c="28214">Gençlikte insan her şeyin acemisi oluyor. </st><st c="28256">Duygular derin, deneyim az gençlikte. </st><st c="28294">Sonradan insan her şeyi öğreniyor ama o zaman da duygular bize böyle derinden eşlik edebiliyor mu, işte bunu bilemiyorum. </st><st c="28416">Bu uğurda az kalsın ölüyormuşsun. </st><st c="28450">Şu anda kim bilir ne çok sorunun var ama unutma ki yaşıyorsun. </st><st c="28513">Hâlâ genç ve sağlıklısın.”</st></p>
			<p><st c="28539">“Asıl sorunlarımı henüz anlatmadım size. </st><st c="28581">Gülersiniz diye korkuyorum.”</st></p>
			<p><st c="28609">“Gülerim diye mi korkuyorsun!”</st></p>
			<p><st c="28640">“Hı hı.”</st></p>
			<p><st c="28649">“Hiç gülmeden ve çok ciddi bir ifadeyle seni dinlememi istiyorsun. </st><st c="28717">Peki, eğer istiyorsan öyle yaparım ama istersen sen anlat, birlikte gülelim. </st><st c="28794">Ne de olsa odaya girdiğin andaki acemiliğin pek kalmadı. </st><st c="28851">Milli oldun bir kere!”</st></p>
			<p><st c="28873">Düşünüyor ama her şeye rağmen daha rahat.</st></p>
			<p><st c="28915">“Milli oldum değil mi? </st><st c="28939">Belki de beraber gülsek daha kolay olur anlatmak.”</st></p>
			<p><st c="28989">“Ben hazırım. </st><st c="29004">Beraber gülmeye de, beraber ağlamaya da...”</st></p>
			<p><st c="29047">“Hastalarınızla beraber ağladığınız da oluyor mu?”</st></p>
			<p><st c="29098">“Aslında ben bunu pek istemiyorum ama yine de bazen gözyaşlarımı tutamadığım oluyor.”</st></p>
			<p><st c="29184">“Ben psikiyatristlerin hiç tepki vermeden hastalarını dinlediğini sanırdım. </st><st c="29261">Kitabınızı okuyunca, sizin her zaman böyle yapmadığınızı anladım. </st><st c="29327">Belki de bunun için size geldim.”</st></p>
			<p><st c="29360">“Hem bana bunun için geldin, hem de tepkilerimi yok etmek için baştan pazarlık ediyorsun.”</st></p>
			<p><st c="29451">“Tepkileriniz hoşuma gitti ama yine de bir parça korktum. </st><st c="29510">Anlattıklarımı duyduğunda basar kahkahayı dedim içimden.”</st></p>
			<p><st c="29567">“Aslında pek haksız sayılmazsın. </st><st c="29601">Bizim meslekte her birimizin kendine has bir tavrı, bir yöntemi vardır. </st><st c="29673">Klasik psikanalizde ruh doktorları pek tepki vermezler. </st><st c="29729">O, başlı başına farklı bir yaklaşımdır. </st><st c="29769">Şimdilerde biz hekimlerin asıl amacı, bir an önce hastalarımızın sorunlarını anlayıp elimizden geldiğince çözümlemede onlara yardımcı olmaktır. </st><st c="29913">Bunun için ilk yapılması gereken şey, bize başvuran kişilerle olabildiğince çabuk, yakın ve güvenilir bir ilişki kurabilmektir. </st><st c="30041">Herkesle çabucak böyle bir ilişki kurmak kolay olmuyor.”</st></p>
			<p><st c="30097">İşaretparmağımla onu göstererek, “Şekil bir A’da görüldüğü gibi!” diyorum.</st></p>
			<p><st c="30172">Gülüyor. </st><st c="30182">Gülerken bile, kendine has bir duruşu var Salih’in. </st><st c="30234">Yaşıyla tezat oluşturan, ağır bir duruş bu.</st></p>
			<p><st c="30277">“Evet, karar verebildin mi? </st><st c="30306">Gülecek miyiz, yoksa ciddi mi olacağız?”</st></p>
			<p><st c="30346">“İçinizden nasıl geliyorsa öyle yapın. </st><st c="30386">Açık olduktan sonra, sorun yok bence. </st><st c="30424">Bugün sanırım zamanımız doldu. </st><st c="30455">Bir dahaki sefere belki daha kolay olur anlatmak.”</st></p>
			<p><st c="30505">“Bu da bir çeşit kaçış mı yoksa?”</st></p>
			<p><st c="30539">“Hayır, hayır... </st><st c="30557">Yine geleceğim.”</st></p>
			<p><st c="30573">“Tamam o zaman. </st><st c="30590">Fazla gecikme.”</st></p>
			<p><st c="30605">“Bakın, sizin çiçek dirilmeye başlamış.”</st></p>
			<p><st c="30646">“A, evet... </st><st c="30659">Bir daha onu hiç ihmal etmeyeceğim.”</st></p>
			<p><st c="30695">“Çiçekleri seviyorsunuz.”</st></p>
			<p><st c="30721">“Seviyorum. </st><st c="30734">Çiçekleri, ağaçları, böcekleri, hepsini seviyorum ben.”</st></p>
			<p><st c="30789">“Belki bir gün ben de severim. </st><st c="30821">İlginize teşekkürler.”</st></p>
			<p><st c="30843">Ayağa kalkıyor Salih. </st><st c="30866">Telefonunu eline alıp hafifçe eğilerek, saygıyla sıkıyor elimi ve yine başı önünde çıkıyor odadan. </st><st c="30965">Arkasından bakıyorum. </st><st c="30987">Çok acı çekmiş insanların ifadesi var bakışlarında. </st><st c="31039">Ama henüz anlayamadım onu. </st><st c="31066">Bazı şeyleri bütün ayrıntılarıyla anlatırken, bazı şeylere hiç değinmiyor. </st><st c="31141">Kendini anlatmaya alışkın değil. </st><st c="31174">Aslında istese, biraz daha kalabilirdi. </st><st c="31214">Asıl anlatmak istediklerinin bunlar olmadığı belli. </st><st c="31266">Aklım en çok aniden ortaya çıkıveren öfke nöbetlerine takıldı. </st><st c="31329">İşin kötüsü, ereksiyon sadece bu öfke patlamalarında ortaya çıkıyor. </st><st c="31398">Çok sakin insanlardan oldum olası korkarım. </st><st c="31442">Öfke bu kadar geri çekilirse, sonra ne yapacağı belli olmaz. </st></p>
			<p><st c="31503">Ayrıca “Düzgün, mutlu bir evlilik yapsaydım belki bu hallere düşmezdim” dedi ve bir daha bu konuya geri dönmedi. </st><st c="31616">Ben de ona şimdilik pek bir şey sormadım. </st><st c="31658">Cevaplamakta zorluk çekeceğini düşündüğümüz soruları daha ilk seansta genelde sormayız hastalarımıza. </st><st c="31760">Onunla konuşurken her zaman çok dikkatli olmalıyım. </st><st c="31812">Ona yakın davranmam, arada bir şaka yapmam hoşuna gidiyor ve bunu asla istismar etmiyor. </st><st c="31901">Yine de esrarlı bir hali var bu genç adamın. </st><st c="31946">Belki de bir daha buraya gelme cesaretini gösteremeyecek.</st></p>
			<p><st c="32003">Hemen telefonun tuşuna basıp Tuna’yı arıyorum.</st></p>
			<p><st c="32050">“Tuna, şimdi çıkan hastaya en yakın tarihe bir randevu ver.”</st></p>
			<p><st c="32111">“Ama efendim, biliyorsunuz...”</st></p>
			<p><st c="32142">“Ver dedim Tuna!”</st></p>
			<p><st c="32160">“Tamam efendim.”</st></p>
			<p><st c="32177">Tuna da şaşırdı ne yapacağını. </st><st c="32209">Hem “Beni bu kadar yorma” diyorum, hem de onu yine ben sıkıştırıyorum. </st><st c="32280">Olsun, arada bir şikâyet etsem de, çok yorulsam da yine de seviyorum işimi. </st><st c="32356">Ben yıllarca Ankara’da, kendime ait bir muayenehanede yalnız çalıştım. </st><st c="32427">Bu yıllar içinde sayıları binleri, on binleri geçen hastaya baktım. </st></p>
			<p><st c="32495">Genelde fiziksel hastalıklar için muayenehanelere cebinde bol parası olan insanlar gider. </st><st c="32585">Ama psikiyatriye başvuran insanlarda durum farklıdır. </st><st c="32639">Parası olup da gelen kadar, bunu yaparken çok zorlanan hastalarım da oldu. </st></p>
			<p><st c="32714">Onları uzun uzun dinledim, konuştum, güldüm, ağladım onlarla. </st><st c="32776">Ve zamanla mesleğim hayatımın en önemli parçası, hatta anlamı haline geldi. </st><st c="32852">Odamda kendilerini tek ve çok özel hissettiler. </st><st c="32900">Aradan yıllar geçse de ne ben onları unuttum ne de onlar beni.</st></p>
			<p><st c="32962">Ancak elimden gelen her şeyi yapsam da zamanı durduramıyordum. </st><st c="33026">İki önemli sorun vardı. </st><st c="33050">Birincisi, her ne kadar sevgili hastalarımı kimselere emanet edemiyorsam da, kalıcı olmadığımı biliyordum. </st><st c="33157">Örneğin, doktorların kendisine verdiği ilaçlara bir türlü güvenmediğinden, onları bana gösterebilmek için Avustralya’dan uçağa atlayıp yirmi dört saatlik bir seyahatten sonra karşıma geçerek, “u ilaçlar bana uygun mu, değil mi?” diye soran hastalarım vardır benim. </st><st c="33422">Onları öylece bırakıp gitmek olmazdı. </st><st c="33460">Güvenebilecekleri, kalıcı bir kurum gerekiyordu.</st></p>
			<p><st c="33508">İkinci önemli sorun ise para meselesiydi. </st><st c="33551">Yani benimle görüşebilmek için ödenen vizite ücretleri konusu. </st><st c="33614">Madalyon Klinik öyle bir yer olmalıydı ki, hastalarım muayenehane özenine ellerindeki sağlık karneleriyle ulaşabilsinler. </st><st c="33736">Orada mesleğinde başarılı, güvenilir genç doktorlar çalışsın. </st><st c="33798">İlaçları doğrudan karnelerine yazılabilsin.</st></p>
			<p><st c="33841">İşte Madalyon Klinik bu amaçlarla kuruldu ve adını, 2004 yılında yayınlanan </st><span><st c="33918">Madalyonun İçi</st></span><st c="33932"> adlı ilk kitabımdan aldı. </st></p>
			<p><st c="33959">Odama ilk günler pek fazla aksesuar almadım çünkü biliyordum ki, hastalarım o odayı yavaş yavaş birbirinden güzel, benim için çok değerli armağanlarla dolduracaklar. </st><st c="34125">Gerçekten de öyle oldu. </st><st c="34149">Her birinin getirdiği armağanlarda kendilerinden bir parça, ruhlarından o küçük şeylere yansıyan bir sevgi, bir sıcaklık var. </st><st c="34275">O yüzden odam sıcacık...</st></p>
		</div>
<div id="charCountTotal" value="34299"></div></body>
</html>
