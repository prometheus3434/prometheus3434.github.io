<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-43</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p><st c="0">Diyelim ki dağdan akan su önüne çıkan kayanın etrafından dolaşamayacak bir yola denk geldi. </st><st c="93">O zaman ne yapar, birikip üstünden aşar, yok eğer bu da olmuyorsa sabırla kayayı damla damla delmeye başlar. </st><span><st c="202">Kayayı delmeyi başaran suyun kuvveti değildir tabii ki, damlaların sürekliliğidir ki buna da sabır derler.’</st></span><span><st c="309">“</st></span><st c="311">Sabretmek hiçbir şey yapmadan oturmak demek değildir. </st><st c="365">Sabır dikenin içinde gülü, gecenin içinde gündüzü hayal edebilmektir’ der Şems-i Tebrizi. </st><st c="455">Suyun doğası, imkânsızın bile başarılabileceğini, bunun için sabırlı ve istikrarlı olmak gerektiğini öğretir.</st></p>
			<p><st c="564">Kayayı delen su elbette yine yoluna devam eder. </st><st c="613">Su hep akar. </st><st c="626">Bilir ki aktıkça temizlenir. </st><st c="655">Bazen dere kenarlarında su birikintileri oluşur, akmayan su bulanır, çamurlaşmaya başlar. </st><st c="745">Üzerinde pislik birikir ve sufiler de bu yüzden der ki: </st><span><st c="801">‘Sen su gibi ak. </st><st c="818">Her daim yenilen. </st><st c="836">Her gün yenilen. </st><st c="853">İki günün aynı olmasın. </st><st c="877">Dünü dünde bırak bugün yeni şeyler öğren.’</st></span></p>
			<p><st c="919">Mesela su değişimden hiç korkmaz. </st><st c="954">Ama insanlar değişimi sevdiklerini söyleseler de aslında bundan çok korkarlar. </st><st c="1033">Su değişimi ne güzel de anlatır. </st><st c="1066">Bazen yağmur olur, bazen kar olur, bazen buz olur, bazen buhar olur. </st><st c="1135">Buhar olduğunda çıkar gökyüzüne yağmur olup iner yine yere.</st></p>
			<p><span><st c="1194">Ayrıca su uyumludur. </st><st c="1216">Çay bardağına koyduğunda çay bardağının şeklini alır, kovaya koyduğunda kovanın. </st><st c="1297">Sürekli bulunduğu yere uyumlanır ama doğası hiç değişmez. </st><st c="1355">Her yere her şeye uyum sağlar. </st><st c="1386">Unutma ki dünyada her zaman doğaya uyum sağlayanlar hayatta kalır. </st><st c="1453">Uyum sağlayanlar esnektir çünkü. </st><st c="1486">Değişime direnenlerse katı... </st><st c="1516">Fırtına en sert en güçlü ağaçları devirir ama esnek fidanlara, otlara hiçbir şey yapamaz. </st><st c="1606">O yüzden esnek olanlar, uyum sağlayanlar hayatta kalır.</st></span></p>
			<p></p>
			<p><st c="1661">Su aynı zamanda akışa teslim olur. </st><st c="1697">Teslimiyet içindedir. </st><st c="1719">Çünkü bilir ki bütün dereler eninde sonunda büyük denizlere, okyanuslara akar. </st><st c="1798">Elinden geleni yaptıktan sonra hayatın akışına teslim olmaktır bu. </st><st c="1865">Tıpkı bizim de seninle bu yolculukta yapmaya çalıştığımız gibi. </st><st c="1929">Derler ya su akar yolunu bulur. </st><st c="1961">Eğer su gibi yaşarsan, akarsın ve yolunu bulursun.</st></p>
			<p><st c="2011">Su berraktır, şeffaftır. </st><st c="2037">Olduğu gibidir yani. </st><st c="2058">Paylaşımcıdır. </st><st c="2073">Hep besleyicidir. </st><st c="2091">İnsanları, hayvanları, doğayı besler. </st><st c="2129">Hayatı başlatandır. </st><st c="2149">Canlılığı başlatandır. </st><st c="2172">Su olan yerde bitkiler vardır, hayvanlar vardır, insanlar vardır.</st></p>
			<p><st c="2237">İşte suyun bu yapısından dolayı sufiler birbirlerine </st><span><st c="2291">‘Su gibi ol azizim’ derler.</st></span><st c="2318">”</st><span></span></p>
			<p><span><st c="2320">“</st></span><st c="2321">Gerçekten çok etkilendim” dedi Azra hayranlık dolu gözlerle yüzüme bakarken.</st></p>
			<p><span><st c="2397">“</st></span><st c="2399">Eskiler de akan su yosun tutmaz derler” diye araya girdi Ahmet Ağabey.</st></p>
			<p><span><st c="2469">“</st></span><st c="2471">Keşke bunları yazsaydım” dedi Azra. </st><st c="2507">“Su üzerinden kocaman bir yaşam felsefesi anlattın sen. </st><st c="2563">Bunu defalarca okumak isterdim ihtiyaç duyduğum her an hatırlayabilmek için.”</st></p>
			<p><st c="2640">Aklında kalanları kısaca not etmek için küçük bir defter çıkardı çantasından. </st><st c="2719">Şifahanenin hemen yakınındaki bir çay bahçesine oturduğumuzda başladı yazmaya. </st><st c="2798">Ahmet Ağabey buralarda bir saatlik işi olduğunu söyleyip ayrılmıştı yanımızdan. </st><st c="2878">Baş başa sessizce oturduk bir süre Azra’yla. </st><st c="2923">Yazısını tamamlamasını bekledim önce.</st></p>
			<p><st c="2960">Defteri kapatıp bana baktığında gördüğüm memnuniyet duygusundan çok etkilenmiştim. </st><st c="3044">Bu yolu boşa yürümediğinden bir kez daha emindim artık.</st></p>
		</div>
	<div id="charCountTotal" value="3099"></div></body>
</html>
