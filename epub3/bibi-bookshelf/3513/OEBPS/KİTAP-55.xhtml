<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-55</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-25"><st c="0">-25-</st><span></span></p>
			<p><st c="5">Bir süre sonra Yuma yanımıza gelip Bursa’ya geldiğimizi söyledi.</st></p>
			<p><st c="70">“İnelim artık” dedi.</st></p>
			<p><st c="91">İkimizin halini görünce bir şeyler hissetmişti sanki ama ne olduğuyla ilgili bir fikri yoktu kuşkusuz.</st></p>
			<p><st c="194">“İyi misiniz?” diye sordu sadece.</st></p>
			<p><st c="228">“Tabii ki iyiyiz” dedim havamızı değiştirmeye çalışarak. </st><st c="286">“Bursa’ya geldik sonuçta. </st><st c="312">İyi olmaz mıyız hiç? </st><st c="333">Başladığımız yerdeyiz işte yine.”</st></p>
			<p><st c="366">Yuma’yı güzelce gezdirdik. </st><st c="394">İyi bir gün geçirmesini, bizimle olduğu için pişmanlık duymamasını istedik. </st><st c="470">Yuma’dan ayrılırken onun keyifli ve bizden razı olduğunu görmek gönlümüzü rahatlatmıştı. </st><st c="559">Belki bir gün yine bir yerlerde karşılaşmak umuduyla Japon dostumuzu akşamüzeri yolcu ettik. </st><st c="652">Biz de başladığımız yerde yolculuğu bitirmeye karar verdik. </st><st c="712">İlk sohbetimizi ettiğimiz banka gidip oturduk. </st><st c="759">Azra çantasından defterini çıkarıp boş bir sayfasını yırttı ve üzerine bir şeyler yazdı.</st></p>
			<p><st c="847">“Seni Bursa’ya getiren şeyin seminerde bir katılımcının defterinin arasına koyduğu not olduğunu söylemiştin” dedi. </st><st c="963">“Ben de bir şeyler yazdım sana. </st><st c="995">Bunu sakla olur mu?”</st></p>
			<p><st c="1015">Kâğıdı aldım. </st><st c="1030">Okumadan ceketimin cebine yerleştirdim. </st><st c="1070">“Merak etme” dedim. </st><st c="1090">Ben de ona Şems’le Mevlana’nın mektuplarının yazılı olduğu eski defterimi çıkarıp verdim. </st><st c="1180">Ancak içinden bir sayfasını yırtıp kendime ayırdım. </st><st c="1232">Mevlana’nın bir mektubunu eksik sonla teslim ettim. </st><st c="1284">Gülümsemesinden anlamıştım ondan sakladığım satırları fark ettiğini.</st></p>
			<p><st c="1352">Fısıldar gibi bir sesle “Bu da bizim için bir son” dedi. </st><st c="1410">Yolculuğun başından bu yana bana kılavuz olan üstadımın sözleri uçuştu yine aklımda.</st></p>
			<p><span><st c="1494">“Bitişler bir yok oluş değil, aksine yeni başlangıçlardır. </st><st c="1554">Şu hayatta bir şeyin bitişi her zaman daha hayırlı bir şeyin başlangıcına vesile olur. </st><st c="1641">Yeter ki sen görmeyi bil...”</st></span></p>
			<p><st c="1669">“Ölüm bile bir bitiş değil, sadece başlangıçtır” dedim.</st></p>
			<p><st c="1725">Başını salladı sadece. </st><st c="1749">Tatlı gülümseyişiyle son kez baktı yüzüme. </st><st c="1792">Hiçbir şey söylemedi. </st><st c="1814">Birbirimize sımsıkı sarıldık. </st><st c="1844">Artık ne bir damla yaş ne bir katre keder kalmıştı geriye. </st><st c="1903">Tertemizdik. </st><st c="1916">Vicdanlarımız rahat, gönlümüz ferahtı. </st><st c="1955">İkimiz de birbirimizden razıydık. </st><st c="1989">İkimiz de bu karşılaşmaya minnettardık. </st><st c="2029">Artık hiçbir söze hacet yoktu. </st><st c="2060">Yüklerinden arınmış bir ayrılıktı bu. </st><st c="2098">Kollarımın arasından süzülür gibi kurtulup, arkasına bile bakmadan gitmişti Azra. </st><st c="2180">Vakur ve soylu bir kabullenişle...</st></p>
			<p><st c="2214">Peşinden öylece bakakaldım. </st><st c="2243">Tarifsiz bir hayranlık uyandırmıştı bende bu sessiz ama mağrur gidişiyle... </st><st c="2319">Arkasından ne yapacağımı bilemedim. </st><st c="2355">Tuhaf bir boşluk hissi kapladı içimi... </st><st c="2395">Banka oturdum tekrar. </st><st c="2417">İlk kez karşılaştığımız o banka...</st></p>
		</div>
	<div id="charCountTotal" value="2451"></div></body>
</html>
