<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-48</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-20"><st c="0">-20-</st><span></span></p>
			<p><st c="5">“Nasıl susamış bir dudak suyu ararsa,</st></p>
			<p><st c="43">su da susuzluğunu dindireceği</st></p>
			<p><st c="73">bir dudak arar.”</st></p>
			<p><st c="90">– Mevlana</st></p>
			<p><st c="100">Konya otobüsüne binmeden evvel Ahmet Ağabey’e bize karşı gösterdiği cömertlik ve bütün iyi niyetleri için teşekkür etmeye hazırlanıyordum, ağzımı bile açmama izin vermedi. </st><st c="273">Sanki şu son iki gün için o bize minnettarmış gibi bir tavrı vardı. </st><st c="341">Ne yalan söyleyeyim gözlerim doldu o an.</st></p>
			<p><st c="381">“Artık burada bir eviniz var” dedi Ahmet Ağabey. </st><st c="431">“Neden gelmediniz diye sitem etmem ama gelmenizi beklerim her zaman. </st><st c="500">Ona göre varın hayırla düşün yolunuza.”</st></p>
			<p><st c="539">“Eyvallah” dedim. </st><st c="558">“Geleceğim diye söz veremem sana ama bil ki gelmek için can atıyorumdur. </st><st c="631">Hakkını helal et.”</st></p>
			<p></p>
			<p></p>
			<p><st c="649">“Asıl siz helal edin hakkınızı.”</st></p>
			<p><st c="682">Azra’nın boğazındaki düğümü hissediyordum. </st><st c="726">Ne kadar duygulandığının farkındaydım ancak aklıyla bütün bu hislere geçerli hiçbir anlam bulamadığını da seziyordum.</st></p>
			<p><st c="843">Topu topu iki gün görüştüğümüz, yanında misafir kaldığımız, hiçbir tanışıklığımız olmayan ve belki bir daha hayatımızın sonuna kadar hiç görmeyeceğimiz, kim olduğunu bile dinlediğimiz kadarıyla bildiğimiz yabancı bir adamla ilgili, sanki kırk yıllık dostlarmışız gibi derin hislere kapılmamıza mantıklı bir açıklama bulamıyordu kuşkusuz.</st></p>
			<p><st c="1181">Sessiz sedasız otobüse bindik. </st><st c="1213">Otobüs camından son kez el salladık. </st><st c="1250">Konya’ya doğru hareket etmiştik artık. </st><st c="1289">Azra da ben de susuyorduk.</st></p>
			<p><st c="1315">Bazen susarak da çok şey anlatırdı insan hem kendine hem başkalarına...</st></p>
			<p><st c="1387">Vedalaştığımız dostumuzla ilgili değildi suskunluğumuz... </st><st c="1446">İkimiz de içten içe yedinci gün sona erecek yolculuğumuzu ölçüp biçiyorduk. </st><st c="1522">Bizim de birbirimize vedamız yakındı. </st><st c="1560">Henüz farkında bile değildik ama ikimiz de İstanbul’dan yola çıkarken olduğumuz insanlar sayılmazdık artık.</st></p>
			<p><st c="1667">Yol bize çok şey vermiş, bizden çok şey almıştı. </st><span><st c="1717">Sadece aldıklarımız değil verdiklerimiz de bizi biz yapar.</st></span></p>
			<p><st c="1775">Bunun muhakemesini henüz ikimiz de yapmamıştık. </st><st c="1824">Gerçeğe en yakın olasılık üzerinden hüzünlüydük. </st><st c="1873">Zorunlu bir ayrılık vardı önümüzde... </st><st c="1911">Üstadın dediği gibi hayatı okumak tam olarak buydu sanki. </st><span><st c="1969">“Hayatı okumak önemlidir. </st><st c="1995">Kuran’ın ilk sözü bile budur: Oku!”</st></span></p>
			<p></p>
			<p><span><st c="2030">Haftalardır hep yoldaymışız gibi geliyordu ikimize de. </st><st c="2086">Daha uzun zamanlar bu yola devam edecekmişiz gibi bir hisse </st></span><span><st c="2146">kapılıyorduk zaman zaman. </st><st c="2172">Eskiden de beraberdik, bundan sonra da beraber olacağız, hiç ayrılmayacağız sanrısına kapılmadığımızı söyleyemem. </st><st c="2286">Ama öyle değildi işte işin aslı. </st><st c="2319">Yarın ikimiz için de son...</st></span><span></span></p>
			<p><st c="2346">Üstelik birbirini hiç tanımayan ve bir daha hiç görmeyecek olan insanların bile vedalarının ne kadar zor olabileceğini gördük az önce.</st></p>
			<p><st c="2481">“Sana Konya’yı anlatayım ister misin?” diye sordum Azra’ya onu daldığı derin düşüncelerden sıyırabilmek için. </st><st c="2592">Kim bilir belki de kendimi kurtarmaya çalışıyordum aslında.</st></p>
			<p><st c="2651">“Olur” der gibi başını salladı.</st></p>
			<p><span><st c="2683">Orada neler göreceğimizden söz etmeye başladım bunun üzerine...</st></span></p>
			<p><st c="2747">“Konya on üçüncü yüzyılda özellikle gezginlerin ve ilimle uğraşanların uğrak yerlerinden biriydi. </st><st c="2846">Mevlana, Şems, İbnul Arabi, Yunus Emre. </st><st c="2886">Hepsi hayatının bir döneminde Konya’da bulunmuştu ve hepsi başka ülkelerden, başka şehirlerden gelmişti Konya’ya.</st></p>
			<p><st c="2999">Mevlana da keza dışarıdan gelen yolculardan biriydi. </st><st c="3053">Bugün Afganistan sınırlarındaki Belh şehrinde doğmuş aslında. </st><st c="3115">Babası Moğol istilasından ailesini korumak için Mevlana henüz çocuk yaştayken topraklarını terk etmiş. </st><st c="3218">Dert insanı hareket ettirir, değişime zorlar” dedim Azra’ya. </st><st c="3279">“Derdin olmasaydı benimle karşılaşmayacaktın. </st><st c="3325">Derdim olmasaydı sufizmi öğrenemeyecektim, öğrendiklerimi kimseye aktaramayacaktım.”</st></p>
			<p></p>
			<p><st c="3409">Mevlana’nın ailesinin başında da bir dert vardı ki onları yurdundan etmişti. </st><st c="3487">Ama o dertle birlikte başka bir deneyim başladı hayatlarında. </st><st c="3549">700 yıl sonra bile insanlığın ruhlarına şifa olan bir bilge yetişti. </st><st c="3618">O yüzden Mevlana dertten korkmazdı, bilirdi derdin içinde duran mucizeyi. </st><st c="3692">O yüzden sık sık </st><span><st c="3709">“Derdimi seviyorum. </st><st c="3729">Biliyorum ki derdi veren de beni seviyor”</st></span><st c="3770"> derdi.</st></p>
			<p><st c="3777">Belh’ten kopan Mevlana ailesiyle önce Bağdat’a, sonra Şam’a, ardından Malatya’ya, oradan Erzincan’a ve sonunda Konya’ya gelir. </st><st c="3905">Gittiği her yerde bir süre kalmıştır. </st><st c="3943">Kültürleri tanımış, bilmiştir. </st><st c="3974">Sözünü ettiğim dönemlerde yolculuklar hiç de hızlı ve kolay değildi. </st><st c="4043">Azra’yla çıktığımız belirsizlik yolculuğunda bile karşımıza hep araçlar, tırlar, bisikletler çıktı. </st><st c="4143">Oysa o dönemin insanları şanslılarsa deve sırtında değillerse yürüyerek yol alıyorlardı. </st><st c="4232">İzmir’den Konya’ya yürüyerek gitmiş olsaydık bunun ne kadar zamanımızı alacağını tahmin etmesini istedim Azra’dan.</st></p>
			<p><st c="4346">“En az beş saat” dedi.</st></p>
			<p><st c="4369">“Otobüsle beş altı saatlik bir yolculuktan söz ediyoruz” dedim. </st><st c="4434">“Hiç durmadan yürüsek en az beş gün sürer. </st><st c="4477">Durmadan yürüyemeyeceğimize göre, yani iki saatte bir dinlensek, arada da uyuyup uyansak ortalama on iki günde varırız Konya’ya.”</st></p>
			<p><st c="4606">“On iki gün mü?” dedi Azra gözlerini açarak. </st><st c="4652">“Uçakla elli dakikada varılacak bir yer oysa.”</st></p>
			<p><st c="4698">“Belh’ten Şam’a gidişlerini, oradan Konya’ya gelişlerini düşün bakalım. </st><st c="4771">Yolda ne sıkıntılar çektiklerini, kimlerle karşılaştıklarını, neler yaşadıklarını, ne tecrübelerden geçtiklerini bilmiyoruz. </st><st c="4896">Kim bilir neler öğrendiler, nasıl değiştiler...”</st></p>
			<p><st c="4944">“Biz altı gündür yoldayız mesela” dedi Azra kafasının içinde hesap yapar gibi bakışlarını yukarı kaldırarak. </st><st c="5054">“Hayatımın en unutulmaz deneyimlerini yaşıyorum, yeni insanlarla karşılaşıyorum, bir sürü şey öğrendim onlardan. </st><st c="5167">En önemlisi de kendimi öğrendim başkalarından. </st><st c="5214">Belki birkaç gün daha devam etsek bambaşka şeyler deneyimleyeceğim. </st><st c="5282">Şu altı yedi günde bile eski Azra olarak dönmeyeceğim eve. </st><st c="5341">Aylar süren bir hacdan, hac yolculuğundan geçmiş olsam neler olacak kim bilir... </st><st c="5422">Gözümde canlandıramıyorum bile. </st><st c="5454">Yol, öğretiyormuş sahiden. </st><st c="5481">Bundan eminim artık. </st><st c="5502">Bana kütüphaneler okutsan ufacık bir fark bile yaratamazdın bende.”</st></p>
			<p><st c="5569">“Yol öğretir tabii ki” dedim. </st><st c="5600">“Hatta kimi sadece yolda öğrenir. </st><st c="5634">Ben demlenmeye de ihtiyaç duyarım mesela. </st><st c="5676">Yoldan aldığımı durup demlerim içimde. </st><st c="5715">Yoldayken ne öğrendiğimi fark etmem bazen. </st><st c="5758">Yol bitince anlarım. </st><st c="5779">Ama sende durum başka. </st><st c="5802">Sen yürüdükçe öğreniyorsun ve ne öğrendiğinin de farkındasın.”</st></p>
			<p><st c="5864">“Belki de yol hiç bitmemeli benim için ne dersin? </st><st c="5915">Belki de hep devam etmeliyiz. </st><st c="5945">Belki de dünyayı dolaşmalıyız. </st><st c="5976">Ne güvence, ne tedbir... </st><st c="6001">Tek güvencemiz Yaradan. </st><st c="6025">İnan yol bitsin istemiyorum Hakan. </st><st c="6060">Devam edebilmeliyiz bence.”</st></p>
			<p><st c="6087">O an aynı yolun yolcusu olmadığımızı sezmiştim aslında. </st><st c="6144">Azra’nın her şeyi yaşayarak öğrenmesi gerekiyordu, benimse durup demlenmem. </st><st c="6220">O sonsuza akan coşkun bir ırmaktı, bense derin bir su. </st><st c="6275">İkisi de lazımdı bu hayat için.</st></p>
			<p><st c="6306">Konunun üzerinde durmak istemedim. </st><st c="6342">Bunları konuşmaya hazır değildik ikimiz de. </st><st c="6386">Mevlana’yı anlatmaya devam ettim ona.</st></p>
			<p><st c="6423">Mevlana’nın ilk hocası babasıydı. </st><st c="6458">Onu kaybettiğinde yirmi dört yaşındaydı. </st><st c="6499">Tahsiline devam etmek için Şam’a gitti sonra. </st><st c="6545">Kimileri dört yıl Şam’da kaldığını söyler, kimileri on yedi yıl.</st></p>
			<p><st c="6609">“O aslında hem okuyan hem de gezen biriydi. </st><st c="6654">Bence bu yüzden bilge” dedi Azra.</st></p>
			<p><st c="6687">Aslında çok önemli bir şey fark etmişti. </st><st c="6729">Benim yıllardır fark etmediğim bir şey.</st></p>
			<p><st c="6768">“Çok haklısın” dedim. </st><st c="6791">“Çok okuyan mı bilir, çok gezen mi derler ya, Mevlana hem çok okuyandı hem de çok gezen. </st><st c="6880">Onun neden Mevlana olduğunu asıl şimdi daha iyi anladım biliyor musun? </st><st c="6951">Teşekkür ederim. </st><st c="6968">Çok güzel bir aydınlanmaydı bu benim için. </st><st c="7011">Mevlana’yı bilge yapan sadece yolculukları ve okumaları da değildir ama, bir de Şems vardır.”</st></p>
			<p><st c="7104">Mevlana bilgi seviyesinde en yükseğe erişmişti. </st><st c="7153">Bütün ilmi kitapları okumuş, kaideleri ezberlemiş, dini ve felsefesi ilimle gelebileceği son noktaya gelmişti.</st></p>
			<p><st c="7263">Ama bir şey eksikti ve o bu eksikliğin hep farkındaydı. </st><st c="7320">Aşk makamına ulaşamamıştı henüz. </st><st c="7353">Şems, yıllar sonra aşkla tanıştırmıştı onu. </st><st c="7397">Zira Şems de onu arıyordu. </st><span><st c="7424">“Nasıl susamış bir dudak suyu ararsa, su da susuzluğunu dindirebileceği bir dudak arar”</st></span><st c="7511"> diye anlatacaktı Mevlana, Şems’e olan susamışlığını ifade etmek için.</st></p>
			<p></p>
			<p><span><st c="7581">“Nasıl susamış bir dudak suyu ararsa, </st></span></p>
			<p><span><st c="7620">su da susuzluğunu dindirebileceği bir dudak arar.”</st></span></p>
			<p><span><st c="7670">–Mevlana</st></span><span></span></p>
			<p></p>
			<p><st c="7679">“Nasıl susamış bir dudak suyu ararsa, su da susuzluğunu dindirebileceği bir dudak arar” diye tekrarlardı Azra. </st><st c="7791">“Mevlana çok değerli bir söz ustası bence aynı zamanda.”</st></p>
			<p><st c="7847">İkimiz de sustuk bir süre. </st><st c="7875">İçimden ellerini tutmak geliyordu Azra’nın ama yapmadım, yapamadım. </st><st c="7943">Benden bir şey bekler gibi uzun uzun yüzüme bakması içimi titretiyordu ama anlamazdan gelmeyi tercih ediyordum.</st></p>
			<p><st c="8054">Azra’nın bana özel duygular beslemesine izin veremezdim. </st><st c="8112">Ben de ona karşı hislerimin ortaya çıkmasına fırsat tanıyamazdım. </st><st c="8178">Bu insani duygularımız, yolculuğumuzu anlamsızlaştırırdı. </st><st c="8236">Zaaflarımızın peşinden mi sürükleniyorduk, yoksa çok daha derin bir yoldan mı geçiyorduk emin olmamız gerekirdi. </st><st c="8349">Bir hafta önce duygusal hezeyanlarıyla baş edemediği için ofisime gelen genç bir kızla ilgili bugünkü düşüncelerimden de, hislerimden de emin olmak zorundaydım. </st><st c="8510">İkimiz de yolun büyülü tesiri altında olabilirdik. </st><st c="8561">Birbirimize atacağımız her adım büyük bir hayal kırıklığına dönüşebilirdi. </st><st c="8636">Buna izin veremezdim.</st></p>
			<p><st c="8657">Azra, büyük bir beklenti içinde yüzüme bakmaya devam etti ama sonra çaresizce otobüsün camından uzakları izlemeye başladı. </st><st c="8781">Düşüncelere dalıp gitti. </st><st c="8806">Onun da kalbinde mahkemeler kurulmuş, sorgulamalar başlamıştı belli ki. </st><st c="8878">Yeni bir düş kırıklığı daha yaşamak istemiyor olabilirdi, belki de iyileşip iyileşmediğinden bile emin değildi henüz, belki aslında ona en iyi gelecek olan şey yalnızlıktı. </st><st c="9051">Ne olursa olsun Azra’nın düşünceleriyle ilgili niyet okumamalıydım. </st><st c="9119">Tahminlerime göre çıkarımlar yapmaya hakkım yoktu. </st><st c="9170">Belki de hiç düşündüğüm gibi değildi ondaki süreç. </st><st c="9221">Niyet okumak çözümden çok, çözümsüzlük getirirdi.</st></p>
			<p><st c="9270">Ne kadar sustuk bilmiyorum ama Azra derin bir iç geçirip heyecanlı gibi görünmeye çalışarak “Sonra ne oldu?” diye sordu. </st><st c="9392">“Mevlana’nın Şems’le olan yolculuğu nasıldı?”</st></p>
			<p><st c="9437">Şems geldiğinden beri Mevlana onun yanından hiç ayrılmaz olmuştu. </st><st c="9504">Çünkü ilk defa gerçekten onu anlayan biriyle bir aradaydı. </st><st c="9563">Anlaşılmak, ne büyük bir nimet...</st></p>
			<p><st c="9596">İlahi aşkın tadını alan Mevlana artık vaaz bile vermiyor, sadece Şemsi dinlemek istiyordu. </st><st c="9688">Şems ise bazen konuşuyor ama çoğunlukla saatler boyu susuyordu. </st><st c="9752">Mevlana onun susuşundan öğreniyordu her şeyi. </st><st c="9798">Susarak anlaşıyorlardı adeta. </st><st c="9828">Susarak konuşmak, kelimelere hapsolmamak daha derin bir boyuta taşıyordu ilişkilerini.</st></p>
			<p><st c="9914">Mevlana ile Şems odaya kapandıkları vakit günlerce çıkmazlarmış. </st><st c="9980">Ev halkı merak edermiş ne yaptıklarını. </st><st c="10020">Bazen kapı aralığından, bazen anahtar deliğinden bakarlarmış onlara. </st><st c="10089">Hiç konuşmuyorlardı, sadece oturuyorlardı. </st><st c="10132">İyi ama bu ne demekti peki?</st></p>
			<p><st c="10159">Mevlana elbet bir gün yazacaktı Şems’le neden sustuğunu:</st></p>
			<p><span><st c="10216">“Dilsiz-dudaksız konuşmayı duyan kulak lazım!”</st></span><st c="10263"> diyecekti. </st><st c="10275">Evet dilsiz ve dudaksız konuşmaktı bu. </st><st c="10314">Herkes kelimeleri duyabilirdi ama sessizliğin içindeki bilgeliği işitemezdi herkes.</st></p>
			<p><st c="10397">Şems’in de Mevlana için şu sözleri sarf ettiği rivayet edilir:</st></p>
			<p><span><st c="10460">“Dilsiz dudaksız sözler söyleyeceğim sana. </st><st c="10504">Bütün kulaklardan gizli bir şeyler anlatacağım. </st><st c="10552">Herkesin içinde söyleyeceğim ama bir tek sen duyacaksın.”</st></span></p>
			<p></p>
		</div>
	<div id="charCountTotal" value="10609"></div></body>
</html>
