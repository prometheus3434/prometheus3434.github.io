<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-10</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p><st c="0">“Doğru söylüyor gibisin ama bu bilgiler bana iyi gelmiyor nedense. </st><st c="67">Duyduğum acıyı azaltmıyor. </st><st c="94">Sonuçta sevdiğim adamı kaybettim işte. </st><st c="133">Onsuz ne yapacağımı bilemiyorum hâlâ.”</st></p>
			<p><st c="171">Ne kadar çaresiz ve masum görünüyordu bu haliyle. </st><st c="222">Sevilmek için can atan küçücük bir kız çocuğu gibiydi. </st><st c="277">Babası onu sıkıca göğsüne bastırsa, saçlarını öpüp koklasa iyileşecek sanki.</st></p>
			<p><st c="353">“Merak etme” dedim. </st><st c="374">“Onu kaybetmedin.”</st></p>
			<p><st c="392">Yüzü aydınlandı birden.</st></p>
			<p><st c="416">“Nasıl yani?” dedi. </st><st c="437">“Onu geri getirmenin bir yolunu mu biliyorsun yoksa?”</st></p>
			<p><st c="490">“Hayır. </st><st c="499">Öyle bir yol bilmiyorum. </st><st c="524">O senden hiç gitmedi ki, nasıl geri getireyim?”</st></p>
			<p><st c="571">Anlamıyor gibi baktı yüzüme.</st></p>
			<p></p>
			<p><st c="600">Harun Reşid ve Mecnun’un hikâyesi</st></p>
			<p><st c="634">“Büyük hükümdar Harun Reşid, Leyla ile Mecnun’un aşkını duyduktan sonra ikisini de kendi sarayına getirmiş biliyor musun?” dedim. </st><st c="765">“Bakmış ki Leyla öyle Mecnun’un anlattığı kadar güzel bir kız değil. </st><st c="834">Hatta güzel bile sayılmaz. </st><st c="861">Sonra Mecnun’a dönüp ‘Sen bu kıza mı âşık oldun?’ diye sormuş. </st><st c="924">Derin bir iç geçirmiş Mecnun. </st><st c="954">‘Ah!’ demiş. </st><span><st c="967">‘Siz bir de benim gözümden bakın ona.’</st></span><st c="1005"> Yani Leyla’yı güzel kılan sevdiğinin ona duyduğu aşktan başka bir şey değil. </st><st c="1083">Onu güzelleştiren Mecnun’un aşkı.</st></p>
			<p><span><st c="1116">Âşık Veysel de der ya </st></span><span><st c="1139">‘Güzelliğin on para etmez, bu bendeki aşk olmasa. </st><st c="1189">Eğlenecek yer bulamazsın, gönlümdeki köşk olmasa’</st></span><span><st c="1238"> diye. </st><st c="1245">Senin için de durum aynı işte. </st><st c="1276">Göremiyor musun? </st></span><span><st c="1293">Ona yüklediğin anlamların altında eziliyorsun şu an.</st></span><span><st c="1345"> Oysa bütün bu anlamları sen verdin ona. </st><st c="1386">Dolayısıyla onu kaybetmiyorsun. </st><st c="1418">Bütün bu sevme kabiliyeti senin gönlünde duruyor zaten.”</st></span></p>
			<p><span><st c="1474">“Gitme” dedi gözleri dolu dolu... </st><st c="1509">“Biraz otursak olur mu şurada.”</st></span></p>
			<p><st c="1540">Kalktığı bankı işaret etti. </st><st c="1569">“Kabul” dedim. </st><st c="1584">“Çok vaktim yok ama. </st><st c="1605">Beni bekleyenler var.”</st></p>
			<p><st c="1627">“Elbette” dedi. </st><st c="1644">“Sadece bir iki dakika kâfi.”</st></p>
			<p><st c="1673">Dönüp birlikte oturduk banka. </st><st c="1704">Aklının içi sorularla doluydu hissediyordum ama nereden başlayacağını bilemiyordu. </st><st c="1787">Üstelik zamanımızın olmadığını da biliyordu artık. </st><st c="1838">İyice stres olmuştu.</st></p>
			<p><st c="1858">Cebimden birtakım kâğıtlar çıkardım onu rahatlatmak isteyerek. </st><st c="1922">Mevlana ve Şems’in mektuplarıyla, sözleriyle dolu notlarımı...</st></p>
			<p><span><st c="1984">“Baktığına herkes bakar ama senin onda gördüğünü herkes görmez. </st><st c="2049">Herkes âşık olabilir ama hiç kimse senin gibi sevemez. </st><st c="2104">Tek fark sensin, seni özel kılan da sevdiğin değil, sevgin”</st></span><st c="2163"> diye okudum.</st></p>
			<p><st c="2176">“Lütfen bunu iyi düşün Azra. </st><st c="2206">Sevginin kaynağını karşındaki insan zannedersen ona köle olursun. </st><st c="2272">Sevginin kaynağı sensin. </st><st c="2297">Yaratan sana vermiş o kaynağı. </st><span><st c="2328">Özgür yaratılmış bir ruh olduğun halde, neden başkasına köle olasın?</st></span><st c="2396">”</st></p>
			<p><st c="2398">“Ben kimseye köle olmam” dedi yine o kibirli tavrıyla. </st><st c="2453">“Sen benim kim olduğumu bilmiyorsun daha.”</st></p>
			<p><span><st c="2495">“Bence sen de bilmiyorsun kim olduğunu”</st></span><st c="2535"> dedim. </st><st c="2543">“Ben karşımda bir köle görüyorum sadece.”</st></p>
			<p><st c="2584">Yumruklarını sıktığını fark ettim o an. </st><st c="2625">Esaslı bir yumruk atacak gibi görünüyordu. </st><st c="2668">İçindeki çıbana dokunduğumu hissettim. </st><st c="2707">Canı çok yanmıştı belli ki. </st><st c="2735">O da benim canımı yakmak isteyecekti elbette ama yumruklarından başka silahı olmadığını düşünüyordu ne yazık ki.</st></p>
			<p><st c="2847">Bana vurmamak için dudaklarını ısırdığını görebiliyordum. </st><st c="2906">Tırnaklarını avuçlarına saplamıştı adeta.</st></p>
			<p><st c="2947">Sonra hıçkıra hıçkıra ağlamaya başladı. </st><st c="2988">Yüzünü ellerinin arasına alıp gizledi kendini.</st></p>
			<p><st c="3034">Teselli etmek için ne koluna dokundum ne de susmasını istedim ondan. </st><st c="3104">Dilediği kadar ağlamasına izin verip bekledim.</st><span><st c="3150"> Çünkü bu kez kendine kızdığı için değil, her şeyin farkında olduğu için ağlıyordu.</st></span></p>
			<p><st c="3233">“Kusura bakma” dedi kendini toparlamaya başladığında. </st><st c="3288">Ayağa kalkıp çantasını astı omzuna. </st><st c="3324">Elini uzattı, yüzünü yerden kaldırmadan. </st><st c="3365">“Teşekkür ederim. </st><st c="3383">Nasılsa bir daha görüşmeyeceğiz. </st><st c="3416">Siz beni tanımıyorsunuz, ben de sizi. </st><st c="3454">Sadece isimlerimizi biliyoruz. </st><st c="3485">Öyle de kalsın zaten. </st><st c="3507">Değişik bir karşılaşma oldu bu böyle, tesadüf işte.”</st></p>
			<p><st c="3559">O kadar utanıyordu ki tanımadığı bir adamın karşısında bu kadar güçsüz ve çaresiz görünmekten, beni hayatının sonuna kadar görmek istemediğini söylemeye çalışıyor, giderken yine kibirli bir tavırla kırılan onurunu kendince kurtarabilmek için uğraşıyordu. </st><st c="3815">Onu anlayışla karşıladım.</st></p>
			<p><st c="3840">“Nasıl istersen” dedim. </st><st c="3865">“İstediğin gibi olsun. </st><span><st c="3888">Yalnız hiçbir karşılaşma tesadüf değildir. </st><st c="3931">Bence sen de bunu unutma olur mu?</st></span><st c="3964">”</st></p>
		</div>
	<div id="charCountTotal" value="3966"></div></body>
</html>
