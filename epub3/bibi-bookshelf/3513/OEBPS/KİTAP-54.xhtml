<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-54</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-24"><st c="0">-24-</st></p>
			<p><st c="5">“İnsan her kim için değişmeyi göze alırsa,</st></p>
			<p><st c="48">eninde sonunda en çok ondan uzaklaşır.”</st></p>
			<p><st c="88">Otobüse bindiğimizde Azra ile ben Yuma’nın birkaç koltuk gerisinde oturuyorduk.</st></p>
			<p><st c="168">Ağzımı bıçak açmıyordu sabahtan beri... </st><st c="209">Bursa’ya doğru yola çıkıyorduk artık. </st><st c="247">Başladığımız yere dönüyorduk yine... </st><st c="284">Bugünkü bir dakikalık telefon hakkımı kullanıp annemi aradım önce. </st><st c="351">Akşam saatlerinde yanlarında olacağımı, evde kalacağımı haber verdim.</st></p>
			<p><st c="420">Azra’yla konuşmaya ne cesaretim vardı ne de gücüm... </st><st c="474">Gözlerimi kapatıp başımı yasladım oturdum koltuğa. </st><st c="525">Uyumam mümkün değildi ama vedalaşmaya hazırlanmalıydım. </st><st c="581">Bu yolculuğun ruhumda da tamamlanması gerekiyordu artık.</st></p>
			<p><st c="637">Ne var ki, ruhuna temas ettiğimi hissettiğim, yanımdaki bu güzel ve çocuksu kadının da yüreği ağzında gibiydi. </st><st c="749">Azra’nın kalbindeki çırpınışı anlayabiliyordum. </st><st c="797">Beni uyandırmak istediğini de hissediyordum. </st><st c="842">Konuşmak için başka fırsatımız olmayabilirdi çünkü...</st></p>
			<p><st c="895">Suskunluğumuz bir süre böyle devam etti ama Azra sonunda koluma dokunup uyandırdı beni. </st><span><st c="984">“Seninle konuşmak istediğim bir şey var”</st></span><st c="1024"> dedi. </st><st c="1031">“</st><span><st c="1032">Bugün vedalaşma günümüz.</st></span><st c="1056"> Ayrılmadan konuşmalıyız. </st><st c="1082">İhtiyacımız olan fırsatı belki bir daha hiç yakalayamayabiliriz.”</st></p>
			<p><st c="1147">Sezgilerimde yanılmadığımı görüyordum ama yanılmadığım bir duygum daha vardı.</st></p>
			<p><st c="1225">Korku...</st></p>
			<p><st c="1234">Korktuğum başıma gelmişti işte. </st><st c="1267">Bu yüzleşmeye hazır hissetmiyordum ama geri adım atacak da değildim.</st></p>
			<p><st c="1335">“Tabii ki konuşalım” dedim.</st></p>
			<p><st c="1363">“Dün bir şey konuşuyorduk seninle. </st><st c="1399">Yarım kaldı.”</st></p>
			<p><st c="1412">“Bilemiyorum, ne dedim ki ben?”</st></p>
			<p><span><st c="1444">“Aynı hatayı iki kere yapma dedin, başka hatalar yap dedin. </st><st c="1505">Oysa ben her insanın başka bir deneyim olduğunu düşünüyorum. </st><st c="1566">Ne olursa olsun bir hata iki kere tekrarlanamaz ki zaten.”</st></span></p>
			<p><st c="1624">“Tamam, hatırladım şimdi...”</st></p>
			<p><span><st c="1653">“Birinde hayal kırıklığına uğradıysan, herkeste aynı hayal kırıklığını yaşayacağını düşünmek, karşındaki insana haksızlık etmek değil mi?”</st></span></p>
			<p><st c="1792">Azra da geri adım atmayacaktı belli ki...</st></p>
			<p><st c="1834">“</st><span><st c="1836">Mühim olan insanın hayat amacını bulması” dedim. </st><st c="1885">“Aksi halde karşısındaki insandan dolayı değil, kendinden dolayı aynı hatalara sürüklenir. </st><st c="1976">Önce kendini tanımalı insan. </st><st c="2005">Kendine yolculuk etmeli. </st><st c="2030">Bunu çözemediğinde kime giderse gitsin hep aynı hayal kırıklığı tekrarlanır.”</st></span></p>
			<p><st c="2107">“İnsan hayat amacını nasıl bulur ki?”</st></p>
			<p><st c="2145">“Kimi hayatın içinde yol alır. </st><st c="2177">Çünkü her yol, her deneyim kendine yolculuktur. </st><st c="2225">Tıpkı Şems’le Mevlana’nın yolculukları gibi... </st><st c="2272">Onlar her yolda, her deneyimde kendilerine doğru tekâmüle çıktılar. </st><st c="2340">Kimileri de demlenir. </st><st c="2362">Okur, dinler, ölçer tartar, öğrenip öğrenmediğini sınar sonra yine demlenir. </st><st c="2439">Her ne kadar duruyor gibi görünse de, bu da aslında başka bir yolculuktur.</st></p>
			<p><st c="2513">Sen mesela. </st><st c="2526">Sen gerçek bir seyyahsın. </st><st c="2552">Şu yolculukta bile hayatında ilk kez böyle bir deneyim yaşadığın halde, benden çok daha hızlı yol aldın kendine. </st><st c="2665">Ben bunca yıldır yolculuk içindeyim, seninki kadar hızlı bir süreçten geçmedim. </st><st c="2745">Çünkü ben dem adamıyım. </st><st c="2769">Bence iki ayrı dünyanın insanları olmak, bambaşka iki ruhu temsil etmek bu... </st><st c="2847">Sonsuz bir sevgiye ve saygıya rağmen aynı yazgının içinde buluşamayabilir ayrı dünyaların insanları. </st><st c="2948">Yaşam amaçlarına yürüdükleri yol farklıdır. </st><st c="2992">Bu onları kötü ya da yanlış yapmaz.”</st></p>
			<p><st c="3028">“Peki ya ben dünyamı değiştirmeye hazırsam?”</st></p>
			<p><st c="3073">Bu cümle içime ok gibi saplanmıştı adeta. </st><st c="3116">Kalbim öylesine hızlı çarpmaya başlamıştı ki, yüzümün alev alev yandığını hissettim.</st></p>
			<p><st c="3200">“Anlamadım?” dedim zaman kazanmaya çalışarak.</st></p>
			<p><st c="3246">“Yani ben yolumdan caysam, demlenmeye razı olsam... </st><st c="3299">Aynı yazgının içinde buluşamaz mıyız?” diye sordu Azra.</st></p>
			<p><span><st c="3354">Boğazım düğümlenmişti. </st><st c="3378">Ne çok isterdim aynı yazgının insanları olabilmeyi. </st><st c="3430">Ne var ki bu mümkün değildi. </st><st c="3459">İkimiz için de büyük bir yıkım olurdu bu. </st><st c="3501">Hayat amacından vazgeçip başkası için değişmeyi göze aldığında büyük eksilmeler başlardı. </st></span><span><st c="3591">İnsan her kim için değişmeyi göze alırsa, eninde sonunda en çok ondan uzaklaşır.</st></span></p>
			<p><st c="3671">Çünkü biliyordum ki, değişim ve tekâmül kişiye özeldir. </st><st c="3728">Kişinin kendi içindir ve Yaradan yolundadır. </st><st c="3773">Yaradan da bu yoldaki tekâmülü destekler. </st><span><st c="3815">Kimsenin kimse için kendini kurban etmesine razı değildir. </st></span><st c="3874">Fakat bunu nasıl izah edecektim Azra’ya?</st></p>
			<p><span><st c="3914">“Benim için olduğun insan olmaktan vazgeçersen, yürümen gereken yolu demlenerek yaşamaya çabalarsan, en çok bana uzak olursun Azra” dedim. </st><st c="4054">“Bu benim isteyebileceğim bir şey değil. </st><st c="4095">Bana kırılmana dayanamam.”</st></span></p>
			<p><st c="4121">Azra’nın gözleri dolmuştu. </st><st c="4149">Beni çok iyi anlamıştı, emindim.</st></p>
			<p><st c="4181">“Bu yolları sensiz mi yürüyeceğim yani bundan sonra?”</st></p>
			<p><st c="4235">“</st><span><st c="4237">Bazı yollar yalnız yürünür Azra.</st></span><st c="4269"> Şems de Mevlana’yı öyle çok seviyordu ki, o kendi hayat amacında ilerlesin, eserlerini üretsin, </st><span><st c="4366">Mesnevi</st></span><st c="4373">’yi yazıp kendini gerçekleştirebilsin diye hayatından çekip gitmeye karar vermişti. </st><st c="4458">Şems birdenbire kaybolmuştu. </st><st c="4487">Mevlana gönül yoldaşı gittiği için yanıyordu, kahroluyordu, kolu kanadı kırılmıştı. </st><st c="4571">Kalbi paramparçaydı. </st><st c="4592">Belki çok kızmıştı ona böyle yaptığı için. </st><st c="4635">Ama Mevlana başka bir kul için değişemezdi. </st><st c="4679">Şems buna razı olamazdı. </st><st c="4704">O Yaradan yolunda tekâmülünü yaşamaya çalışan bir ruhtu sadece. </st><st c="4768">Asıl bu büyük bir haksızlık olurdu. </st><st c="4804">Birinin başkası için değişimini beklemek. </st><span><st c="4846">Bu yüzden gitmek, sevdiğini özgürleştirmektir bazen.</st></span><st c="4898">”</st></p>
			<p><st c="4900">Yanağından bir damla yaş süzüldü. </st><st c="4934">Uzanıp elimi tuttu. </st><st c="4954">Gözlerime baktı. </st><st c="4971">İnce bir keder vardı yüzünde... </st><st c="5003">Susmuştu artık. </st><st c="5019">Beni anlamıştı.</st></p>
			<p><st c="5034">“Mevlana her yerde aramıştı Şems’i” diye devam ettim fısıldar gibi alçak bir sesle. </st><st c="5119">“Tanıdığı tanımadığı herkese sordu onu. </st><st c="5159">Ama Şems’ten hiç haber yoktu. </st><st c="5189">Gelmiyordu. </st><st c="5201">Mevlana’nın içi yanıyordu ama bilmiyordu ki içi yandıkça olgunlaşıyordu. </st><st c="5274">Sonra şiirler yazmaya başladı. </st><st c="5305">O mısralar zaman içinde Şems’e yazılmış mektuplara dönüştü.”</st></p>
			<p></p>
			<p><st c="5365">***</st></p>
			<p></p>
			<p><span><st c="5369">“Seni ne huzuru arayanlara, ne huzuru bulanlara, ne de huzurdan kaçanlara sordum. </st><st c="5452">Güneşin sıcaklığını en iyi kim anlatabilir ki? </st><st c="5499">Sıcaktan düşüp bayılan mı? </st></span><span><st c="5526">Hayır, onun aşkı zayıftır. </st><st c="5553">Güneşe yolculuk yapan mı? </st><st c="5579">O da değil, gitse gitse nereye kadar gidebilir ki? </st><st c="5630">Gölgeye sığınanlara ise güneşi hiç sormamalı.</st></span><span></span></p>
			<p><span><st c="5675">Efendim, söyler misin, nedir bu çektiğim acıların manası? </st><st c="5734">Bu ayrılığın esrarengizliği, yüreğime saldığın alevlerin lavlaşması içinse, yeterince erimedim mi ateş toplarında? </st><st c="5849">Öyle yandım ki; sen yandıkça, ben yanayım! </st><st c="5892">Sen dondukça, ben de donayım! </st><st c="5922">İçime güneş doğmaz oldu artık sen gittin gideli. </st><st c="5971">Saçlarıma aklar düşmeye başlamış, sırf bu aşkın ceremesinden. </st><st c="6033">Unutma, şaheserin olan ben, gün geçtikçe artık viraneye dönüyorum ama sen hâlâ bana dönmüyorsun! </st><st c="6130">Muradım; Rabbi-l âlemin; bu sevdanın kadrini ve kıymetini kimseye muhtaç etmesin.”</st></span><span></span></p>
			<p><st c="6212">***</st></p>
			<p></p>
			<p><st c="6216">Korkuyordu Şems’in yokluğuna alışmaktan. </st><st c="6258">Çünkü onun yokluğuna alışmayı bu eşsiz dostluğa ihanet sayıyordu. </st><span><st c="6324">“Sensizliğe alışmak bir ihanet gibi geliyor bana”</st></span><st c="6373"> diyordu Mevlana. </st><st c="6391">Mektuplar yazmaya devam ediyordu yoldaşının yokluğunu kabullenmemek için.</st></p>
			<p></p>
			<p><span><st c="6464">“Düşüncelerim, ipliği kopan tespih taneleri gibi dağılıveriyor sensiz. </st><st c="6536">Şimdi gözyaşlarımdan inci yapmak isterdim sana, keşke yanımda olsaydın. </st><st c="6608">Kelimelerim bir şelale gibi akıyor ne zaman sana dair bir şeyler yazmaya kalksam. </st><st c="6690">Beni ne kadar ateşe versen de, hiçbir hatıramız küllenemez, bunu bilesin. </st><st c="6764">Zümrüdüanka gibi kendi külümden doğar ve katar katar turnalar gibi kanat vurarak, yine revan olurum yollarına! </st><st c="6875">Bir de üşümedir işliyor ruhuma apansız, kanım donuyor, sıcağın yok ki yanımda! </st><st c="6954">O ayrılıktan kahroluyorum ve ardından sabah oluyor, yine bin cefa ile kahroluyorum işte! </st><st c="7043">Kelebekler senin yüzünün değdiği bahçelere yayıyor kanatlarını.</st></span></p>
			<p><span><st c="7106">Sonsuz genişliklerin sırrı iki dudağının arasında saklı. </st><st c="7164">Bir kelam söyle ne olur! </st><st c="7189">Her hecenin tınısında duymak istiyorum.</st></span></p>
			<p><span><st c="7228">Gittin ya, kalsan ne güzel olurdu, gitmişsin neye yarar? </st><st c="7286">Sen gittin ama bak seninle ilgili olan bir şey bende, sessizlik bende. </st><st c="7357">Gittin, heyhat, pervaneye döndü narin yüreğim sensizliğinde. </st><st c="7418">Her yalnız âşık değildir, ama her yanmış aşkın kuyusunda yalnızdır. </st><st c="7486">Ateşinden değil, ateşsizliğinden yanmışım. </st><st c="7529">Ey aşkın sesi, nefesi, gel bir an evvel. </st><st c="7570">Dinsin artık kıyametin gürültüsü! </st><st c="7604">Senden önce kitaplarda arıyordum derinliği. </st><st c="7648">Kitaplardan utanıyorum. </st><st c="7672">Sen bütün kitaplardan daha derinsin, sana yazdığım mektuplardan utanıyorum, kendi kendini oku ey Şems.”</st></span><span></span></p>
			<p><st c="7775">***</st></p>
			<p><span><st c="7779">Şems de Mevlana da, birbirlerinin içindeki Yaradan’ı görmüştü. </st><st c="7843">Onlarınki insani bir yakınlık değildi, olamazdı. </st><st c="7892">Birbirlerinin yüzünde Yaradan’ı görmekti. </st><st c="7934">Ruhani bir yakınlık, içsel bir dostluktu. </st><st c="7976">Dünyevi hiçbir izahatla dile getirilemezdi. </st><st c="8020">Bu dostluğa Yaradan’ın gözüyle bakanlar aşk, insan gözüyle bakanlarsa mübalağa görürler.</st></span></p>
			<p></p>
			<p><st c="8108">***</st></p>
			<p><span><st c="8112">“Her türlü teselli sözü bir ihanet gibi geliyor kulağıma. </st><st c="8171">Parmaklarım alev alev yanıyor. </st><st c="8202">Kâğıt tutuşacak, mektup yanacak diye çekiniyorum. </st><st c="8252">Cehennemden betermiş, seni kazanmak için senden uzaklaşmak. </st><st c="8312">Kırk senedir beklediğimdin, geç bulduğumdun, şimdi yoksun. </st><st c="8371">Daha kaç sene bekleyeceğim?  </st><st c="8399">Çöldeki kumlar kadar susuzum, gelişin nisan yağmuru olsun. </st><st c="8458">Sözlerin kulaklarımda hâlâ taze, kelimeler yıldız yıldız, cümlelerin mehtapların en şahanesi. </st><st c="8552">Tebessümün geliyor gözümün önüne, vuslat gibi güzel bir sabah güneşi gülüşlerin. </st><st c="8633">Biz birbiriyle genişleyen, kenetlenen ve sonsuzlaşan tek ruhuz. </st><st c="8697">Nasıl bir pınarsın sen Şems? </st><st c="8726">İçtikçe susadığım. </st><st c="8745">Nasıl bir ateşsin sen ey Şems? </st><st c="8776">Yandıkça serinlediğim. </st><st c="8799">Sen görünüşte etten kemikten ibaret bir insan; ama bütün insanlığı kalbinde taşıyan. </st><st c="8884">Senin yüzünü görmedikten sonra, varsayalım ki yüzlerce dünya görmüşüm, ne çıkar?”</st></span></p>
			<p><st c="8965">***</st></p>
			<p><st c="8969">Azra’nın suskun ve kederli yüzünde Mevlana’nın Şems’e yazdığı mektuplar akıyordu satır satır. </st><st c="9064">İçimin yangını, Azra’nın gözyaşlarına düşüyor, yavaş yavaş sönüyordu sanki.</st></p>
			<p></p>
			<p><st c="9139">***</st></p>
			<p><span></span></p>
			<p><span><st c="9143">“Ayrılık bulutu senin ay yüzünü örttükten sonra, o bulut tut ki başıma inciler, mücevherler yağdırmış, ne kârım olur bundan? </st><st c="9269">Şu sahte dünya, mademki yok olup gidecek bir gün, tahtını, bahtını, dünya hazinelerini bana bağışlamışlar ne anlamı var? </st><st c="9390">Özledim, ey Şems özledim, çık gel Allah aşkına!”</st></span></p>
			<p><st c="9438">***</st></p>
			<p></p>
			<p><st c="9442">Elini elimden yavaşça çekip “Biliyor musun?” dedi. </st><st c="9494">“Senin için canımı verirdim, yolumu değiştirirdim ama bana duyduğun sevgiden öyle eminim ki artık, sen bunu yapmama izin vermezsin.”</st></p>
			<p><st c="9626">Hüzünlü bir tebessümle baktım Azra’nın yüzüne. </st><st c="9674">Beni yormadan, üzmeden anlamış olması çok kıymetliydi.</st></p>
			<p><st c="9728">Ona Mevlana’nın Şems’i ararken hangi duygular içinde olduğunu anlatmak istedim. </st><st c="9809">Çünkü Mevlana gönüldaşıyla ilgili bir hakikatin peşinde bile değildi bir zaman sonra, onunla ilgili yalanlarla bile huzur bulacak gönül olgunluğuna ulaşmıştı.</st></p>
			<p></p>
			<p></p>
			<p><st c="9967">Mevlana Şems’i ararken, Konya’da yalancılığıyla ün salmış bir adama rastlar. </st><st c="10045">Adam Şems’i Bağdat’ta gördüğünü söyler. </st><st c="10085">Bunun üzerine adama teşekkür eder Mevlana... </st><st c="10130">Üzerindeki hırkasını çıkarıp hediye eder. </st><st c="10172">Mevlana’nın yanındaki dost, bu adamın aslında bir yalancı olduğunu bildiği halde, neden hırkasını ona verdiğini sorar.</st></p>
			<p><st c="10290">“Yalanına hırkamı verdim” der Mevlana. </st><st c="10330">“Doğru söyleseydi canımı verirdim.”</st></p>
			<p><st c="10365">Bu hikâyeyi anlatırken, yanaklarından yaşlar süzülen sadece Azra değildi artık. </st><st c="10446">İkimiz de gözyaşları içindeydik.</st></p>
			<p><st c="10478">Ağlıyorduk.</st></p>
		</div>
	<div id="charCountTotal" value="10490"></div></body>
</html>
