<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-14</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-4"><st c="0">-4-</st></p>
			<p><span><st c="4">Sufilerin yolculuk üzerine beş kuralı</st></span></p>
			<p><st c="42">“Yaptığın her yolculuk kendi gönlüne,</st></p>
			<p><st c="80">kendi ruhuna yürüdüğün yollardır...”</st></p>
			<p><st c="117">“Bak evlat” dedi üstat. </st><st c="142">“İster yedi günlük yolculuk olsun, ister yedi aylık, ister koca bir hayat boyu sürsün yol... </st><st c="235">Fark etmez. </st><st c="247">Yolculuklarda sufilerin inandığı bazı yol esasları, kaideleri, düsturları vardır.</st></p>
			<p><st c="328">Zaten bildiğin bu kuralları tekrar hatırlamanı ve yol boyunca da aklından çıkarmamanı isterim.”</st></p>
			<p><st c="424">“Dilerseniz tekrar üzerinden geçelim hocam” dedim.</st></p>
			<p><span><st c="475">“Tabii” dedi üstat ve o tatlı, yumuşacık sesiyle başladı anlatmaya:</st></span></p>
			<p></p>
			<p><span><st c="543">“1. </st><st c="548">Bu koskoca ve mükemmel yaratılış serüveninde hiçbir karşılaşma tesadüf değildir. </st><st c="629">Karşımıza çıkan her insan bize bir şey öğretir. </st><st c="677">Önce bunu bilmelisin.</st></span></p>
			<p><span><st c="698">2. </st><st c="702">Yola, saf niyetle, anlamak ve öğrenmek üzere çıkar, kibrinden kendini arındırıp ilerlersen mutlaka sana bilmen gerekeni öğretecek bilge insanlarla karşılaşırsın.</st></span></p>
			<p><span><st c="863">3. </st><st c="867">Her yolculukta zorluklar vardır. </st><st c="900">Aksi düşünülemez. </st><st c="918">Ancak, karşına çıkacak zorluklar ve engeller, seni zayıf düşürmek için değil, eğitmek ve olgunlaştırmak içindir.</st></span></p>
			<p><span><st c="1030">4. </st><st c="1034">Elbette her canlı, her insan bu dünyaya bir amaç için gelir, herkes kendi amacını gerçekleştirmek için yaşar. </st><st c="1144">Bu nedenle her kişi, onu amacına götürecek işaretleri okuyabilmeli, takip edebilmelidir. </st><st c="1233">Hayatı okumak Kuran’ın ilk sözünü bilmekle başlar: Oku!</st></span></p>
			<p><span><st c="1288">5. </st><st c="1292">Ve şunu asla unutma. </st><st c="1313">Bitişler, yok oluş değildir. </st><st c="1342">Aksine... </st><st c="1352">Ölüm bile bir bitiş değil yeni bir başlangıçtır. </st><st c="1401">Şu hayatta bir şeyin bitişi her zaman daha hayırlı bir şeyin başlangıcına vesile olur. </st><st c="1488">Yeter ki sen olanı gör.”</st></span></p>
			<p></p>
			<p><st c="1512">Üstadın sözleriyle iyice emin olmuştum yola çıkmak istediğimden. </st><st c="1578">Hemen bir kâğıt kalem alıp beş maddeyi de not ettim kendime. </st><st c="1639">Tekrar tekrar okudum. </st><st c="1661">Yol boyunca da hatırlayacaktım.</st></p>
			<p><st c="1692">Üzerimden ağır bir yük kalkmıştı adeta. </st><st c="1733">Vedalaşıp ayrıldık hocamla. </st><st c="1761">Eve vardığımda iyi hissediyordum kendimi. </st><st c="1803">Güzel bir uyku çekecektim sonunda. </st><st c="1838">Yarınki toplantıda iş programımı yeniden düzenleyecektim. </st><st c="1896">Yedi günlük bir yolculuğa çıkacaktım yakında. </st><st c="1942">Bunun için hazırlıklarımı yapacaktım hemen. </st><st c="1986">İşlere bir süre ara verip, bu teslimiyet yolculuğuna çıkmaya ihtiyacım vardı. </st><st c="2064">Bu yolda esaslı bir sınava düşeceğimi hissediyordum.</st></p>
		</div>
	<div id="charCountTotal" value="2116"></div></body>
</html>
