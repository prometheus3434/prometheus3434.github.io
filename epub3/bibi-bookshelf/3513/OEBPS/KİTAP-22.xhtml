<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-22</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-8"><st c="0">-8-</st></p>
			<p><st c="4">Güzel yolların kestirmesi yoktur.</st></p>
			<p><st c="38">Hava yağışlıydı o gün. </st><st c="62">Bahar yağmurları düşüyordu bereketiyle... </st><st c="104">Bostancı sahilinde beklerken hafiften üşümeye başladığımı hissettim. </st><st c="173">Sabah içtiğim bergamotlu demli çay geldi aklıma. </st><st c="222">Asıl şimdi sıcak çayın zamanıydı diye düşündüm. </st><st c="270">O güzelim çayı aceleyle içip evden çıktığım için kızıyordum kendime. </st><st c="339">Huzurda olduğumu hissettiğim her anın hakkını vermeye söz verdim o an. </st><span><st c="410">“Bu kaçıncı sözün Hakan?”</st></span><st c="435"> dedim sonra içimden. </st><st c="457">Daha yola çıkmadan eski yolculuklarımda öğrendiklerim birer birer düşmeye başlamıştı işte önüme.</st></p>
			<p><st c="553">Sonsuz olan “şimdi”yi düşündüm. </st><st c="586">Sonsuz olan “an”ı.</st></p>
			<p><st c="604">Huzur da oradaydı, bilgi de, bilgelik de, varlık da, varoluş da.</st></p>
			<p><st c="669">Mevlana ne güzel söylemiş: </st><span><st c="697">“Ne geçmiş var, ne gelecek. </st><st c="725">Ne geçmişe bak üzül, ne de geleceğe bak tasalan. </st><st c="774">İçinde bulunduğun anı yaşa; çünkü o an varsın.”</st></span></p>
			<p><st c="821">“Ne geçmiş var, ne gelecek. </st><st c="850">Ne geçmişe bak üzül, ne de geleceğe bak tasalan. </st><st c="899">İçinde bulunduğun anı yaşa; çünkü o an varsın.”</st></p>
			<p><span><st c="946">– Mevlana</st></span></p>
			<p><st c="956">Azra’nın gelmeyeceğinden emindim artık. </st><st c="997">İyice gözü korkmuştu bu yolculuktan. </st><st c="1034">Cesaret gösterebileceğini sanmıyordum. </st><st c="1073">Yine de verdiğim sözü tutmuş olmak için biraz daha beklemeye karar verdim.</st></p>
			<p><st c="1147">Balıkçılara yakın banklardan birine oturdum. </st><st c="1193">Neredeyse bomboştu banklar... </st><st c="1223">Herkes yağmurdan kaçıyordu. </st><span><st c="1251">Hani bazıları ıslanır, bazılarıysa yağmuru hissedermiş ya, ben bugün yağmuru hissedenlerden olmak istedim.</st></span></p>
			<p><st c="1357">İskeleye yanaşıp ayrılan, dolup dolup boşalan insan yüklü vapurları izliyordum. </st><st c="1438">Aceleci ayaklar ve mutsuz yüzler görüyordum sadece. </st><st c="1490">Hep bir korku, telaş ve bir yere yetişme kaygısı içinde herkes. </st><st c="1554">Evlerine dönerken de koşuyorlar, işlerine giderken de. </st><st c="1609">Oysa sorsak eve de gitmek istemiyorlar, işe de. </st><st c="1657">Ama ikisi için de koşturup duruyorlar. </st><st c="1696">Ne garip.</st></p>
			<p><st c="1705">Balık tezgâhından bir adamın gülerek bana yaklaştığını fark ettim sonra. </st><st c="1779">Bu yağmurda sırılsıklam bankta oturduğuma göre deli olduğumu düşünüyor olmalıydı. </st><st c="1861">Elinde bir gazete havaya kaldırmış sallıyordu.</st></p>
		</div>
	<div id="charCountTotal" value="1907"></div></body>
</html>
