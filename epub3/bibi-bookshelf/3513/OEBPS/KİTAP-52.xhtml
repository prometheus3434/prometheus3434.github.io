<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-52</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-22"><st c="0">-22-</st></p>
			<p><st c="5">Görelim Mevlam neyler, neylerse güzel eyler.</st></p>
			<p><st c="50">Mevlana Türbesi’nin çıkışındaki şadırvanın önünde bekliyordum Azra’yı. </st><st c="122">Derin düşüncelere daldığımın farkında bile değildim. </st><st c="175">Japon turist elindeki haritayla yanıp gelip ona Şems’in türbesini tarif etmemi isteyinceye dek.</st></p>
			<p><st c="270">Türkçesindeki güzellik dikkatimi çekmişti. </st><st c="314">Üniversiteyi burada okuduğunu söyledi sorunca. </st><st c="361">Tercümanlık okumuş üstüne bir de yüksek lisans yapmış. </st><st c="416">Şimdi de geniş bir Türkiye turuna çıkmış. </st><st c="458">Birazdan arkadaşımın geleceğini, bizim de Şems Türbesi’ni gezeceğimizi, dilerse bize katılabileceğini söyledim, memnuniyetle kabul etti.</st></p>
			<p><st c="594">Çok geçmeden Azra da geldi.</st></p>
			<p><st c="622">“Ben yokken hemen yeni dostlar edinmişsin kendine” dedi Japon tercümanı kastederek. </st><st c="707">“Gel seni Yuma ile tanıştırayım” dedim. </st><st c="747">“Şems’in türbesini birlikte gezeceğiz.”</st></p>
			<p></p>
			<p><st c="786">Mevlana Türbesi ile Şems Türbesi birbirinden çok da uzak değildi. </st><st c="853">Hep birlikte yürümeye başladık.</st></p>
			<p><st c="884">“Seni Türkiye’ye ne attı?” diye sordum Yuma’ya.</st></p>
			<p><st c="932">“Ah!” dedi. </st><st c="945">“Sormayın. </st><st c="956">Bir dert işte.”</st></p>
			<p><st c="971">“Gördün mü?” dedi Azra, bana bakarak. </st><st c="1010">“Yine insanı yola düşüren bir dert. </st><st c="1046">Tıpkı Mevlana gibi, Şems gibi, hatta bizim gibi.”</st></p>
			<p><st c="1095">“Aynen öyle” dedim. </st><st c="1116">“Dert, tekâmül yolculuğudur. </st><st c="1145">Yürütür, büyütür, pişirir.”</st></p>
			<p><st c="1172">Yuma ikimiz arasındaki sohbeti anlamadığını ifade etmek ister gibi şaşkınlıkla bakıyordu bize.</st></p>
			<p><st c="1267">“Anlat hadi!” dedi Azra, Yuma’ya. </st><st c="1302">“Biz dinleriz.”</st></p>
			<p><st c="1317">“Sizi yormak istemem özel meselelerimle” diye karşılık verdi Yuma.</st></p>
			<p><st c="1384">“Merak etme, biz yorulmayız” dedim. </st><st c="1421">“Bilakis keyif alırız.”</st></p>
			<p><st c="1444">Önce Japonya’da üniversiteye başlamış. </st><st c="1484">Yabancı dillere meraklı bir adam. </st><st c="1518">Altı dil biliyormuş. </st><st c="1539">Öğrenmek istediklerinden biri de Türkçe.</st></p>
			<p><st c="1579">Konuşma pratiğini geliştirmek için internet sitelerinden yardım alarak birileriyle tanışıyor.</st></p>
			<p><st c="1673">Leyla’yla.</st></p>
			<p><st c="1684">Yaklaşık bir yıl internet üzerinden görüşüyorlar. </st><st c="1735">İyi de anlaşıyorlar. </st><st c="1756">Öyle ki akşamları Leyla’yla konuşacağı için koca günü zor geçiriyor. </st><st c="1825">Sonunda dayanamayıp uçağa atlıyor ve İstanbul’a geliyor.</st></p>
			<p><st c="1881">Ruh eşi olduğunu düşündüğü Leyla için okulunu bile bırakıyor. </st><st c="1944">Onunla aynı şehrin havasını soluyabilmek için İstanbul’da bir üniversiteye başlıyor. </st><st c="2029">Ne var ki bir süre sonra birbirlerine yakın olmak iyi gelmiyor onlara.</st></p>
			<p><st c="2099">“Uzaktayken başka biriydi sanki” diye anlatıyor bize. </st><st c="2154">“Kısa zamanda tükettik birbirimizi. </st><st c="2190">Sık sık kavga etmeye başladık. </st><st c="2221">İki ay içinde de ayrıldık.”</st></p>
			<p><st c="2248">Sonrasında yine birbirlerine şans vermeye çalışıyorlar ama olmuyor. </st><st c="2317">Bir türlü tutturamıyorlar aradıkları ilişkiyi.</st></p>
			<p><st c="2363">Yuma da bir şekilde İstanbul’da tek başına kalıyor böylece. </st><st c="2424">Buradaki yeni düzenine tutunup devam ediyor hayatına.</st></p>
			<p><st c="2477">“Türkçede bir şarkı vardır” dedim Yuma’ya. </st><st c="2521">“Seni uzaktan sevmek, aşkların en güzeli. </st><st c="2563">Uzaktayken daha iyi anlaşıyor olabilirsiniz. </st><st c="2608">Bir arada olamamanız kötü insanlar olduğunuz anlamına gelmez. </st><st c="2670">Sadece birbirinize iyi gelmemişsinizdir o kadar.</st></p>
			<p><st c="2718">Bu uyuşmazlık arkadaşlar arasında bile olabilir. </st><st c="2768">Çok iyi anlaştığın arkadaşınla aynı evde yaşayamayabilirsin mesela. </st><st c="2836">Mesafeleri ayarlamak çok önemli.</st></p>
			<p><st c="2868">Eski bir atasözü vardır mesela. </st><st c="2901">Çok severim. </st><span><st c="2914">İnsanlarla ilişkin ateşle ilişkin gibi olsun. </st><st c="2960">Çok uzak kalma donarsın, çok yakınlaşma yanarsın.</st></span><st c="3009"> Biz mesafeleri ayarlayamıyoruz çoğunlukla. </st><st c="3053">Aslında yakınlaşırsak yaşayacağımız sorunları önceden fark edebiliyoruz ama aşk kör ediyor işte. </st><st c="3150">Aklın gördüğünü, sezgilerin fark ettiğini, ustaca örtebiliyor. </st><st c="3213">Tutkularımıza yeniliyoruz. </st><st c="3240">Bazen böyle olması iyi bir şey olabilir ama sürekli aynı hatayı tekrarlamak akıl kârı değil. </st><st c="3333">Yeni hatalar yapmak varken aynı hatalarla uğraşıp durmak niye?”</st></p>
			<p><span><st c="3396">Lafı fazla uzattığımı hissediyordum ama hararetli konuşma arzumun önüne geçemiyordum bir türlü. </st><st c="3493">Bıraksalar sanki saatlerce daha konuşabilirdim bu konuyla ilgili. </st><st c="3559">Çünkü Yuma’ya durumu anlatmaya çalışırken aslında bütün bu sözleri kendime söylüyordum.</st></span></p>
			<p><st c="3646">Çünkü diğer yandan Azra’ya duyduğum hislerle savaşıyordum içimde. </st><st c="3713">Sezgilerimin ve aklımın bana söylediği şeylere sağırlaşmak üzere olduğumun farkındaydım.</st></p>
			<p><st c="3801">İkimiz de farklı insanlardık. </st><st c="3832">İki ayrı dünya, iki uyumsuz... </st><st c="3863">Ancak yol arkadaşlığı ederken, dostluk kurarken mükemmel bir çift olabilirdik. </st><st c="3942">Yine de bir aşkın iki yarısı değildik, olamazdık. </st><st c="3992">Onun ihtiyacı olan yolculuk, benim önümdeki durma gerekliliğim bizi ancak bir ayrılığa götürüyordu. </st><st c="4092">Geri sayım başlamıştı...</st></p>
			<p><span><st c="4116">“Akıllı insan hatalarından ders alır”</st></span><st c="4154"> diye devam ettim konuşmaya. </st><span><st c="4183">“Bilge insan başkalarının hatalarından da ders alabilendir.</st></span><st c="4242"> Aslında ne Leyla kötüydü ne de sen. </st><st c="4279">Belli ki bir tecrübe yaşamanız gerekiyordu, yaşadınız. </st><st c="4334">Bundan sonra yapman gereken tek şey aynı hatayı tekrarlamamak. </st><st c="4397">Kendine yeni hatalar bulmak.”</st></p>
			<p></p>
			<p><st c="4426">‘‘Akıllı insan hatalarından ders alır.</st></p>
			<p><span><st c="4465">Bilge insan başkalarının hatalarından da ders alır.’’</st></span></p>
			<p></p>
			<p><span><st c="4519">Kendime sesli söylediğim sözlerdi bunlar. </st><st c="4562">Azra’yla olmayacağımızı biliyordum. </st><st c="4598">Daha önce yapmıştım ben bu hatayı. </st><st c="4633">Sonu iki taraf için de hüsran olmuştu. </st><st c="4672">Her şeyin daha da kötüye gideceğini bildiğim halde devam etmiştim ilişkiye. </st></span><span><st c="4748">“Hata yapmaktan korkma, aynı hatayı iki kere yapmaktan kork”</st></span><span><st c="4808"> diye salık vermiştim hep kendime.</st></span></p>
			<p><st c="4842">Azra da sanki içimdeki savaşı artık sezmişti. </st><st c="4889">Kadınların en güçlü yanıdır sezgi. </st><st c="4924">“Bu sözlerine hiç katılmıyorum” dedi Azra. </st><st c="4967">“Sonuçta her deneyim farklıdır. </st><st c="4999">Sonunun ne olacağını bilemezsin ki. </st><st c="5035">Bak ben bu yolculuğa çıkarken her şeyin kötü geçeceğinden neredeyse emindim. </st><st c="5112">Ama altı gündür iyi ki yoldayız diyorum. </st><st c="5153">Önceki düşüncelerime bağlı kalsaydım bu şahane deneyimin içinden geçemezdim.”</st></p>
			<p><st c="5230">“Haklısın ama...” dedim.</st></p>
			<p><st c="5255">“Ama ne?” diye kesti sözümü. </st><st c="5285">“Ama ne?”</st></p>
			<p><st c="5294">“Sonra konuşuruz” dedim.</st></p>
			<p><st c="5319">Şems Türbesi’ne varmıştık artık.</st></p>
			<p><st c="5352">Yuma da ikimiz arasındaki sessiz çatışmayı fark etmiş gibiydi.</st></p>
			<p><st c="5415">“Şems’i anlat bakalım” dedi. </st><st c="5445">“Buralarda neler olmuş, neler yaşanmış?”</st></p>
			<p><st c="5485">Şems, İran’ın Tebriz şehrinde doğmuştu. </st><st c="5526">Tebriz Türklerindendir. </st><st c="5550">Bu nedenle Şems-i Tebrizi ismini taşır. </st><st c="5590">Hayatı boyunca bir gezgin olarak yaşamış. </st><st c="5632">Mevlana’dan katbekat fazla gezmiş. </st><st c="5667">Çok yol tepmiş. </st><st c="5683">Hiçbir hocaya tutunamamış. </st><st c="5710">Kendinin hocası olmayı öğretmiş ona hayat. </st><st c="5753">Yürüdüğü yollarda pişmiş. </st><st c="5779">Yaşadığı tecrübelerle öğrenmiş her şeyi. </st><st c="5820">Kimseyle uzun süreli dost olmamış, hep yalnız seyahat etmiş. </st><st c="5881">Hiçbir yerde uzun süre kalmamış. </st><st c="5914">Mevlana’nın şu sözlerinin Şems’in karakterini anlattığı rivayet edilir mesela:</st></p>
			<p></p>
			<p><span><st c="5992">“Ben bir denizim</st></span></p>
			<p><span><st c="6009">Ben bir denizim.</st></span></p>
			<p><span><st c="6026">Kıyısız hür bir deniz.”</st></span><span></span></p>
			<p></p>
			<p><st c="6050">Kıyısız, engin bir denizdi Şems. </st><st c="6084">Sivri dilliydi de ayrıca. </st><st c="6110">Lafı dolandırmadan söylerdi. </st><st c="6139">Sonunun ne olacağını hiç düşünmezdi. </st><st c="6176">O da bir arayış içindeydi. </st><st c="6203">Bunca bildiklerini, bunca öğrendiklerini aktaracak bir dost arıyordu kendine. </st><st c="6281">Elinde bir kibrit vardı ve ışığında demlenebileceği bir mum arayışındaydı. </st><st c="6356">Sonunda bulacaktı o mumu. </st><st c="6382">Karşılaşacaktı Mevlana’yla.</st></p>
			<p><st c="6409">Rivayet odur ki Şems onca yolculuktan sonra bir gün dua eder ve “</st><span><st c="6475">Ey Rabbim senin aşkını alevlendirecek bir mürşit ile şereflenmeyi bana nasip eyle! </st></span><st c="6559">Bunun karşılığında başımı dahi vermeye razıyım.”</st></p>
			<p><st c="6607">O gece bir rüya görür. </st><st c="6631">Rüyasında gönüldaşının Konya’da olduğu söylenir ona. </st><st c="6684">Uzun ve çetin yolları göze alarak Konya’ya varır. </st><st c="6734">Mevlana’yı Konya Meydanı’nda görür görmez tanır.</st></p>
			<p><st c="6782">Mevlana da ilk görüşte fark eder ondaki başkalığı. </st><st c="6834">Kısa sürede başlar dostlukları. </st><st c="6866">Birbirlerinden bir an olsun ayrılmazlar. </st><st c="6907">Şems, Mevlana’ya ışık olur, ayna olur, ateş olur. </st><st c="6957">Yanıp olgunlaşmasında yoldaş olur.</st></p>
			<p><st c="6991">Mevlana Şems’ten sonra ne halka vaaz vermek ister ne de başkalarıyla sohbete tahammülü kalır. </st><st c="7086">İlahi aşkın sarhoşu olur artık. </st><st c="7118">Her an bu manevi halin hazzını yaşamak ister.</st></p>
			<p><st c="7163">Ne var ki halk, Şems’i kıskanır. </st><st c="7197">Ona kızar. </st><st c="7208">Öfke biriktirir. </st><st c="7225">Mevlana’nın kendilerinden kopma nedeni olarak görür. </st><st c="7278">Onları birbirinden ayırmak için ellerinden geleni yapar.</st></p>
			<p><st c="7334">Anlattıklarımı can kulağıyla dinliyordu Yuma.</st></p>
			<p><st c="7380">“Muhteşem” dedi. </st><st c="7398">“Karşıma çıktığınız için çok şanslıyım. </st><st c="7438">Buraları bu bilgiyle solumak unutulmaz olacak benim için.”</st></p>
			<p><st c="7496">“Anlatacaklarım daha bitmedi” dedim. </st><st c="7534">“Ama hikâyenin geri kalanını başka yerde anlatacağım ki Şems’i biraz daha yakından hissedebilmeniz mümkün olsun.”</st></p>
			<p><st c="7647">“O halde yemek yiyelim” dedi Yuma.</st></p>
			<p><st c="7682">İşin aslı Azra da ben de iyice acıkmaya başlamıştık. </st><st c="7736">Gün boyu su içip durmuştuk. </st><st c="7764">Ancak üzerimizde para taşımadığımızı açıklamak zorundaydık Yuma’ya. </st><st c="7832">Bu yolculuğun turistik bir seyahat olmadığından söz ettim kısaca. </st><st c="7898">“Bu bir hac yolculuğu” dedim. </st><st c="7928">“Kısmette ne varsa, başımızın üzerinde yeri var.”</st></p>
			<p><st c="7977">İnanamıyor gibi bakıyordu ikimizin yüzüne.</st></p>
			<p><st c="8020">“Altı gündür paranız yok ve Türkiye’yi şehir şehir gezebiliyor musunuz yani?” dedi. </st><st c="8105">“Ya açlıktan bayılsaydınız ne olacaktı? </st><st c="8145">Hastanelik olsaydınız ne yapacaktınız? </st><st c="8184">Ne anlamı kalacaktı bu yolculuğun? </st><st c="8219">Delisiniz siz. </st><st c="8234">Hem de zırdeli.”</st></p>
			<p><st c="8250">“Her şey mümkündü” dedim. </st><st c="8277">“Altı gün aç açına ortalıkta dolanabilir, İstanbul’dan dışarıya bile çıkamayabilir, hastalanabilir, yorgun düşebilir, kötüye maruz kalabilir hatta ölebilirdik de. </st><st c="8440">Ama bütün bunlar cebinde paran olduğu halde senin de başına gelebilirdi. </st><st c="8513">Sen de kötüye maruz kalabilirsin, bir şekilde hasta düşebilirsin, istediğin yerlere ulaşamayabilir, kazaya uğrayabilirsin. </st><st c="8636">Hepimiz bu açıdan Allah’a emanetiz zaten. </st><st c="8678">Sadece sen farkında değilsin, yolculuk biletin, paran ve otelin sana yalancı bir güven veriyor o kadar.”</st></p>
			<p><st c="8782">“En azından aç kalmam” dedi Yuma.</st></p>
			<p><st c="8816">“Biz de hiç kalmadık” dedim.</st></p>
			<p><st c="8845">Sinirleri bozulmuş gibi gülmeye başladı.</st></p>
			<p><st c="8886">“Hadi o zaman hep beraber yemeğe” dedi Yuma. </st><st c="8932">“Benden!”</st></p>
			<p><st c="8941">“Türk jargonunu da iyi biliyorsun” dedim imalı bir tavırla.</st></p>
			<p><st c="9001">“Biraz öğrendik!” dedi gülerek.</st></p>
			<p><st c="9033">Birlikte keyifli bir yemek yedik. </st><st c="9068">Yuma bize sürekli sorular sorup duruyordu. </st><st c="9111">Kim olduğumuzu, neden bu ilginç yolculuğa çıktığımızı iyice anlamak, içselleştirmek istiyordu. </st><st c="9206">Hayıflanmadan seve seve anlattık her şeyi.</st></p>
			<p></p>
			<p><st c="9248">Akşam nerede uyuyacağımız da dert olmuştu Yuma’ya. </st><st c="9300">Muhtemelen bir yerlerde çadır kuracağımızı söyledim. </st><st c="9353">Bunda endişelenecek bir durum yoktu bizim açımızdan ama Yuma içten içe endişeliydi. </st><st c="9437">“Olmaz” diyordu sürekli. </st><st c="9462">“Çadırda uyunur mu, şehir burası.”</st></p>
			<p><st c="9496">“Neresi olursa olsun, iki çadıra yetecek kadar toprağı var dünya denen bu koca köyün.”</st></p>
			<p><st c="9583">“Hayır, hayır” dedi Yuma. </st><st c="9610">“Kaldığım otelde misafir edeceğim sizi.”</st></p>
			<p><st c="9650">“Buna hiç gerek yok” diye atıldı Azra. </st><st c="9690">Normal şartlarda can atardı konforlu bir yerde uyumaya. </st><st c="9746">Şimdiyse her koşulda, her şartta huzurlu ve güvende hissediyordu kendini. </st><st c="9820">Ondaki bu değişimle gurur duyuyordum.</st></p>
			<p><st c="9857">Yuma’nın ısrarlarına direnemeyince akşam otelde uyumayı kabul etti. </st><st c="9926">İkisi arasındaki otel tartışmasına karışmadım bile.</st></p>
			<p><st c="9977">“Senin yolculuk nereye?” diye sordu Azra.</st></p>
			<p><st c="10019">“Bursa” dedi Yuma.</st></p>
			<p><span><st c="10038">Azra’yla göz göz geldik o an. </st><st c="10069">Tüylerimiz ürpermişti ikimizin de.</st></span></p>
			<p><st c="10103">“Bursa’ya daha önce gittiniz mi?” diye sordu Yuma.</st></p>
			<p><st c="10154">“Bu yolculuğun sebebidir Bursa” dedim. </st><st c="10194">“Daha doğrusu yolumu iki kişilik kılan ilk duraktır.”</st></p>
			<p><st c="10247">Hiçbir şey anlamamıştı. </st><st c="10272">Onu daha fazla zorlamak istemeyip konuyu değiştirdim.</st></p>
			<p><st c="10325">“Bursa’ya neden gitmek istiyorsun onu söyle” dedim. </st><st c="10378">“Nereleri görmek istiyorsun?”</st></p>
			<p><st c="10407">“Emir Sultan Hazretleri deme, çünkü ben aniden bayılabilirim” dedi Azra.</st></p>
			<p><span><st c="10480">Yuma siyah deri çantasından bir not defteri çıkardı bunun üzerine.</st></span></p>
			<p><st c="10547">“Orada 700 yıllık bir köy varmış. </st><st c="10582">Cumalıkızık. </st><st c="10595">Oraya gideceğim. </st><st c="10612">Sonra çok eski bir cami varmış, içi müze gibi olan Ulu Cami. </st><st c="10673">Ardından bir de Uludağ varmış. </st><st c="10704">Teleferikle çıkılıyormuş. </st><st c="10730">Sonra Bursa’nın simgesi olan Yeşil Türbe...”</st></p>
			<p><st c="10774">“Yeşil Türbe’den 150-200 metre yürüdüğünde Emir Sultan Hazretleri Türbesi’ne varırsın zaten” dedi Azra.</st></p>
			<p><st c="10878">“Anlamadım?” dedi Yuma.</st></p>
			<p><span><st c="10902">“Bizim tanıştığımız yer” dedim. </st><st c="10935">“Yeşil Türbe’ye yakındır. </st><st c="10961">Bursa’nın evliyalarından birinin kabridir orası. </st><st c="11010">Biz orada tanıştık da.”</st></span></p>
			<p><st c="11033">“Çok güzel bir tesadüf bu aslında” dedi Yuma. </st><st c="11080">“Siz Bursa’da tanıştınız ve ben oraya gideceğim.”</st></p>
			<p><st c="11129">“Tesadüf mü?” dedi Azra. </st><st c="11155">“Ben o sözü bir daha asla kullanmayacağım. </st><st c="11198">Öğrendiğim bir şey varsa o da </st><span><st c="11228">hiçbir karşılaşmanın tesadüf olmadığı</st></span><st c="11265">.”</st></p>
			<p><st c="11267">“Burada ne kadar kalacaksınız?” diye sordu Yuma.</st></p>
			<p><st c="11316">“Yarın son” dedim.</st></p>
			<p><st c="11335">“Harika. </st><st c="11345">O zaman yarın beraber Bursa’ya gidelim.”</st></p>
			<p><st c="11385">Azra hayal kırıklığına uğramış gibi baktı yüzüme o an. </st><st c="11441">“Biliyorum” dedi. </st><st c="11459">“Yol bizi nereye götürürse oraya gideceğiz diyeceksin. </st><st c="11514">Tamam kabul ediyorum, bir şey demeyeceğim.”</st></p>
			<p><st c="11557">“Hüzünlenme” dedim. </st><st c="11578">“Görelim Mevlam neyler, neylerse güzel eyler.”</st></p>
		</div>
	<div id="charCountTotal" value="11624"></div></body>
</html>
