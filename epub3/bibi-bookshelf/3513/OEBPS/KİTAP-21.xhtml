<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-21</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p><st c="0">‘‘Kuşlar yarın ne yiyeceklerini düşünüp kaygılanmazlar. </st><st c="57">Balıklar yarın ne yiyeceğiz</st></p>
			<p><st c="84">diye depresyona girmezler. </st><st c="112">Doğada hiçbir canlı emekliliğini düşünmez,</st></p>
			<p><st c="154">yatırım yapmaz,</st></p>
			<p><st c="170">para ya da mal biriktirmez. </st><st c="199">Her canlı Allah’a emanettir. </st><st c="228">Hiçbir hayvan eğer bir insan zulmüne maruz kalmamışsa açlıktan ve kaygıdan dolayı ölmemiştir.’’</st></p>
			<p><st c="323">“Hayır” dedi Azra kısa ve net. </st><st c="355">“Ne yapacağız yani?”</st></p>
			<p><st c="375">“Yani bize güç ve güven veren her şeyi burada bırakacağız. </st><st c="435">Çünkü onlar sahte güç ve sahte güven. </st><st c="473">Kâinatın düzenine ve adaletine güvenmeyi unuttuk. </st><st c="523">Bunu hatırlayacağız. </st><st c="544">Yanımıza para almayacağız. </st><st c="571">Çünkü para da sahte bir güç. </st><st c="600">Paran varsa her zaman güvende sayılmazsın. </st><st c="643">Şu pahalı elbiselerini yanında getirmeyeceksin mesela. </st><st c="698">Bilmem kaç yüz dolarlık marka saatini istemiyorum kolunda görmek. </st><st c="764">Zaman hesaplamak da bir esarettir çünkü, kontrolcülüktür, hesapçılıktır.”</st></p>
			<p><st c="837">“Para yoksa uçağa ya da otobüse nasıl bineceğiz ki?”</st></p>
			<p><st c="890">“Binmeyeceğiz. </st><st c="906">Yol bizi kendi götürecek. </st><st c="932">Gerekirse yürüyeceğiz, gerekirse otostop çekeceğiz, gerekirse bir otobüs şoförüyle konuşup bizi yanına almasını rica edeceğiz.”</st></p>
			<p><st c="1059">“Yok artık” dedi Azra. </st><st c="1083">“Ben dilencilik yapamam. </st><st c="1108">Üç kuruşluk bilet için kendimi rezil edemem.”</st></p>
			<p><st c="1153">“O halde benimle gelemezsin. </st><st c="1183">Çünkü sen hâlâ paranın ve aile isminizin konforu altında yaşamak istiyorsun. </st><st c="1260">Ben seni o hapishaneden çıkaramam. </st><st c="1295">Sen Yaradan’ın seni yolda bırakacağından korkuyorsun, seni korumayacağını düşünüyorsun, ona güvenmiyorsun parana daha çok güveniyorsun.”</st></p>
			<p><span><st c="1431">“Hayır öyle değil tabii ki hepimiz Allah’a inanıyoruz, güveniyoruz”</st></span><st c="1499"> dedi Azra.</st></p>
			<p><span><st c="1510">“Hepimiz kendimize yalan söylüyoruz. </st><st c="1548">Herkes önce parasına, sağlığına, gücüne, forsuna güveniyor Azracığım. </st><st c="1618">Dilimizde sahte bir şükür...”</st></span></p>
			<p><st c="1647">“Of!” diyerek omuzlarını düşürdü Azra. </st><st c="1687">Kolay bir deneyim olmayacağını ancak şimdi anlamaya başlamıştı belli ki. </st><st c="1760">“Karnımızı neyle doyuracağız o zaman? </st><st c="1798">İnsan yedi gün aç ve susuz yaşayamaz ki ölür. </st><st c="1844">Biz intihar etmeye gidiyoruz demek ki!”</st></p>
			<p><st c="1883">“Az önce kuşlardan söz ettim sana. </st><st c="1919">Doğadan söz ettim. </st><st c="1938">Kuşlar kredi kartı kullanmıyor Azra.”</st></p>
			<p><st c="1975">“İyi de biz kuş muyuz Hakan? </st><st c="2005">Her şey parayla...”</st></p>
			<p><st c="2024">“Yaradan’ın rızkı parayla olamaz” dedim sükûnetime ve sabrıma kendim de şaşarak. </st><st c="2106">“Ona güvenmeyi öğrenmelisin. </st><st c="2135">Ona teslim olmayı bilmelisin Azra. </st><st c="2170">Daldan bir elma koparır doyururuz karnımızı, bir çiftçinin kapısını çalar sofrasına misafir oluruz, birinin işini görür ondan bir tas çorba içeriz. </st><st c="2318">Doymak dediğin nedir ki?”</st></p>
			<p><span><st c="2343">“Hadi canım” dedi. </st><st c="2363">“Şaka bu şaka. </st><st c="2378">Çiftçinin işini görüp karşılığında </st></span><st c="2413">bir tas çorba mı bekleyeceğiz?</st><span><st c="2443"> Koskoca sosyete kızı bildiğin maraba olacak yani. </st><st c="2494">Hay Allahım sinirlerim bozuldu iyice.”</st></span></p>
			<p><st c="2532">Gülme krizi tuttu Azra’yı. </st><st c="2560">Sürekli gülüyordu. </st><st c="2579">Gözünden yaşlar gelmeye başladı sonunda.</st></p>
			<p><st c="2619">“Sosyete güzeli Azra sonunda maraba oldu!” diye tekrarlayıp oradan oraya atıyordu kendini. </st><st c="2711">“O zaman otel de yok yani? </st><st c="2738">Ahırda ineklerle yatarız canım ne olacak ki?” diye devam etti alaycı bir tavırla.</st></p>
			<p><st c="2819">“Aynen öyle” dedim ciddiyetimi bozmadan. </st><st c="2861">“Belki başımızı sokacak bir ahır bile bulamadığımız geceler olur bilemeyiz.”</st></p>
			<p><st c="2937">“Öldürüp kessinler bizi değil mi? </st><st c="2972">Neymiş efendim, kendimizi tanımaya gittik ama geri dönemedik. </st><st c="3034">Yok Hakan. </st><st c="3045">Bu bana göre bir yol değil.”</st></p>
			<p><span><st c="3073">Onu anladığımı ifade etmek isteyerek salladım başımı. </st><st c="3128">“Muhtemelen öyle” dedim. </st></span><span><st c="3153">“Parfümlerin, cüzdanın, kredi kartların, rujun, ojelerin, pahalı kıyafetlerin, lüks kahvaltıların, beş yıldızlı otellerin olmadan hayat olmaz senin için. </st><st c="3307">Çünkü sen Yaradan’a hiçbir zaman teslim etmemişsin kendini. </st><st c="3367">Ona hiç güvenmemişsin. </st><st c="3390">Babana güvendiğin kadar bile güvenmemişsin onun adaletine, merhametine.”</st></span><span></span></p>
			<p><st c="3462">Sözünü ettiğim yolculuk Azra için giderek bütün cazibesini yitiriyordu. </st><st c="3535">Başlangıçta belki şaka yaptığımı ya da abarttığımı düşünmüş olabilirdi. </st><st c="3607">Detayları işittikçe iş iyice imkânsız bir hal aldı onun açısından. </st><st c="3674">Sadece şartları değil, şartların gerekliliğini de sorguluyordu içinde.</st></p>
			<p><st c="3744">“Güveniyorum demek neden yeterli değil?” diye sordu. </st><st c="3798">“Bunu kanıtlamam mı gerekiyor illa? </st><st c="3834">Annemin beni çok sevdiğini kanıtlaması için ölmesi mi gerekiyor?”</st></p>
			<p><span><st c="3899">“Kanıtlama yarışı içinde değiliz Azra” dedim. </st><st c="3946">“Yaradan’ın kanıta ihtiyacı yok. </st><st c="3979">Ona olan güvenini kanıtlamaya çalışmayacaksın kendine karşı dürüst olmayı öğreneceksin sadece. </st><st c="4074">Onun hiçbir ispata ihtiyacı yok. </st><st c="4107">Konfor alanından çıkmak, gönül terbiyesinden geçmekle çok ilgili. </st><st c="4173">Sen de bu yüzden mutsuzsun zaten Azra. </st><st c="4212">Çok paran olduğu halde mutsuzsun işte. </st><st c="4251">Seni seven bir adam yok hayatında. </st><st c="4286">Güvendiğin dostların yok. </st><st c="4312">Herkese karşı kuşkulusun. </st><st c="4338">Hiçbir şey gerçek ve samimi gelmiyor sana. </st><st c="4381">Varlık içinde yokluk yaşıyorsun, yoksunluk çekiyorsun farkında bile değilsin. </st></span><span><st c="4459">Mutluluk daha fazla şeye sahip olarak değil, daha az şeye ihtiyaç duyarak sağlanır.</st></span><span><st c="4542"> Ben de bu yolculukta başıma ne geleceğini bilmiyorum. </st><st c="4597">Belki başarırım, belki başaramam bilemiyorum. </st><st c="4643">Ama bilinmezliğe güvenle ve teslimiyetle adım atabilecek terbiyeye ulaştırmak için nefsimi ehlileştirmeye çalışıyorum hepsi bu. </st><st c="4771">Başka manalar arama.”</st></span></p>
			<p><st c="4792">Azra’yı ilk kez saatine bakarken görüyordum şimdi. </st><st c="4844">İlk defa gitmek istiyor gibiydi yanımdan. </st><st c="4886">“Şaka yaptığını düşünmüştüm önce” dedi. </st><st c="4926">“Az eşyayla, az parayla, az planla, az programla bir inziva ya da meditasyon yolculuğu yapacağız diye düşünmüştüm ama görüyorum ki sen ciddisin.”</st></p>
			<p><st c="5071">Başımı sallayarak karşılık verdim sadece.</st></p>
			<p><st c="5113">“Tamam, her şey kabul, her şeyi göze alıyorum” dedi bu kez ama emin değildi aslında hâlâ. </st><st c="5204">Bütün ihtimallerin üzerinden alaycılıkla geçiyordu. </st><st c="5256">“Ne zaman ve nasıl çıkıyoruz yola? </st><st c="5291">İlk durak neresi yani mesela?”</st></p>
			<p><st c="5321">“Cumartesi günü öğlen saatlerinde Bostancı’da iskelede bulaşacağız” dedim. </st><st c="5397">“İlk durak neresi ben de bilmiyorum. </st><st c="5434">Yol nereye götürürse oraya. </st><st c="5462">Nasip, kısmet. </st><st c="5477">Yanına para alma, yiyecek alma, saat ve cep telefonu da yok. </st><st c="5538">Yani günde sadece bir dakika kullanabiliyoruz telefonu, o kadar. </st><st c="5603">Fazlası yok... </st><st c="5618">Bir yatak ve bir çadır alabilirsin yanına. </st><st c="5661">Ayrıca üzerindekilerden başka sadece tek kat kıyafet.”</st></p>
			<p><st c="5715">“Hepsi bu mu?”</st></p>
			<p><st c="5730">“Hepsi bu.”</st></p>
			<p><st c="5742">“Olamaz” der gibi salladı başını. </st><st c="5777">“Sana ayak bağı olmayayım diye giderek ağırlaştırıyorsun şartları farkındayım. </st><st c="5856">Bu şartlarda yolculuk yapılmaz, sen de biliyorsun. </st><st c="5907">Beni başından def etmeye çalışıyorsun. </st><st c="5946">Canın sağ olsun. </st><st c="5963">Dediğin gibi kısmet bu işler. </st><st c="5993">Ben gidiyorum. </st><st c="6008">Arkadaşlarımla buluşacağım. </st><st c="6036">Geç kaldım.”</st></p>
			<p><st c="6048">“Güle güle” dedim sadece.</st></p>
			<p><st c="6074">Yeterince zaman ayırmıştım ona, yeterince de emek verdim onunla ilgili doğru kararlar alabilmek için. </st><st c="6177">Vicdanım rahattı sonuçta. </st><st c="6203">Bu gece rahat uyuyacaktım. </st><st c="6230">İki gün sonra Bostancı’dan yola düşecektim. </st><st c="6274">Gerisi Allah kerim. </st><st c="6294">İster gelir, ister gelmez. </st><st c="6321">Benim gönlüm rahat, içim huzurlu, yüküm yok, kalbim bir tüy kadar hafif.</st></p>
		</div>
	<div id="charCountTotal" value="6393"></div></body>
</html>
