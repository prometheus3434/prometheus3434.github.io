<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-29</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-13"><st c="0">-13-</st><span></span></p>
			<p><st c="5">“İyilik, iyileştirir.</st></p>
			<p><st c="27">Yaralı insanlar daha yardımseverdir bu yüzden.</st></p>
			<p><st c="74">Kendi yaralarını, başkalarının yaralarına</st></p>
			<p><st c="116">merhem olarak iyi etmeye çalışırlar.”</st></p>
			<p><st c="154">Akşam yıldızları izledik birlikte hiç konuşmadan saatlerce. </st><st c="215">Bütün evren olduğu gibi önümüze serilmişti sanki. </st><st c="265">Hani demiş ya şair, </st><span><st c="285">“Gece, dünyayı gizler ama kâinatı ortaya çıkarır”</st></span><st c="334"> diye, tam anlamıyla kâinatın kucağındaydık işte.</st></p>
			<p><st c="383">“Evrenin ne kadar büyük olduğunu biliyor musun?” diye sordum Azra’ya.</st></p>
			<p><st c="453">“Bilmem” dedi bakışlarını geceden ayırmadan. </st><st c="499">“İnternette birkaç video izledim sadece...”</st></p>
			<p><st c="542">“Bilimadamları, bugün bile kâinatın büyüklüğünü hesaplayamıyorlar. </st><st c="610">Öylesine geniş ki, sonsuz bir kâinat deyip konuyu kapatıyorlar öylece.</st></p>
			<p></p>
			<p><span><st c="680">Avucuna biraz kum al mesela, sonra kumun içinden bir tanecik kum tanesi çıkarmaya çalış. </st><st c="770">İşte o minicik kum tanesi var ya, sonsuz dedikleri kâinatta Samanyolu Galaksisi’nin büyüklüğü. </st><st c="865">Şimdi kumunu aldığın şu sahilin Samanyolu Galaksisi olduğunu düşün ve elindeki o minicik kum tanesine bak. </st><st c="972">İşte o da Dünya’nın büyüklüğü.</st></span></p>
			<p><span><st c="1002">Kâinatın sonsuzluğunu tahayyül edebiliyor musun? </st><st c="1052">Ve elbette bizim ne kadar küçük olduğumuzu? </st><st c="1096">Buna rağmen ne kadar da büyüklendiğimizi? </st><st c="1138">Dertlerimizi ne kadar büyüttüğümüzü?</st></span><span><st c="1174">”</st></span><span></span></p>
			<p><st c="1176">İkimiz için de huzurlu bir geceydi. </st><st c="1212">Uzun uzun sohbet edip birbirimize içimizi açtık. </st><st c="1261">Aramızdaki mesafeler eriyordu sanki giderek. </st><st c="1306">Artık daha çok tanıyor, daha da yakınlaşıyorduk birbirimize. </st><st c="1367">İki iyi arkadaş olmuştuk şimdiden.</st></p>
			<p><st c="1401">Azra’nın kendini iyi ve güvende hissettiğinden kuşkum yoktu artık. </st><st c="1469">Ancak sabahki kahvaltıdan sonra bir lokma bile atmamıştık ağzımıza. </st><st c="1537">İkimiz de açtık ama yine de yiyecek özlemi çekmiyorduk. </st><st c="1593">Bolca su içiyorduk sadece.</st></p>
			<p><st c="1619">Bir ara ney üflemek istediğini söyledi Azra. </st><st c="1665">Bir koşu çadırımdan kapıp geldi. </st><st c="1698">Azimle üfleyip durdu ama yine de olmadı işte. </st><st c="1744">Ne yaptıysa neyden ses çıkaramadı.</st></p>
			<p><st c="1778">“Beni sevmedi sanırım” dedi çaresiz gözlerle yüzüme bakarken. </st><st c="1841">“Belki de vazgeçmeliyim.”</st></p>
			<p><span><st c="1866">“O vazgeçmeyeni sever ama” dedim. </st><st c="1901">“Sabrına ikna olduğunda en güzel sesleri senin için çıkaracaktır emin ol. </st><st c="1975">Onun sana güvenmesi gerekiyor ama sen de ona güvenebilmelisin.”</st></span></p>
			<p><st c="2038">“Tamam o zaman” deyip başladı yine üflemeye. </st><st c="2084">Saatlerce sahiden de büyük bir sabır ve azimle tutundu neye ama olmadı, olmadı, olmadı...</st></p>
			<p><st c="2173">Geceyi hüzünlü geçirmesine gönlüm razı olmayınca alıp ben üflemeye başladım.</st></p>
			<p><st c="2250">“Nasıl üflediğime bakma” dedim. </st><st c="2283">“Onu nasıl anladığıma ve güvendiğime bak sadece.”</st></p>
			<p><st c="2332">Ney sesi ikimize de huzur vermişti. </st><st c="2369">Çadırlarımıza dönüp karnımız aç, gönlümüz tok, şükrederek uyuduk öylece.</st></p>
			<p><st c="2441">Ertesi sabah gün yeni ağarırken uyandık. </st><st c="2483">Açlık ikimizi de iyice zorlamaya başlamıştı. </st><st c="2528">Azra başının döndüğünü, sürekli uyumak istediğini söylüyordu. </st><st c="2590">Su içtikçe midesi daha da bulanıyordu.</st></p>
			<p><st c="2628">“Sen sanki az önce kahvaltı yapmış gibisin” dedi şaşkınlıkla beni incelerken. </st><st c="2707">Oysa ben de en az onun kadar açtım. </st><st c="2743">“Ben çürüğüm, dayanamıyorum. </st><st c="2772">Halime bak. </st><st c="2784">Bacağım ağrıyor, açlıktan ölmek üzereyim, istifrağ edecekmişim gibi hissediyorum ama içimde boşaltabileceğim hiçbir şey yok. </st><st c="2909">Başım kalkmıyor. </st><st c="2926">Bu halde değil yola devam etmek, başımı çadırdan çıkaracak halim yok.”</st></p>
			<p><st c="2996">“Kendine haksızlık ediyorsun. </st><st c="3027">Kendine karşı bu kadar sert olma bence. </st><st c="3067">Çok çabuk vazgeçiyorsun. </st><st c="3092">Bu doğru değil.”</st></p>
			<p><st c="3108">“Hakan ben dışarı çıkıp yemek dilenmek istemiyorum, özür dilerim yapamayacağım.”</st></p>
			<p><st c="3189">Yolculuğa çıktığı için pişman olmadığından emindim artık. </st><st c="3248">Hatta bu deneyimi göze aldığı için gurur duyuyordu kendiyle. </st><st c="3309">Ne var ki çaresizlik anlarında kolayca yeniliyor, hemen vazgeçiyordu her şeyden. </st><st c="3390">Sanırım bu Azra’nın en büyük zaafıydı. </st><st c="3429">Bocaladığı an, pes ediyor, direnmiyor, çare aramıyor, çözüm üretmiyordu. </st><st c="3502">Kendine karşı zalimleşebiliyordu hemen. </st><st c="3542">Azıcık zorlandığı an küçümsüyordu kendini, tahammülü tükeniveriyordu.</st></p>
			<p></p>
			<p><st c="3611">“Bir işe yaramıyorum gördüğün gibi” dedi. </st><st c="3654">“Bana hiçbir şey öğretemezsin sen. </st><st c="3689">Değil bir iki hafta, beni yıllarca dolaştırsan hiçbir şey almaz bu kafa. </st><st c="3762">Şımarık büyütülmüş bir kızım ben. </st><st c="3796">Zengin çocuğuyum anlayacağın. </st><st c="3826">Sen günlerce oruç tutarsın ama ben bir gün bile dayanamıyorum açlığa. </st><st c="3896">Hastalanıveriyorum hemen. </st><st c="3922">Kibirliyim de, gururluyum da. </st><st c="3952">Gidip kimseden biraz ekmek, biraz peynir isteyemem. </st><st c="4004">Öyle bir dünya yok. </st><st c="4024">Belki de en iyisi benim buradan eve dönmem.”</st></p>
			<p><st c="4068">“Nasıl istersen” dedim. </st><st c="4093">“Ama önce kendine karşı merhametli olmanın bir yolunu göstermem lazım sana.”</st></p>
			<p><st c="4169">Anlamamış gibi baktı yüzüme. </st><st c="4199">Açlıktan bayılmak üzereyken kendine karşı merhametli olmayı öğrenmeye pek de hevesli değildi doğal olarak.</st></p>
			<p><st c="4305">Merhamet sahibi insan başkasına yardım eli uzatırken hayıflanmaz. </st><st c="4372">Seve seve yardım eder, faydası dokunsun ister. </st><st c="4419">Öyle anlar olur ki tanımadığı insanın hakkını savunurken buluverir kendini. </st><st c="4495">Onun adalet arayıcısı olur, hakkını teslim etmek ister hiçbir karşılık gözetmeksizin. </st><span><st c="4581">İyilik, iyileştirir çünkü. </st><st c="4608">Yaralı insanlar daha yardımseverdir bu yüzden. </st><st c="4655">Kendi yaralarını, başkalarının yaralarına merhem olarak iyi etmeye çalışırlar.</st></span></p>
			<p><span><st c="4733">Ne var ki başkasına iyi davrandığı kadar kendine karşı merhametli olamaz çok zaman. </st><st c="4818">Başkasına etmediği zulmü kendine eder. </st><st c="4857">En çok kendine karşı acımasızdır.</st></span></p>
		</div>
	<div id="charCountTotal" value="4890"></div></body>
</html>
