<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-40</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-16"><st c="0">-16-</st></p>
			<p><st c="5">“İnsan hiç beklemediği anda beklemediğine yenilir.</st></p>
			<p><st c="56">Beklenmedik olandan alır en ağır yaralarını.</st></p>
			<p><span><st c="101">Çünkü insan, düşmanına karşı savunma halindedir.</st></span><span></span></p>
			<p><st c="150">Yakınlarına karşı savunmasızdır.”</st></p>
			<p><st c="184">“Çanakkale’yi gezdiniz mi?” diye sordu bağcı.</st></p>
			<p><st c="230">“Gezmedik” diye atıldı Azra, ağzı tıka basa börek dolu.</st></p>
			<p><st c="286">“Hadi sizi biraz gezdireyim o zaman” dedi. </st><st c="330">Aracıyla Çanakkale turuna başladık.</st></p>
			<p><st c="365">Truva Atı’nın önünden geçerken, “Hikâyesini bilir misiniz buranın?” diye sordu bağcı Ahmet. </st><st c="458">Belli ki anlatmak istiyordu bildiklerini.</st></p>
			<p><st c="499">“Brad Pitt’in oynadığı film” dedi Azra. </st><st c="540">“Çok yakışıklı adam...”</st></p>
			<p><st c="563">Tabii ki Ahmet Ağabey’in üzerinde konuşmak istediği konu Hollywood filmleri değildi. </st><st c="649">Sanırım bu yüzden Azra’yı duymazdan geldi ilk kez. </st><st c="700">Konuşmak için can attığını seziyordum. </st><st c="739">İçinin dolu olduğu belliydi her halinden.</st></p>
			<p></p>
			<p><st c="780">Dinlemek istediğimi ifade eder gibi baktım yüzüne.</st></p>
			<p><span><st c="831">“</st></span><st c="833">Efsaneye göre Akalar Truva şehrini alabilmek için uzun zaman savaşmış ama bir türlü sonuca ulaşamamış” diye anlatmaya başladı. </st><st c="960">“Sonra Odysseus’un aklına Truva şehrine ahşap bir atla girmek düşüncesi gelmiş. </st><st c="1040">Büyük bir at inşa edilmiş bunun üzerine. </st><st c="1081">Askerler bu büyük atın içinde girmişler şehre. </st><st c="1128">Sığmayanlar da harp meydanından uzaklaşmışlar. </st><st c="1175">Odysseus savaşı kaybettiklerini kabul ettiğini, savaşın anısına bu tahta atı hediye etmek istediklerini söylemiş. </st><st c="1289">Akalar sevinmişler tabii. </st><st c="1315">Hediyeyi kabul etmişler. </st><st c="1340">Akşam vakti kapıları açıp atı surlarla çevrili kaleye almışlar. </st><st c="1404">Zafer eğlencesi başlamış. </st><st c="1430">Herkes eğlenceden sarhoş olunca tahta attan askerler çıkmış. </st><st c="1491">Diğer askerler de girsin diye kentin kapılarını açmışlar. </st><st c="1549">Odysseus’un askerleri kolayca girmişler içeri. </st><st c="1596">Hiç ummadıkları anda alt etmişler Akaları.”</st></p>
			<p><st c="1639">Ahmet Ağabey’in anlatacakları bitmemişti ama henüz. </st><st c="1692">Konuyu derinlikli bir şekilde hayata bağladı sonra.</st></p>
			<p><st c="1743">“Hayat da böyle alt eder insanı” dedi.</st><span> </span><st c="1782">“</st><span><st c="1784">İ</st></span><span><st c="1785">nsan hiç beklemediği anda beklemediğine yenilir. </st><st c="1834">Beklenmedik olandan alır en ağır yaralarını. </st><st c="1879">Çünkü insan, düşmanına karşı savunma halindedir. </st><st c="1928">Yakınlarına karşı savunmasızdır. </st></span><span><st c="1961">Bu yüzden yakınlarıyla yıkılır. </st><st c="1993">Ben de tecrübe ettim bunu. </st><st c="2020">Üstelik büyük bir acı ile. </st><st c="2047">Yirmi beş yıllık bir emeğim bir günde çöp oldu.”</st></span><span></span></p>
			<p><st c="2095">Bu kez ben merak etmiştim. </st><st c="2123">Tecrübesinin ne olduğunu sordum, dayanamadım.</st></p>
			<p><span><st c="2168">“Aldatıldım, kandırıldım” dedi. </st><st c="2201">“Hem de kardeşim tarafından. </st><st c="2230">Beraber bir şirket kurmuştuk. </st><st c="2260">Sabah akşam demeden çalışıyorduk, sabahımız da akşamımız da işti bizim. </st><st c="2332">Zamanla çok büyüttük. </st><st c="2354">Avrupa’da altı ülkeye ihracat yapıyorduk. </st><st c="2396">Fabrikalar kurmaya başladık. </st><st c="2425">Yüzlerce işçimiz vardı. </st><st c="2449">Bir Avrupa dönüşü </st></span><span><st c="2467">çok üşütmüşüm. </st><st c="2482">İki hafta ateşler içinde yattım. </st><st c="2515">Yarı baygın haldeydim. </st><st c="2538">İşler aksamasın diye gelip giden evrakları imzaladım hep. </st><st c="2596">İyileştikten sonra imzaladığım evraklardan birinde bütün haklarımı kardeşime devretmişim. </st><st c="2686">Bir imzayla yirmi beş yıllık emeğim elimden alınıverdi. </st><st c="2742">Kardeşimin bana yaptıklarına mı yanayım, emeklerimin çöp olup gitmesine mi yanayım bilemedim.”</st></span><span></span></p>
			<p><st c="2836">“Ama bu nasıl olur?” dedi Azra. </st><st c="2869">“O sizin kardeşiniz. </st><st c="2890">Nasıl yapar böyle bir şeyi? </st><st c="2918">Hiç mi hissetmediniz size karşı düşüncelerini? </st><st c="2965">Hakkınızı aramadınız mı, itiraz etmediniz mi? </st><st c="3011">Kandırıldığınızı, o imzayı bilerek atmadığınızı kanıtlayabilirdiniz? </st><st c="3080">Kanun var, hukuk var!”</st></p>
			<p><st c="3102">“Ayrıntılarla başınızı ağrıtmayayım şimdi” dedi Ahmet Ağabey. </st><st c="3165">“Tabii ki avukata verdim ama minareyi çalan kılıfını hazırlamış. </st><st c="3230">Hiçbir şey yapamadım.”</st></p>
			<p><st c="3252">O günden sonra kardeşiyle de hiç görüşmemiş, görüşememiş. </st><st c="3311">Elinde sadece küçük bir arazi kalmış. </st><st c="3349">İzmir’de de bir evi varmış. </st><st c="3377">Yine de haline şükrediyordu. </st><st c="3406">Hiç değilse kimseye muhtaç olmadan yaşamını sürdürebiliyordu. </st><st c="3468">Ancak uğradığı ihanetle baş etmesi kolay değildi tabii. </st><st c="3524">Hem de en sevdiği, en güvendiği insanın ihanetine uğramış olmak kahretmiş onu. </st><st c="3603">Ne düşünürse düşünsün yüreğindeki ateşi soğutamıyordu, başına geleni kabullenemiyordu.</st></p>
			<p><st c="3689">Ona kimseyle hesaplaşmamasını söyledim sadece. </st><st c="3737">Haklı haksız aramamasını, bu deneyimin içinde soru üstüne soru sorup kaybolmamasını istedim. </st><st c="3830">Olanı olduğu haliyle görüp, bundan sonra en hayırlı, en sağlıklı ve mutlu nasıl yaşayabileceğinin kararını vermesi gerektiğini hatırlattım.</st></p>
			<p><span><st c="3969">“Haklısın” dedi. </st></span><span><st c="3987">“İnsan neden, neden diye sorup durduğu sürece çıkamıyor işin içinden. </st><st c="4057">Ancak nasıl diye sormak lazım galiba. </st><st c="4095">Nasıl toparlarız, nasıl çıkarız bu işin içinden, nasıl huzura kavuşuruz diye yol almak lazım.”</st></span><span></span></p>
			<p><span><st c="4189">“İşte bu çok doğru” dedim.</st></span><span><st c="4216"> “Neden ben demek yerine, ben nasıl bu deneyimin içinden geçip giderim diye sormak ve çaresine ulaşmak en doğrusu, en hayırlısı.”</st></span></p>
			<p><st c="4345">Çanakkale sahilinde yürüdük biraz. </st><st c="4381">Konuşmak iyi gelmişti Ahmet Ağabey’e. </st><st c="4419">Kısa da olsa derdini anlatmış olmanın rahatlığı içindeydi. </st><st c="4478">Şimdi daha güçlü, daha kendinden emindi. </st><st c="4519">Akşam saatlerinde hep birlikte evine gittik. </st><st c="4564">Ahmet Ağabey hemen mutfağa attı kendini. </st><st c="4605">Belli ki aşçılıkta üzerine yok. </st><st c="4637">Eli de nasıl yatkın. </st><st c="4658">Kısa zamanda nefis yemekler hazırladı.</st></p>
			<p><st c="4696">Yarın Konya’ya gideceğimizi söylemiştik ona. </st><st c="4742">“Kesinlikle tırla yollamam sizi” dedi. </st><st c="4781">“Bak kızcağız da nasıl yorulmuş, sakatlanmış, iyileşmeye çalışıyor. </st><st c="4849">Birlikte İzmir’e dönelim. </st><st c="4875">Ben sizi Konya’ya oradan yollarım.”</st></p>
			<p><span><st c="4910">Gönlüm Konya’ya gitmekten yanaydı ama Ahmet Ağabey’in ısrarlarına karşı koymak da mümkün değil. </st><st c="5007">Hem Azra da İzmir diye tutturunca söyleyecek fazla söz kalmadı bana. </st><st c="5076">Çaresiz kabul ettim. </st><st c="5097">Niyetimiz Konya ama kısmetimiz İzmir’miş demek. </st><st c="5145">Yapacak bir şey yok. </st></span><span><st c="5166">Çünkü yol da her an yeniden inşa edilir, tıpkı kader gibi anbean yeniden yazılır.</st></span></p>
			<p><st c="5247">Kendimize her gün sadece bir dakikalık telefon hakkı vermiştik ama ben bu hakkımı bizi Konya’ya götürecek şoförü aramak için kullanmak zorunda kaldım. </st><st c="5399">Gelemeyeceğimizi bildirip teşekkür ettim. </st><st c="5441">Azra’nın telefonla konuşma hakkını kullanmadığı gözümden kaçmıyordu elbet. </st><st c="5516">Sormak istiyordum ama yaşadığı içsel sürece müdahil olmak da istemiyordum açıkçası.</st></p>
			<p><span><st c="5599">Azra’nın, Ahmet Ağabey’e yardım etmek için mutfağa girmesinden çok etkilenmiştim. </st><st c="5682">Onu çorba karıştırırken, salata doğrarken </st></span><span><st c="5724">görmek şaşırtmıştı beni. </st><st c="5749">Şimdiye kadar yaşadığı hayatı düşündüğümde, onun sahanda yumurta pişirebildiğinden bile kuşku duyuyordum aslında. </st><st c="5863">Ne var ki bu konuda da fazla önyargılıymışım işte. </st><st c="5914">Mutfak işlerinde gayet becerikli elleri vardı Azra’nın. </st><st c="5970">İlk kez bir tencerenin başına geçmiş gibi de değildi ayrıca.</st></span><span></span></p>
			<p><st c="6030">“Kızımız da çok maharetli” dedi Ahmet Ağabey, Azra’nın elinden çıkmış nefis salatayı sofraya taşırken. </st><st c="6134">“Bak ne güzel yaptı salatayı.”</st></p>
			<p><span><st c="6164">Mutfak kapısına omzumu yaslayıp bir süre keyifle izledim onu. </st><st c="6227">Bir ara seslendim bile ama duymadı. </st><st c="6263">Yaptığı işe kendini iyice kaptırmıştı. </st><st c="6302">Severek çalıştığı her halinden belliydi. </st><st c="6343">Onu mutlu görmek, içimi coşkuyla dolduruyordu. </st></span><span><st c="6390">Farkında değildim ama Azra’nın iyi olması, beni de iyi hissettiriyordu. </st><st c="6462">Yol arkadaşlığı ediyor olmamızdan dolayı ona karşı sorumluluk duyduğumu sanıyorum. </st><st c="6545">Mutsuz olduğunda bunda benim de payım olduğunu düşünüp kederleniyorum ama azıcık neşelendiğinde gurur duyuyorum kendimle. </st><st c="6667">Garip.</st></span></p>
			<p><st c="6673">Nefis bir akşam yemeği yemiştik. </st><st c="6707">Üzerine çaylarımızı da içince keyfimize diyecek yoktu artık. </st><st c="6768">Ahmet Ağabey elinde telefonu harıl harıl bir şeyler kurcalayıp zaman zaman da bize okuyordu.</st></p>
			<p><st c="6860">Sonra “Bak çok güzel bir hikâye buldum” dedi bana. </st><st c="6912">“Bunu sayfanda paylaş muhakkak.”</st></p>
			<p><st c="6944">“Tabii” dedim. </st><st c="6960">“Merakla dinlemeyi bekliyorum.”</st></p>
			<p><st c="6991">Heyecanla okumaya başladı.</st></p>
			<p><st c="7018">“Günlerden bir gün, zengin bir baba, çocuğunu köye götürmüş. </st><st c="7080">Derdi, oğluna insanların yokluk içinde yaşadığını ve zor şartlara rağmen hayata tutunduklarını anlatmakmış. </st><st c="7188">Oğlu iki gün boyunca fakir bir ailenin evine misafir olmuş. </st><st c="7248">Zamanını onlarla geçirmiş. </st><st c="7275">Evine dönünce babası sormuş tabii. </st><st c="7310">Anlat bakalım, neler öğrendin, fakirlik zor mu demiş. </st><st c="7364">Çocuk babasını onaylamış. </st><st c="7390">Evet </st><span><st c="7395">baba, fakirlik gerçekten de zormuş. </st><st c="7431">Oradayken bunu çok daha iyi anladım. </st><st c="7468">Umarım bir gün biz de onlar gibi zengin ve mutlu oluruz demiş.</st></span></p>
			<p><st c="7530">Baba şaşırmış. </st><st c="7546">Onlar gibi mi, nasıl yani demiş. </st><st c="7579">Çocuk başını sallamış.</st></p>
			<p><span><st c="7601">Bizim evimizde bir köpeğimiz var ama onların dört. </st><st c="7653">Bizim bahçenin ortasında kocaman bir havuzumuz var ama onların upuzun sonsuz bir dereleri. </st><st c="7744">Bizim görüş alanımız ön bahçenin sınırında bitiyor ama onlar koca bir dağı görüyor. </st><st c="7828">Biz her yere arabayla gitmek zorundayız ama onlar istedikleri yere yürüyerek gidebiliyor. </st><st c="7918">Okullarına bile... </st><st c="7937">Servis beklemelerine gerek yok. </st><st c="7969">Biz her ihtiyacımız için markete gidiyoruz ama onların dolu bir kilerleri var. </st><st c="8048">Bir sürü sebze ve meyve yetiştiriyorlar. </st><st c="8089">Ayrıca sabahları yumurtalarını bahçedeki kümesten alıyorlar, sütlerini koyunlardan sağıyorlar.</st></span></p>
			<p><st c="8183">Oğlunu dinleyen baba ona hak vermiş. </st><st c="8221">Doğru söylüyorsun demiş. </st><st c="8246">Onlar bizden daha zengin.”</st></p>
			<p><st c="8272">Ahmet Ağabey, anlattığı hikâyede kendini bulmuştu aslında. </st><st c="8332">Bu yüzden çok hoşuna gitmişti okuyunca. </st><st c="8372">Eskiden ne kadar varlıklı bir adam olduğunu hatırlıyor, muhtemelen zaman zaman özlem de duyuyordu bir zamanlar yaşadığı o konfora, ama bugünkü mütevazı hayatının içinde de ayrı bir zenginlik ve huzur keşfetmişti kuşkusuz.</st><span></span></p>
			<p><span><st c="8593">“Gerçek zenginlik burada olmaktır” dedim ona. </st><st c="8640">“Nefes almaktır. </st><st c="8657">Yaşıyor olmaktır. </st><st c="8675">Bu satırları okuyabilmektir. </st><st c="8704">Çünkü bir gün zamanımız tükenecek. </st><st c="8739">O zaman anlayacağız ki zaman çok kıymetliymiş.”</st></span></p>
			<p><st c="8786">“O halde hiç zaman kaybetmeyelim” dedi Azra ve neyimi alıp başladı sabırla üflemeye. </st><st c="8872">Denedi, denedi, denedi ama yine olmadı. </st><st c="8912">Neredeyse ağlayacaktı yüzüme bakarken. </st><st c="8951">“Üzülme” dedim. </st><st c="8967">“Senin ona gelmeni bekliyor hâlâ. </st><st c="9001">Merak etme senden vazgeçmeyecek, eğer sen ondan vazgeçmezsen.”</st></p>
			<p><st c="9063">Neyi alıp üflemeye başladım. </st><st c="9093">Buğulu, dingin, hüzünlü ama kendinden emin bir ses yükseldi geceye.</st></p>
			<p><st c="9160">Bir gün daha geçip gitmişti işte ömrümüzden ve bizi daha nelerin beklediğinden habersizdik ki, bu bilinmezlik giderek daha güçlü ve güvende hissettirmeye başlamıştı bizi. </st><st c="9332">Yarın gece nerede ne halde olacağımızı düşünmüyorduk bile. </st><st c="9391">Nasılsa bunu düşünen ilahi bir kudret vardı, çok şükür.</st></p>
		</div>
	<div id="charCountTotal" value="9446"></div></body>
</html>
