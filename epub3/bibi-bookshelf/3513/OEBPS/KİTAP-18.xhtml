<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-18</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-6"><st c="0">-6-</st></p>
			<p><st c="4">Hayatın karşına çıkardığı</st></p>
			<p><st c="30">hiçbir değişime direnme.</st></p>
			<p><st c="55">Sadece teslim ol...</st></p>
			<p><st c="75">Bütün gece gözüme uyku girmedi. </st><st c="108">Ne yaptıysam boş... </st><st c="128">Ara sıra kalkıp kitap okudum, bitki çayı içtim, film izledim, meditasyon yapmaya çalıştım ama olmadı. </st><st c="230">Nedensiz bir sıkıntı vardı içimde. </st><st c="265">Hayatımda ilk defa bana ihtiyacı olduğunu söyleyen birine sırtımı dönmüştüm. </st><st c="342">Üstelik kendi ofisimde... </st><st c="368">Kendi misafirime, kapıma gelmiş bir yolcuya yapmıştım bunu.</st></p>
			<p><st c="427">İçten içe kızgındım kendime. </st><st c="457">Bir yolunu bulup dostça ve şefkatle uğurlamalıydım onu. </st><st c="513">“Ne halin varsa gör!” der gibi kendi mücadelesinin içine zorla itmemeliydim. </st><st c="590">Neye ne kadar hazır olduğunu da bilmiyordum üstelik.</st></p>
			<p><st c="642">O an yaptığım şeyin doğruluğundan öylesine emindim ki, yalnız kalıp kendi kararlarını gözden geçirmesinin iyi geleceğini düşündüm ama şimdi fazlasıyla huzursuzdu içim.</st></p>
			<p><st c="810">Acaba hâlâ ofiste midir?</st></p>
			<p><span><st c="835">Yok canım.</st></span></p>
			<p><span><st c="846">Çoktan çıkıp gitmiştir. </st><st c="871">Tanımadığı, bilmediği bir yerde bütün geceyi geçirecek değil ya. </st><st c="936">Çok saçma.</st></span></p>
			<p><st c="946">Ya gitmediyse?</st></p>
			<p><st c="961">Ya sahiden hâlâ ofisteyse?</st></p>
			<p><span><st c="988">O da kendi sorunu ama artık, beklemesin. </st><st c="1030">Koskoca insan, ne yapıp yapmayacağına karar veremiyor mu?</st></span></p>
			<p><st c="1087">Ya ofiste başına kötü bir şey gelirse? </st><st c="1127">Hırsız girerse mesela, korkarsa ya da yaralanırsa, ya da ne bileyim Allah korusun daha kötü bir şey. </st><st c="1228">Sonra ben nasıl affederim kendimi?</st></p>
			<p><st c="1262">Hayır, hayır.</st></p>
			<p><st c="1276">Düşündükçe bunalıyordum.</st></p>
			<p><st c="1301">Gece yarısından sonra ofisi aradım bir ara. </st><st c="1346">Telefon epey çaldı ama açan olmadı. </st><st c="1382">Çıkıp gitmişti belki de ya da telefonu açmaya cesaret edemiyordu. </st><st c="1448">Hem açsa da ne diyecekti ki zaten, gecenin bir vakti ofis telefonu mu çalar?</st></p>
			<p><st c="1524">Bu böyle olmayacaktı. </st><st c="1547">Bu gece bana huzur yoktu. </st><st c="1573">Daha fazla dayanamadım. </st><st c="1597">Sabah gün ağarır ağarmaz hazırlanıp çıktım evden. </st><st c="1647">Doğruca ofise gittim. </st><st c="1669">Bir de ne göreyim?</st></p>
			<p><st c="1687">Bekleme salonundaki üçlü kanepeye kıvrılmış, öylece yatıyordu Azra. </st><st c="1756">Annesini kaybetmiş küçük bir yavru kediden farksız. </st><st c="1808">Onu bu halde bıraktığım için daha da suçlu hissettim kendimi. </st><st c="1870">Kararlıydım. </st><st c="1883">Bugün fazla gitmeyecektim üzerine. </st><st c="1918">İncitmeden, yormadan evine gönderecektim onu.</st></p>
			<p><st c="1963">Kapının açıldığını duyar duymaz araladı gözlerini. </st><st c="2015">Belli ki o da rahat etmemiş, tedirgin bir uykuya yatmış ama derin dalamamış, dinlenememişti.</st></p>
			<p><st c="2107">“Günaydın sufi” dedi sakin ve çatallı bir sesle.</st></p>
			<p><span><st c="2156">“Gerçekten çok inatçıymışsın” dedim. </st></span><span><st c="2194">“Aslında çelik gibi bir iraden var ama nerede nasıl kullanman gerektiğini bilmiyorsun.”</st></span><span></span></p>
			<p><st c="2281">Anlamıyor gibi baktı yüzüme. </st><st c="2311">“Kahve pişireyim ikimiz için” dedim. </st><st c="2348">“Bol şekerli yapayım hatta. </st><st c="2376">Fazla enerji kaybettin ne de olsa.”</st></p>
			<p><st c="2411">Mutfağa gidip cezveye su koydum. </st><st c="2445">Fincanları çıkarıp tepsiye yerleştirdim. </st><st c="2486">Dünden kalan kurabiyeler, poğaçalar hâlâ duruyordu tezgâhta. </st><st c="2547">Mikrodalgada ısıtıp hazırladım.</st></p>
			<p><st c="2578">Ne tuhaf? </st><st c="2589">Bir bardak su bile içmemiş bütün gece. </st><st c="2628">Ofiste hiçbir yere dokunulmamış, hiçbir eşya kullanılmamış. </st><st c="2688">Sanki hiç kımıldamadan beni bekleyip durmuş öylece.</st></p>
			<p><st c="2739">Sunduğum tepsiyi görünce gözleri ışıldadı. </st><st c="2783">Açlıktan bayılmak üzereydi muhtemelen. </st><st c="2822">Söyleyecek söz bulamadım.</st></p>
			<p><st c="2847">“Sana saygısızlık ettiğimi kabul ediyorum” dedi kahvesinden ilk yudumu aldıktan sonra. </st><st c="2935">“Haklısın Hakan. </st><st c="2952">Bütün gece bunu düşündüm. </st><st c="2978">Para ve itibar sahibi olmak ailemin de benim de en büyük gücüm. </st><st c="3042">Hatta belki bütün gücümüzü bu ikisinden alıyoruzdur, bilmiyorum. </st><st c="3107">Bilinen bir ismimiz ve paramız olmasaydı ne yapardık, nasıl yaşardık hiçbir fikrim yok. </st><st c="3195">Silinir giderdik herhalde. </st><st c="3222">Çünkü bizim başka bir anlamımız yok. </st><st c="3259">Ben de her şeyi bu ikisiyle satın almayı öğrendim çocukluğumdan beri. </st><st c="3329">Kimsenin gönlünü kazanmaya çalışmadım mesela. </st><st c="3375">Satın aldım. </st><st c="3388">Bu o kadar kolay ki benim için. </st><st c="3420">Pahalı hediyeler, Amerika’ya bir seyahat bileti, bir tekne turu kâfidir birinin gönlünü almaya.</st></p>
			<p><st c="3515">Kimseye emek vermedim ama herkes için çok para harcadım. </st><st c="3573">Senin emeğini satın almaya da param yeter diye düşündüm açıkçası. </st><st c="3639">Altından kolayca kalkamayacağım şeyler söylüyorsun bana. </st><st c="3696">Bazen canım yanıyor, günlerce ağlasam geçmeyecek. </st><st c="3746">Bazen öfkeleniyorum söylediklerine, sana saldırmak hatta önce suratının ortasına sağlam bir yumruk geçirmek istiyorum ama yine de iyi geliyorsun işte... </st><span><st c="3899">Nasıl oluyor bu, hem iyi geliyorsun bana hem de kötü?</st></span><st c="3952">”</st></p>
			<p><st c="3954">Ağzımı bile açmadım. </st><st c="3975">Elimle bekle der gibi bir işaret yapıp kalktım yerimden. </st><st c="4032">Neyimi alıp tekrar oturdum karşısına. </st><st c="4070">O an içimden geldiği gibi, hiçbir şey düşünmeden, hiçbir şey hesaplamadan üflemeye başladım.</st></p>
			<p><st c="4162">“Ben ne anlatıyorum, bu deli ne yapıyor?” der gibi baktı yüzüme önceleri. </st><st c="4237">Yine de sesini çıkarmadan uslu bir çocuk gibi dinlemeye devam etti. </st><st c="4305">Giderek mahzunlaştı, uzaklara dalıp gitti bakışları. </st><st c="4358">Bir süre sonra yanımda değildi sanki.</st></p>
			<p><st c="4395">Neyi bıraktıktan sonra “Bu ses sana ne hissettirdi?” diye sordum. </st><st c="4462">“Galiba acı” dedi biraz düşündükten sonra.</st></p>
			<p><st c="4504">“Başka ne hissettin?”</st></p>
			<p><st c="4526">“Hüzün.”</st></p>
			<p><st c="4535">“Başka?”</st></p>
			<p><st c="4544">“Huzur.”</st></p>
			<p><st c="4553">“İşte orada dur şimdi lütfen. </st><st c="4584">Çok dikkatli ol Azra. </st><st c="4606">İyi dinle beni... </st><st c="4624">Acıyı da huzuru da aynı anda nasıl hissedebildiğini düşün. </st><st c="4683">Bu imkânsızmış gibi gelmiyor mu sana da? </st><st c="4724">Geliyor değil mi? </st><st c="4742">Ama gel gör ki ne kadar mümkün aslında. </st><span><st c="4782">Huzur çok zaman, acının içinden doğar.</st></span><st c="4820"> Ney sesi ilk işitildiğinde bazılarına ölümü, acıyı ve ayrılığı anlatır. </st><st c="4893">Ama sonrasında yerini derin bir huzur alır.</st></p>
			<p><span><st c="4936">Kimi meyvelerin dışı çok serttir mesela hindistancevizi. </st><st c="4994">Çok zor kırılan bir kabuğu vardır ama içi yumuşak ve tatlıdır. </st><st c="5057">İçerideki lezzete ulaşabilmek için dışındaki sert kabuğu aşmak gerekir</st></span><span><st c="5127">.”</st></span></p>
			<p><st c="5129">Azra’nın gözlerinin dolduğunu fark ettim o an. </st><st c="5177">Nihayet ulaşabilmiştim ona. </st><st c="5205">Sahiden de sert ve kalın bir kabuk vardı üzerinde. </st><st c="5256">Yaşla dolmakta olan gözlerini gözlerimden kaçırmak için kurabiyelere uzandı, bir parça ısırıp yutkunmaya çalıştı.</st></p>
			<p><st c="5369">“Sufi felsefesi sana pembe gözlükler vermez” diye devam ettim anlatmaya. </st><st c="5443">“Sufizm sana hakikati verir. </st><st c="5472">Bazen acıdır, bazen hüzünlüdür ama sonrasında hep huzur vardır. </st><st c="5536">Şems de der ya hani: </st><span><st c="5557">‘Hüzün taze tutar âşıkların arasını. </st><st c="5594">Yaramdan da hoşum, yârimden de.’ </st></span><span><st c="5627">Şems yarasını sever, çünkü her ne kadar acılı da olsa, taşıdığı yara, yâre kavuşturmuştur onu sonunda.</st></span></p>
			<p></p>
			<p><span><st c="5729">‘‘Hüzün taze tutar âşıkların arasını. </st><st c="5768">Yaramdan da hoşum, yârimden de.’’</st></span></p>
			<p><span><st c="5801">– </st></span><span><st c="5804">Şems</st></span></p>
			<p></p>
			<p><st c="5808">İşte ney sesi bu yüzden insanın gönlüne çok yakındır. </st><st c="5863">Ney sesi kulağa değil, kalbe gider. </st><st c="5899">Mevlana da </st><span><st c="5910">Mesnevi</st></span><st c="5917">’nin dokuzuncu beytinde aynen şöyle der:</st></p>
			<p></p>
			<p><st c="5958">‘Ney sesi gönlü yakan bir aşk ateşi</st></p>
			<p><st c="5994">kimde yoksa bu ateş, yoktur onun neşesi.’</st></p>
			<p></p>
			<p><st c="6036">Demem o ki, ney sesi önce gönülleri yakar, sonra da neşeye dönüşür. </st><st c="6105">Yani neşe ve huzur, acının içinden doğar. </st><span><st c="6147">Bazen bize acı veren insanlar, bizi huzura kavuşturan kişiler olurlar aynı zamanda.</st></span><st c="6230"> Ben de sanırım seni istemeden de olsa acıtıyorum. </st><st c="6281">Ama niyetim bu değil kesinlikle.”</st></p>
			<p><st c="6314">İlk kez bu kadar sakin görüyordum Azra’yı. </st><st c="6358">Dikkatle dinliyordu beni. </st><st c="6384">Açıkçası çok etkilenmiştim bu halinden. </st><st c="6424">Hayatım boyunca hayran olmuşumdur kararlı ve mücadeleci insanlara. </st><span><st c="6491">Çünkü çoğu zaman çoğu insan ne yazık ki ihtiyacı olan her şeyin kendiliğinden ona gelmesini bekler durur. </st><st c="6597">Bazılarıysa hiçbir şeyin kendiliğinden gelmesini beklemez, kalkıp kendileri giderler ve alırlar.</st></span></p>
			<p></p>
			<p></p>
			<p><st c="6693">Kemancı Menuhin</st></p>
			<p><st c="6709">Azra’nın bu çabası Kemancı Menuhin’i hatırlattı bana. </st><st c="6764">Çok etkilendiğim bir hayat dersi verir Kemancı Menuhin. </st><span><st c="6820">Bir konserden sonra hayranı yanına gelir ve “Sizin gibi keman çalabilmek için ömrümü bile verirdim” der. </st><st c="6925">Menuhin de “İşte aramızdaki fark bu” der hayranına. </st><st c="6977">“Ben ömrümü verdim.”</st></span></p>
			<p><st c="6997">Sabırla ve emekle inandığı yolu yürümekte ısrar eden insanlar oldum olası çok etkilemişlerdir beni. </st><st c="7098">Doğru hayal, yanlış hayal yoktur benim için. </st><st c="7143">İnanç ve amaç vardır sadece. </st><st c="7172">Bedeli de yolu yürüyeni bağlar zaten.</st></p>
			<p><st c="7209">“Tek kaygım ne biliyor musun?” diye sordum Azra’ya. </st><st c="7262">“</st><span><st c="7263">Sen çareyi bende arıyor gibisin. </st><st c="7296">Ben çantanda taşıyabileceğin bir antidepresan değilim. </st><st c="7351">Her kötü hissettiğinde bir tane alıp geçici bir huzur yakalayarak kandıramazsın kendini. </st><st c="7440">Bu yalancı bir cennet olur. </st><st c="7468">Buna ortak olamam.</st></span></p>
			<p><st c="7486">Önce ne istediğini ve istemediğini iyi bilmelisin. </st><st c="7538">Yapabildiklerinin ve yapamadıklarının farkında olmalısın.</st></p>
			<p><span><st c="7595">Yoluna kim yoldaşlık ederse etsin, öyle ya da böyle aslında kendinden başka yaslanabileceğin hiç kimse olmadığını görebilmelisin.</st></span></p>
			<p></p>
			<p><span><st c="7725">‘‘Yoluna kim yoldaşlık ederse etsin, aslında kendinden başka yaslanabileceğin</st></span></p>
			<p><span><st c="7803">hiç kimse yoktur.’’</st></span></p>
			<p><st c="7823">Hatta senden başka hiçbir şey olmadığını anlamalısın. </st><st c="7878">Ne baban, ne paran, ne aile ismin... </st><st c="7915">Bunlar bile yok aslında senin yolculuğunda. </st><st c="7959">Sen varsın sadece.”</st></p>
			<p><st c="7978">“Seni anlamakta zorlanıyorum bazen” dedi derin bir iç geçirerek. </st><st c="8044">Kalkıp pencereye doğru yürüdü. </st><st c="8075">“Söylediklerini anlıyor gibiyim ama uygulayamıyorum işte.”</st></p>
			<p><st c="8133">“Çünkü sen deneyim yolcususun Azra. </st><st c="8170">Telkinle ve okumakla ilme vâkıf olamıyorsun. </st><st c="8215">Ancak deneyimle dönüşebilecek olan insanlardansın.”</st></p>
			<p><st c="8266">“Kötü bir şey mi bu?”</st></p>
			<p><span><st c="8288">“İyi ya da kötü yoktur, olan vardır sadece. </st><st c="8333">Olana göre akışa düşmek vardır.”</st></span><span></span></p>
			<p><st c="8365">“Of!” dedi elini saçlarına götürüp hafifçe çekerek. </st><st c="8418">“Yine anlamıyorum işte seni. </st><st c="8447">Sadece gideceğin seyahate ben de gelmek istiyorum. </st><st c="8498">Ücreti neyse ödeyeceğim. </st><st c="8523">Şey, yani ücret yok. </st><st c="8544">Çok özür dilerim. </st><st c="8562">Ne dedim ben yine ya! </st><st c="8584">Sadece gelmek istiyorum, buna ihtiyacım var.”</st></p>
			<p><st c="8629">Onu daha fazla zorlamaya niyetim yoktu. </st><st c="8670">Ne kadar perişan olduğunu görebiliyordum. </st><st c="8712">Giderek hırpalanmaya başlıyordu çünkü. </st><st c="8751">Üstelik dünden beri uykusuz ve yorgundu.</st></p>
			<p><st c="8791">“Tamam, tamam” dedim. </st><st c="8814">“Bana akşama kadar izin ver. </st><st c="8843">Düşünmem lazım.”</st></p>
			<p><st c="8859">“Neyi düşüneceksin? </st><st c="8880">Gel ya da gelme diyeceksin işte, bu kadar basit. </st><st c="8929">Artık bir şey söyle lütfen. </st><st c="8957">Gel de yani.”</st></p>
			<p><st c="8970">“Bak Azra ben bu yola her zaman tek başıma çıktım. </st><st c="9022">Yine öyle olmalı. </st><st c="9040">Kimseden yardım alamam, kimseden güç ve cesaret alamam. </st><st c="9096">Yanımda birini götürmem bana güç verir. </st><st c="9136">Varlığınla destek olmuş olursun, yalnız kalamam. </st><st c="9185">Kendimle olamam. </st><st c="9202">Bu bir sınav yolu olmaktan çıkar, macera dolu bir seyahate dönüşür ki amacından tamamen sapmış olur.”</st></p>
			<p><st c="9303">“Merak etme ben sana ne destek olabilirim ne de güç verebilirim. </st><st c="9369">Ancak yük olurum sana, engel olurum. </st><st c="9406">Hatta belki en zorlu sınavın olurum.”</st></p>
			<p><span><st c="9443">Hiç böyle düşünmemiştim. </st><st c="9469">Bambaşka bir yerden yakalamıştı beni. </st><st c="9507">Öyle ya, karşıma çıkan tecrübeye neden direnip duruyordum ki şimdi ben? </st><st c="9579">Belki de bu kez başka bir yolculuk, başka bir sınav için hazırlıyordu yol beni. </st></span><span><st c="9659">Kim oluyordum da kendim kurguluyordum her şeyi? </st><st c="9707">Bu kontrolcülük değildir de nedir?</st></span><span></span></p>
			<p><st c="9741">“Bana akşama kadar izin ver” dedim. </st><st c="9778">“Akşam yedi sekiz gibi görüşürüz olmaz mı?”</st></p>
			<p><span><st c="9821">“Kandırıyorsun beni. </st><st c="9843">Kaçıp gideceksin” dedi Azra, hayal kırıklığına uğramış gibi. </st><st c="9904">“Peki, tamam. </st><st c="9918">Nasıl istiyorsan öyle olsun. </st><st c="9947">Kendi yolun, kendi sınavın ne de olsa. </st></span><span><st c="9986">Aylar önce Bursa’da karşılaştığımızda bana hiçbir karşılaşma tesadüf değildir demiştin, hatırlıyor musun? </st><st c="10092">Bence sen de insanlara öğrettiğin şeylere dikkat et. </st><st c="10145">Anlattığın başka, yaptığın başka... </st></span><span><st c="10181">Bizim karşılaşmamız da bir yolculuktu</st></span> <span><st c="10218">ama sen yolu kesiyorsun şu an. </st><st c="10250">Kafandaki seyahate takılıp kalmışsın.</st></span><span><st c="10287">”</st></span></p>
			<p><st c="10289">Söyleyecek söz bulamadım. </st><st c="10315">Yerden göğe haklıydı. </st><st c="10337">Çıkacağım teslimiyet yolculuğuna öylesine kaptırmıştım ki kendimi, oysa her günün, her saatin ve her karşılaşmanın ayrı bir yolculuk, ayrı bir sınav olduğunu unutmuştum.</st></p>
			<p><st c="10506">Beni anlamamaktan yakınan, her şeyi parası ile satın alabileceğini düşünen şımarık bir kızın içimde açtığı ilham kapılarını şaşkınlıkla izliyordum.</st></p>
			<p><st c="10654">“Hayır, hayır” dedim. </st><st c="10677">“Kaçmayacağım, söz. </st><st c="10697">Sadece bir işim var. </st><st c="10718">Bir görüşme. </st><st c="10731">Ona göre evet ya da hayır cevabıyla döneceğim sana. </st><st c="10783">Merak etme, yanıtsız bırakmayacağım. </st><st c="10820">Olumsuz bile olsa açıklamamı yapacağım.”</st></p>
			<p><span><st c="10860">“Pekâlâ” dedi çaresiz. </st><st c="10884">Güvenmekten başka </st></span><st c="10902">yapabileceği bir şey </st><span><st c="10923">yoktu ne de olsa. </st><st c="10941">Azra’nın peşinden ben de fırladım ofisten.</st></span></p>
			<p><span><st c="10983">İyice arada kalmıştım. </st><st c="11007">İlk defa içim huzurlu bir karar veremiyordum. </st></span><span><st c="11053">Oysa bizi biz yapan verdiğimiz kararlardı. </st><st c="11096">Özgüvense kararlarımızın arkasında durabilme azmimiz... </st></span><span><st c="11152">Çocukluğumdan beri sonucu ne olursa olsun kendimce bir vicdan muhasebesi yaparak kararlarımı verir ve sonuçlarına katlanırdım. </st><st c="11279">Vicdanımla bu kadar hesaplaşmak zorunda kalmam oldukça enderdir.</st></span></p>
			<p><st c="11343">Üstatla ikinci buluşma</st></p>
			<p><st c="11366">Bir haftada ikinci kez kapısını çalmıştım üstadın.</st></p>
			<p><st c="11417">“Üstadım” dedim. </st><st c="11435">“Ihlamurunu özledim de geldim.”</st></p>
			<p><st c="11466">“Hadi oradan” dedi gülümseyerek. </st><st c="11500">“Kim bilir ne derdin var, ıhlamuru bahane etme bana.”</st></p>
			<p><st c="11553">Karşılıklı gülüştük. </st><st c="11575">Her halimi benden daha iyi anlamasına, beni açıklama yapmak yükünden kurtarmasına ayrıca hayranlık duyuyordum.</st></p>
			<p><st c="11685">Ona çıkacağım yolculuktan ve bana katılmak isteyen yeni arkadaşımdan söz ettim hemen. </st><st c="11772">Hislerimi, kaygılarımı, vicdanımdaki rahatsızlığı anlattım açıkça.</st></p>
			<p><span><st c="11838">“Evlat” dedi. </st></span><span><st c="11853">“Bazı insan hikmetli sözlerle, ilimle yol alır. </st><st c="11901">Bazısı yolu bizzat yürümek zorundadır. </st><st c="11940">Sen neyi sadece üfleyen değil aynı zamanda yapan ve neyin hikâyesini de iyi bilen bir adamsın, düşünsene. </st><st c="12046">Kamışın içini delmeden, onu ateşlere sokmadan, senelerce beklemeden istediğin sesi alabilir misin? </st><st c="12145">Alamazsın. </st><st c="12156">İşte bazı insanlar da yolda öğrenir. </st><st c="12193">Canı yol çeker. </st><st c="12209">Kader onu yola düşürür. </st><st c="12233">Belki sen onun yoluna yoldaş seçildin bu kez, o sana değil. </st><st c="12293">Belki de seçilmedin, bilemeyiz. </st><st c="12325">Bunun için yola çıkmak lazım gelir.”</st></span></p>
			<p><span><st c="12361">“Yola çıkmak lazım gelir” diye tekrar ettim içimden. </st><st c="12415">Öyle ya </st></span><span><st c="12423">kiminle olursa olsun, herkes kendi yolunu yürüyecek eninde sonunda.</st></span><span></span></p>
			<p><st c="12490">Üstat daha önce not aldığım beş maddeyi bana yeniden sıraladı, sufi yolculuğunun kurallarını hatırlattı yine.</st></p>
			<p><st c="12600">Kalbime dolan huzurla üstadın evinden ayrılırken kararımı da çoktan vermiştim. </st><st c="12680">Vicdanım rahattı, içimse huzurlu.</st></p>
			<p><span><st c="12713">Akşam saatlerinde ofise dönüğümde çalışanlar çoktan çıkmışlardı. </st><st c="12779">Oturup Azra’yı beklemeye başladım. </st></span><st c="12814">Evden gelirken buğday renkli defterimi de almıştım yanıma</st><span><st c="12871">. Şems ve Mevlana’nın mektuplarıyla, sözleriyle dolu not defterimi... </st><st c="12941">Çekmeceden çıkarıp çantama yerleştirirken gayriihtiyari bir sayfa açıp baktım:</st></span></p>
			<p></p>
			<p><span><st c="13019">“Hayatın karşına çıkardığı hiçbir değişime direnme. </st><st c="13072">Sadece teslim ol.”</st></span></p>
		</div>
	<div id="charCountTotal" value="13090"></div></body>
</html>
