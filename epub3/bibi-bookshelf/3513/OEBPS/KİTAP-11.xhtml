<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-11</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-3"><st c="0">-3-</st></p>
			<p><st c="3">Her şey vaktini bekler.</st></p>
			<p><st c="27">Ne gül vaktinden önce açar</st></p>
			<p><st c="54">ne de güneş vaktinden önce doğar.</st></p>
			<p><span><st c="88">– Mevlana</st></span></p>
			<p><st c="98">Dokuz ay sonra</st></p>
			<p><st c="113">Hayatımın en keyifli günlerini yaşıyordum aslında. </st><st c="165">Hayalime giden yolda sağlam ve emin adımlarla ilerliyor, bazen umduğumdan daha güzel ve başarılı sonuçlar alabildiğimi görüyordum.</st></p>
			<p><st c="295">Sufizm; en umutsuz durumlarda bana umut, en karanlık anımda ışık ve en yalnız zamanlarımda yoldaşım olmuştu çocukluğumdan beri.</st></p>
			<p><st c="423">Şimdiyse aynı yolda birleşebileceğim, gönlü aynı terbiyeden geçmeyi dileyen </st><span><st c="500">yol arkadaşlarımla</st></span><st c="518"> günden güne kalabalıklaşarak dünya âleminden gelip geçme emeliyle dolup taşıyordum.</st></p>
			<p><st c="602">Son dokuz aydır derslerimin sayısı iyice artmış, seminerlerim fazlasıyla yoğunlaşmış, şehirlerarası bitip tükenmeyen yolculuklarıma yurtdışı seyahatleri de eklenmiş, danışanlarım ve takipçilerimin sayısı da epey artmıştı. </st><st c="825">Kendimi mutlu ve huzurlu hissetmemek için hiçbir bahanem olamazdı. </st><st c="892">Her şey gayet yolundaydı hayatımda. </st><st c="928">Hatta bir süredir, kitap yazma fikri de dolanıyordu kafamda. </st><st c="989">Bir an evvel bu düşüncemin beden bulması amacıyla gece gündüz okumalar yapmaya başlamıştım. </st><st c="1081">Araştırmaları inceliyor, hocalarımla toplantılar yapıyordum. </st><st c="1142">Bazen yemek yemeye bile fırsat bulamadığım oluyordu.</st></p>
			<p><span><st c="1194">Farkında bile değildim ama içten içe yoruluyordum.</st></span></p>
			<p><st c="1245">Üstelik bu yorgunluğun bana neye mal olabileceğini de biliyordum. </st><st c="1312">Tuhaf bir acelecilik hali gelmişti üzerime. </st><span><st c="1356">Sanki bu kadar koşturup yorulmazsam, başaramayacaktım, ellerimin arasından kayıp gidecekti en büyük hayalim.</st></span></p>
			<p><st c="1464">Oysa her dersimde önce </st><span><st c="1488">“</st></span><st c="1489">zaman” kavramından söz ederdim. </st><span><st c="1521">“</st></span><span><st c="1522">Ne kadar acele edersen, o kadar geç kalırsın”</st></span><st c="1567"> derdim </st><span><st c="1575">“</st></span><st c="1576">Acele işe şeytan da bu yüzden karışır zaten” derdim. </st><span><st c="1629">Acelecilik bir aldatmacadır. </st><st c="1658">Bir tuzaktır. </st><st c="1672">Her şeyin bir zamanı vardır. </st><st c="1701">İyi işler demlenmek ister. </st><st c="1728">Kâmil insan olmanın temelinde de bu olgunluk vardır. </st></span><span><st c="1781">“</st></span><span><st c="1782">Dem” demek, bilgelik demektir. </st><st c="1813">Demini almış her iş ve her insan hem verimlidir hem de faydalıdır. </st><st c="1880">Şuursuzca koşturup durmak, hep bir yerden bir yere yetişmek telaşı içinde olmak, hep onu da bunu da yapabilme çabasına girmek pusulayı şaşırtmaktan başka ne işe yarardı ki?</st></span></p>
			<p><span><st c="2052">Her şeyi yapmak isteyen hiçbir şeyi yapamazdı. </st><st c="2100">Ustalık, emekle ilgilidir. </st><st c="2127">Bir şeyi en iyi yapabilen olmak için ona yeterince emek ve zaman vermek gerekir. </st><st c="2208">Acele etmek de neymiş?</st></span></p>
			<p><st c="2230">Sanki yavaşlamam gerekiyormuş hissine kapılıyordum zaman zaman. </st><st c="2295">İçimde bir ses bana hep </st><span><st c="2319">“H</st></span><span><st c="2321">er şeyin bir vakti vardır”</st></span><st c="2348"> diyordu. </st><st c="2358">İlk kitabımı yazmak için bu kadar telaşlanmamam gerekiyordu sanırım. </st><st c="2427">Bütün bilgiyi demlenmeye bırakmalıyım diye düşünüyordum.</st></p>
		</div>
	<div id="charCountTotal" value="2483"></div></body>
</html>
