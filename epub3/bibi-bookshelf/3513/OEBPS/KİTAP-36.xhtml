<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-36</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-15"><st c="0">-15-</st><span></span></p>
			<p><st c="5">Kalbinde iyilik biriktirenlerin yolu daima açıktır.</st></p>
			<p><st c="57">Biraz dolaştıktan sonra bağlara denk geldim. </st><st c="103">Az ilerideki yeşil asmaları görünce büyülenmiş gibi hissettim. </st><st c="166">İtinayla üzüm asması budayan bir adam takıldı gözüme. </st><st c="220">Elindeki budama makasıyla, resim çizen bir Picasso vardı adeta karşımda. </st><st c="293">Yaptığı işe kendini tutkuyla adadığı öylesine belliydi ki. </st><st c="352">Giyiminde kuşamında bile bir hoşluk ve özen vardı. </st><st c="403">Kısa kollu mavi gömleği ütülü, taba rengi kumaş pantolonu tertemiz. </st><st c="471">Onu izlemekten alamıyordum kendimi. </st><st c="507">Dayanamayıp biraz daha yaklaştım yanına. </st><st c="548">Çok geçmeden beni fark etti. </st><st c="577">Temkinli ve meraklı bir bakış fırlattı.</st></p>
			<p><st c="616">“Merhaba” diye seslendim.</st></p>
			<p><st c="642">“Merhaba” dedi.</st></p>
			<p><st c="658">“Eve ayakkabılarla giriyormuşum gibi tedirgin yürüyorum bağınızda. </st><st c="726">Elimde değil” dedim.</st></p>
			<p><st c="746">Gülümsedi.</st></p>
			<p><st c="757">Yanına vardığımda, “Nasılsınız?” diye sordum.</st></p>
			<p></p>
			<p><st c="803">“İyiyim” dedi. </st><st c="819">“Buyur gel, hangi rüzgâr attı seni buraya?”</st></p>
			<p><st c="862">“Marifet iltifata tabidir. </st><st c="890">Öyle güzel çalışıyorsunuz ki dayanamadım yanınıza gelip bir merhaba demek istedim.”</st></p>
			<p><st c="973">“Eyvallah. </st><st c="985">Burası benim şifahanem. </st><st c="1009">Asmalarla uğraşmak iyi geliyor. </st><st c="1041">Toprakla iç içe olmak gibisi var mı?”</st></p>
			<p><st c="1078">“Haklısınız” dedim.</st></p>
			<p><st c="1098">Muhtemelen elli yaşlarında olmalıydı bağcı. </st><st c="1143">Şakaklarına erken de olsa kırlar düşmüş, ince çerçeveli gözlükleri burnunun ucunda, kitap okur gibi bir sükûnetle tozunu alıyordu budadığı asmaların.</st></p>
			<p><span><st c="1292">“Ne arıyorsun bağlarda?” diye sordu. </st><st c="1330">“Buralıya pek benzemiyorsun.”</st></span></p>
			<p><st c="1359">“Arkadaşımla yolculuğa çıktık, geziyoruz” dedim.</st></p>
			<p><st c="1408">Dikkatle yüzümü incelemeye başladı sonra ama emin değildi yine de.</st></p>
			<p><st c="1475">“Seni bir yerden tanıyor olabilir miyim acaba?” diye sordu.</st></p>
			<p><st c="1535">“Bilemem” dedim.</st></p>
			<p><st c="1552">“Tanıdık geliyorsun sanki.”</st></p>
			<p><st c="1580">“Facebook kullanıyorsanız görmüş olabilirsiniz belki?”</st></p>
			<p><st c="1635">“Tabii ya!” dedi rahatlamış bir tavırla. </st><st c="1677">“Takip ediyorum seni. </st><st c="1699">Bir sürü hikâyeni paylaşmışlığım da vardır hani.”</st></p>
			<p><st c="1748">“Teşekkürler” dedim. </st><st c="1770">O dönem Facebook oldukça yaygın kullanılıyordu. </st><st c="1818">Bir milyonun üzerinde takipçim vardı benim de. </st><st c="1865">Seminerlerde anlattığım konularla ilgili videolar ve yazılar paylaşıyordum.</st></p>
			<p><st c="1940">“Ne tesadüf” dedi bağcı. </st><st c="1966">“Nereden nereye? </st><st c="1983">Olacak şey mi?”</st></p>
			<p><st c="1998">“Olmaz mı?” dedim. </st><st c="2018">“Hem de neler olabilir bu âlemde daha aklımızın tahayyül bile edemeyeceği.”</st></p>
			<p><span><st c="2093">Gülümsedi yine. </st><st c="2110">Derin bir gamzesi vardı sol yanağında. </st><st c="2149">Cep telefonunu çıkardı heyecanla, “Bak” dedi. </st><st c="2195">“Daha üç gün önce senin kabak ağacıyla kavak ağacı hikâyeni paylaşmışım gördün mü?”</st></span></p>
			<p><st c="2278">“Gördüm, gördüm. </st><st c="2296">Teşekkür ederim, var olun.”</st></p>
			<p><st c="2323">“Aferin sana delikanlı” dedi koluma dostça dokunarak. </st><st c="2378">“Bu genç yaşta ne güzel işler yapıyorsun. </st><st c="2420">Takdir ettim seni. </st><st c="2439">Hangi otelde kalıyorsunuz arkadaşınla?”</st></p>
			<p><st c="2478">“Otelde değiliz, buraya bir kilometrelik mesafede çadır kurduk. </st><st c="2543">Bu gece de çadırdayız. </st><st c="2566">Yarın gidiyoruz.”</st></p>
			<p><st c="2583">“Ne işiniz var orada, gelin misafirim olun. </st><st c="2628">Ben de yarın İzmir’e dönüyorum zaten, akşam sohbet ederiz. </st><st c="2687">Senin sohbetlerinden haberimiz var.”</st></p>
			<p><st c="2723">Eldivenlerini çıkarıp güzelce katladı, yanındaki çantaya yerleştirdi sonra.</st></p>
			<p><st c="2799">“Gel sana çay demleyeyim” dedi.</st></p>
			<p><st c="2831">“Arkadaşım merak eder” dedim. </st><st c="2862">“On dakikaya dönerim demiştim. </st><st c="2893">Şimdiden yarım saat oldu bile, yalancı çıktım. </st><st c="2940">Meraklanmasın, korkmasın şimdi.”</st></p>
			<p><st c="2972">“Onu da al gel. </st><st c="2989">Eşyalarınızı toplayın. </st><st c="3012">İstersen arabayla gidip alalım.”</st></p>
			<p><st c="3044">“Zahmet etmeyin” dedim. </st><st c="3069">“Ben gideyim önce. </st><st c="3088">Ona da sorayım. </st><st c="3104">Beraber geliriz belki.”</st></p>
			<p><st c="3127">“İyi madem. </st><st c="3140">Acele edin ama. </st><st c="3156">Yemek yediniz mi?”</st></p>
			<p><st c="3174">“Yemedik.”</st></p>
			<p><st c="3185">“Aman iyi. </st><st c="3197">Yemekler benden o halde. </st><st c="3222">Bir saate kadar gelin. </st><st c="3245">Bekliyorum ha ona göre.”</st></p>
			<p></p>
			<p><st c="3269">Beni gördüğüne memnun olduğunu hissetmiştim ama belli ki yalnızlığına ortak olacak bir arkadaş bulduğu için mutluydu en çok. </st><st c="3395">Yalnız yaşayan bir adam olduğunu tahmin ettim o an. </st><st c="3447">Konuşmaktan çok birinin onu anlamasına ihtiyacı varmış gibiydi. </st><st c="3511">Hep de öyledir ya zaten. </st><span><st c="3536">İnsan konuştuğunda değil, biri onu anladığında mutlu olur aslında.</st></span></p>
			<p></p>
			<p><span><st c="3602">‘‘İnsan konuştuğunda değil, biri onu anladığında mutlu olur.’’</st></span></p>
			<p></p>
			<p><span></span></p>
			<p><st c="3665">Teşekkür edip yanından ayrıldım. </st><st c="3699">Çadıra dönerken içimde tarifsiz bir mutluluk vardı. </st><st c="3751">Azra’ya bir iki tane meyve toplayabilirim umuduyla çıkmıştım yola ama görüyorum ki 24 saatlik açlığın üzerine yanına sıcak sohbeti de olan bir sofra çıkmıştı kısmetimize. </st><st c="3922">Mevlana der ya zaten: </st><span><st c="3944">“Kalbinde iyilik biriktirenlerin yolu daima açıktır.” </st></span><st c="3998">Şükür yolumuz hiç kapanmadı şimdiye dek. </st><st c="4039">Ne kadar zorlansak da, Azra sakatlansa da, aç da kalsak bir şekilde yol açıldı hep önümüze.</st></p>
			<p><st c="4130">“Neredesin sen, öldüm meraktan!” diye çıkıştı Azra, beni çadırın önünde görünce. </st><st c="4212">“Beni bırakıp gittin sandım.”</st></p>
			<p><span><st c="4241">“</st></span><span><st c="4243">Olur mu öyle şey canım?” dedim. </st><st c="4275">“Biz yola çıktıklarımızı yolda bırakmayız, başkasına da değişmeyiz. </st><st c="4343">Bunu konuşmadık ama bu da bir yol kaidesidir küçükhanım. </st><st c="4400">Yoldaşına sahip çıkacaksın. </st><st c="4428">Ne demiş Mevlana, bu yollar yalnız yürünmez. </st></span><span><st c="4473">Biz de yine yalnız değiliz. </st><st c="4501">Sana güzel haberlerim var. </st><st c="4528">Yemeğe götüreceğim seni.”</st></span></p>
			<p><span><st c="4553">Azra’nın yüzündeki telaş dağılıvermişti birden. </st><st c="4602">Bakışları solmuş, iyice halsizleşmişti açlıktan. </st><st c="4651">Güzel haberi işitince gözleri ışıdı.</st></span></p>
			<p><st c="4687">“Yani beni yemeğe götürmeye mi geldin şimdi?” dedi. </st><st c="4740">“Kurallara ne oldu? </st><st c="4760">Nasıl gideceğiz restorana? </st><st c="4787">Paramız yok, üstümüz başımız leş.”</st></p>
			<p><st c="4821">“Restorana gitmiyoruz” dedim sözde üzülmüşüm gibi yüzümü düşürerek. </st><st c="4890">“Yaradan karşımıza iyi yürekli bir hancı çıkardı, daha doğrusu bir bağcı. </st><st c="4964">Bizi misafir etmek istedi.”</st></p>
			<p><st c="4991">“Artık açlığa alıştığımı düşünüyordum ki kısmetimize yemek düştü” dedi Azra şakayla karışık.</st></p>
			<p><span><st c="5084">“Eh hayat böyledir işte Azra Hanım. </st><st c="5121">Bir şeye muhtaç olduğunda o şey senden uzaklaşır ama muhtaç olmadığını hissettiğin an kendiliğinden gelir. </st><st c="5228">Çok sevdiğim bir söz vardır. </st><st c="5257">Hayatta çok istediğiniz şeyler, siz onları heyecanla beklerken olmaz. </st><st c="5327">Bu, hayatın size ‘Sen bakarken soyunamıyorum’ deme şeklidir.”</st></span></p>
			<p><st c="5388">Kahkahalarla gülmeye başlamıştı Azra. </st><st c="5427">“Sen bakarken soyunamıyorum” diye tekrarlayıp gülüyordu. </st><st c="5484">“Çok güzelmiş” dedi. </st><st c="5505">“Hayatta unutmam artık bu sözü. </st><st c="5537">Sence de çok garip değil mi? </st><st c="5566">İstiyorsun olmuyor, sonra vazgeçiyorsun ve o kendiliğinden geliyor. </st><st c="5634">Evde de bir şey aradığımda bulamam mesela ama aramadığım an çıkıverir karşıma.”</st></p>
			<p><st c="5713">“Hadi toplanalım artık” dedim. </st><st c="5745">“Bizi kim bilir neler bekliyor daha.”</st></p>
			<p><st c="5782">Birlikte çadırlarımızı toplayıp kaldırdık. </st><st c="5826">Eşyalarımızı sırtlanıp bağcının yanına gittik. </st><st c="5873">Yolda adamın adını bile sormadığımı fark ettim. </st><st c="5921">Nedense onu “bağcı” diye bilmek hoşuma gitmişti.</st></p>
			<p><st c="5969">Azra’nın yürüyüşü de düzelmişti iyice. </st><st c="6009">Ağrısı sızısı yoktu belli ki. </st><st c="6039">Sahiden de iki gün dinlenmek iyi gelmişti ona.</st></p>
		</div>
	<div id="charCountTotal" value="6085"></div></body>
</html>
