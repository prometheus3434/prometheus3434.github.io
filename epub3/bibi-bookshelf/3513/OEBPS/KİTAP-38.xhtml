<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-38</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p><st c="0">Bağa vardığımızda çayımızın çoktan demlenmiş olduğunu gördük.</st></p>
			<p><st c="62">“Gelin gençler!” diye seslendi bağcı bizi görünce. </st><st c="114">“Size tavşan kanı bir çay demledim. </st><st c="150">Yanında da sürprizim var.”</st></p>
			<p><st c="176">Bardağa dökülürken etrafa yayılan çayın mis kokusuyla ikimiz de büyülenmiştik. </st><st c="256">Ama börekleri görünce bayılacaktık sevinçten. </st><st c="302">Sahiden de güzel sürpriz olmuştu bu sıcacık çıtır börekler. </st><st c="362">Ne çok özlemişim çayın yanında börek yemeyi.</st></p>
			<p><st c="406">Azra mutluluktan uçuyordu.</st></p>
			<p><st c="433">“Bunun adı çırpmadır” dedi bağcı fırından kaptığı gibi dumanı üzerinde getirdiği börekleri göstererek. </st><st c="537">“Çanakkale’de pek meşhurdur. </st><st c="566">Ispanaklıdır. </st><st c="580">Söylemesi ayıp çok da güzel yaparım, parmaklarınızı yersiniz.”</st></p>
			<p><st c="642">Tam da tahmin ettiğim gibiydi belli ki. </st><st c="683">Böreğini bile kendi pişiriyor, bağında dolanıp asmalarını buduyordu. </st><st c="752">Kendine küçük ve gösterişsiz bir dünya kurmuş, yalnızlığıyla baş etmenin bir yolunu arıyordu işte. </st><st c="851">Oyalanıyordu belki de hayat sahnesinde. </st><st c="891">Muhtemelen yemeğini de kendi pişiriyor, yalnızlığına ortak olsun diye de etrafa dağıtıyor, yoldaş arıyordu kendine.</st></p>
			<p><st c="1006">“Sizi bize Allah gönderdi” dedi Azra. </st><st c="1045">“O kadar da açtım ki anlatamam.”</st></p>
			<p><st c="1077">Kendini tanıttı sonra kısacık. </st><st c="1109">Sofrasını açtığı için teşekkür etti bağcıya defalarca. </st><st c="1164">Hayatı boyunca kimseye bu kadar minnet duyduğunu sanmıyordum. </st><st c="1226">Kimseye bu kadar içten teşekkür etmemiştir herhalde.</st></p>
			<p><st c="1278">“Benim adım Ahmet” dedi bağcı. </st><st c="1310">Azra’nın açlığı karşısında şaşkın olduğu her halinden belliydi. </st><span><st c="1374">“Hakan Bey oğlum” dedi gülümseyerek. </st><st c="1411">“Sen bu hanım kızı niye aç bırakıyorsun böyle?”</st></span></p>
			<p><span><st c="1458">“Azra’yı doyurmak çok zor” dedim şaka yollu. </st><st c="1504">“Doğduğu günden beri aç sanki.”</st></span></p>
			<p><st c="1535">Gülüştük hep beraber. </st><st c="1558">Keyifle sofranın başına oturup çiğnediğimiz her lokmanın tadını alarak karnımızı doyurduk. </st><st c="1649">Bağcının, bağ yamacına belli ki kendi elleriyle yaptığı ahşap kulübe son derece mütevazı ama bir o kadar da keyifli, huzur vericiydi. </st><st c="1783">İçinde birkaç parça eşyası olduğu halde sanki hiçbir eksiği yokmuş hissi veriyordu insana. </st><st c="1874">Kulübenin önüne yerleştirdiği masa, dünyanın en zengin sofrasına dönüşmüştü adeta. </st><st c="1957">En pahalı restoranlardan daha kıymetliydi benim için. </st><st c="2011">Gönülden kurulmuştu önüme çünkü. </st><st c="2044">Karşılıksız, çıkarsız ve bonkörce...</st></p>
			<p><st c="2080">Bu gösterişsiz kulübeye, kapının önündeki el işçiliği küçük masaya, yandaki kuyuya, kuyudan çekilmiş suyun sürahideki serinliğine bakıyordum hayranlıkla. </st><st c="2235">Bir yandan da bizi misafir eden bağcıyı tanımak istiyordum tabii. </st><st c="2301">Ne var ki Azra’nın gözü hiçbir şey görmüyordu henüz. </st><st c="2354">Bıraksam koca tepsiyi bir başına mideye indirecek.</st></p>
			<p><st c="2404">Bağcı Ahmet, Azra’nın oburluğu karşısında küçükdilini yutacaktı neredeyse. </st><st c="2480">Elinde bir bardak çay öylece buz kesmiş izliyordu Azra’yı.</st></p>
			<p><st c="2538">“Yok yok” dedi sonra. </st><st c="2561">“Sen bu kızı gerçekten aç bırakmışsın. </st><st c="2600">Açlıktan ölmüş garibim.”</st></p>
			<p><st c="2624">“Öyle denk geldi” dedim gülümseyerek.</st></p>
			<p><st c="2662">“Ne demek öyle denk geldi Hakan Bey oğlum? </st><st c="2706">Baksana kız bir deri bir kemik kalmış. </st><st c="2745">Kıtlıktan çıkmış gibi. </st><st c="2768">Hayırdır, siz ne yapıyorsunuz kendinize, ne biçim bir yolculuk bu böyle anlamadım ki?”</st></p>
			<p></p>
			<p><st c="2854">“Eyvahlar olsun” dedim içimden. </st><st c="2887">Bağcı Ahmet’le Azra’nın bir olup üzerime geldiklerini düşündüm bir an. </st><st c="2958">İkisiyle de baş edemezdim şu saatten sonra.</st></p>
			<p><st c="3001">Kalkıp çayları tazeledim hemen açlık konusu bir an evvel kapansın diye. </st><st c="3074">Yolculuğumuzdan söz ettim biraz.</st></p>
			<p><st c="3106">“Ne güzel” dedi. </st><st c="3124">“Böyle işler yapan gençler kaldı mı bu devirde? </st><st c="3172">Aferin size.”</st></p>
			<p><st c="3185">Bakışları uzaklara daldı sanki. </st><st c="3218">Bir şeyler düşündü kendinden yana. </st><st c="3253">Fark ettim. </st><st c="3265">Bir hüzün dalgası gelip geçti yüzünden.</st></p>
			<p><st c="3304">“Hayatım boyunca kendim için bir şey yapmadım” dedi. </st><st c="3358">“Ne yapıyorsam şu son beş senedir yapmaya çalışıyorum işte.”</st></p>
			<p><st c="3418">Kim bilir neler yaşadı da bu kadar yalnızlaştı diye düşündüm.</st><span><st c="3480"> İnsan, canı daha fazla yanmasın diye yalnızlaşır çünkü. </st><st c="3537">Hayatın yanlış tarafı, yalnız tarafa sürükler benliği.</st></span></p>
			<p><st c="3591">Merak ediyordum ama yine de üstüne gitmek istemedim. </st><st c="3645">Kendi istemediği sürece anlatmaya zorlamayacaktım. </st><st c="3696">Hatırlamak her zaman herkese iyi gelmez ne de olsa.</st></p>
		</div>
	<div id="charCountTotal" value="3747"></div></body>
</html>
