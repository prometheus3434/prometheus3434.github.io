<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-24</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p><st c="0">“Bunun üzerine otur bari” dedi dostça bir tavırla.</st></p>
			<p><st c="51">“Eyvallah” dedim aldım.</st></p>
			<p><st c="75">“Hayırdır?” diye sordu, neden bu havada bankta bir başıma beklediğimi merak ettiğini düşündüm.</st></p>
			<p><st c="170">“Hiç” dedim. </st><st c="184">“Öyle işte.”</st></p>
			<p><st c="196">“Aşktandır” diye bağırdı tezgâhın arkasındaki diğer balıkçı.</st></p>
			<p><st c="257">Adam bir tane de çay bıraktı dizimin üzerine.</st></p>
			<p><span><st c="303">“Şükür” dedim içimden. </st><st c="327">Az önce çay özlemiyle yanıp tutuştuğumu hatırladım. </st><st c="379">İçmeden bile içim ısınmıştı şimdi. </st><st c="414">Korunduğumu, kollandığımı, gözetildiğimi, güvende olduğumu hissettim. </st><st c="484">Şu bir bardak çayın bile benim için ne ifade ettiğini kimseye anlatamazdım o an. </st><st c="565">Derin bir şükürle sıcacık bir yudum çektim. </st><st c="609">İşte sonsuz olan “şimdi”nin içindeydim. </st><st c="649">Ne üşüyordum, ne kaygılıydım, ne de başka bir şey düşünüyordum artık. </st><st c="719">Teslimiyetti bunun adı. </st><st c="743">Gözetildiğinin bilincinde bir teslimiyet... </st><st c="787">Tarifsiz bir huzur...</st></span></p>
			<p><st c="808">“Kesin aşktandır bu delilik” diye onayladı gazeteyi getiren balıkçı. </st><st c="878">“İnsan başka neden beklesin ki yağmurun altında?”</st></p>
			<p><st c="927">“Haklısınız” dedim gülümseyerek. </st><st c="961">“Ancak bir aşk uğruna böylesi bir yola düşmeyi göze alabilir insan.”</st></p>
			<p><st c="1029">Aşktan ne anladıklarını, ne düşündüklerini tartışacak değildim. </st><st c="1094">Benimkinin bir aşk yolculuğu olduğu muhakkaktı sonuçta.</st></p>
			<p><st c="1149">Belli ki Azra gelmeyecekti. </st><st c="1178">Daha fazla beklemeye gerek olmadığına karar verip kalktım yerimden.</st></p>
			<p><st c="1245">Böylesi onun için daha iyi olacaktı sanırım. </st><st c="1291">Zaten en başından beri zulüm gibi gördüğü bir yol ona dertten başka deneyim vermezdi. </st><st c="1377">Hiçbir şey almadan, hiçbir şey öğrenmeden onca yolu boş yere büyük sıkıntılar içinde kat edip eli boş geri döndüğünde belki çok daha büyük bir hayal kırıklığı yaşayacaktı.</st></p>
			<p><st c="1548">“Bu işte de vardır bir hayır” deyip ayaklandım. </st><st c="1597">Çay için teşekkür edip yürümeye başladım Kartal yönüne doğru. </st><st c="1659">Şehirlerarası bir hatta çıkmam gerekiyordu araç çevirmek için, aksi halde İstanbul’un içinde dönüp dururdum otostop çekerek.</st></p>
			<p><st c="1783">Biraz yürümüştüm ki peşimden birinin bağırdığını işittim.</st></p>
			<p><st c="1841">“Hakan! </st><st c="1850">Beklesene Hakan!”</st></p>
			<p><st c="1867">Dönüp baktığımda inanamadım. </st><st c="1897">Az ileride Azra bir taksiden iniyordu. </st><st c="1936">Bir yandan ödemesini yapmaya çalışıyor, diğer yandan beni kaybetmemek için bağırıp el sallıyordu.</st></p>
			<p><st c="2033">Neyse ki onu gördüğümü fark edince rahatladı. </st><st c="2080">Şoföre ödemesini yapıp yanıma koştu.</st></p>
			<p><st c="2116">“Seni bulduğuma inanamıyorum” dedi. </st><st c="2153">“O kadar geç çıktım ki evden. </st><st c="2183">Beni beklemediğinden emindim. </st><st c="2213">Yine de şansımı deneyip fırladım işte. </st><st c="2252">Sahilin altını üstüne getirdim taksiyle bir aşağı bir yukarı. </st><st c="2314">Artık eve dönüyordum ki, seni gördüm son anda.”</st></p>
			<p><st c="2361">“Taksiden inseydin seni beklediğimi görürdün” dedim. </st><st c="2415">“Sahildeki bankta oturdum epey süre.”</st></p>
			<p><st c="2452">Azra da az önceki balıkçılar gibi deli olduğumu düşündüğünü belli ederek şaşkınlıkla bakıyordu yüzüme.</st></p>
			<p><st c="2555">“Bildiğin sağanak yağıyor” dedi bulutları işaret ederek. </st><st c="2613">“Bu havada mı oturdun? </st><st c="2636">Hay Allah benim yüzümden ne hale gelmişsin.”</st></p>
			<p><st c="2680">Yola yalnız devam etmeye hazırdım ama Azra’yı gördüğüme memnun olmuştum yine de. </st><st c="2762">İçimden gülmek geliyordu onun bu haline bakarken.</st></p>
			<p></p>
			<p><st c="2811">Kocaman deri sırt çantasına, taşlı cüzdanına, pahalı saatine bakmaktan alamıyordum kendimi.</st></p>
			<p><st c="2903">“Geliyor musun yani?” diye sordum. </st><st c="2939">“Bu halde hem de?”</st></p>
			<p><st c="2957">“Geliyorum tabii” dedi heyecanla. </st><st c="2992">“Hem ne varmış halimde? </st><st c="3016">Sen de aynısın işte. </st><st c="3037">Beni başından def etmek için elinden geleni yaptın ama başaramadın. </st><st c="3105">Son anda peşine düşmeye karar verdim.”</st></p>
			<p><span><st c="3143">Karikatür gibiydi sahiden. </st></span><st c="3171">Yolculuğun kurallarını onu başımdan def etmek için sıraladığımı düşünerek</st><span><st c="3244">, yolu da yolun kurallarını da kulak arkası etmiş.</st></span></p>
			<p><st c="3294">“Hiçbir kurala uymamışsın ama” dedim üzerindeki yükleri işaret ederek. </st><st c="3366">“Gerçekten seni başımdan def etmek için yolculuğumuzla ilgili zorluklar çıkardığımı düşünmüşsün.”</st></p>
			<p><st c="3463">“Aynen” dedi. </st><st c="3478">Hiç de mahcup görünmüyordu üstelik.</st></p>
			<p><span><st c="3513">“Hiçbir lafına güvenmediğin biriyle yola çıkmayı göze alabiliyorsun ama.”</st></span></p>
			<p><span><st c="3587">“Kendime güveniyorum” dedi havalı bir tavırla.</st></span></p>
			<p><span><st c="3634">“Asıl kendine güvenmiyorsun sen. </st><st c="3668">Yanında cüzdanla, parayla, saatle gelemezsin.”</st></span></p>
			<p><st c="3714">Durup konuyu tartışacak vaktimiz yoktu ama. </st><st c="3759">Yağmur iyice bastırınca otostop konusunda acele etmemiz gerektiğini söyledim Azra’ya. </st><st c="3845">“Yolda kurtulacaksın onlardan anlaştık mı?” diye sordum.</st></p>
			<p><st c="3901">O da geçiştirir gibi “Tamam, tamam” dedi. </st><st c="3944">“Bir an evvel gidelim nereye gideceksek. </st><st c="3985">Sahi nereye gidiyoruz önce?”</st></p>
			<p><st c="4013">“Bilmiyorum” dedim. </st><st c="4034">“Yol nereye götürürse.”</st></p>
			<p></p>
			<p></p>
			<p><st c="4057">Hac yolu</st></p>
			<p><st c="4066">Caddeye geçip otostop çekmeye başladım ama araçlar oldukça süratli gelip geçiyordu. </st><st c="4151">Yağmur da hızını artırmıştı iyice. </st><st c="4186">Kimsenin durmaya niyeti yok gibi görünüyordu. </st><st c="4232">İşimizin zor olacağını seziyordum ama Azra’ya söyleyip onu iyice germek istemedim.</st></p>
			<p><st c="4314">Küçük şehirlerde araç çevirmek ne kadar da kolaydır halbuki. </st><st c="4376">Kime el etsen dururlar. </st><st c="4400">Ama İstanbul’da işler öyle değildi maalesef. </st><st c="4445">Herkes birbirinden korkuyor, herkes birbirine yabancı ve güvensiz. </st><st c="4512">Biri diğerinin ölüm fermanı sanki.</st></p>
			<p><st c="4546">Bir iki araç durduğunda heyecanlandık ama onlar da İstanbul içinde yakın mesafelere gidiyorlardı, bizim için uygun değildi. </st><st c="4671">Neresi olursa olsun şehir dışına çıkabileceğimiz bir yolcuya denk gelmeliydik.</st></p>
			<p><st c="4749">Zaman geçtikçe iyice geriliyordu Azra. </st><st c="4789">Yağmur da yağdıkça yağdı. </st><st c="4815">Gözlerindeki rimelin bile aktığının farkında değildi. </st><st c="4869">Sinirlendirmemek için ben de bir şey söylemedim. </st><st c="4918">Kâğıt mendil uzattım sadece.</st></p>
			<p><st c="4946">“Araç durmazsa ne yapacağız, sahilde böyle sırılsıklam hasta mı olacağız?” dedi canı burnunda bir sesle.</st></p>
			<p><st c="5051">“Gebze yönüne doğru yürümek zorundayız” dedim çaresiz.</st></p>
			<p><st c="5106">“Ah!” diye bağırdı. </st><st c="5127">“Yani araç bulamama tehlikesi var! </st><st c="5162">İnanmıyorum sana Hakan ya, yola çıkmadan sürünmeye başladık.”</st></p>
			<p><st c="5223">Kendi kendine söylenmeye devam ediyordu. </st><st c="5265">Ağladı ağlayacak haldeydi artık. </st><st c="5298">Çoktan pişman olmuştu beni yakalayıp peşime düştüğü için. </st><st c="5356">Her an cayacak gibi görünüyordu.</st></p>
			<p></p>
			<p></p>
			<p><st c="5388">“Ne işimiz var bu yağmurun altında deliler gibi?” diye söylendi. </st><st c="5454">“Ne olurdu sanki bir uçağa ya da otobüse binip gitseydik gideceğimiz yere? </st><st c="5529">Kendimizle zorumuz mu var ki bizim? </st><st c="5565">Uyduk bir deliye işte. </st><st c="5588">Böyle hac mı olurmuş canım, bildiğin işkence bu. </st><st c="5637">Donup kalacağız burada ya da birileri kesip bir köşeye atıverecek bizi. </st><st c="5709">Hava da kararmaya başladı. </st><st c="5736">Birazdan bizi kesip bir köprünün altına atarlar.”</st></p>
			<p><st c="5785">Söylenmeye devam ettikçe öfkesini beslediğinin farkında bile değildi. </st><st c="5856">Konuştukça daha da geriliyordu. </st><st c="5888">Kendi kendini doldurup kışkırtıyordu. </st><st c="5926">Susmayı denese, içinde bulunduğu durumla kavga etmeyi bırakıp çözüm aramaya koyulacaktı ama öfke tatlı bir histi ne de olsa. </st><st c="6051">Kapılıp gitmişti. </st><st c="6069">Bundan gizli bir zevk aldığının bilincinde değildi elbette.</st></p>
			<p><st c="6128">Sessizce gözlerine baktım. </st><st c="6156">Sustu. </st><st c="6163">Bir şey söyleyeceğimi anlamış gibiydi. </st><st c="6202">O an aklımda üstadın sözcükleri uçuşmaktaydı.</st></p>
			<p><span><st c="6247">“Elbette yolculukların zor yanları var” dedim. </st><st c="6295">“Önemli olan bizim niyetimiz. </st><st c="6325">Alışkanlıkları ve kibri geride bırakırsan göreceksin ki, bu arınma sana çok şey öğretecektir. </st><st c="6419">Yolculuk öğretir.”</st></span></p>
			<p><span><st c="6437">O dediklerimi düşünmeye başlamıştı ki, kalbimle çağırmışım gibi siyah bir cip durdu önümüzde. </st><st c="6532">Açılan ön cama yaklaştım hemen.</st></span><span></span></p>
			<p><st c="6563">“Hello” dedi şoför. </st><st c="6584">“Where are you going?”</st></p>
			<p><st c="6606">Çok şaşırdım. </st><st c="6621">Koskoca İstanbul’da bir turiste denk gelmiş olamazdık herhalde? </st><st c="6685">Şehir dışına çıkmaya çalıştığımızı söyledim. </st><st c="6730">Neresi olduğunun bir önemi yoktu.</st></p>
			<p><st c="6763">“Ben İznik’e gidiyorum” dedi aksanlı ve bozuk bir Türkçeyle.</st></p>
			<p><st c="6824">“Olur” dedim. </st><st c="6839">“Gelelim.”</st></p>
			<p><st c="6849">Arka koltuğa geçmesini istedim Azra’dan ama “Ben İznik’e gitmem” diye çıkışıverdi birden. </st><st c="6940">Sanki az önce konuştuklarımı hiç duymamış gibi. </st><span><st c="6988">Kendi gürültüsü yüzünden başkalarının sesini işitemiyordu. </st><st c="7047">Ormanda bağırıp çağırmaktan kuşların sesini işitememek gibi...</st></span></p>
			<p><st c="7109">“Nedenmiş o?” diye sorma gereği duydum.</st></p>
			<p><st c="7149">“Gitmem ben İznik’e. </st><st c="7171">Bursa ve civarından kurtulamayacak mıyım ben yahu? </st><st c="7222">Düpedüz eve dönüyorum yani.”</st></p>
			<p><st c="7250">“Saçmalama” dedim. </st><st c="7270">“İznik Bursa sayılmaz. </st><st c="7293">Bursa’nın dışında bir yer. </st><st c="7320">Madem yol bizi oraya götürüyor, gideceğiz tabii ki. </st><st c="7372">Başka çaremiz mi var? </st><st c="7394">Hava giderek kararıyor.”</st></p>
			<p><st c="7418">Gönülsüz de olsa bindi arabaya. </st><st c="7451">Deri koltuklar, sıcak ortam, tatlı müzik derken hemen gevşedi. </st><st c="7514">Keyfi yerine gelmişti sonunda. </st><st c="7545">Ne var ki karnındaki gurultu işitilmeyecek gibi değildi.</st></p>
			<p><span><st c="7601">“Açım ben” deyip duruyordu ama duymazdan geliyordum artık.</st></span></p>
			<p><st c="7660">Bizi arabasına alarak yoluculuğumuzun ilk durağına ulaştıracak olan, kısmetimizdeki ilk insanı tanımak istedim biraz.</st></p>
			<p><st c="7778">Alman’mış aslında. </st><st c="7798">İsmi Dominik... </st><st c="7814">Uzun yıllar kurumsal bir firmada çalışmış, aynı firmanın Ortadoğu temsilciliğini yaparken de emekli olmuş.</st></p>
			<p><st c="7920">“İş hayatı beni kanser etti” dedi. </st><st c="7956">“Çok çalıştım. </st><st c="7971">Deli gibi çalıştım. </st><st c="7991">İşime çok bağlıydım. </st><st c="8012">Kırk yıllık meslek hayatımda bir gün bile işe gecikmedim, keyfi izin almadım. </st><st c="8090">Ama sonunda ne oldu dersiniz? </st><st c="8120">Bir emekli maaşı ve kanser kazandım, o kadar.”</st></p>
			<p><st c="8166">İşinin çok stresli olduğundan bahsetti biraz. </st><st c="8213">Sürekli bir rekabet ortamı içinde yaşadığını, her zaman ve sürekli olarak hep yarışa zorlandığını anlattı. </st><st c="8320">Hayatı boyunca hiç huzurlu bir uyku uyumadığını, keyifli bir tatil yapamadığını söyledi. </st><st c="8409">Emekli olduğundan beri de kanserini iyileştirme mücadelesi içindeymiş.</st></p>
			<p><st c="8479">“Emeklilik beni durduramazdı” dedi. </st><span><st c="8516">“Kanser yavaşlattı beni. </st><st c="8541">Hayatı yaşamadan ölmek üzere olduğumu fark ettim. </st><st c="8591">Para kazandım, kariyer yaptım, emekli oldum ama arada yaşamayı unuttum.”</st></span></p>
			<p><span><st c="8663">Üzüldüğümü söyleyecek olsaydım karşılıklı içlenerek, olan biten bütün acıklı hatalar yüzünden pişmanlık ve suçluluk duygusuna kapılıp gidecektik. </st><st c="8810">Pişmanlık pişmanlığı, suçluluk da suçluluğu besleyip duracaktı. </st><st c="8874">Bunun yerine bundan sonra ne olacağını konuşmayı daha umut verici buldum.</st></span></p>
			<p><st c="8947">Türkiye’de ne yaptığını, neden İznik’e gittiğini, hayatını nasıl geçirmek istediğini sordum.</st></p>
			<p><st c="9040">İznik’teki Ayasofya Camii’ne gittiğini söyledi. </st><st c="9089">Eski adı Azize Sofya Kilisesi’dir bu camiin. </st><st c="9134">Hıristiyanlığın ilk konsil kararlarının alındığı yerlerden biri. </st><st c="9199">Hıristiyanlık âlemi açısından büyük öneme sahip...</st></p>
			<p><st c="9249">Dinine bağlı bir Hıristiyan Dominik, öğrendiğim kadarıyla. </st><st c="9309">Yol boyunca bana neredeyse hiç soru sormadı, konuşmaya ihtiyacı var gibiydi, sanki hayatı boyunca kimse oturup dinlememişti onu. </st><st c="9438">Belli ki doğru bir karşılaşmaydı bu. </st><st c="9475">Her iki taraf da birbirine iyi gelmişti.</st></p>
			<p><st c="9515">Uzun uzun sevgiden ve dinlerden söz etti. </st><st c="9558">Sevgi adına yayılmaya başlayan pek çok dinin, zamanla nasıl da zorba öğretilere dönüştüğünü söyledi. </st><st c="9659">Bazı Hıristiyan din adamlarına çok kızgındı mesela. </st><st c="9711">Tanrı’yı sevdirmek yerine, insanları Tanrı’dan korkuttuklarını düşünüyordu. </st><st c="9787">Hoşgörüsüz olmakla ve zalim infazlar yapmakla suçluyordu onları.</st></p>
			<p><st c="9851">“Sadece düşüncelerinden dolayı çok insanın ölüm fermanı imzalandı” dedi.</st></p>
			<p><st c="9924">Düşününce aklıma Hallacı Mansur geldi. </st><st c="9964">“Enel Hak” dediği için zalimce öldürülen Hallacı Mansur. </st><st c="10021">Yine düşüncelerinden dolayı zalimce katledilen Azerbaycan’ın büyük sufisi İmameddin Nesimi’yi düşündüm sonra.</st></p>
			<p><st c="10130">Nesimi gerçekleri korkmadan söyleyen biriydi. </st><st c="10177">Ölmeyi susmaya tercih etmişti. </st><st c="10208">Bu nedenle derisi yüzülerek infaz edilmesi fetvası verilmişti hakkında. </st><st c="10280">Rivayete göre halkın gözü önünde feci şekilde öldürülmüş, bu acıklı olayı kalabalıklar izlemişti. </st><st c="10378">Hatta devrin müftüsü hiddetlenerek şahadetparmağını kaldırmış, </st><span><st c="10441">“Bu öyle bir kâfirdir ki kazara pis kanı insanın bir uzvuna temas etse orasını kesmek lazım gelir” </st></span><st c="10540">diyerek lanetlemişti. </st><st c="10562">O sırada Nesimi’nin bir damla kanı adamın parmağına sıçramaz mı? </st><st c="10627">İzleyenlerden biri müftünün parmağının kesilmesini söylemiş fakat müftü kendisiyle çelişerek parmağını yıkamış.</st></p>
			<p><st c="10738">Bunun üzerine Nesimi de şu beyti söylemiş:</st></p>
			<p></p>
			<p><span><st c="10781">“Zahida bir parmağın kessen dönüp Hak’tan kaçar</st></span></p>
			<p><span><st c="10829">gör bu miskin âşığı serpa sayarlar ağlamaz.”</st></span></p>
			<p><st c="10874">(O parmağı kesilmesin diye, kendi inandıklarından kaçıyor, Hak’tan kaçıyor</st></p>
			<p><st c="10949">ama ben Âşık Nesimi, derimi yüzüyorlar gözümden yaş bile gelmiyor.</st></p>
			<p></p>
			<p><st c="11016">“Ne iş yapıyorsun sen?” diye sordu Dominik.</st></p>
			<p><st c="11060">Uzun zamandır sufi felsefesi anlattığımı, ne yazık ki geçmişte bu topraklarda da anlattığı şeylere benzer durumlar yaşandığını söyledim.</st></p>
			<p></p>
			<p><st c="11197">“Sufizm nedir?” diye sordu merakla.</st></p>
			<p><span><st c="11233">“Yaradan’la kul arasına kimsenin girmemesidir”</st></span><st c="11280"> dedim. </st><st c="11288">“Sufizm </st><span><st c="11296">aşktır</st></span><st c="11302">. Sevgidir. </st><st c="11314">Kendi içindeki Yaradan’ı bulmaktır. </st><st c="11350">Yani ben bunca yıllık eğitimden ve ilimden sonra böyle olduğunu düşünüyorum.”</st></p>
			<p><st c="11427">Azra “aşk” sözüne takılıp kalmıştı.</st></p>
			<p><st c="11463">“Aşk insana zarardan ve acı sınavlardan başka ne verir ki?” dedi. </st><st c="11530">“Bakın beyler ben çok âşık oldum mesela. </st><st c="11571">Hiç mutlu değilim. </st><st c="11590">Ne yapacağımı şaşırıp kendimi bilinmezliklere vurdum. </st><st c="11644">Nereye gittiğim ne yaptığım belli değil.”</st></p>
			<p><st c="11685">“Farkındayız” dedim. </st><st c="11707">“Aşk acısı seni benimle karşılaştırdı işte, şimdi de belki hayatını değiştirecek bir yolculuğa çıkardı. </st><st c="11811">Sabırlı ol biraz.”</st></p>
			<p><st c="11829">“Sen hiç aşk acısı çekmemişsin belli” dedi Azra. </st><st c="11879">Dominik de çok güldü bunun üzerine. </st><st c="11915">“Ben de çekmedim ama sonunda kanser oldum, senin aşka hazır sağlıklı bir kalbin ve bedenin var en azından.”</st></p>
			<p><st c="12022">Azra “Kimin derdi daha büyük diye yarıştırmayacağız ama değil mi?” dediğinde buz gibi bir hava esti içeride. </st><st c="12132">Dominik ne diyeceğini bilemedi bir an.</st></p>
			<p><st c="12170">Sonra lafı değiştirmek ister gibi, “Senin için aşk nedir Hakan?” diye sordu.</st></p>
			<p><span><st c="12247">“Aşkı kelimelerle anlatmaya çalışmak, onu katletmektir. </st><st c="12304">Bazı şeyler kelimelerle anlatılamaz. </st><st c="12341">Anlatılırsa değeri kaybolur”</st></span><st c="12369"> dedim.</st></p>
			<p><span><st c="12376">Bunun üzerine ateş kelebeklerinin hikâyesini anlatmak istedim.</st></span></p>
			<p><st c="12439">“Dört kelebek bir gün bir ateşle karşılaşmışlar” diye başladım. </st><st c="12504">“Ateşin ne olduğunu öğrenmek istemişler tabii. </st><st c="12551">İlk kelebek ateşe biraz yaklaşmış ve aydınlık verdiğini fark etmiş. </st><st c="12619">Arkadaşlarının yanına gidip ‘Ateş aydınlatıcı bir şey’ demiş...</st></p>
			<p><st c="12682">İkinci kelebek bu bilgiyle yetinmeyerek daha fazlasını öğrenmek istemiş ve biraz daha yaklaşmış ateşe, böylece ısındığını hissetmiş. </st><st c="12816">Sonra dönüp ‘Ateş aynı zamanda ısıtıcı da bir şey’ demiş arkadaşlarına. </st><st c="12888">Üçüncü kelebek de fazlasını öğrenmek isteyip biraz daha yaklaşmış ateşe ve kanatlarının yandığını hissetmiş. </st><st c="12997">Dönüp ‘Ateş aynı zamanda yakıcı da bir şey’ demiş. </st><st c="13048">Sonuncu kelebek de daha fazlasını öğrenmek istemiş ve biraz daha yaklaşmış ateşe. </st><st c="13130">Önce aydınlığı görmüş, sonra ısındığını hissetmiş, sonra yanmaya başlamış ve biraz daha yaklaşınca yok oluvermiş. </st><span><st c="13244">Ateşin aslında ne olduğunu sadece o kelebek öğrenmiş ama dönüp anlatamamış.</st></span><st c="13319"> Ateşi ancak içinde kaybolan bilir. </st><st c="13355">Tıpkı aşk gibi... </st><st c="13373">O yüzden gerçek aşkı tadanlar anlatamamışlar.”</st></p>
			<p><st c="13419">“Ne güzel anlattın” dedi Dominik. </st><st c="13454">“Aşkta yok olmak...”</st></p>
			<p><st c="13474">İznik’e vardığımızda akşam saatleriydi. </st><st c="13515">Hava iyice kararmıştı artık. </st><st c="13544">Dominik akşam yemeğini birlikte yememiz için ısrar etti.</st></p>
			<p><st c="13600">Açlıktan ölmek üzere olan Azra gözümün içine bakıyordu bu teklifi kabul edeyim diye.</st></p>
			<p><st c="13685">“Olur” dedim. </st><st c="13700">İlk günümüzün ilk rızkı düşmüştü önümüze.</st></p>
			<p><st c="13741">Alman da olsa Türk yemeklerine hayrandı Dominik. </st><st c="13791">Hepimiz önce kuru fasulye, pilav, yoğurt ve turşu istedik. </st><st c="13850">Azra öylesine açtı ki, ne yerse yesin doymayacağını düşünüp bir sürü şey daha söyledi. </st><st c="13937">Kızartma, salata, tatlı, meşrubat, ayran ve daha neler neler...</st></p>
			<p><st c="14000">“Yavaş” dedim. </st><st c="14016">“Hepsini yiyemeyeceksin ki zaten. </st><st c="14050">Ne bu açgözlülük? </st><st c="14068">Bu kadar mı korktun üç beş saatlik açlıktan?”</st></p>
			<p></p>
			<p><st c="14113">“Alışkın değilim ben” dedi. </st><st c="14142">Utanıyor gibiydi bu açgözlülüğü yüzünden. </st><st c="14184">Ne de olsa hesabı Dominik ödeyecekti. </st><st c="14222">Acaba pişman olmuş muydu Azra’yı yemeğe davet ettiği için?</st></p>
			<p><st c="14280">“Biz normal değiliz” dedi Azra mahcup bir ifadeyle bakarak. </st><st c="14341">“Şu an ne yaptığımızı bilsen aklını kaçırırsın.”</st></p>
			<p><st c="14389">“Ya ne yapıyorsunuz?” diye sordu gülerek.</st></p>
			<p><st c="14431">“Keşiş sayılabiliriz” dedi Azra. </st><st c="14465">“Beş parasız, yemeksiz, hesapsız, plansız düştük yollara. </st><st c="14523">Başımıza ne geleceğini bilmiyoruz. </st><st c="14558">Bu yol bize ne öğretecek bilmiyoruz. </st><st c="14595">Belki de hiçbir şey öğrenemeden döneceğiz. </st><st c="14638">Hatta evlerimize geri dönebileceğimizin bile bir garantisi yok. </st><st c="14702">Her şey belirsiz...”</st></p>
			<p><st c="14722">“Harika” dedi Dominik. </st><st c="14746">“Bu fikir nereden çıktı? </st><st c="14771">Nasıl geldi aklınıza?”</st></p>
			<p><st c="14793">Sonra ben söze girdim.</st></p>
			<p><st c="14816">“Yirmi yaşındayken Bursa’da bir danışmanlık merkezine Hindistan’dan bir ruhsal öğretmen geleceğini öğrendim” diye başladım anlatmaya. </st><st c="14951">“Doğu felsefesine meraklı bir genç olarak ben de hocayı dinlemeye gittim. </st><st c="15025">Dokuz ya da on kişiydik derste. </st><st c="15057">Hocanın Hint asıllı olmadığını aslında yirmi yıldır Hindistan’da yaşayan bir Hollandalı olduğunu öğrenince şaşırdım. </st><st c="15174">Sakin ve dingin bir adamdı. </st><st c="15202">Ne Hinduizm’den ne de başka dinlerden ve felsefelerden söz etti. </st><st c="15267">Teslimiyeti anlattı o gün uzun uzun.</st></p>
			<p><st c="15303">Yirmi yıldır hiçbir yerden maaş almadığını, bir gezgin olarak dünyayı dolaştığını söyledi. </st><st c="15395">Hindistan’da da çeşitli tapınaklarda kalmış. </st><st c="15440">Katılımcılardan biri ‘Nasıl yani?’ diye sordu hocaya. </st><st c="15494">‘Siz yirmi senedir herhangi bir yerden maaş almadan mı yaşıyorsunuz, şehirlerde gezerek mi geçiniyorsunuz?’</st></p>
			<p></p>
			<p><st c="15601">‘Evet’ dedi hoca. </st><st c="15620">‘Aynen öyle. </st><st c="15633">Kendimi Tanrıya teslim ettim.’</st></p>
			<p><st c="15663">‘Aç kalmak, sokaklarda yatmak ya da paraya ihtiyaç duymaktan korkmuyor musunuz? </st><st c="15744">Hayat bu her şey gelir insanın başına’ diye sordu yine aynı katılımcı.</st></p>
			<p><st c="15814">‘Siz korkuyor musunuz?’ diye karışık verdi hoca.</st></p>
			<p><st c="15863">‘Ben çok korkardım’ dedi katılımcı. </st><st c="15900">‘Bu yüzden düzenli maaşı olan bir işte çalışıyorum.’</st></p>
			<p><st c="15952">‘Maaşınızın aksamayacağını düşünüyorsunuz yani öyle mi?’</st></p>
			<p><st c="16009">‘Öyle.’</st></p>
			<p><st c="16017">‘Ekonomik krizlerin üst üste yaşandığı bir dünya ekonomisine rağmen bu devirde, siz bile patronunuzun size her ay maaş vereceğinden eminsiniz. </st><span><st c="16161">Peki tüm kâinatın yaratıcısı için çalışan ben, onun bana her ay besin vermeyeceğinden, kalacak yer vermeyeceğinden nasıl şüphe ederim?</st></span><st c="16295">’</st></p>
			<p><st c="16297">Bu sohbetten çok etkilemiştim o zaman. </st><st c="16336">Ben de onun gibi teslimiyet içinde olmak istedim. </st><st c="16386">Elbette herkesin yolu farklı... </st><st c="16418">Ben belki ülkemi terk edip başka diyarlarda gezerek yaşamayacağım, zira başka bir yol seçtim ben. </st><st c="16516">Başka bir yaşam amacı taşıyorum içimde. </st><st c="16556">Ama her yıl mutlaka belli bir zamanı teslimiyetimi sınamak için ayıracaktım. </st><st c="16633">Konforumdan ödün vermek ve ne kadar teslimiyet içinde olduğumu görmek için kendimi sınavlardan sınava atacaktım.”</st></p>
			<p><st c="16746">Bütün bu anlattıklarım çok ilgisini çekmişti Alman dostumuzun. </st><st c="16810">Neden bunu yaptığımı uzun uzadıya anlattığımda gözleri doldu.</st></p>
			<p><st c="16871">“Hayatım boyunca öğrenmem gereken tek ders buydu aslında biliyor musun?” dedi. </st><st c="16951">“O kadar güvenmedim ki kâinata, Yaradan’a ve adaletine, o yüzden iş delisi, kariyer delisi bir insan oldum. </st><st c="17059">Düzenli maaş, dostlar, aile, düzenli hayat, gelecek garantisi, emeklilik garantisi, yatırım garantisi. </st><st c="17162">Her şey kontrol altında olmalıydı. </st><st c="17197">Kadere teslim olmamak için bir gece bile huzur içinde uyumadan çalışıp didindim. </st><st c="17278">Başka ülkelerde yaşadım, başka diller öğrendim. </st><st c="17326">Şimdi iyileşmek için Yaradan’a sığınıyorum ve ona teslim olmak istiyorum ama ne kadar saçma değil mi?”</st></p>
			<p><st c="17428">Bizi yoldan alıp yoldaşlık eden dosta biraz da borcumuzu ödemek arzusuyla “Dilersen sana ney üflemeyi öğretebilirim” dedim. </st><st c="17553">Hiç beklemediği bu teklifim şaşırtmıştı onu. </st><st c="17598">Eğer bu yolculuktan sağ salim dönersem onu bir ay içinde ofisime beklediğimi söyledim. </st><st c="17685">İsterse seanslarıma da katılabilirdi. </st><st c="17723">İyileşme sürecinde ona destek olmak istediğimi, benim de onu bu yolculuğunda yalnız bırakmayacağımı, onu bir yerden alıp başka bir yere taşıyabileceğimi söyledim.</st></p>
			<p><st c="17885">Bir damla yaş süzüldü gözünden. </st><st c="17918">Lavaboya gidip elini yüzünü yıkamak istedi. </st><st c="17962">Yemekten başını kaldıramayan Azra da şaşkındı aslında. </st><st c="18017">Dominik’in hayatında ilk kez gördüğü insanlara nasıl böylesine çabuk açılabildiğini, onları hemen nasıl benimsediğini, üstelik gözyaşı dökebilecek kadar kendine nasıl da yakın bulduğunu anlayamıyordu bir türlü.</st></p>
			<p><st c="18227">“Sanki kırk yıllık ahbap” dedi arkasından. </st><st c="18271">“Bu ne samimiyet?”</st></p>
			<p><st c="18289">“Sadece biz onu değil, o da bizi buldu Azra” dedim. </st><st c="18342">“Olaylara biraz da bu yönüyle bakmayı dene. </st><st c="18386">İhtiyacı olanı çekti hayatına. </st><st c="18417">Onu eli boş gönderemezdim. </st><st c="18444">Biz de ihtiyacımız olanı çektik hayatımıza, o da bizi elimiz boş gönderemezdi.”</st></p>
			<p><st c="18523">“Bence biz çok şanslıyız” dedi gözü kararmış gibi yemeye devam ederken. </st><st c="18596">“Sapığın tekine de denk gelebilirdik. </st><st c="18634">Bizi doğrayıp çöpe atabilirdi.”</st></p>
			<p><st c="18665">“Ama öyle olmadı.”</st></p>
			<p><st c="18684">“Şans işte Hakancığım. </st><st c="18708">Tamamen şans.”</st></p>
			<p><st c="18722">“</st><span><st c="18724">Hayır, bunun adı şans değil. </st><st c="18753">Niyet. </st><st c="18760">Daha doğrusu niyetle buluşma. </st><st c="18790">İhtiyacın olan şeye yürümeye niyet ettiğinde, onunla buluşursun muhakkak.</st></span><st c="18863"> Bizim niyetimiz de yol almak ve rızkımız olanla buluşmaktı. </st><st c="18924">Öyle de oldu. </st><st c="18938">Belli ki bu yeni dostumuzun ihtiyacı olan duygusal iyileşme ve destekti.”</st></p>
			<p></p>
			<p><span><st c="19011">‘‘Bunun adı şans değil. </st><st c="19036">Niyet.</st></span></p>
			<p><span><st c="19042">Daha doğrusu niyetle buluşma.</st></span></p>
			<p><span><st c="19072">İhtiyacın olan şeye yürümeye niyet ettiğinde, onunla buluşursun muhakkak.’’</st></span></p>
			<p></p>
			<p></p>
			<p><st c="19148">“Konuyu bu kadar karışık anlatmaya gerek yok bence. </st><st c="19201">Şans işte. </st><st c="19212">Daha ne uğraşıyorsun? </st><st c="19234">Ben asıl geceyi nerede geçireceğiz diye düşünüyorum şimdi. </st><st c="19293">Her yeri sağanak götürdü. </st><st c="19319">Çadır açacak yer mi var ki?”</st></p>
			<p><st c="19347">“Sırası gelince onu da düşünürüz” dedim. </st><st c="19389">Dominik’in geri döndüğünü görünce kapatmak istedim konuyu.</st></p>
			<p><st c="19447">“Sırası ne zaman gelecek? </st><st c="19474">Bence geliyor işte. </st><st c="19494">Gece oluyor.”</st></p>
			<p><st c="19507">“Size bir teklifim var çocuklar” diyerek yerine oturdu Dominik. </st><st c="19572">“Hadi bu gece İznik’te kalın, size yarın Ayasofya Camii’ni gezdireyim ne dersiniz? </st><st c="19655">Aynı otelde kalalım hatta. </st><st c="19682">Ben hemen ararım, iki kişilik rezervasyon yaptırırım. </st><st c="19736">Benim misafirimsiniz ona göre. </st><st c="19767">Kabul mü?”</st></p>
			<p><st c="19777">Azra ağzındaki lokmayı çiğnemeyi unutmuş gibi, donup kalmıştı öylece.</st></p>
			<p><st c="19847">“Bu soruya Azra cevap versin” dedim imalı bir gülümsemeyle.</st></p>
			<p><st c="19907">“Kabul kabul” diye kekeledi dolu ağzıyla. </st><st c="19950">Şaşkınken gerçekten çizgi film kahramanlarına dönüşüyordu. </st><st c="20009">İkimiz de gülmeye başlamıştık Azra’nın haline.</st></p>
			<p><st c="20055">“Çatlayacaksın diye korkuyorum” dedi Dominik.</st></p>
			<p><span><st c="20101">“İçimde dursun, stok yaptım” diye karşılık verdi Azra ciddi ciddi.</st></span></p>
			<p><st c="20168">“Yok artık!” dedim.</st></p>
			<p><st c="20188">Daha fazla dayanamadım, patlattım kahkahayı. </st><st c="20234">Dominik de gülmekten yerlere yattı.</st></p>
			<p><st c="20269">Azra’nın telefonuna mesaj gelmişti. </st><st c="20306">Zaman zaman işitiliyordu telefonun sesi... </st><st c="20349">Mesajı duyunca rahatsız olmuştum. </st><st c="20383">Azra ruh halimi anlamış olacak ki, telefona bakmak için kalktı masadan. </st><st c="20455">Yanımızdayken okumadı mesajı.</st></p>
			<p><st c="20484">Döndüğündeyse asıktı yüzü. </st><st c="20512">Az önceki neşesinden eser kalmamıştı. </st><st c="20550">Huzursuz ve sıkıntılı görünüyordu.</st></p>
			<p><st c="20584">Merak etmemiştim ama rahatsız olduğumu ve telefonla bu kadar uğraşmasının bu yolculuğa zarar vereceğini anlaması gerektiğini söyledim ona. </st><st c="20724">“Günde bir kez ve sadece bir dakika” diye hatırlattım ve ne olduğunu sordum ister istemez.</st></p>
			<p><st c="20814">“Çok sevdiğim bir arkadaşım işinden kovulmuş” dedi. </st><st c="20867">Üzüntüsü bundanmış. </st><st c="20887">“Dert paylaşmak güzeldir” dedim. </st><st c="20920">“Özellikle de arkadaşlar arasında. </st><st c="20955">Ama amaç edindiğin yola sadakat de esastır.”</st></p>
			<p><st c="20999">Azarlanmış bir kız çocuğu gibi boynunu bükerek, haklı olduğumu söyledi. </st><st c="21072">O an belli etmemiştim ama haklı olduğumu söyleyebilmesi bile Azra açısından önemli bir ilerleme sayılırdı. </st><st c="21179">Memnun olmuştum.</st></p>
			<p><st c="21195">Neyse ki kaçan keyfimiz yerine geldi hemen. </st><st c="21240">Yemekten sonra kalkıp otele geçtik hep birlikte. </st><st c="21289">Dominik, yemekte bahsettiğim müzik aletinin ne olduğunu merak ettiğini söyledi yolda. </st><st c="21375">Yarın mümkünse çarşıda kendisi için bir ney bulmamı ve onunla tanıştırmamı rica etti.</st></p>
			<p><st c="21460">Dilerse bu gece neyle onu tanıştırabileceğimi, çünkü yanımda taşıdığımı söyledim. </st><st c="21543">Bizi bir şeyler içmek için odasına davet etti bunun üzerine. </st><st c="21604">“Lütfen neyinizi de alın gelin çocuklar, sizi bekliyorum” dedi.</st></p>
			<p><st c="21667">Gece Alman dostum için ney üfledim odasında. </st><st c="21713">Gözlerini uzun uzun kapadı dinlerken, sonra ağlamaya başladı, derken sakinleşti, huzur buldu ve oturduğu yerde derin bir uykuya daldı.</st></p>
			<p><st c="21847">“Ona gerçekten iyi geldin Hakan” dedi Azra. </st><st c="21892">“Ney tam da dediğin gibi bir şey... </st><st c="21928">Önce acı, keder, ayrılık, sonra huzur ve coşku.”</st></p>
			<p><st c="21976">“Öyledir” dedim. </st><st c="21994">“</st><span><st c="21995">Ayrı kültürlerin insanları olsak da duygularımız her coğrafyada aynıdır.</st></span><st c="22067"> Özümüzde hepimiz insanız. </st><st c="22094">Hadi biz de odalarımıza gidelim artık. </st><st c="22133">Uyuyalım. </st><st c="22143">Yarın uzun bir gün olacak...”</st></p>
			<p><st c="22172">“Ben de ney üflemek istiyorum” dedi.</st></p>
			<p><st c="22209">“Bir sen eksiktin” dedim gülerek. </st><st c="22244">“Ney zor bir enstrümandır. </st><st c="22271">Çok sabır ister. </st><st c="22288">Hatta ses çıkartmak bile bazen aylar sürebilir.”</st></p>
			<p><st c="22336">“Ver bak hemen ses çıkartacağım” dedi. </st><st c="22376">Heyecanla aldı neyi eline. </st><st c="22403">Ne yapıp ettiyse de ses çıkartamadı bir türlü. </st><st c="22450">“Bozuk bu ney” dedi.</st></p>
			<p><st c="22470">Güldüm.</st></p>
			<p><st c="22478">“Herkes önce bunu söyler. </st><st c="22505">Suçu neye atar ama bilmez ki bozuk olan ney değil, sabırsız olan kendidir.”</st></p>
			<p></p>
			<p><st c="22580">Neyin nasıl üflenmesi gerektiğini gösterdim sonra. </st><st c="22632">Yarım saat daha uğraştı ama olmadı. </st><st c="22668">Üflemekten başı döndü sonunda, hırslanarak kalktı yerinden.</st></p>
			<p><st c="22727">“Bak bunu yapacağım, ses çıkartacağım, göreceksin” dedi. </st><st c="22785">Neyimi ödünç isteyip odasına gitti. </st><st c="22821">Gece boyunca kim bilir daha ne kadar üflemeye zorladı kendini ama muhtemelen hiçbir sese ulaşamadı.</st></p>
			<p><st c="22920">Çünkü ney sabır sınavıdır her şeyden önce. </st><st c="22964">Gerçek sabrı ister, her güzel şey gibi. </st><span><st c="23004">Ve güzel yolların kestirmesi yoktur.</st></span></p>
		</div>
	<div id="charCountTotal" value="23040"></div></body>
</html>
