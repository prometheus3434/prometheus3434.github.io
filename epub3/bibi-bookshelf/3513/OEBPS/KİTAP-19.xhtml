<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>KİTAP-19</title>
    <meta http-equiv="Content-Type" content="text/html; charset=utf-8" />
  

</head>
  <body id="KI-TAP" xml:lang="tr-TR">
		<div>
			<p></p>
			<p id="toc_marker-7"><st c="0">-7-</st></p>
			<p><st c="4">“Nasibinde varsa alırsın karıncadan bile ders</st></p>
			<p><st c="50">Nasibinde yoksa bütün dünya önüne serilse sana ters.”</st></p>
			<p><st c="104">– Mevlana</st></p>
			<p><st c="114">Saat tam yedi buçuktu Azra geldiğinde. </st><st c="154">Yanında kırmızı renkli, süslü püslü bir paket...</st></p>
			<p><st c="202">“Merhaba sufi” dedi gülümseyerek.</st></p>
			<p><st c="236">“Hayırdır?” dedim elindekini işaret ederek. </st><st c="281">“Rüşvet mi?”</st></p>
			<p><st c="293">“Tabii ki hayır” dedi, güldü. </st><st c="324">“Seni parayla ve rüşvetle satın alamayacağımı öğrendim çok şükür. </st><st c="390">Bu kutlama için.”</st></p>
			<p><st c="407">“Kutlama mı?”</st></p>
			<p><st c="421">“Evet.”</st></p>
			<p><st c="429">“Eminsin yani seni yanımda götüreceğimden?”</st></p>
			<p><st c="473">“Aslında değilim ama ola ki evet dersen, ben de hazırlıksız yakalanmamış olurum dedim kendi kendime.”</st></p>
			<p><st c="575">Azra’yı gerçekten ilginç buluyordum. </st><st c="613">Bazen bende ilham kapıları açıyor, türlü derinlikteki konuları düşünmeye sevk ediyordu beni, bazen de dayanılmaz derecede şımarıklaşıyor, hırçınlaşıyor, yanında bir dakika daha durmaya tahammül edilemez hale geliyordu. </st><st c="832">Bazen de masum, küçük bir kız çocuğu oluveriyordu, bazen fazlasıyla neşeli ve komik, bazen çok kederli ve kayıptı.</st></p>
			<p><st c="946">“Seni yola götürebilirim Azra fakat bunun için...”</st></p>
			<p><st c="997">Cümlemi bitirmemi beklemedi bile, çocuklar gibi zıplamaya başladı yerinde.</st></p>
			<p><st c="1072">“Yaşasın! </st><st c="1083">Yaşasın! </st><st c="1092">Biliyordum!” deyip duruyordu coşkuyla.</st></p>
			<p><st c="1130">Sakin olmasını istiyordum ama kolay yatışacak gibi değildi.</st></p>
			<p><st c="1190">“O zaman kutlamaya geçebiliriz” diyerek yanındaki süslü paketi açtı. </st><st c="1260">Bir şişe kırmızı şarap uzattı bana.</st></p>
			<p><st c="1295">“Bu da ne böyle?”</st></p>
			<p><st c="1313">“Şarap işte. </st><st c="1327">Kutlama için.”</st></p>
			<p><st c="1341">“İyi güzel de bizim niyetimiz bu yolculukta sarhoş olmak değil ki, ayık kalmak.”</st></p>
			<p><st c="1422">“Aman canım iki kadehle sarhoş olmayız.”</st></p>
			<p><st c="1463">“Hafta sonu yola çıkacaksak, yolun kurallarına uymak zorundayız. </st><st c="1529">Tabii ki senin şarap keyfine karışmıyorum. </st><st c="1572">Ama yolun kuralları var. </st><st c="1597">Nasıl ki pilates hocan sana iki ay boyunca kahveyi, çayı, alkolü yasakladığında şartlarını kabul ediyorsan burada da durum aynı.”</st></p>
			<p><st c="1726">Karşılıklı içki içip kutlama yapamadığımız için üzülmüş gibiydi ama benimle gelecek olması çabuk teselli etmişti onu.</st></p>
			<p><st c="1844">Ne zaman gideceğimizi, nasıl gideceğimizi, nerelerde konaklayacağımızı, güzergâhımızın ne olduğunu, rezervasyon için hangi şirketleri arayacağımızı soruyordu üst üste.</st></p>
			<p><span><st c="2012">“Bunların hiçbiri yok” dedim. </st><st c="2043">“Önce sakin ol ve beni dinle lütfen. </st><st c="2080">Yolun amacını doğru anla ki bu neden böyle, o neden böyle diye sorup durma. </st><st c="2156">Çünkü sen bu gereksiz detaylarda boğulurken yol çoktan bitmiş olur, buraya belki eli boş dönersin ki buna çok üzülürsün.”</st></span></p>
			<p><span><st c="2277">Okula yeni başlamış küçük bir öğrenci heyecanıyla koltuğa dimdik oturup dizlerinin üzerinde birleştirdi ellerini. </st><st c="2392">Gülmemek için kendimi zor tutuyordum artık.</st></span></p>
			<p><span><st c="2435">“Yedi gün sürecek bir yola çıkıyoruz seninle. </st></span><span><st c="2482">Tamamen belirsizliklerle dolu. </st><st c="2513">Hiçbir şey hesaplamayacağız, planlamayacağız, kendimizi garanti altına almaya çalışmayacağız. </st><st c="2607">Allah’a emanet lafını duydun değil mi? </st><st c="2646">İşte tam da Allah’a emanet çıkacağız yola.</st></span><span><st c="2688"> Çünkü biz ne kadar önlemler alırsak alalım, ne kadar garantici olursak olalım, hiçbir zaman hayatı tam olarak kontrol edemeyiz. </st><st c="2817">Hayat bize ne zaman ne verir ya da ne zaman ne alır bilemeyiz. </st><st c="2880">Kontrolcülük bir hastalıktır Azra. </st><st c="2915">Hiçbir şeyi kontrol edemeyiz. </st><st c="2945">Doğayı da, rızkımızı da, olanı da, olmayanı da... </st><st c="2995">Sadece elimizden geleni yaparız. </st><st c="3028">Nasiptir... </st><st c="3040">Kısmettir. </st><st c="3051">Teslimiyettir yaşam yolu.</st></span></p>
			<p><span><st c="3076">Kuşlar yarın ne yiyeceklerini düşünüp kaygılanmazlar, Allah’a emanettir onlar ve açlıktan ölen kuş yoktur yeryüzünde. </st><st c="3195">Balıklar yarın ne yiyeceğiz diye depresyona girmezler. </st><st c="3250">Allah’a emanettir onlar ve açlıktan ölen balık da yoktur. </st><st c="3308">Ancak insanoğlunun sebep olduğu talihsizliklere maruz kalırlar ne yazık ki. </st><st c="3384">Doğada hiçbir canlı emekliliğini düşünmez, yatırım yapmaz, para ya da mal biriktirmez. </st><st c="3471">Her canlı Allah’a emanettir. </st><st c="3500">Hiçbir hayvan eğer bir insan zulmüne maruz kalmamışsa açlıktan ve kaygıdan dolayı ölmemiştir. </st><st c="3594">Biz de doğanın parçasıyız. </st><st c="3621">Biz de Allah’a emanetiz. </st><st c="3646">Bunu unutmamak için yolculuğa yürüyeceğiz seninle. </st><st c="3697">Çok şükür ben de şehirde konforlu bir hayat sürüyorum. </st><st c="3752">Dilediğim otelde kalabilecek param var. </st><st c="3792">Dilediğim saatte dilediğim uçakla seyahat edebilirim. </st><st c="3846">Ama amacımız kendimizi garantiye alıp memleket turu yapmak değil. </st><st c="3912">Teslim olmak. </st></span><st c="3926">Anlatabildim mi?”</st></p>
		</div>
	<div id="charCountTotal" value="3943"></div></body>
</html>
