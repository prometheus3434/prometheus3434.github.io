<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  
<link href="../Styles/dnm.css" type="text/css" rel="stylesheet"/>
</head>

<body>
  <div>
   <h2 id="sigil_toc_id_1">BÖLÜM 2</h2>

    <p class="ilk-prgrf"><span class="ilk-hrf">Z</span>ombileri temizleyip arabaya ulaştığımızda kendimi çok kirli hissediyor, bir an önce duş almak istiyordum. Sıcak suyun düşüncesine bile tapmaya başlamıştım. Cildime yapışmış çürük et parçalarını ve ektoplazmaları yıkamaktan başka bir şey istemiyordum. Morio yan koltuğa otururken ben de dikkatlice direksiyon başına geçtim. Saate baktığımda on bir olduğunu gördüm. Henüz büyü yapma saati gelmemişti; zaten gecenin geri kalanında tek istediğim büyü, seks büyüsüydü. Hatta büyüyü bir kenara bırakıp sadece erkeklerimi almak bana yeterdi.	</p>
<p>	Lexus’umun lüks deri koltuğuna yaslandım ve park yerinden çıkmak için arkamı kontrol edip arabayı çalıştırmadan önce bir anlığına gözlerimi kapattım.	</p>
<p>	Morio, en az benim kadar yorgun görünüyordu. Esneyerek sordu. “Ölüm büyüsü, vücudu gerçekten de yoruyor. değil mi?”	</p>
<p>	“Evet. O ruhu çağırmak beni çok yordu. Hatta yıldırımı çağırmaktan bile daha fazla.” Tam arabayı hareket ettireceğim sırada telefonum çalmaya başladı. Tekrar durup, Morio’nun önünde duran çantama uzandım.	</p>
<p>	“Telefonumu uzatır mısın, lütfen? Umarım Delilah süt almamı istemiyordur. Bu gece kapıcı görevi üstlenmiyorum.”	</p>
<p>	Morio telefonumu benim için buldu.	</p>
<p>	Arayan numaraya baktım, Menolly’ydi; vampir olan diğer kız kardeşim. İşte olması gerekiyordu fakat aradığı numara barın değil, kendi cep telefonunun numarasıydı. Telefonu açıp kulağıma götürdüm. “Ne haber?”	</p>
<p>	“George A. Romero’yu oynaman bittiyse, yardım edebilir misin? Bu acil durum.” Sesi sinirli geliyordu ve şaka yapmadığı belliydi.	</p>
<p>	“Ne oldu? Delilah iyi mi? Ya Maggie?”	</p>
<p>	“Evet evet, evde her şey yolunda,” dedi. “Chase aradı. Şu anda ona yardım etmeye gidiyorum ve Delilah da buraya gelmek için yola çıktı. Görünüşe göre bu gece zombilere rağbet var. Harold Young’ın evini, veya en azından evden geriye kalanları biliyor musun?”	</p>
<p>	Harold Young’ı veya eskiden onun olan malikanenin yanmış kalıntılarını düşünmek istemiyordum. Aslında bu ismi bir daha hiç duymasaydım, eksikliğini hissetmezdim.	</p>
<p>	Cehennemden çıkarmak zorunda kaldığımız ineklerden biriydi. Dante’nin Haylazları denilen gizli bir gruba üye olan Harold ve arkadaşları, kendilerini Gölge Kanat’a kadın periler kurban etmeye adamışlardı. Her şeyi mahvedip, derinlerdeki şeytanlardan biri olan bir Karsetii’yi çağırmışlardı. Bu derinlikler okyanus derinlikleri değil, ruhani derinliklerdi.	</p>
<p>	Yaptıkları hatayla hem kendilerini hem de bizi büyük bir felaketten kurtarmışlardı. Aslında daha çok ölüme ve kargaşaya sebebiyet vermişlerdi. Biz de bu sayede onların örgütlerini bölüp, kurtulanları Öteki Dünya’ya hapsetmiştik. Onları bu Dünya’da bırakamazdık, çünkü Gölge Kanat’la ilgili çok fazla şey biliyorlardı.	</p>
<p>	“Morio’nun da duyabilmesi için hoparlörü açıyorum,” dedim ve yavaşça düğmeye bastım. Sesi arabanın içerisinde ürkütücü bir şekilde yankılandı. “Devam et.”	</p>
<p>	“Chase’in anlattıklarına göre, Harold’ın harabeye dönen evinin olduğu yerde rahatsız edici bir şeyler varmış. Yoldan tesadüfen geçen biri çalılıkların arasında ölü bir beden gördüğünü zannetmiş, fakat gördüğü şey karşısında neye uğradığını şaşırmış. Bunun üzerine oradan hızla uzaklaşıp hemen polisleri aramış.”	</p>
<p>	“Peki, gördüğünün ne olduğunu biliyor muymuş?” 	</p>
<p>	“Hayır. Chase ve Shamas neler olduğuna bakmaya gittiklerinde aynı şeyle karşılaşmışlar. Gördükleri ruha benziyormuş ve bu onları epey korkutmuş. Shamas’ın dediğine göre ruh, Ölüler Diyarı’ndan gelmiş, fakat tam olarak ne gördüğünden kendisi de emin değil. Chase’in bedeni incelemesi gerekiyor, ama neyle karşı karşıya olduklarını anlamadan adamlarını içeriye sokmak istemiyor.”	</p>
<p>	“İşte burada biz devreye giriyoruz.” Derin bir nefes aldım. “Peki, o zaman orada buluşuruz.”	</p>
<p>	Telefonu Morio’ya verdim.	</p>
<p>	“Ne oldu?” Telefonu alırken hafifçe koluma çarptı. “Son zamanlarda hayaletler, zombiler ve gulyabanilerle ilgili çok ihbar var. Bir şeyler oluyor ve ben bunların ne olduğunu bilmek istiyorum.” Kaşlarımı çatarak arabayı geri vitese taktım ve park yerinden çıktım. Lexus, göz açıp kapayıncaya kadar hızlandı. Yolda süratle ilerlerken, kendime has radarım olası polis takiplerine karşı devredeydi. Morio veya kız kardeşim Menolly gibi bir hız şeytanı değildim, fakat içinde bulunduğumuz nahoş durum, beni rahatsız ediyordu.	</p>
<p>	“Evet, biliyorum. Geçen hafta ruhlarla ilgili dört, zombilerle ilgili de üç telefon geldi.Ortalığı ayağa kaldıran bilileri var ve onun kim olduğunu bulmalıyız.”	</p>
<p>	“Bizden başkaları da mı var?” Ona bakıp gülümsedim. Parmağıyla hafifçe dizime dokundu. Arzunun uyluklarıma doğru titreyerek yayıldığını hissettim. Büyü yaptığımız zaman Morio’nun tek bir dokunuşu bile beni kendimden geçirmeye yetiyordu. “Ne oldu?”	</p>
<p>	“Biraz yavaşla, şehir içindeyiz. Etrafta kadınlar ve çocuklar dolaşıyor.”	</p>
<p>	Homurdanarak ayağımı gazdan hafifçe kaldırdım. “Bana söyleyene bak. Ayrıca yağmurlu bir eylül akşamında, hele de gecenin bu saatinde sokakta yalnızca esrarkeşler ve evsizler dolaşır. Evsizler de genellikle yolun ortasında durmazlar.” Derin bir iç çektim, “Bence civardaki tüm cesetleri kazıp çıkarmalı ve yakmalıyız. Kapıyı da mühürledikten sonra, güzel ve uzun bir tatile çıkmalıyız.”	</p>
<p>	O kahkaha atarken sesindeki ahenk, içimde eriyen bal gibi beni sakinleştiriyordu.	</p>
<p>	“Eminim tatile gitsek hemen sıkılıp şikayet etmeye başlardın. Yolun geri kalanında Lexus’u benim sürmemi ister misin?”	</p>
<p>	Kafamı salladım. “Hayır... Sadece yanımda ol, aşkım. Yanımda ol.”	</p>
<p>	Sanırım herkesi sırayla tanıtabilirim. Ben Camille; D’ Artigo kız kardeşlerin en büyüğüyüm. Hepimiz genlerimizden dolayı, öyle ya da böyle toplumla uyumsuz kişileriz.	</p>
<p>	Babamız safkan bir peri, annemizse bir insan. Melez genlerimiz sayesinde üçümüz de dünyalar arasında gidip gelmekteyiz fakat ne Öteki Dünya’ya ne de bu Dünya’ya aitiz.	</p>
<p>	Ben, Anne Ay’ın Coterie grubuna mensup bir cadıyım ve üç kız kardeşin de en büyüğüyüm. Aslında doğum sırasında ölen ve kısa süre önce aniden ortaya çıkan Delilah’nın ikiz kardeşi Arial’ı da sayarsak dört kardeşiz. Hiçbirimiz birkaç ay öncesine kadar Arial’ın hayalet olduğunu bilmiyorduk.	</p>
<p>	Kimilerine göre baştan çıkarıcı bir kadın, kimilerine göre ise bir sürtüğüm. Hiçbiri insan olmayan birçok sevgilim var diğer insanlar dolabıma bakıp vahşi, fetiş ve şık kıyafetlerimi görünce bunu pek de onaylamadıklarını belli eden tepkiler veriyorlar. Bence bu tepkiler özenmelerinden kaynaklanıyor. Kendilerini benim yerime koymaları gerekmiyor, dolayısıyla istediklerini düşünebilirler. Yaptığım büyüler genelde ters tepiyor. Makyaj ve kahve bağımlısıyım. Pek diplomatik biri olduğum söylenemez. Fakat Temel Reis’in de söylediği gibi, neysem oyum ve eğer bunu beğenmiyorlarsa defolup gidebilirler. İkinci kardeşim Delilah, dünyanın nasıl bir yer olduğunu çok çabuk öğreniyor olmasına rağmen aramızda en tecrübesiz olanımız. O, en olmadık zamanlarda upuzun altın sarısı tüyleri olan tekir bir kediye dönüşebilen bir kedi kadın. Sonbahar Efendisi’yle onun dönüştürdüğü bir diğer hayvan olan siyah panter yüzünden artık bir Ölüm Bakiresi olmakla da baş etmek zorunda. Gerçi, bunu da nasıl kontrol edeceği hakkında pek fikri yok. Dediğim gibi, Delilah’ın ikiz kardeşi Arial doğum sırasında ölmüştü fakat babam pek konuşkan biri olmadığı için, biz de olan biteni tam anlamıyla bilmiyoruz. Delilah, Jerry Springer’in Tanrı olduğunu zannediyor ve iki tane erkek arkadaşı var; biri insan, diğeri ise pek insan sayılmayan puma adam Zachary. Gerçi Zachary kısa bir süre önce, Chase’i kurtarmaya çalışırken ciddi bir biçimde yaralanmıştı.	</p>
<p>	En küçük olanımız Menolly, eskiden inanılmaz bir akrobat ajan olan jiantu idi. Fakat bazen bu eskiden kalma melez laneti onu sardığında gücünü kaybedebiliyor. Yine böyle bir zamanda vampire dönüşmüştü. Öteki Dünya'da kötü bir vampir klanını takip etmek için casusluk yaparken, kendini aniden onların tam ortasında buldu. Yaşayan en korkunç vampir olan Dredge, ona önce işkence uygulayıp tecavüz etti, sonra da her şeyini alıp onu bir vampire dönüştürdü. Menolly bir sene boyunca sinir krizleri geçirdi, neredeyse aklını kaçırıyordu.	</p>
<p>	Öteki Dünya Haber Alma Ajansı’nın (ÖDHA) yardımlarıyla kendini kontrol etmeyi öğrenip ailesine geri döndü ve geç de olsa intikamını almayı başardı.	</p>
<p>	Hepimiz ÖDHA için çalışıyoruz. Aslında biz ÖDHA için kendi aramızda başka bir isim kullanıyoruz.	</p>
<p>	ÖDHA bizi dünyaya bırakırken, farkına varmadığı bir şey vardı. Yeraltı Ülkeleri’ni kontrol eden şeytan efendisi Gölge Kanat, ülkeleri birbirinden ayıran kapılardan zorla geçmek için kurduğu planı harekete geçirmeye çalışıyordu. Böylece hem bu Dünya’yı hem de Öteki Dünya’yı kendi özel bölgesi haline getirebilecekti. Bunu başarmak için de öncelikle, bulabildiği kadar çok ruh mührü toplamalıydı. Ruh mühürleri, ülkeleri birbirinden ayırmaya yarayan antik kalıntılardır. Onun bu planıyla karşılaştığımızdan beri ruh mühürlerini o erişemeden toplamaya çalışarak, kendimizi sağlama almak istiyorduk. Dört mühür toplamayı başarmıştık, fakat şeytanlarda da birer tane vardı ve teki bile Gölge Kanat’ın eline hiç geçmemeliydi. Geri kalan dört taneyi de toplayabilmek için tüm müttefiklerimizi bir araya getirmeye çalışıyorduk. Yine de sayımız düşmanlarımızdan oldukça azdı. Şu ana kadar şeytanların nöbetçi ekiplerinden ikisini ve üçüncü ruh mührünü almayı başaran Raksasa adında bir generali yenilgiye uğratmayı başarmıştık. Fakat kapılardan geçmeyi bekleyen daha binlerce şeytan vardı ve bu şeytanlar, önlerine çıkan herkesin hayatını cehenneme çevirmeye kararlıydılar.	</p>
<p>		</p>
<p>	Bu eylül gecesinde hızla yola devam ederken, yağan yağmur damlacıkları arabanın ön camına çarpıp duruyordu. Silecekleri çalıştırırken, araba satıcısının beni üstü açık bir araba almaya ikna etmesine izin vermediğim için Tanrı’ya şükrettim. Morio, çantasını karıştırmakla meşguldü. Sonunda birkaç Snickers bulmayı başardı ve birini açıp bana uzattı. “Al bakalım, enerjiye ihtiyacın var. Tabii, benim de.”	</p>
<p>	Çikolatayı iştaha ısırdım. “Teşekkür ederim, buna ihtiyacım vardı,” dedim, ağzımdaki karamel ve nugat yüzünden homurdanarak. Haklıydı, çok yorulmuştum ve onun da benden eksik kalır yanı olmadığını biliyordum. Bir youkai-tsune olarak benden daha güçlü ve dayanıklıydı.	</p>
<p>	“Acaba Dumanlı, kıçını yataktan kaldırıp gelebilecek mi?” diye sordu.	</p>
<p>	“Muhtemelen,” diye cevapladım, ağzım çikolatayla doluyken. Kocam olan Dumanlı, diğer tüm ejderhalar gibi oldukça bencildi. Fakat beni sevdiği için bize yardım ediyor, yardımları da gerçekten işe yarıyordu. Bu uzun ve yakışıklı adam, sadece kendi doğruları ve kurallarıyla yaşardı. Çikolatayı bitirdiğimde beni saran enerji patlamasını hissettim. “Bunlardan on tane daha yiyebilirim, ama biri bile işe yaradı.”	</p>
<p>	Sola dönüp bir ara yola saptım. Gece yarısı Seattle’ın bu sessiz sakinliği bizim işimize geliyordu. Yavaşlayarak hızımı kırk kilometreye düşürdüğüm sırada Chase’in ve Menolly’nin arabalarını gördük. Delilah’nın Jeep marka arabası hcnüz görünürde yoktu.	</p>
<p>	Chase'in devriye aracının arkasında durduğumda, yeniden yağmurlu geceye çıktık.	</p>
<p>	Fırtına ile birlikte sağanak yağmur başlamıştı ve soğuktan titriyordum. Morio titrediğimi görünce arabadan aldığı deri ceketiyle omuzlarımı örttü.	</p>
<p>	Chase’in yanına gittik. Safkan insan olan dedektif, kuzenimin yanındaki çift kabin araca yaslanmıştı. Chase Johnson, yakışıklı bir adam olmasına rağmen, safkan peri olan Shamas’ın yanında pek dikkat çekici durmuyordu. Shamas’ın rock yıldızlarını andıran bir ışıltısı vardı ve bana çok benziyordu. Fakat safkan olduğundan dolayı onun benden daha güçlü ve seksi bir cazibesi vardı; bunu da nasıl kullanacağını iyi biliyordu. Geçtiğimiz iki hafta boyunca vardiya sonrasında eve bir düzine farklı kadın getirdiğini görmüştüm. Annesi kısa bir süre önce ölmüştü ve görünüşe göre bu, onun içinde bir şeylerin serbest kalmasını sağlamıştı -hissedebildiğim, fakat tam emin olamadığım, daha karanlık bir yanını.	</p>
<p>	“Menolly nerede?” diye sordum, etrafa bakınarak. Ağaçların arasında geziniyor olabilirdi veya belki de yine yarasaya dönüşmeyi deniyordu ki, bu pek de iyi bir fikir değildi. Geçen sefer konsantrasyonunu yitirip, üçüncü kattan düşmüştü.	</p>
<p>	“Orada,” dedi Chase, eskiden üç katlı bir malikane olan çürük kereste yığınını işaret ederek, “Dedektifçilik oynuyor. Herhangi bir şeytani ruh veya zombiden iz var mı diyebakmaya gittiğini söyledi.”	</p>
<p>	Dedektifin yüzüne bakarak kafamı salladım. Çok yorgun görünüyordu. Takım elbisesi kırışmıştı, ki buna çok ender tanık olurduk; gözaltı torbalan da şişmişti. Parmaklarının arasındaki sigarayı fark ettim. Küçük parmağındaki yara izine baktığımı görünce, saklamaya çalıştığını anladım. Belki de kendini hala savunmasız hissediyordu.	</p>
<p>	Onun bu rahatsızlığını görmezden gelerek uzandım ve sigarayı yere fırlatıp topuğumla ezdim. “Biliyorsun, eğer bir kül tablası gibi kokarsan, Delilah seninle uyumaz.” Sırtımı gererek kramplardan kurtulmaya çalıştım. “Sigara içmek iğrenç bir alışkanlık.”	</p>
<p>	Dudağının kenarı hafifçe kıvrılarak bana baktı. “İğrenç mi? Benim kız arkadaşım bir kediye dönüşüp fare ve böcek yiyor ve kedi kumu kullanıyor. Menolly kan içiyor ve sen. sen...” Burnunu büktü. “Bu kötü koku da ne? Bir haftalık bir cesedi mezardan çıkardığımızdan beri böyle kötü bir kokuya rastlamamıştım. Ah, hayır,” dedi başını sallayarak. “Lütfen, yine cesetlerle oynadığınızı söylemeyin.”	</p>
<p>	Yüzüm kızararak ayağımı yere sürdüm. “Tabii, öyle düşününce kulağa pek hoş gelmiyor.”	</p>
<p>	Chase sızlandı. “Mezar hırsızlığı mı yapıyorsunuz? Bakışlarını Morio’ya çevirdi. “İkiniz mi? Ben daha cevap veremeden elini kaldırdı. “Tek kelime etmeyin. Bilmediğim bir şey için sizi hapse atamam. Şu an zaten boğazıma kadar pisliğe batmış durumdayım ve durum gittikçe daha da kötüleşiyor. Lütfen, bu korkunç oyunlarınızı oynarken, bana bir iyilik yapın.”	</p>
<p>	“Ne iyiliği?” diye sordu Morio. Yanıma yaklaşarak kolunu belime doladı.	</p>
<p>	“Sahipsiz bedenler seçin. Kimliği tespit edilebilecek olanlara dokunmayın. Ünlü zombileri uyandırmak yok, tamam mı?” Sözünü bitirir bitirmez şeritlerle çevrelenmiş suç mahalline doğru döndü. “Şimdi size neyle karşı karşıya olduğumuzu anlatmamın bir sakıncası var mı?”	</p>
<p>	“Sen bilirsin,” dedim Morio’nun kucağına yaslanarak. Misk ve ter kokusunun yanında, beni heyecanlandıran diğer kokuların karışımını da hissedebiliyordum. Fakat tahrik duygusunu çoktan geride bırakmıştım. Artık üşüyordum ve çok yorgundum. Şu an sıcak bir gecelik, biraz şarap ve yumuşak bir yatak her şeyden daha cazip geliyordu.	</p>
<p>	Tam o sırada Menolly, gözleri buz grisine dönüşmüş ve dişleri uzamış bir halde geri geldi. Bize doğru yürürken çıkardığı tek ses, saç örgülerinin fildişi boncuklarından gelen tıkırtılardı. Saçlarını açık bırakmayı denemiş, fakat rahat olmadığını söylemişti. Biz de bir gece, eskiden saç tasarımcısı olan bir vampiri çağırıp çok sayıda küçük örgüyü ona tekrar ördürerek, bir araya toplamasını istemiştik.	</p>
<p>	Burnunu ovaladı. “Keşke kan kokusu bu kadar güzel olmasaydı.”	</p>
<p>	Chase yüzünü ekşitti. “Tabii, tabii. Ne bulabildin?” “Hiçbir şey. Ormangülleri ve eğrelti otlarının arasında bir şeyler olduğunu biliyorum, fakat eğer o şey bir tür şeytani ruh ise türünden tam emin olamıyorum.” Bizi gördü ve elini salladı. “Güzel, buradasınız. Belki siz ne olduğunu anlarsınız. Chase, bana anlattıklarını onlara da anlattın mı?”	</p>
<p>	“Anlatmak üzereydim,” dedi. “Orada gördüğünüz iri orman güllerinin arka tarafında, çalıların arkasında bir ceset var, fakat ona ulaşamıyoruz. Shamas oraya doğru ilerlemeye çalışırken derin bir gürleme sesi duyduk ve o anda çalıların içinden siyah bir şey fırladı. Bu alan için özel bir ışığım olmasına rağmen, o bile karanlığın derinliklerine giremedi.” Chase, Shamas’a yaklaştı. “Hadi, onlara detayları anlat.”	</p>
<p>	Shamas bana bakıp tembelce gülümsedi. “N’aber kuzen?” Dünya’ya gelir gelmez, çok çabuk adapte olmuş, yerel dili ve gelenekleri kolayca öğrenmişti. “Tek bildiğim Ölüler Diyarı’ndan gelen bir şey olduğu, fakat ne olduğu hakkında en ufak bir fikrim bile yok. Ayrıca ben çok daha karanlık bölgelerden gelen yaratıklarla takılmaya alışkınım.”	</p>
<p>	Yüzündeki ifade beni huzursuz etmişti. Shamas geçtiğimiz yıl boyunca bazı önemli güçler geliştirmişti, fakat onları nereden öğrendiğine dair hiçbir fikrimiz yoktu. Bu eğitimi kesinlikle Öteki Dünya’dayken almamıştı. Ayrıca Jakaris’in üçlü suikastçılarının gücünü geri çevirip, kendisi kullanmayı başarmıştı, ki bu daha önce duyulmamış bir marifetti. Onunla beraber takıldıkça, suikastten kaçtıktan sonra neler yaptığına dair merakım gitgide artmaktaydı. O artık çocukluk hatıralarımdaki eski Shamas değildi.	</p>
<p>	“Delilah’a, eğer ona ihtiyacımız olursa gelebileceğini söylemiş. Telefonun başında bekliyor” dedi Chase. Delilah yolda.	</p>
<p>	Kaldırımdan inip, evin gölgeler içindeki kalıntılarına doğru yürüdüm. Ev kısa bir zaman önce satılmış ve yüzyılı aşkın süreden beri ilk kez Harold’ın ailesinin dışında birine ait olmuştu. Evi satın alan Carter'ın, aslında bir şeytan olduğunu öğrenmiştik. Adam bizim tarafımızdaydı. fakat biz bunu gizli tutuyorduk. İnsanlara, bilmedikleri şeylerden zarar gelmezdi. En azından bu durumda.	</p>
<p>	Arkamdan gelen Morio'yla birlikte yavaşça söğüt ağacına yaklaşırken, nefesimin göğsümde sıkıştığını hissettim. Enerji neredeyse iğrenç derecede yoğun ve karanlıktı. Burada sinirli bir biçimde yaklaşan düşmanca bir varlık hissediliyordu. Ne yapmam gerektiğine emin olamadığım için duraksadım.	</p>
<p>	Morio bana doğru yaklaşıp fısıldadı. “Bunun ne olduğunu biliyorum. Shamas haklı, bu yaratık Ölüler Diyarı’ndan gelmiş. Fakat o bir hayalet değil.”	</p>
<p>	“Peki, ne o zaman?” Sesimi elimden geldiğince kısık tutmaya çalıştım.	</p>
<p>	“Bir goshanti şeytanı. Bu şeytanlar aşağılanmış veya öldürülmüş kadınların öfke ve gazaplarından meydana gelirler. Yalnız benim ülkemde değil, tüm dünyada bu yaratıklardan çok sayıda mevcut. Yıllardır kadınlara yapılanlara bakılırsa, ruhların şekillenip güçlenmelerine şaşmamak gerek.”	</p>
<p>	Beni arkadan destekleyerek ellerini omuzlarıma koydu. “Erkeklerden nefret ediyorlar. Kadınları aralarına çekerek ruhlarını emerek onları öldürmeye çalışıyorlar. Oluştuktan sonra bu şekilde büyüyorlar. Erkekleri sadece hayatta kalabilmek ve intikam alabilmek için Öldürüyorlar fakat kadınlar tam anlamıyla ruhani tiplere benziyor. Diğer kadınlara yaptıklarıyla kendilerine yapılanlar arasında bir bağlantı kuramıyor gibi görünüyorlar.”	</p>
<p>	“Mükemmel. Tek kelimeyle mükemmel.” Burada gerçekleşen cinayetleri düşününce, söyledikleri çok mantıklı geliyordu. “Onları nasıl yok edeceğini biliyor musun?”	</p>
<p>	Morio başımı öptü. “Bunlar öfke ve kavgayla beslenirler. “Eğer gerçekten etkili olaylar yaratırsak, belki goshanti Ölüler Diyarı’na dönebilir.”	</p>
<p>	Ona doğru baktım. “Ah, lütfen. Sırf mutlu düşünceler yaratmak için pantolonumu indirmeyeceğim.”	</p>
<p>	“Belaya sebebiyet vermek istemediğin sürece, seninle burada sevişmek gibi bir niyetim yok,” dedi Morio. Boynumun arkasını okşamak için elini kaldırdı. “Fakat ısrar edersen sana uymak zorunda kalırım. Seni asla reddetmem.” Uzanıp dudaklarıma bir öpücük kondururken, dudaklarında küstahça bir gülümseme belirdi. “Öte yandan bunu düşünenin sen olduğunu da belirtmek isterim. Benim önerim, bir temizleme ritüeli düzenlememiz. Gerçi bunu gündüz yapmamız daha iyi olur, çünkü gündüz bu şeylerin huzursuz edici enerjisini hissedebilmemize rağmen, onlar geceleri ortaya çıkıyorlar. Aslında onların gün ışığında uyanık olup olmadıklarından da emin değilim.”	</p>
<p>	Gözlerimi devirdim. “Evet, evet. Peki, o halde yarın gelip burayı temizleyelim. O zamana kadar ne yapmalıyız?”	</p>
<p>	 “Bölgede barikat oluşturup, tuzağa karşı koyabilecek birkaç peri polis memurunu burada nöbetçi bırakmalıyız. Goshantiler de tıpkı sirenler gibi safkan insanları tuzaklarına düşürürler.”	</p>
<p>	Derin bir iç çekerek, kaldırıma döndüğüm sırada arkamda bir hareketlenme hissettim.	</p>
<p>	Arkamı döner dönmez havaya eter sızdıran koyu renkli bir enerji zerresiyle burun buruna geldim. “Ah, olamaz, bir başkası üzerime salyasını akıtıyor!” Uzun zamandır böyle güçlü bir arzu hissetmemiştim, belki birkaç gecedir, ama bu normalde bana yöneltilmiş bir tutku açlığı değildi. Hayır, goshanti birçok şeyi yemek istiyor olabilirdi, fakat beni değil.	</p>
<p>	Bana vurdu! İçimde halen bu yaratığa güçlü ve parlak bir yıldırım fırlatacak kadar enerji olup olmadığını merak ederek Anne Ay’ı çağırdım.	</p>
<p>	Morio, beni arkasına alarak konsantrasyonumu dağıtmaya çalıştı. “Dur! O senin enerjinle besleniyor Hadi, buradan çıkıp gidelim yarın tekrar gelip gölgeler uzamadan burayı temizleriz” Beni kaldırıma doğru çekti. Gergin bir şekilde arkamıza baktım, fakat goshanti kenarda durmuştu. Daha fazla saldıramıyordu, belki de saldırmak istemiyordu. Derin bir nefes alıp Morio’nun koluna yaslandım ve sakinleşmeye çalıştım. O kadar yorgun düşmüştüm ki, zar zor düşünebiliyordum. Ölüm büyüsü enerjiyi merkezden çekmişti ve goshantinin karanlığı neredeyse Ölüler Diyarı kadar soğuktu. Kendimi bir çukurun dibinden, yukarıya bakıyormuş gibi hissettim.	</p>
<p>	Chase ve Menolly bizi ümitle bekliyorlardı fakat biz daha tek kelime edemeden Delilah’ın arabayla yaklaştığını gördük. Jeep marka aracından atlayıp bize doğru koştu.	</p>
<p>	“Ne olduğunu öğrenebildiniz mi?” diye sordu.	</p>
<p>	Morio kolunu belime dolayarak, ayakta durabilmem için beni tuttu. “Ölüler Diyarından gelen bir goshanti şeytanı. Yarına kadar bir şey yapamayız. Chase burayı çevrelemeleri için birkaç tane safkan peri görevlendir ve kesinlikle içeri girmemelerini sağla. Ayrıca kadın olmamalılar. Bu yaratıklar kadınlar için daha tehlikeli.”	</p>
<p>	Chase, başını sallayarak onayladı ve Shamas’a, “Arabaya atla,” dedi. Shamas, devriye aracına doğru ilerledi. Sanırım sizin yapabilecekleriniz bu kadar. Biz her şeyi ayarlayana kadar burada bekleyeceğiz.	</p>
<p>	Delilah Chase’e doğru kıvrıldı. Chase görevdeyken Delilah, asla onun profesyonelliğini engelleyecek bir davranışta bulunmazdı, fakat şimdi kaldırımda onun yanına kurulmuştu. “Ben de seninle bekleyeceğim. Burada bir kişi fazla olmanın kimseye bir zararı dokunmaz.”	</p>
<p>	Bunun, onun için ne kadar tehlikeli olabileceği konusunda ona karşı çıkamayacak kadar yorgun bir şekilde Menolly’ye döndüm. “Sen bara mı döneceksin?”	</p>
<p>	Başını salladı. “Luke görevde, fakat benim vermem gereken birkaç sipariş var. Mindolean konyakları bitmek üzere ve bir kasa daha votka almamız lazım.” Kız kardeşim Wayfarer Bar & Grili restoranının sahibiydi. Restoran bu Dünya ve Öteki Dünya’daki perilerin, süper kahramanların, vampirlerin ve Peri Bakirelerin takıldığı ve safkan insan kadınların Öteki Dünya’dan sevgili bulmak için kullandığı bir mekandı. Wayfarer ilk başta ÖDHA’ya aitti fakat altı ay önce el değiştirmişti.	</p>
<p>	“Eve gidiyoruz,” dedim. “Morio ve ben yarın sabah geri geleceğiz. Bölgeyi temizleyip, Ölüler Diyarı’nım kilitleyeceğiz.”	</p>
<p>	Chase iki parmağıyla selam verdi. “Kulağa hoş geliyor. Eve dönüş yolunda dikkatli olun. Önünüzü göremeyecek kadar yorgunsunuz. Ayrıca Tilki’nin ne kadar hızlı araba kullandığını da biliyorum.”	</p>
<p>	Morio kaşlarını kaldırıp, “Abartma,” dedi gülümseyerek. “Senden daha iyi bir sürücüyüm, bunu kabul et.”	</p>
<p>	Arabaya dönünce anahtarları Morio’ya uzattım ve yolcu koltuğuna oturdum. İri yapılı tilki erkeğim arabaya binip emniyet kemerini bağlarken, “Çok fazla yayılma, hala görevdeyiz.”dedim.	</p>
<p>	Tartışamayacak kadar yorgun bir halde deri koltuğa yaslandım ve onun miskli kokusunu içime çektim. Kokusu ciğerlerime dolarken, goshanti şeytanını ve onu bu hale getiren öfkeyi düşündüm. Bu arazide birçok genç kadın ölmüş, işkence görmüş ve şeytana kurban edilmişti.	</p>
<p>	Aslında bu şeytani ruh için üzülüyordum ve başka seçeneğimiz olmadığını bilsem de, onu bu Dünya’dan kovma fikri beni çok rahatsız ediyordu. Bazı şeytanlar, geleceğe ait işaretlerdir ve bize aynı olayların tekrar yaşanmasına izin vermememizi hatırlatırlar. Goshanti şeytanı ve içindeki tüm öfke, çok büyük acılardan kaynaklanmaktaydı. Keşke onu yok etmeden huzura kavuşturmanın bir yolu olsaydı.	</p>
<p>	Halbuki içimde, onu çağıran şeyin sadece kadın ölümleri olmadığına dair bir his vardı.	</p>
<p>	Bu oldukça anormal davranışlar her ne ise, goshantinin meydana gelmesine zemin hazırlamıştı. Seattle'da dolaşan tüm bu hayaletlerin ve canavarların arkasındaki enerji gittikçe büyümekteydi. Bunun neden kaynaklandığını bulmalı ve şehir Perili Seattle haline gelmeden bu gidişe bir dur demeliydik. Gerçi bu durum, Seattle’ı turistik bir bölgeye dönüştürmeye başlasa da, artık buranın Spooksville’li, mutlu ve sağlıklı kampçılara hitap etmeyeceği kesindi.	</p>
<p>	Pencereden dışarıya bakıp kız kardeşlerimle birlikte yaşadığımız Belles-Faire Bölgesi sınırına doğru ilerlerken, yanından geçtiğimiz parlak ışıkları seyrettim. Morio sessizdi, gözlerini yoldan ayırmıyordu. Fakat yol boyunca göz ucuyla beni izlediğini ve iyi olup olmadığımı kontrol ettiğini biliyordum. Onu bu yüzden çok seviyordum.	</p>

  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>