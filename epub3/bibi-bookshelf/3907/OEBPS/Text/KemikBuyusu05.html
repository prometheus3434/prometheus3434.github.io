<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 5</h2>

    <p class="ilk-prgrf"><span class="ilk-hrf">"Y</span>ani ilk olarak kemikleri gömmemiz gerekiyor, öyle mi?” diye sordu Delilah.	</p>
<p class="dvm">	Morio başıyla onayladı. “Eğer gömmezsek, goshantiye enerji sağlamaya devam edecekler.” Ayağa kalkarak, kutuyu Rodney’den aldı. Rodney, mücevherleri torbanın içine geri koyup, kemikleri dışarıda bırakmıştı. “Kemikleri tuzlayıp gömmemiz gerek, sonra da toprağı kutsayarak ruhları dindirmek için büyü yapmalıyız. Bedenlerin geri kalanına neler olduğunu merak ediyorum.”	</p>
<p>	“Sabele dışındakileri bilmiyorum.” Daha fazlasını bilmek istediğimden de emin olmayarak etrafıma bakındım. “Sadece, Harold onların parmaklarını keserken zaten ölmüş olduklarını umuyorum. Bu izler çok şiddetli darbelerin sonucu ve belli ki bir cerrahın hassasiyetiyle yapılmamış. Anestezi kullandığından bile şüpheliyim.”	</p>
<p>	Konuştuğum sırada, kadınların hissettikleri korkunun, Haylazların ritüellerini ve sadistçe zevklerini daha da ateşlediğimi biliyordum. Ve aniden onları duymaya başlıyordum. Rüzgarın içinden gelen çığlık fısıltıları, yalvaran kadınlar... “Lütfen durun, lütfen gitmeme izin verin, lütfen daha fazla canımı yakmayın.”	</p>
<p>	Keşke Menolly’nin tüm bu kalleşleri öldürmesine izin verseydik” dedim yavaşça. “Eğer şimdi burada olsalardı, onları kendi ellerimle öldürürdüm.”	</p>
<p>	Delilah başını salladı. “Tabii, eğer onları benden önce görürsen. Aynı sesleri ben de duyuyorum,” dedi solgun ve hüzünlü bir ifadeyle.	</p>
<p>	Ona şaşkınlıkla baktım. Soğuk gözleri zümrüt ışıklar saçıyordu. Etrafında yükselen duman kokusunu fark ettim. Alnındaki siyah tırpan dövmesi altın beneklerle parlamaya başladı. Bugün ruhunu Sonbaharın Efendisi kontrol ediyor olmalıydı.	</p>
<p>	Hepimiz evrim geçirip ucubelere dönüşüyorduk. Fakat sınırda kalırsak, en azından doğru tarafta olurduk.Bir yıl önce daha yumuşaktık. Şimdiyse en az savaştığımız kişiler kadar kana susamıştık. Savaşın sonunda ne hale gelecektik. Kaçımız sağ kalabilecekti? Ben bu karamsar düşünceleri savmaya çalıştıkça, onlar tıpkı gökyüzünü saran yağmur bulutları gibi zihnimi örtüyordu. Gerçi sağanak yağmur yüzümdeki makyajı akıtsa da, kısa süre sonra duracağa benziyordu. En azından ortalığı sel basmadan önce bir iki dakikamız vardı.	</p>
<p>	“Kemikleri nereye gömüyoruz? Uygun bir yer bulmak için etrafıma bakındım. “Toprağın çöplerle karışmış olması fark eder mi?”	</p>
<p>	Morio kafasını salladı. “Hayır, çünkü bu karışıklığın bir kısmını kaldıracağız.”	</p>
<p>	O anda bu iş için mükemmel yeri gördüm. Bir porsuk ağacı. Sonsuzluğun ağacı olan porsuk, ölümün ve yeniden doğumun gözcüsüydü. Ona bakmak için ilerlerken Morio’nun da onay verdiğini duydum. Daima yeşil kalan ağacın boğumlu antik köklerinin dibinde diz çöküp sırtımı gövdesine yasladım. Onun nefes alıp verdiğini duyabiliyordum. Başımı pütürlü oduna yasladığımda, onun derin bir nefes alıp ürperdiğini hissettim.	</p>
<p>	“Sizin korumanıza ihtiyacımız var, Antik Ağaç,” diyerek ağacın derin köklerine doğru fısıldadım. Ay Cadı’sı olarak sahip olduğum yeteneklerden biri de, bitkilerle ve baharatlarla konuşabilmekti. Gerçi bu Dünya’daki ormanlarda pek yapmak istediğim bir şey değildi, çünkü burada insanlardan ve insanlarla bağı olanlardan korkan ve onlara güvenmeyen birçok bitki vardı. Ben de yarı insandım.	</p>
<p>	“Ne istiyorsunuz?” Bu güçlü yanıt beni neredeyse geriye savuracaktı. Ağacın gövdesinde bir yüz görmeyi bekleyerek yukarıya doğru baktım. Fakat kıvrımlar ve düğümler hala oldukları yerde duruyorlardı.	</p>
<p>	Gövdenin üzerine ellerimi koyup tekrar odaklandım. “Bu arazideki huzursuz ruhları hissettiniz mi? Öldürülen kadınları?”	</p>
<p>	“Eveeeeetttt...” Cevap, esen rüzgarla geldi ve saçlarımı dalgalandıran bir hışırtı çıkardı.	</p>
<p>	“Arındırılması ve kutsanmış topraklara gömülmesi gereken kemikler var. Onları sizin dallarınız altına gömebilir miyiz?” Bir yanım sormaya çekiniyor, yalnızca kemikleri gömüp, iyi şeyler olmasını diliyordu.	</p>
<p>	Ağaç kemikleri dibine gömmemize izin vermezse, hayaletleri dindiremezdik. Bu yüzden, işimizi şansa bırakmak istemiyordum.	</p>
<p>	Baharatlar ve çiçeklerle iletişim kurmayı seviyordum fakat ağaç tanrılar beni çok korkutuyordu. Onlar güçlü ve yaşlıydılar. Ayrıca ne cadıların, ne sihirbazların ne de büyücülerin kullanabildiği gizli bir sihirleri vardı. Ormanların gücünü sadece orman perileri, çiçek perileri ve orman ruhları kullanabilirdi.	</p>
<p>	Morio arkama geçip tek dizinin üzerine çöktü fakat bana dokunmadı. Bir hipnoz halinde olduğumu anladığında beni rahatsız etmezdi. Çok uzun bir sessizlikten sonra porsuk ağacı yine uyandı.	</p>
<p>	“Temizleyip gömün. Ben onları korurum. Ancak durmadan dünya üzerinde gezinen başka ruhlar da var. Bu arazideki enerji zincirini harekete geçirip güçlü fakat düzensiz ruh çağırma duaları okuyorlar.”	</p>
<p>	Porsuk ağacı yine sessizleşince arkama yaslandım.	</p>
<p>	“Onları koruyacak,’’ dedim. “Fakat burada başka ruhlar da olduğunu söyledi ve ruhları buraya çeken bir enerji zincirinden bahsetti. Sınırları düşünüyorum. Bir çizginin, Harold’ın evini Wedgewood Mezarlığına bağladığını biliyoruz. Aynı sınır çizgisinin, kapının bulunduğu Wayfarer'dan ve büyük kapıların iki tanesinden de geçtiğini biliyoruz.”	</p>
<p>	Morio keçisakalını okşadı. Bir dakika sonra başıyla onayladı. “Uygun görünüyor, fakat bununla ilgili ne yapmalıyız?”	</p>
<p>	 “Onu sonra düşünürüz, hazır yağmur dinmişken, önce şu kemikleri gömelim.” Delilah’a yaklaştım. “Ağacın altında bir çukur kazmaya başlayabilir misin? Köklerin altına açmaya çalış. Bu arada ben tuzu alayım. Morio, sen de mumları hazırlar mısın?”	</p>
<p>	Ben porsuk ağacının etrafına tuz serperken, Delilah da kemikler için bir çukur kazdı.Morio çukurun bir tarafına siyah, diğer tarafına ise beyaz mumlar yerleştirdi.	</p>
<p>	Sessizce bizi izleyen Rodney hafifçe ofladı. “Siz kaltaklar, bir şeyi unutmuyor musunuz?” 	</p>
<p>	Harika. Baş belası yine hareketlenmişti. “Şimdi ne istiyorsun?”	</p>
<p>	“Tuzun içine biberiye karıştırmadınız. İşinin ehli bir büyücü, tuzun içine biberiye katılması gerektiğini bilir.”	</p>
<p>	Sakin olmaya çalışarak dişlerimi gıcırdattım ve sinirli bir şekilde nefes verdim. “Öncelikle, ölüm büyüsü yapmamıza rağmen, biz büyücü değiliz.”	</p>
<p>	“Zeki, oldukça zeki.” Bir zil sesi çıkardı. “Işıltılı kadın için bir mezar taşı!”	</p>
<p>	Uzanıp, ona bir fiske attım. “Çeneni kapayıp dinleyecek misin? Biberiye ruh çağırmak için kullanılır. Arındırma için adaçayı gerek, o da sadece mezarın içine. Şimdi sesini kes de, bırak işimizi yapalım.”	</p>
<p>	Rodney bir anlığına bana baktıktan sonra, gözlerinden alevler saçarak büyümeye başladı. Saniyeler içinde normal boyutlardaki bir adamın boyuna gelince, geriye sendeledim. “Yüce Tanrım!” Bana doğru ilerlemeye başlayınca durdum. Bir ateş halkası etrafını sarmıştı ve aurasının etrafında ince bir hale parlıyordu. Alevler tam kalça hizasında parlak bir şekilde yanıyorlardı. O hafif bir kahkaha atınca, bir adım geri sıçradım. Büyük beden bir Rodney şu an pek de sahip olmak istediğim bir şey değildi.	</p>
<p>	“Sen tam bir kaltaksın, tamam mı? Bugünü kendime tatil ilan ediyorum” dedi.	</p>
<p>	Çığlık çığlığa Morio’ya doğru kaçmaya başladım. Morio mumları düzenlemekle meşguldü. Yaptığı işten kafasını kaldırıp baktı.	</p>
<p>	“Ooofff!” diye bağırdı. Rodney yaklaşırken, o telaşla Morio’ya çarptım. Morio tam sıçrayacaktı ki, Rodney'nin nahoş görüntüsü karşısında duraksadı. “Bu da... Kes şunu! Yeter!”	</p>
<p>	Ayağa fırlayıp Rodney’nin tahta kutusunu aldı.	</p>
<p>	Rodney bir anda durdu. “Ah, lütfen. Bırak alayım şu kızı. Sadece bir saatliğine. Siz ikiniz bugüne kadar gördüğüm en garip sapıklarsınız. Şu peri kaltakla biraz oynasam olmaz mı? Nolur? İstersen izleyebilirsin.”	</p>
<p>	Morio beni aradan çekip bir adımda Rodney’nin yanında bitti. Hiç de mutlu görünmüyordu. “Büyüyebildiğini neden bize söylemedin?”	</p>
<p>	Rodney omuzlarını silkti. “Hiç sormadınız ki.”	</p>
<p>	“Bunu ne kadar sıklıkta yapabilirsin?”	</p>
<p>	“Tüm gece boyunca. Görmek istiyor musun, youkai kaltağı?” dedi iskelet homurdanarak. “İşte bu.” Kemikli elini vücudunda gezdirdi, “Beğendin mi? Bu parmaklarla yapabildiğim şeyler...” derken Morio’nun sert bir bakışıyla hemen toparlandı. “Tamam, tamam. Yeteri kadar şarj olduğumda bu boyutta bir veya iki saat dayanabilirim. Sonra yine eski halime dönerim.”	</p>
<p>	“Bu yeterli. Şimdi o kıçını kutuya sok.” Morio Rodney’ye evini uzattı. “Yoksa seni parçalara ayırırım.”	</p>
<p>	Rodney incinmiş gibiydi. “Bu şekilde davranma,” 	</p>
<p>	“Şimdi.” Morio’nun sesi gereğinden fazla sakindi. Sanırım Rodney de bunun farkına varmış olacak ki tek kelime etmeden normal haline geri dönüp, kutuya tırmandı. Morio kapağı kapatıp kutuya baktı. “Kahrolasıca pislik torbası.”	</p>
<p>	“Büyükanne Coyote bunu nereden bulmuş acaba?” Kutuyu çantasına atıp bana döndü. “İyi misin?”	</p>
<p>	Başımı salladım. “Evet, fakat bir daha o kemik torbası serbestken beni onunla yalnız bırakma, tamam mı?” Özellikle de benim boyumdayken Rodney’nin merhametine kalma fikri midemi bulandırıyordu.	</p>
<p>	Delilah bize deliymişiz gibi bakıyordu. Kendimi ikinci sınıf korku filmindeymiş gibi hissediyorum. “İki aydır neyin peşinde olduğunuzu bilmek istiyorum.”	</p>
<p>	Sırıtarak anlatmaya başladım, fakat elini hızla havada sallayıp başından gitmemi işaret etti. “Aslında, hiç zahmet etme. Kabuslar görmeme neden olabilirsiniz”	</p>
<p>	Kafamı salladım. “Hadi, şu işi halledelim yoksa biz daha işimizi bitirmeden gece olacak ve goshanti ortaya çıkacak.”	</p>
<p>	“Peki, eğer goshanti gündüz saklanıyorsa, Chase neden buraya gelemiyor? diye sordu Delilah.	</p>
<p>	Bu sefer Morio cevabı yapıştırdı. “Çünkü goshantinin uykusundan uyanma ihtimali var. Ayrıca etrafta başka ruhlar da dolaşıyor. Bazen Ölüler Diyarı’ndan gelen diğer yaratıklarla sürüler halinde gezerler.”	</p>
<p>	Ona bakakaldım. “Bana bunu söylememiştin.”	</p>
<p>	“Hiç sormadın” dedi sırıtarak.	</p>
<p>	Delilah çukuru kazmayı bitirdiğinde ben de porsuk ağacının etrafını tuzla çevreledim. İyi bir karışım elde etmek için tuza bol miktarda adaçayı ve porsuk iğnesi ekleyip, bunları mezarın içine döktüm. Hançerimi çıkarıp lotus pozisyonunu alarak ıslak zemine oturdum. Morio arkama diz çöktü ve ellerini omuzlarıma koydu. Bedenimi saran soğuğa rağmen ellerinin sıcaklığını hissediyordum ve bu his göğüslerimden mideme kadar yayılıyordu.	</p>
<p>	Onun enerjisi, kuyruk kemiğime saplanıp benimkiyle birleşti. İç içe geçmiş esanslar yükselmeye ve aramızda dönmeye başladı. Benim bedenimden onun ellerine, onun bedeninden toprağa geçip toz, toprak ve kayalarla sarmalandı. Daha sonra bacaklarımın arasından yine kuyruk kemiğime ulaştı ve oraya saplandı. Möbius şeridi halini almış bir güç gibi büyüyle ve ruhumuzla tek vücut olmuştuk. 	</p>
<p>	Önceden Soul Symbiont ritüelini gerçekleştirdiğimiz için bu ayin daha güçlü işliyordu. Şimdi, diğerimizin ne yapacağını öğrenmemiz için tek ihtiyacımız olan, sözlerdi. Morio benim Ay büyümü destekleyemezdi; çünkü o büyü Anne Ay’dan geldiği için sadece bana aitti. Ayrıca, bildiğim kadarıyla tek boynuzlu atın boynuzuyla yaptıklarımı da kuvvetlendiremezdi. Fakat ölüm büyüsü tek başına güçlenmişti ve bir aradayken, yalnız olduğumuzdan çok daha kuvvetliydik.	</p>
<p>	Büyü bedenlerimizden geçerken, onu dışarı çıkarmaya çalıştım ve porsuk ağacını sarması, rüzgara karışıp tüm araziye yayılması için bir enerji dalgası gönderdim. Morio beni geri çekince enerji, arındırıcı bir dalga halini aldı. Enerji içime dolunca onu yönlendirdim. Dalga, acıyan ruhlara ve yaralı kemiklere sıçrarken, serbest kalmak için yakaran bir nakarat duydum.	</p>
<p>	Derin bir nefes al... Morio beni ruhlara yol gösteren güçle doldururken, bir uzun nefes daha al... Büyü bana ulaşıp ruhları dağıtırken ve kemikleri prangalarından kurtarırken nefesi yavaşça geri ver... Tekrar nefes al... enerji alevlenir ve dairenin içindeki her şey muhteşem altın bir ışıkla parlar. Birçok insan beyazın, saflığın rengi olduğunu düşünür, fakat beyaz ölümün rengidir.	</p>
<p>	Altın arındırır, gümüş korur...	</p>
<p>	Ve nefes ver... kaçan ve atalarına geri dönen ruhları hisset. Istırap azalıyor... Orada, goshanti orada uyuyor, uyuması gerekiyor, fakat bir şeylerin ters gittiğini biliyor ve uyanmaya çalışıyor...	</p>
<p>	“Camille! Camille! Kendine gel. Acele etmeliyiz” dedi Morio beni omuzlarımdan sarsarak.	</p>
<p>	Gözlerimi kırpıştırdım. Büyünün parlak renkleri etrafa yayılırken gözlerimi kamaştırmış, sonra da fısıltılarla toprağa karışmıştı. Porsuk ağacı mutlu bir şekilde içini çekti. Hemen tuz ve adaçayı karışımını kemiklerin üzerine döktüm. Daha sonra Morio, Delilah ve ben küçük mezarın önünde durup, ölüler için dua okuduk.	</p>
<p>	“Eskiden hayat olan şey, şimdi paramparça. Eskiden tam olan, şimdi eksik. Fani zincirleri çözülsün ve ruh serbest kalsın. Atalarına giden yolu bul. Tanrılara giden patikayı bul. Cesaretin ve yiğitliğin şarkılarda ve hikayelerde hatırlansın. Ailen gururlansın, çocukların senin haklarını taşısın. Artık uyu ve huzur bul.”	</p>
<p>	İşimizi bitirdiğimizde, yine bir sessizlik oldu ve aniden esen bir rüzgar, geri kalan ruhları da alıp kendi kaderlerine götürdü. Gerinip Delilah’ın çukuru dolduruşunu izledim. Onları hiçbir şeyin rahatsız etmemesi için, mezarın üzerine runik bir şerit çizdik.	</p>
<p>	“Şimdi, goshantiyle ilgilenelim,” dedi Morio. Bana doğru yaklaşırken, tuz torbasını aldım.	</p>
<p>	“Delilah, bizim için etrafa göz kulak olur musun? Kaldırımın kenarında dur.”	</p>
<p>	Delilah yerini alırken Morio’ya baktım. O başıyla onay verince, yavaşça araziyi dolaşmaya başladım. Saflığı simgeleyen beyaz bir halka oluşturmak için araziye avuç dolusu tuz serptim. Tuz tanecikleri yere düşerken cızırdıyor, bazen de duman çıkarıyordu. Toprak, türbülanstan dolayı ısınmıştı. Gözlerimi kapatarak, büyünün ardımda yarattığı ışıldayan duvarı takip eden enerjiye yön verdim. Enerji beyaz ve kırmızı renkteydi. Ölümün ve gücün renkleri.	</p>
<p>	İşim bitince başladığım yere geri döndüm. Morio beni karşılayıp, merkeze kadar eşlik etti. Odak noktası da, mercek de ben olacaktım ve Morio beni, enerjiye odaklanmak için kullanacaktı. Dizlerimin üzerine çökerek kollarımı iki yana açtım. Morio arkama geçerek bacaklarını, herbiri benim iki yanıma gelecek şekilde açtı ve ellerini gökyüzüne kaldırdı.	</p>
<p>	Enerjiyi hissetmeyi bekledim. İşte oradaydı, kordon bir sarmal halinde ondan bana geçiyor, aurama bağlanarak yerine giriyordu. Güç akışının gelmesini beklerken titriyordum.	</p>
<p>	Ölüm büyüsünün duyusal, tutku dolu ve bağımlılık yaratıcı etkileri bizi bu soğuk ve uzak süreçte, her faninin eninde sonunda geçeceği o ıssız sınıra götürüyordu. O sınırda Tanrılar bile ölüydü. Morio ve ben aynı kanalın içine girerken nefesim kesildi ve başım arkaya düştü.	</p>
<p>	Morio’nun mükemmel bir duruşla tetikte beklediğini hissedebiliyordum.	</p>
<p>	Morio bir an duraksadı ve o an enerji, bizi içine aldığı gibi, ağaçların ve hayatın gölgelerinin derinliklerine bıraktı. Artık ülkeler arasında, Ölüler Diyarı’nın sınırlarında, sessizce yanımızdan geçen ruhlarla beraber yürüyorduk. Ruhlar bizi göremiyor, hatta onların alanına girdiğimizi bile fark etmiyorlardı.	</p>
<p>	Nefes alarak Morio’nun beni yönlendirmesine izin verdim. Ölüler Diyar’nın kapılarına yayılan büyünün iplerini yakaladı ve bir şeyler fısıldadı. Böylece büyüler önce Morio’ya, sonra da onun içinden geçerek bana bağlandı. Artık hazırdık.	</p>
<p>	“Aç gözlerini” dedi yavaşça.	</p>
<p>	Gözlerimi açtım. Arazi oldukça farklı bir görünüm almıştı. Ne yöne baksam, onu aurasıyla beraber görüyordum. Hangi çiçeklerin ölmekte, hangilerinin büyümekte olduğunu görebiliyordum. Porsuk ağacının köküne gömdüğümüz kemikleri hissedebiliyordum. Ağacın kendi aurasının mavi bir ışık gibi parladığını, (Kmart’taki Blue Light Special - Mavi Işık) hatta çok uzun zaman önce bu topraklara akan kanı bile görebiliyordum. Derinlere kadar emilmiş ve kurumuştu, fakat hala topraktaydı.	</p>
<p>	“Görüyor musun?” diye sordu Morio.	</p>
<p>	“Görüyorum”.	</p>
<p>	“O zaman goshantiyi ara.” Kolları hala havada duruyordu. Benimkiler iki yana açıktılar. Enerjiyi parmak uçlarımdan yayarak şeytanı bulması için gönderdim. Duman gibi ilerledi ve ağaçların arasında kıvrılarak, goshantinin izini sürmeye başladı.	</p>
<p>	Buhar, gözlerimin önündeki görüntüyü tıpkı bir sis bulutu gibi taşıdı ve karşımdaki bulanıklığın ardını görmeye başladım. Eğreltiotunun altına saklanan bir kedi, yaprakların arasına süzülen küçük bir yılan ve yiyecek arayan böcekler ve kuşlar. Sonunda sis katırtırnaklarının üzerinde durdu. Orada, kalın dallı otların arkasında. Goshantinin yerini belirleyen renk girdabı oradaydı. Bu enerji, gündüzleri top gibi saklanıp, geceleri şekilleniyordu.	</p>
<p>	“Onu buldum,” dedim fısıldayarak. B”eni kullan.” Morio, Ölüler Diyarı’ndan gelen iplere yaklaşıp enerjiyi kendininkiyle bir araya getirdi. Şeytanı geldiği ülkeye geri göndermek için gereken sihri yarattı.	</p>
<p>	Güç, ışıklar saçarak kordonlar boyunca hızla hareket etmeye başladı. Morio, ülkenin, büyüyle hareketlenen müziği eşliğinde dans etmeye başladı. Ellerine dokunduğu anda büyüyü bana doğru yönelterek omuzlarımı kavramak için kollarını uzattı.	</p>
<p>	Dans ederken aniden yüzüm kızardı. Birlikte gökyüzüne doğru yükselirken,bedenlerimiz hala Dünya’daydı. Çiftleşen yılanlar gibi birbirimize dolanarak döndük.	</p>
<p>	Morio’nun sert ve sessiz kahkahasının neşesi, beni de sardı. Ölülerin ve o karanlık ülkenin gücü, göründüğünden çok daha fazlaydı. Bedenimi saran ateşle orgazma ulaştığımı hissettim.	</p>
<p>	Morio çenemi okşayarak fısıldadı, “Seni seviyorum. Seni hayatımdan daha çokseviyorum, Camille.”	</p>
<p>	Dudaklarını öptüm. “Seçtiklerimden birisin,” derken dilinin parmağımın etrafında kıvrıldığını hissettim. “Büyük aşklarımdan birisin ve daima beraber olacağız. Sonsuza kadar bağlıyız, sen benim youkaimsin ve gerekirse yaşadığım her şeyi seninle tekrar yaşarım.Karşıya geçme sırası bize geldiğinde, bu kapıları beraber yıkacağız ve Gümüş Şelaleler Ülkesi’ne benimle geleceksin.”	</p>
<p>	“Goshantiyle ilgilenmeliyiz, “dedi, düşünceleri benimkilerle sarmalanmış bir halde.	</p>
<p>	“Beni kullan, beni yönlendir, bana yol göster.” İsteksizce toprağa sırtımı döndüm. Gökyüzünde onunla beraber olmakta başka hiçbir şey istemiyordum fakat halletmeniz gereken bir iş vardı.	</p>
<p>	Enerjinin ritmine ayak uydurdum. Morio hafifçe omzuma dokununca, ayağa kalkıp onu goshantiye doğru götürmeye başladım. Renkler öylesine parlak ve yoğundu ki, etrafımdaki araziyi güçlükle görebiliyordum. Ayaklarım ve zihnim birbirinden bağımsız hareket ediyordu, fakat Morio toparlanmama yardımcı oldu. Aniden ayağımın üzerinde sürünen bir şey hissettim, ama onun bir yılan olduğunu bildiğimden pek umursamadım.	</p>
<p>	Tam o sırada, goshantinin yanına vardık. Onu uyurken görünce ona acıdığımı hissettim.Çünkü nasıl yaratıldığını görebiliyordum. Bedeni ve ruhu, acı, öfke, kalp kırıklıkları ve işkenceden meydana gelmişti. Onun tıpkı bir kedi gibi kıvrılmış halini izlerken, gözyaşlarım yanaklarımdan süzüldü.	</p>
<p>	“Zavallı şey” diye fısıldadım. “Sen de en az avladıkların kadar kurban sayılırsın.”	</p>
<p>	Morio, benimle aynı fikirde olduğunu belirtmek için omzumu hafifçe sıktı. “Seçeneğimiz yok, Camille. Eğer onu burada bırakırsak diğer masumlara zarar verecek. Ölüler Diyarı’na geri gönderdiğimizdeyse, orada kendi cinsinsleriyle beraber olabilecek.”	</p>
<p>	“Onu öldürüp, ıstırabına son veremez miyiz? Bu şekilde kin ve ümitsizlik içinde yaşamaya, hayat denemez.”	</p>
<p>	Bu şekilde konuşmak hiç hoşuma gitmese de, eğer onun yerinde ben olsaydım, hayatımı, yenik düşüp korkunç biçimde can veren kadınların acılarından oluşan bir kabuğun içinde geçirmektense, ölmeyi tercih ederdim.	</p>
<p>	Morio hafifçe içini çekti ve başını sallayarak beni doğruladı. “Öldürebiliriz. Emin misin?”	</p>
<p>	Dudağımı ısırdım. Ölüm büyüsü çapraşık bir yoldu. Gücü geri püskürtmek ve kötüye kullanmak arasında ince bir çizgi. “Artık hiçbir şeyden emin değilim.” Omuzlarımı silktim. Onu öldürürsek, enerji dağıldığında, arınıp yenilenmek için serbest kalır. Daha önce de serbest bıraktığımız ruhlar oldu. Bununla birlikte dünyayı, kapana kısılmış acı hatıralardan kurtarmış oluruz.	</p>
<p>	“O halde Mordente büyüsünü kullanalım, fakat banis yerine despera ilahisini söyleyeceğiz.” Elini uzatınca gözlerimi kapatıp, elini tuttum.	</p>
<p>	Güç, ciğerlerimi mezarlık toprağının, şeref ve kuvvetiyle doldurdu. Dudaklarımı ıslatıp, sihirli sözleri söylemeye başlayan Morio’ya katıldım. Enerji önce onun içinden, sonra da benim içimden geçerek goshantiye ulaşırken, bir kez daha odak noktası oldum.	</p>
<p>	“Mordente ret o, mordente reto, mordente reto despera.” Goshanti gözlerini açtı. Hala fiziksel formunda değil, enerji halindeydi. Başını kaldırıp, meraklı gözlerle bize baktı.	</p>
<p>	“Mordente reto, mordente reto, mordente reto despera.” İçimdeki enerji titreşimlerini, birdenbire esen bir rüzgar gibi hissedebiliyordum. Yağmur tekrar yağmaya başladı ve gökyüzü, fırtına bulutlarıyla bir anda karardı. Goshanti ağzını açıp ve inlemeye başladı.	</p>
<p>	“Mordente reto, mordente reto, mordente reto despera.” Morio’nun enerjisi de, en az benimki kadar kuvvetliydi. Büyü hızla içimizden geçerek, canlı ve bilinçli bir şekilde hedefine bağlandı. Goshantinin üzerine odaklandım. Sessizce gidip, hissettiği acıdan arınarak yenilenmiş bir biçimde evrene geri dönmesi için yardımımızı kabul etmesini istiyordum.	</p>
<p>	“Mordente reto, mordente reto, mordente reto despera.” Morio’nun sesi, benimkinden çok daha gürdü ve yönü oldukça netti. Bir anlığına tereddüt ettim, fakat şeytanın nasıl yaratıldığını hatırlayarak kendimi toparladım. Seslerimiz, bütünleşip rüzgara karışarak, sonbahar yapraklarının oluşturduğu hortumun içinde dönmeye başladı ve goshantinin yaşam gücünün üzerini örttü.	</p>
<p>	“Mordente reto, mordente reto, mordente reto despera.” Morio’nun ardından, sihirli sözleri tekrar ettim.	</p>
<p>	Barışa dön, huzura dön, uykuya dön, atalarına dön, dünyanın karanlık derinliklerine dön ve bedenini burada bırak, geldiğin ülkeye geri dön, rüzgarda dağıl, yağmurda dağıl, alevlerde dağıl, toprakta dağıl...	</p>
<p>	Goshanti tamamen uyanarak çığlık attı. Gökyüzünde yükselip kin ve hırsla bana baktı, fakat güçleri titriyordu. Yaptıklarımız etkili oluyordu.	</p>
<p>	“Mordente reto, mordente reto, mordente reto despera.” Morio, enerjinin hızla bana doğru gelmesini emretti. Enerji o kadar şiddetli ve güçlüydü ki, bedenime vuran gelgit dalgalarına zar zor karşı koyabiliyordum.	</p>
<p>	Elementlere geri dön, boşluğa geri dön, arınmak ve yenilenmek için evrenin merkezine geri dön.	</p>
<p>	Şimdi git, yaşam gücünün senden akmasına izin ver, nefes gücünün senden çıkmasına izin ver, görüşün azalsın, tutkun solsun, atalarının kollarında huzur içinde yat...	</p>
<p>	Goshanti enerji ve pençelerden oluşan bir girdap halinde bana doğru uzandı. Hala kısmen gökyüzüne bağlı olduğum için bana zarar verebilirdi, fakat o tam saldırıracağı sırada kaçtım. Beni ıskaladığını fark edince kendi etrafında dönmeye başladı. Morio’yı izleyerek durumu değerlendirdi ve yeni bir hamle yapmaktan çekindi. Gözlerindeki korkuyu görebiliyordum fakat kaçabileceği hiçbir yer yoktu.	</p>
<p>	“Mordente reto, mordente reto, mordente reto despera.” Ona uyum sağlayabilmek için sesimi biraz yükselttim. Ölüler Diyarı’ndan bedenlerimize doğru akan enerjinin şiddetine karşı koymaya çalışıyordum. Siyah beyaz bir girdap, ölüm ve yok oluşun karışımı beni derinden sarstı.	</p>
<p>	Şimdi uzan, sonsuza dek uyu, derin rüyalar gör ve sakın uyanma. Unutulmanın güzelliğini yaşa, karanlığın içine dal, yıldızların ihtişamıyla birleş... Seni attığımız boşluğa, seni gönderdiğimiz boşluğa, seni yönlendirdiğimiz derinliğe, vazgeç... Bırak ve git, dünyayla bütünleş ve artık var olma! 	</p>
<p>	Biz son üç kelimeyi güçlü bir şekilde söyledikten sonra goshanti çığlık atarak kendi tarafına sarındı. Gittikçe küçülürken renkleri soldu ve son bir haykırışla yok oldu.	</p>
<p>	“Başardık.” Morio derin bir nefes aldı. “Gitti.”	</p>
<p>	Goshantinin kaybolmadan önce durduğu yere bakakaldım. Ne pişmanlığa yer vardı ne de doğru şeyi yaptığımızdan şüphe etmeye. Ona dönerek elimi göğsüne koydum. Elimi dudaklarına götürdü ve parmaklarımı teker teker öpmeye başladı.	</p>
<p>	Gitti, dedim yorgun bir şekilde. Tek isteğim bir sandalyeye oturup, battaniyemle çayımı yanıma alarak dinlenmekti.	</p>
<p>	Bize katılması için Delilah’a yöneldim. Gözleri faltaşı gibi açılmış, elinde telefonunu tutarak bize doğru yaklaşıyordu.	</p>
<p>	“Chase’e artık buraya gelebileceğini ve adamlarını da getirebileceğini söyle. Arazinin geri kalanını daha sonra arındıracağız, fakat şimdilik güvendeler.”	</p>
<p>	“İyi. Sana bir telefon var. iris. İşin bitene kadar bekleyeceğini söyledi; önemli olmalı.”	</p>
<p>	Trillian'a kötü bir şey olduğunu düşünerek hemen telefonu kapıp cevapladım, “İris? Ben Camille. Neler oluyor?”	</p>
<p>	Fısıldıyordu ki, bu oldukça sıradışıydı; aynı zamanda kurbağa yutmuş gibi bir ses çıkarıyordu. “Eve gelmen lazım. Şimdi. Ziyaretçilerimiz var.”	</p>
<p>	“Kim? Trillian mı? Kalbim ağzımdan fırlayacaktı. Erken kurtulup eve dönmüş ve sürpriz yapmak için bana haber vermemiş miydi?	</p>
<p>	“Hayır,” dedi. Sesi neşeli olduğu kadar temkinliydi. “Dumanlı’nın babası burada ve yanında birini getirmiş. Dumanlı’nın babası mı? Yüzüm sapsarı kesilirken kendimi bir anda yerde buldum. Tam önümdeki çamur birikintisinin içine düşmüş olmam, o sırada umurumda bile değildi. “Peki Dumanlı’nın babası bizden ne istiyormuş?” diye sordum kısık bir ses tonuyla. Eğer Dumanlı bu kadar güçlü ve ezeliyse, o halde babası korkutucu olmalıydı.	</p>
<p>	Görünüşe bakılırsa Dumanlı... Şey... Burada başka biri daha var. Bir kadın, dişi bir ejderha. Dumanlı’nın nişanlısı olduğunu söylüyor ve bu konuda itiraz kabul etmiyor.”	</p>
<p>	Duyduklarımı anlamakta zorluk çekerek, ifadesizce telefona bakakaldım. Ayağa kalkarak arabaya doğru yürüdüm. “Eve gitmeliyiz. Eşyaları toplayın ve gidelim. Şimdi.”	</p>
<p>	İris beni duydu ve fısıltıyla “hoşça kal” dedi. Telefonu kapatarak anahtarları Delilah’a fırlattım. “Sen sür. Şimdi size anlatacaklarıma inanamayacaksınız. Kahretsin, ne düşüneceğimi bilmiyorum.”	</p>
<p>	Fakat eşyalarımızı toparlayıp, Belles-Faire bölgesine yola koyulduğumuzda ne düşündüğümü çok iyi biliyordum. “Dumanlı benimdi. O, bana ve Morio’ya aitti. İster istemez, pek alışık olmadığım ve hiç de hoşuma gitmeyen bir kıskançlık duygusu kendini göstermişti. O kadar sinirliydim ki; tek düşünebildiğim, bir an önce eve gitmem gerektiğiydi. Eve gitmek ve kocamı, ruh eşimi benden çalmaya çalışan o kaltağı dövmek istiyordum. Fakat bir sorun vardı; bir ejderhayı, pençelerini kocamın üzerinden çekmesi için nasıl ikna edecektim?	</p>
<p>	Çok dikkatli bir şekilde, dedi içimdeki ses. Çok dikkatli hem de.	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>