<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 19</h2>

    <p class="ilk-prgrf"><span class="ilk-hrf"> Y</span>ağmur durmaksızın yağarken eve vardığımızda, bizi yanan ışıklar karşıladı. Yağmur yağdığı zamanlar garaj yolunun çevresi çamur göletleriyle doluyordu, bu yüzden yola boydan boya çakıl döşememiz iyi olmuştu; Arabadan inerek eve baktım.	</p>
<p>	Morio elini sırtıma koymuştu. Hatta Trillian bile hislerimi anlamış olacak ki, elimi tutuyordu.	</p>
<p>	“Ne olursa olsun, Camille, sen bana aitsin. Kime bağlandığının bir önemi yok, sen ve ben her zaman beraber olacağız,” diye fısıldadı.	</p>
<p>	Morio bunu duymuştu. Trillian’a bakarak, “Biz de. Sen içeri gir. Biz stüdyoya gidip, senin konuşman bitene kadar orada takılacağız,” dedi. Roz ve Vanzir’in yanına gitti ve dördü birlikte, bölünmüş stüdyo daireye doğru yürümeye başladılar. Küçük ailemizdeki üye sayısı neredeyse iki katına çıktığı için sonradan eklenen odalar işe yarıyordu, iris, Bruce ve Delilah hala yanımdaydı.	</p>
<p>	“Gidip araziyi kontrol edeceğim,” dedi Delilah.	</p>
<p>	“Fakat geldiğimizde korumalar yerindeydi...” dedim, sonra durdum. Aslında bana Dumanlı’yla yalnız kalmam için fırsat tanıyordu. “Teşekkürler tatlım.”	</p>
<p>	İris, Bruce’un elini tuttu. “Biz arkadan geçip bir şeyler atıştıracağız. Sonra da Maggie’yi yatırmam gerek. Dumanlı, seni salonda bekleyeceğini söylemişti.”	</p>
<p>	Salonda; yatak odamızda değil. Bu pek iyiye işaret değildi. Derin bir nefes alarak merdivenlerden çıkmaya başladım. Adımlarım sağlam, omuzlarım dikti. Eğer haberler kötüyse; bunu bir D’Artigo kızına yakışır bir şekilde karşılayacak, kabullenip hayatımdaki diğer acılarla baş ettiğim yöntemle bunun üstesinden gelecektim. Yaşadığım kötü şeyleri bir kenara itip, yoluma devam etmekten başka seçeneğim yoktu.	</p>
<p>	Oturma odasını girdim. Salona açılan kapı aralıktı ve Dumanlı’nın kokusunu duyabiliyordum. Sedir, tarçın ve eski kütüphane tozu gibi kokuyordu. Kalbim göğsümde sıkışırken, kapıyı yavaşça iterek açtım.	</p>
<p>	Dumanlı, gözlerini kapıya dikmiş öylece duruyordu. Beni bekliyordu. Bana o kadar derin baktı ki, sanki milyonlarca yıldır bana bakıyormuş gibi hissettim. Dudaklarında muzaffer bir gülümseme belirirken, kollarını açtı.	</p>
<p>	“Camille, Camille’im. Geri döndüm.”	</p>
<p>	Tahmin ettiğim şeyi ima ettiğini umarak elimdekileri bırakıp kollarına atladım. Beni kucağına alıp havada döndürürken, şehvetli ve yumuşacık dudaklarıyla yüzümü öpücüklere boğuyordu. Boynuna tutunarak, beni sarhoş edici bir hızla döndürmesine izin verdim.	</p>
<p>	“Seni seviyorum, seni seviyorum. Eve geri döndüm,” dedi. “Camille’im, sana bizi hiçbir şeyin ayıramayacağmı söylemiştim.”	</p>
<p>	“Ben de seni seviyorum, fakat lütfen beni indirir misin?” Bana yaşattığı kısa atlıkarınca gezisinden sonra, zaten kendimden geçmiş olduğum için midem bulanmaya başlamıştı.	</p>
<p>	Aniden durdu ve iki kişilik kanepeye oturarak beni kucağına çekti. “Dumanlı, başımı, alnımı ve burnumu yumuşak bir şekilde öperken, başımı omzuna yasladım ve ona sarıldım.	</p>
<p>	“Yani kalıyor musun? Kuzey topraklarına geri dönmüyor musun? Ateşli Dudaklar’la  evlenmiyorsun, değil mi?” Sakin ve soğukkanlı davramnaya karar vermiştim, fakat yine de sesim çatallandı ve gözyaşlarına boğuldum.	</p>
<p>	“Tatlım, ah, aşkım.” Eliyle çenemi tutarak gözlerime baktı. “Seni ağlattım. Özür dilerim.” Gözyaşlarımı silerken, yüzündeki ciddiyet maskesi düştü ve aşık olduğum bu bin yaşındaki canavarın gözlerinden bin yıl geçti. “Hayır, seni terk etmiyorum. Seni bırakmayacağımı söylemiştim. Gerekseydi ailemle yollarımı bile ayırırdım. Fakat Ateşli Dudaklar’a evlilikten vazgeçmesi karşılığında bir bedel ödendi. Artık onunla ilgili hiçbir endişemiz kalmadı. Annem mutluluktan havalara uçmadı belki ama yine de o babam gibi biri değil.” Sesi kesilince başımı kaldırıp bulutlanan buz rengi gözlerine baktım.	</p>
<p>	“Ne oldu?” diye sordum, kucağından kalkarak. “İyi misin? Seni kovdular mı?”	</p>
<p>	Başını salladı. “Hayır. Hayır, aslında Ejderha Komitesi Gölge Kanat’la ilgili verdiğim bilgilere minnettar oldu ve bizi kutsadı. Kısaca, Ateşli Dudaklar’a parayı alıp çenesini kapatmasını söylediler.”	</p>
<p>	Benden sakladığı bir şey vardı. Hiç iyi olmayan bir şey. Sesinden ve yüzündeki rahatsız ifadeden bunu anlayabiliyordum. “Bana her şeyi anlatmıyorsun. Bana dürüst olmanı istiyorum. Başka sürpriz istemiyorum.”	</p>
<p>	Duygusallıklar diyarına yaptığım küçük gezintiden sonra, kararlılığım geri gelmişti. Derin bir nefes aldım. “Dumanlı, şeytanlar ve gulyabanilerle yüzleşirken, bizimle ilgili endişelenmeye gücüm yok.”	</p>
<p>	Yavaşça başını sallayarak onayladı. “Ne demek istediğini anlıyorum. Seni bu savaştan uzaklaştırmama izin vermediğine göre, söylediklerinde haklısın. Bu nişanlılığı sana daha erken anlatmalıydım fakat problem büyümeden önce ne yapacağıma karar verebileceğimi sanıyordum. Peki. Kendini hazırla. Beni huzursuz eden şey şu; çok güçlü bir düşman edindik ve bu yüzden senin için endişeleniyorum.” Kaşlarımı çattım. Bizden nefret etmeyen güçlü bir düşman var mıydı ki? “Harika. Bu sefer kimin kara listesindeyim? Ejderha Komitesi’nin senin tarafında olduğunu söylemiştin. Annen de bu durumdan mutlu olmayabilirdi, fakat sen demiştin ki... ah hayır.’ Elimi kaldırıp düğümlenen boğazıma götürdüm. “Lütfen baban deme. Babanla aranda ne geçti Dumanlı?” Hyto’nun kıçımda gezinen elleri yine aklıma gelmişti.	</p>
<p>	“Hyto Komite’den çıkarıldı ve annem onu boşadı. Sadece Komite’deki koltuğunu kaybetmekle kalmayıp, aynı zamanda aileden de atıldı. Artık çocukları üzerinde hiçbir hakkı yok ve çocuklarının ona kazandıracağı mevkileri de kaybetti. Annem zaten çok uzun zamandır bu adımı atmak istiyordu, bu da bardağı taşıran son damla oldu.”	</p>
<p>	Umursamaz görünen yüzünün arkasındaki korkuyu hissedebiliyordum. “Aman Tanrım, ne yaptı ki? Birinin Ejderha Komitesi’nden atılması zor değil mi?”	</p>
<p>	“Çoğu için öyle, evet. Fakat o bir beyaz kanattı ve orta kademedeki beyaz ejderhalar konseyde daha az söz hakkına sahiptir. Komite seninle olan evliliğime onay mührü vurunca, sinirlenerek Kanat Amiri’nden fikrini değiştirmesini talep etti. Daha da kötüsü; onu Komite’den attıklarında, onları reddetti.”	</p>
<p>	Neredeyse dilimi yutuyordum. “Kanat Amiri sizin kralınız mı?”	</p>
<p>	“Hayır, Kanat Amiri, Komite’deki başyargıç. Bu gibi durumlarda İmparator adına konuşma yetkisine sahip. Bizim kralımız yok. Babam Komite’yi reddedince, Kanat Amiri, ona annemin evini derhal boşaltmasını emrederek, onu bin yıl boyunca toplumdan dışladığını ilan etti.”	</p>
<p>	Birbirlerine saldıran ejderhaların görüntüleri beynimi doldurmuştu. Bir anda, burada kalıp, tüm bu yaşananlara tanıklık etmek zorunda bırakılmadığım için minnettar olduğumu hissetmiştim.	</p>
<p>	“Bu çok kötü bir şey. Birinin canı yandı mı? Kavga çıktı mı?”	</p>
<p>	Dumanlı yüzünü ekşitince yüzünü bir acı kapladı. “İstemediklerinden değil. Babam üzerime ateş fırlattı, fakat ben hışmından kurtulmayı başardım. Muhafızlar onu Komite kurallarına karşı gelmek suçundan tutukladılar. Komite’nin kutsal mekanında kimse ateş fırlatamaz. Asla. Sadece İmparator ve İmparatoriçe o hakka sahip.”	</p>
<p>	O kadar mutsuz görünüyordu ki onu kollarıma alıp öperek acısını dindirmek istiyordum, fakat ne yaparsam yapayım onun hissettiklerini hafıfletemeyeceğimi biliyordum.	</p>
<p>	“Çok üzgünüm, suçlu benim,” diye fısıldadım. Eğer Dumanlı benimle tanışmasaydı, babasıyla bu sorunları yaşamayacaktı. Onun yuvasını dağıttığım için kendimi sorumlu hissediyordum. Pencereye doğru yürüyüp, sonbahar gecesini izlemeye koyuldum. “Bunu telafi etmek için ne yapabilirim? Yapabileceğim bir şey olmalı, değil mi?”	</p>
<p>	Beni omuzlarımdan sıkıca kavrayarak, hızla kendine doğru döndürdü ve ona bakmam için zorladı. “Sen özür dilenecek bir şey yapmadın. Hem de hiçbir şey. Babam ve ben bu noktaya er ya da geç varacaktık. Bu kavganın temelleri uzun zaman önce, henüz ben Kuzey Toprakları’nı terk etmeden önce atıldı.”	</p>
<p>	“Ne demek istiyorsun?” Onunla kıyaslayınca kendimi çok genç hissettim. Aslında gerçekten gençtim. Kadın olarak olgunlaşmıştım, fakat Dumanlı’nın yaşadığı yıllarla kıyaslarsak hala çocuk sayılırdım.	</p>
<p>	“Kuzey Toprakları’nı terk etmemin sebebi, babamla yaşayabileceğini kavgaları engellemekti. Gençken ondan o kadar çok nefret ediyordum ki, onu öldürmek istiyordum. Fakat ejderhalar atalarını onurlandırmak için yetiştirilirler. Eğer gidersem her şeyin düzeleceğini düşünmüştüm. Belki değişir, kendi yanlışlarının farkına varır diye ummuştum. Fakat Hyto daha da kötüleşti. Hizmetçilerimizi kullandı, annemi defalarca tehdit etti. Annem çoğu zaman onu umursamasa da, tehditlerini gerçekleştireceğinden hep korkuyordu. Civardaki insan köylerini yağmalamayı ve talan etmeyi seviyordu. İnsanların evlerini yakıp, köydeki kadınlara tecavüz etmek ona zevk veriyordu.”	</p>
<p>	Titremeye başlamıştım. Hissettiklerim doğru çıkmıştı. O anda Dumanlı’yla ilk tanışmamı hatırladım. “Seni kaçırabilirdim ve o zaman beni hiç kimse durduramazdı,” demişti.	</p>
<p>	Babasının kanı onda da vardı fakat kendini kontrol etmek için elinden geleni yapıyordu. “Büyükbabanın insanlarla aynı cephede savaştığını söylemiştin. Babanın da öyle olduğunu sanmıştım.”	</p>
<p>	“Evet, Hyto savaşmıştı, fakat sadece korkak damgası yememek için. Cesur ve onurlu olan büyükbabamdı. Komite'de alınan karardan sonra Hyto’yu evlatlıktan reddetti ve... Beni varisi yaptı. Yani babam artık yapayalnız. Tüm ailesi ona yüz çevirdi. En az bin yıl boyunca Ejderha Sınırları’nda görünemez.” Bir an için sesi çatallandı. “Çok kötüydü, Camitle. Çok, çok kötü.”	</p>
<p>	Yumuşak bir şekilde sordum, “Büyükannen bu konuda ne düşünüyor? Hyto’nun annesi.”	</p>
<p>	Başını salladı. “Çok uzun bir süre önce öldü. Bir kırmızı sırtlı tarafından öldürüldü.”	</p>
<p>	Donup kaldım. Ona babasının bana söylediklerini anlatmalı mıydım? Bu, durumları daha da karmaşık hale sokar mıydı? Fakat ne olursa olsun durum daha da kötü bir hal alamazdı.	</p>
<p>	Derin bir iç çekerek, ona her şeyi anlattım.	</p>
<p>	 Ben Hyto’nun imalı tehdidini açıklarken, Dumanlı’nın buz grisi gözleri karbeyaza dönmüştü. Bileğimi kavradı. “Beni dinle. Kim olursa olsun, bir daha sana böyle bir şey söyleyen olursa, hemen bana anlatacaksın. Eğer Hyto bir daha sana yaklaşırsa, onu öldürürüm. Eğer sana bir daha dokunacak olursa, derisini canlı canlı yüzerim. Sakın bir daha benden bir şey saklama. Onu görürsen, onun hakkında bir şey duyarsan, bana söyleyeceksin. Anladın mı?” Sözlerini tamamlayınca hafifçe gürledi. Tam o anda ejderhaya dönüşeceğinden korkmuştum.	</p>
<p>	“Seni duyuyorum! Bileğimi bırak, dostum, canımı acıtıyorsun.”	</p>
<p>	Elini gevşetti fakat beni daha da yakınına çekti. “Babam gitmeden önce beni de seni de tehdit etti. Ejderhaların tehditlerini hafife almamak gerek Camille, ciddiyim. Eğer bir daha böyle bir şey olursa, bana söyleyeceksin.”	</p>
<p>	“Evet,” dedim, kucağına sokularak.	</p>
<p>	Dudakları benimkilerle birleşerek, ateşli bir öpücüğe dönüştü. Dili benimkini ararken, elleri de tüm vücudumda geziniyordu. “Seni istiyorum, seni şimdi istiyorum” dedi kısık sesle.	</p>
<p>	“Beni paylaşmak zorundasın,” diye fısıldadım. “Trillian’ı bulduk, bir sürü şey oldu. Sana hepsini anlatmalıyım.”	</p>
<p>	“Şimdi değil. Sana ihtiyacım var; seni istiyorum. Bacaklarını vücuduma sarmanı ve adımı haykırmanı istiyorum. Diğerini de istiyorsan, kabul ederim, fakat önce ben. Bu gece sana ilk önce ben dokunacağım. Anladın mı?” Babasına öfkeli, yaşadığı çatışmadan dolayı bastırılmış ve o kadar kararlı görünüyordu ki, tek yapabileceğim, isteklerini kabul etmekti.	</p>
<p>	Fakat tam odaya çıkacağımız sırada, Delilah odaya daldı. Yüzü çok solgun görünüyordu.	</p>
<p>	“Sizi rahatsız etmek istemezdim, ama ikiniz de gelseniz iyi olur. Dumanlı’nın, gömleğimin altından göğüslerimi okşayan eline baktı. Eteğimi kaldırarak, bacaklarımın arasında gezinen saçı, yeniden ayak bileklerine düştü. Yüzünde hayalperest bir gülümseme belirirken, “Anladığım kadarıyla, ikiniz arasında her şey yolunda,” dedi Delilah.	</p>
<p>	Evet, anlamında başımı sallayarak, Dumanlı’nın kucağından kalktım. “Her şey yolunda. Sorun nedir?”	</p>
<p>	“Misafirlerimiz var ve ikinizin de bu sohbete katılmanız gerekiyor. Çünkü şu ana kadar konuşulanlardan anladığım kadarıyla, durum biraz sıra dışı. Menolly’yi aradım. Kablosuz izleme birimi kurulmuş. O ve Chase eve dönmek için yoldalar.” Kapıya doğru yürürken kıkırdamaya başladı, Dumanlı, dostum, sanırım çadırını indirscn iyi olur.”	</p>
<p>	“Tavsiyen için sağ ol,” gülerek arkasından seslendi. “Yeniden evde olmak çok güzel,” diye yavaşça	</p>
<p>	ekledi.	</p>
<p>	Ona baktım. Ah Tanrım, haklıymış. Beyaz dar kot pantolonunun fermuarındaki görüntü, aklının nerede olduğunu açıkça ortaya seriyordu. “Birazdan mutfakta görüşürüz.” Gömleğimi ve eteğimi düzelterek, hiçbir şeyin belli olmadığından emin olup, kapıya doğru yöneldim.	</p>
<p>	Mutfağa girince, Aeval ve Titania’nın mutfakta oturduğunu gördüm. Morgaine ortalarda yoktu. Diğer bir tanıdık yüz kapının yanında duruyordu. Feddrah-Dahns. Mistletoe, tezgahın üzerinde duran peçete halkalarından birinin üzerine tünemişti, iris sessizce onunla konuşuyordu.	</p>
<p>	Maggie görünürde yoktu. Üçlü Bela’dan herhangi biri geldiğinde veya Kraliçe Asteria’nın ziyaretlerinde onu dışarı çıkarmıyorduk. Hiçbirimiz bunun nedenini bilmesek de hepimiz en doğru kararın bu olduğunda hemfikirdik. Onların gelmelerinin küçük kızımız için bir tehdit oluşturduğunu düşündüğümüzden, onu ya iris’in odasına ya da Menolly'nin evine saklıyorduk.	</p>
<p>	“Feddrah-Dahns!” Onu tekrar gördüğüme çok sevinerek, hemen koştum ve kalın boynuna sarıldım. “Seni gördüğüme çok şaşırdım.”	</p>
<p>	“Olanları duyunca daha da şaşıracaksın,” dedi. Sözleri tehdit içermemesine rağmen beni huzursuz etmişti.	</p>
<p>	Bir sandalyeye oturup, İris'in masaya koyduğu parmak izi kurabiyelerinden bir tane aldım ve içindeki reçeli yalamaya başladım. İki Peri Kraliçesine ne söylemem gerektiği hakkında bir fikrim yoktu. Dumanlı, yanıma gelerek sol tarafımdaki sandalyeye oturdu.	</p>
<p>	“Trillian ve Morio nerede?” diye sordum etrafa bakınarak.	</p>
<p>	“Stüdyodan eve doğru geliyorlar.” Delilah bir bardak elma şarabı uzattı. Sıcak bardağı tutup, şarabı yudumladım. “Roz ve Vanzir akşam yemeği almaya gittiler. Birazdan dönerler. Roz yolda olduklarını söylemek için aradı.”	</p>
<p>	Trillian ve Morio güçlükle yürüyerek içeriye girdiler. Trillian uzun uzun Dumanlı’ya bakarak sağ tarafıma geçip oturunca, Morio da onun yanına geçti. Dumanlı, Trillian'a hafifçe başını eğerek selam verince, Svartan da aynı şekilde karşılık verdi. Harika, yalnız kaldığımızda yine bir hormon savaşıyla baş etmek zorunda mı kalacaktık? Birbirlerini öldürmedikleri sürece sorun yoktu.	</p>
<p>	Onların hemen ardından Menolly ve Chase içeri girdi, beş dakika içinde de Roz ve Vanzir göründü. Hepimiz masanın etrafında toplanana kadar kimse pek bir şey söylemedi, iris herkese şarap bardaklarını, patlamış mısır kaselerini, kurabiyeleri ve şeytan ikizlerin getirdiği pizzayı dağıttı. Sonunda hepimiz yerleşince, Feddrah-Dhans başını omzuma yasladı.	</p>
<p>	Aeval konuşmaya başladı. Buraya sizinle, Tanaquar ve Asteria’nın, fanileri kullanarak ruh mühürlerinin toplanması ile ilgili uydurdukları saçma plan hakkında konuşmaya geldik. Bu resmen çılgınlık. Bunun olmasına izin veremeyiz. “Siz bunu nasıl öğrendiniz?” diye sordum, tam kurabiyemi ısıracağım anda donup kalarak.	</p>
<p>	“Ben anlattım,” dedi Feddrah-Dahns. “O kadar endişelendim ki, bilmeleri gerektiğini düşündüm.”	</p>
<p>	“Baban seni öldürecek!” Delilah, gözleri fal taşı gibi açılmış halde, eliyle ağzını kapattı. “O, yapılması gereken şeyin bu olduğunu düşünüyor.”	</p>
<p>	“Bazen, küçük kedicik, sağduyu sadakatten ağır basar. Özellikle de, sadakat yüzünden büyük bir hata yapılacaksa.” Tek boynuzlu at hafifçe kişnedi. “Evet, babam bana kızacak. Fakat sonunda benim haklı olduğumu anlayacağını umuyordum.”	</p>
<p>	“Tek boynuzlu at doğru söylüyor,” dedi Dumanlı. “Sağduyu, bazen, aile bağlarından önce gelmelidir.”	</p>
<p>	Ona baktım. Ona neler olduğunu anlatma fırsatım olmamıştı, fakat başını sallayarak  bana doğru eğildi ve fısıldadı, “İris olaylardan biraz bahsetti. Sadece ana hatlarını biliyorum ama şimdilik bu yeterli.”	</p>
<p>	Titania öne doğru eğilip, endişeyle yüzünü buruşturdu. “Camille, sen de oradaydın. Sevgili Tam Lin'imi gördün. Onda veya diğer fanilerde bir gariplik hissettin mi? Sıra dışı herhangi bir şey?”	</p>
<p>	İki tarafa olan bağlılığım yüzünden ne yapacağımı bilmiyor, olayların ne kadarını anlatmam gerektiğine karar veremiyordum. Zaten Feddrah-Dahns yapılacak olanı yapmıştı. Bundan sonra benim söyleyeceğim her şey, yangına körükle gitmekten başka bir işe yaramayacaktı.	</p>
<p>	“Hayır. Bunu düşünemeyecek kadar şaşkındım. Ayın Çocuğu Venüs’le konuşmak istiyordum, fakat henüz fırsatım olmadı.”	</p>
<p>	“Ben bir şeyler öğrenebilirim,” dedi Delilah. “Puma Sürüsü’yle bağlantılarım var.”	</p>
<p>	Titania ve Aeval gidene dek Delilah’ın bu küçük fikri kendine saklamış olmasını dileyerek ona baktım. Hızla, onları bu düşünceden uzaklaştıracak bir şeyler bulmaya çalıştım.	</p>
<p>	“Kraliçe Tanaquar’ın babamızla yattığını fark ettim. Bunu, bizi izlemek için yaptığını tahmin ediyorum. Tom, Ben ve Venüs’ü nasıl kullanmayı planladıklarını bilmiyorum, fakat çok şaşırdım.”	</p>
<p>	“Biz de çok şaşırdık, zaten o yüzden buradayız.” dedi Aeval. “Kraliçe Asteria titiz ve kuralcı olduğu kadar, zeki ve mantıklı da; o yüzden bakış açısındaki bu ani değişim oldukça garip. Soru şu ki, bizim bilmediğimiz ne biliyorlar ve bunu nasıl öğrendiler?”	</p>
<p>	Titania hafifçe iç çekti. “Onu, bu şekilde davranması için tehdit edip etmedikleri de ayrı bir soru.”	</p>
<p>	“Onu kim tehdit edebilir ki?” diye sordum. “O tanıdığım en güçlü varlıklardan biri.”	</p>
<p>	“Sana öyle görünüyordur,” dedi Aeval, “fakat cüce kraliçesinin bile arkasını kollaması gerek. Öteki Dünya’da güçlü periler var, hem de Dünyalı kraliçelerin yeniden uyanmalarından hiç mutlu olmayan periler. Bize güvenmiyorlar. Ayrıca, şüphesiz sizin burada yaptığınız işten ve cüce kraliçesiyle olan bağlantılarınızdan da haberleri var. Belki de ona şantaj yapıyorlardır.”	</p>
<p>	Kurabiyemi geri koydum. Şantaj. Trillian’ın düşüncesine oldukça yakın. Pek gerçekçi olmayan başka bir fikir daha aklıma gelmişti. “Büyülenmiş olabilir mi?”	</p>
<p>	Titania omuzlarını silkti. “Bilmiyorum, fakat pek ihtimal vermiyorum. Şantaj bana daha olası gibi geliyor.”	</p>
<p>	Menolly, tünediği yerden yavaşça onay verdi. “Büyük Bölünme sırasında dünyaları ayıran peri efendilerinin tümü henüz ölmedi. Peki, onlar dünyaları ayrı tutabilmek için ellerinden geleni yapmazlar mı? Mühürleri bir araya getirmenin, aradaki perdeyi yırtarak, dünyaları yeniden birleştireceğini biliyor olmaları gerek.”	</p>
<p>	Aeval gülümsedi. Bu merhametten tamamen uzak, acımasız ve soğuk gülümsemeyi hiç sevmiyordum. “Hatırlasanıza, mühürleri bir araya getirmekten değil, onları kullanmaktan bahsediyorlar. İkisi birbirinden tamamen farklı senaryolar ki, bir tanesinde muhtemelen hedef Titania ve benim.” 	</p>
<p>	“Aeval ve ben o zamanlar çok güçlü düşmanlar edinmiştik,” diye ekledi Titania. “Yaz ve kış orduları, yeni emre karşı savaşmak için birleşmişlerdi. Başımızdaki taçları almaya kalkışan herkesi yok etmiştik. Perilerden çok uzun zaman kan dökülmüştü. Katlettiklerimizin soyundan gelenler, halen Öteki Dünya’nın yolunda yürüyorlar. Onlar, yaşananları hatırlıyor ve bizden nefret ediyorlar.”	</p>
<p>	“Yani sizce peri efendileri, sonsuz bilgelikleriyle, hepinizi tehdit eden düşmana karşı birleşmek yerine, size karşı yeni bir savaş açarak, Keraastar Şövalyeleri’ni de bu savaşa dahil etmeye mi karar verdiler?” Bu düşünce beni kuşkulandırsa da, babamın halkının geri kafalı olduğunu ve yıllar boyu kin tuttuğunu biliyordum.	</p>
<p>	“Sanırım bu belirgin bir olasılık. Lethesanar’a bakın. Aveal ve bana karşı savaşmış olan efendilerden birinin torunu. Tanaquar, kardeşiyle kıyaslandığında daha mantıklı olabilir; fakat sizi temin ederim ki Üç Kraliçenin Sarayları’nı kendi isteğiyle paylaşmıyordur”	</p>
<p>	Delilah boğazını temizledi. “Bu soruyu daha önce sorduğumuzu sanmıyorum, fakat kapılar kalkıp, ülkeler yeniden birleşirse ne olacak? Büyük Bölünme sırasında çok büyük felaketler meydana gelmişti; yanardağlar patlamış, sarsıcı depremler ve gelgit dalgaları yaşanmıştı. Efsaneler. Dünyaların bölünmesine dayanan doğal afet hikayeleriyle dolu... fakat bu sefer ne olacak?”	</p>
<p>	Aeval kaşlarını çattı ve uzun tırnaklarından birini masaya vurmaya başladı. “Dürüst olmak gerekirse, bilmiyoruz. Evrendeki örtüde açılan delik ve çukurlar gibi, gerçeğin bulanıklığından ibaret olaylar yaşanabilir veya dünya çapında bir değişim gerçekleşebilir. Kimsenin neler yaşanacağını bildiğini sanmıyorum.”	</p>
<p>	“Büyük Bölünme’deki gibi doğal olmayan şekillerle kapıların yeniden kapanmasına izin veremeyiz.” Menolly yavaşça yere indi. “Ruh mühürlerinin geri kalanını da bulmalıyız. Fakat onları teslim etmeden önce, Tanaquar ve Asteria’nın herhangi bir planı olup olmadığına emin olmalıyız. Her iki şekilde de, bu karışıklığı kapıları parçalayarak düzeltebiliriz. Daha da önemlisi, Dünya’da Doğanlar’ın Kardeşliği gibi düşüncesizce davranan gruplarla baş etmeliyiz.”	</p>
<p>	Chase, tüm dikkati üzerine çektiği için midesi bulanmış gibi görünse de, konuşmaya başladı. “Dünyalı Periler ve Süper Kahramanlar saklandıkları yerden çıktıklarında tam bir balayı yaşanmıştı, fakat artık halk biraz korkmaya başladı. Bu konuda daha fazla ilerleme kaydettiğimizi zannediyordum, fakat...”	</p>
<p>	“Gerçekten öyle mi düşündün?” diye sordu Menolly. İğneleyici bir tonda konuşmuyordu. “Ben toplumun en alt tabakasını gördüm ve onlarla yaşadım. Bir bölgede bağnazlığı yok ettiğinizi zannederken, başka bir yerde tekrar çıkıyor.”	</p>
<p>	Chase iç çekti. “Evet, biliyorum. Fakat, çoğunluğun bu şekilde hissettiğine inanmıyorum. En azından hissetmediklerine inanmak istiyorum. Fakat içinde bulunduğumuz ekonomik krizle birlikte, insanlar daha özel muamele görmek için sızlanmaya başlıyorlar. İnsan hakları meselesi tekrardan gündeme gelmekte. Sadece bu sefer; siyahlar, kadınlar veya eşcinseller yerine, Süper Kahramanlar ve Periler mağdur durumda.”	</p>
<p>	“Buna inanırım,” dedim. “Müşterilerimden, yiyecek fiyatları, kira ve tıbbi masraflarla ilgili yeterince şikayet duymuştum. Perilerin işlerini ellerinden aldıklarını duysalardı, sarhoş olurlardı.”	</p>
<p>	Menolly başını salladı. “Biz onlar için eğlence kaynağıyız; fakat zihinlerinde, onlara kira ödemesi gereken bir kapı komşusu değiliz. Birçok insan özel güçlerimizin ölümsüzlüğü garantilediğini söylüyor, fakat vampirler bu kadar anlayışsız değiller. Buna rağmen diğer Süper Kahramanlar için bu hiç de kolay bir durum değil. Yerel marketteki işini kaybetmekten korkan biri için başka birşeye inanmak çok zor. Peki ne yapıyoruz?”	</p>
<p>	Bir not defteri çıkardım ve endişelendiğimiz konuları yazmaya başladım. İ”lk olarak, Gölge Kanat. Sonrasında Keraastar Şövalyeleri geliyor. Safkan İnsan topluluğu ile yaşanabilecek potansiyel problemleri de listeye ekle. Nereye vardık?”	</p>
<p>	Fırtınalı zamanlar. Titania ayağa kalktı. Sabahın Kraliçesi ışıltılı ve güzeldi ve Büyük Bölünme sırasında kaybettiği güçlerini geri kazanmıştı. Saçları parlıyordu ve gözleri daha önce hiç görmediğim kadar netti. Bize kibarca gülümsedi. “Sıra ziyaretimizin sebebini açıklamaya geldi. Size taraf değiştirip, Dünyalı Peri Sarayları’na bağlanmanızı teklif ediyoruz.”	</p>
<p>	Konuşmaya çalıştığım anda elini kaldırdı. “Biliyorum, Morgaine sizi bunun için ziyaret etmişti, fakat bizim iznimizi almamıştı. Onunla geliş sebeplerimiz aynı değil. Olayın bağlandığı nokta şu ki; mühürlerin, peri veya insan, hiç kimse tarafından kullanılmasına izin veremeyiz. Eğer Morgaine bunu anlamazsa...” Sesinde tehdit vardı.	</p>
<p>	Aeval düşüncelerini toparladı. “Eğer Morgaine bizim gibi düşünmezse, o zaman Titania ve ben, düşünmesi için gerekeni yapacağız. Gerçek şu ki, efsanelerden anladığımıza göre, hiç kimse hepimizi tehlikeye atmadan ruh mühürlerini kullanmayı başaramaz. Daha fazla şey öğrenene kadar, Asteria'ya ruh mühürlerini teslim etmeyeceğinize dair bize söz vermenizi istiyoruz. Onları bize vermenizi de istemiyoruz; sadece saklayın ve güvende tutun.”	</p>
<p>	Onlara uzun uzun baktım. Ciddi görünüyorlardı. Delilah ve Menolly’ye bakınca yüzlerindeki kararsızlığı fark ettim. Tekrar Titania’ya döndüm. “Bunu kendi aramızda görüşmek için biraz zaman isteyebilir miyiz? Bir karara varınca size ulaşacağız.”	</p>
<p>	“Sallanmayın” dedi Aeval. “Birçok şey buna bağlı. Ayrıca aile bağlarınızın, gerçekleri görmenizi engellemesine izin vermeyin.”	</p>
<p>	Kapıda duran Titania’nın yanına gitti. Bir kez daha, güzelliği karşısında büyülenmiştim. Yürüyen bir gölge sütunu gibi ince örümcek ağlarıyla ve gecenin kadife siyahı ile kaplıydı. Yüzü neredeyse benimki kadar solgundu ve damarlarında akan kraliyet kanı, duruşuyla kendini belli ediyordu.	</p>
<p>	Bakışlarımı yakaladı. Aniden sesi, yüksek sesle konuşurmuşçasına kafamın içinde yankılanmaya başladı.	</p>
<p>	“Camilie, Siyah Tek Boynuzlu At'ı kurban ettin. Onun yeniden doğabilmesi içine ne gerekiyorsa yaptın. Döngünün doğasını anlıyorsun. Anne Ay görev için hiç tereddüt etmeden seni seçti. Çok değerli bir rahibe olacaksın, fakat elde ettiğin fırsatları çağ dışı bir adanma ve sadakat uğruna geri tepme. Eski haline asla geri dönemezsin.”	</p>
<p>	Etrafa bakındım, fakat kimse onu duymuş gibi görünmüyordu. Geri dönerek, o ışıldayan gözlere baktım ve gecenin büyüsünün bedenimde yükseldiğini hissettim. “Anlıyorum,” diye düşünerek karşılık verdim. “İsteğinizi reddetmiyoruz. Size bunun sözünü veriyorum. Görmezden gelemeyeceğimiz kadar çok şey yaşadık.” 	</p>
<p>	Neredeyse fark edilmeyecek bir şekilde, başıyla onayladı ve son bir düşünce yolladı. “Unutma, sana bir iyilik borçluyum. Bizim sarayımıza geçerseniz, bunun karşılığını alarak, Morgaine’nin sarayı yerine benimkine alınacaksınız. O akrabanız olabilir; fakat dikkatli davranarak, doğru bir iş yapmış oluyorsunuz. O, gereğinden fazlasını, gereğinden hızlı bir şekilde almayı sever.” Bu düşüncelerin ardından bizlerle vedalaşarak arka kapıdan çıkıp gittiler.	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>