<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 7</h2>

    <p class="ilk-prgrf"><span class="ilk-hrf">B</span>en üç ejderhanın kaybolmadan önce durdukları yere bakarken, Morio, iris ve Delilah odaya daldılar. Titreyerek uzun bir nefes alıp onlara döndüm, “Duydunuz mu?”	</p>
<p class="dvm">	“Engel olamadık,” dedi iris, Morio’nun tuttuğu çay tepsisine uzandı. “Biraz sakinleşmen için sana Tatlı Çiçek çayı yaptım. Tanrı biliyor ya, onlarla sadece birkaç dakika aynı odada bulunmama ve hiç konuşmama rağmen, benim bile sinirlerim gerildi.”	</p>
<p>	Delilah kanepenin koluna oturdu. “Eğer onun geri gönderemezlerse, ne yapacaksın?”	</p>
<p>	Ona bakabilmek için başımı çevirdim. “Durumu o noktaya getirme. Dumanlı geri dönecek. Biliyorum. Dönmesi gerek.” Sallanan sandalyeye gömülüp, başımı ellerimin arasına aldım. “Bu kadarı çok fazla. Babası tam bir ucube. Bana dokunduğunda, tecavüze uğramama veya akşam yemeği olarak yenmeme, hatta ikisine birden ramak kaldığını hissettim. İnsanlardan nefret ediyor ve anladığım kadarıyla perileri de aynı kategoriye koyuyor. Bana bakışı...” O soğuk, zampara bakışları hatırlayınca tüylerim ürperdi. “Beni öldürüp kemiklerimi kürdan niyetine kullanabilirdi, bundan da en ufak bir pişmanlık duymazdı.”	</p>
<p>	“Eğer sana zarar verecek tek bir harekette bile bulunsaydı, hemen oraya gelirdim. Zaten Dumanlı da buna izin vermezdi.” Morio arkamda durup omuzlarımı okşuyordu. “Seni seviyor.”	</p>
<p>	“Bize bağlı ve bizi yarı yolda bırakmayacak. Fakat Ateşli Dudaklar beni hiç sevmiyor ve Dumanlı’yı elimden almak istiyor. Sanırım o bir altın ejderha ve bu da demek oluyor ki...Aslında ne demek olduğunu bilmiyorum, fakat Hyto için bunun önemli bir şey olduğu kesin.”Yüzümü ekşittim. Onun adını ağzıma almak bile kendimi kirli hissettiriyordu.	</p>
<p>	“Sakin ol,” dedi iris. “Sana çay koyayım. Ayrıca evet, haklısın. O bir altın ejderha ve altın ejderhalar hiyerarşik düzenin ikinci basamağında yer alır. Gümüşlerse, ejderha efendilerin en güçlü olanlarıdır.”	</p>
<p>	Kafam karışmış gibi görünüyor olmalıydım ki, hafif bir iç çekti. “Dumanlı, sana, geçtiğimiz aylar boyunca hiçbir şey anlatmadı mı?” Çayları dağıtıp, elinde kendi fincanıyla iskemleye oturdu.	</p>
<p>	“Sormayı hiç düşünmedim,” dedim.	</p>
<p>	“Ejderhalar otoriter bir kast sistemi içinde yaşar. Üst veya alt sınıftan bir ejderhayla evlenebilirsin, fakat eğer alt sınıfa mensupsan, üst sınıftan biriyle evlensen bile konumun aynı kalır. Fakat ne kadar çok üst sınıftan ejderhalarla evlilik yapan çocuğun varsa, konsey iyinde o kadar çok ekstra puan kazanırsın. Oldukça karmaşık, ancak onların bunu çözmelerine yetecek kadar uzun yılları var. Kısaca özetlemek gerekirse; Dumanlı en üst kademeye mensup ve İmparator Ejderhaların arasında. Daha yüksek bir konuma çıkamaz. Fakat babası beyaz ejderha olduğundan dolayı; eğer Dumanlı, kendisinden daha yüksek sınıftan biriyle evlenirse, babasının saygınlığı artacak.”	</p>
<p>	“Dumanlı, İmparator sınıfına mı mensup?” Eğer gümüş ejderhalar, ejderha toplumunun en üst kademesindeyse, o zaman Dumanlı’nın melez oluşundan dolayı annesinin rütbesini alması oldukça anlam kazanıyordu.	</p>
<p>	“Evet, annesinin kanından dolayı. Çocuklar, ailedeki en yüksek sınıfa dahil olan kişinin statüsünü alır. Dumanlı ve onun annesinden olan kardeşleri, en üst yönetim sınıfına mensup.Babası, sistemin birkaç basamak altında. Siyah ejderhalar, kast sisteminin dışında yaşayan tek ejderha grubudur ve onlar özel yeteneklerinden dolayı, kendi aralarında ayrı bir hiyerarşiye sahiptir.”	</p>
<p>	Tüm bu bilgileri kafamda netleştirmeye çalıştım.	</p>
<p>	“Daha önce sormam gerekirdi, fakat bu kadar karışık bir toplumsal yapıya sahip oldukları hiç aklıma gelmemişti.” Buharı tüten çaydan bir yudum aldım. Tatlı Çiçek çayının kokusu ve verdiği his anında işe yaradı ve beni sakinleştirmeye başladı. ‘‘Sanırım ejderhaların kurallarından çok, şeytanlarınkine yoğunlaşmıştım.”	</p>
<p>	İris homurdandı.” Güven bana, bu henüz hiçbir şey. Ben Kuzey Topraklarında yaşarken, ejderhalar hakkında bilmem gerekenlerden çok daha fazlasını öğrenmiştim; özellikle de beyaz ejderhalar hakkında. Birbirlerine çok yakınlar ve onlarla karşı karşıya kalmanın bir bedeli var. Dumanlı’nın annesi gibi gümüş olanlar saygındır ve genelde verdikleri sözleri tutarlar. Beyazlar kadar tehlikeli değiller; en azından onları kızdıracak bir şey yapmadığın sürece. Bir düşünsene, altın kanatlar ve yeşil sırtlılar Kuzey Toprakları’nda yaşamamalarına rağmen gümüşlere çok benziyor. Fakat beyazlar, çivitler ve kırmızılar, tamamen bambaşka.”	</p>
<p>	“Yani tüm ejderhalar Kuzey Topraklarında yaşamıyor, “dedi Delilah, meyve sepetini önüne çekip meyveleri karıştırarak. iris sağlıklı bir yaşam sürüyordu ve kardeşimin de abur cubur yeme alışkanlığını kontrol altına almaya çalışıyordu, fakat pek işe yaradığı söylenemezdi. Her zamanki gibi Delilah burun kıvırıp, sepeti itti. “Sanırım hiç kurabiye kalmadı.” İris derin bir iç çekti. “Daha sonra biraz pişiririm. Kızım... Neyse, boş ver. Fakat soruna cevap verecek olursam; hayır, kırmızı sırtlılar ve altın kanatlar Güney Toprakları'nda yaşıyor. Çivitler ve yeşil sırtlılar ise... Aslında onların tam olarak nereden geldiklerini bilmiyorum, fakat siyah ejderhalar genel olarak gökyüzünde bulunuyor.”	</p>
<p>	“Ve beyaz ejderhalar tehlikeli,” dedim, Delilah’ın üzgün ifadesine sırıtarak; zira meyve sepetine tekrar göz atarken başını sallıyordu.	</p>
<p>	“Beyaz ejderhalar kesinlikle en değişken ve açgözlü olanları,” iris devam etti, “bu yüzden Dumanlı ile ilk tanıştığımda, onun davranışlarını gözlemlemiştim. Melezler, tıpkı Periler gibi iki taraftan birine veya her ikisine de benzeyebilir. Fakat Dumanlı birçok kez kendini bize ispatladı. Her ne kadar biraz benmerkezci ve serseri bir yanı olsa da, annesinin kanı kendini gösteriyor.”	</p>
<p>	Bana onun çocuğunu doğurmamın bir yolunu bulduğunu söyledi. Aniden ağzımdan kaçırdım.	</p>
<p>	Morio ve Delilah bana, sanki deliymişim gibi baktılar.	</p>
<p>	İris çayından bir yudum alıp, fincanı masaya koydu ve kollarını kavuşturdu. “Bununla ilgili gerçekten biraz bilgi almam gerek.”	</p>
<p>	Devam etmek için beni beklediklerini söyleyebilirdim, fakat küçük sırrımı ağzımdan kaçırdıktan sonra başka ne söyleyebileceğime dair hiçbir fikrim yoktu. Bildiğim tek bir şey vardı, o da bu konuyla ilgili ne yapmam gerektiği hakkında hiçbir şey bilmediğimdi.	</p>
<p>	Odayı sessizlik kapladığı sırada kapı hızla açıldı. Vanzir; onun hemen ardından da Roz içeri girdi. Günlerdir hiç uyumamış gibi görünüyorlardı.	</p>
<p>	“Dostlarım, neredeydiniz?” dedim konuyu değiştirmek isteyerek. Şu anda Dumanlı,ejderha babası, nişanlısı ve çocuktan oluşan bu sohbet, başımı ağrıtmaya başlamıştı ve şeytan ikizler, bana, sohbetten kurtulabilmek için iyi bir bahane sağlamışlardı.	</p> 
<p>	“Buradan başka mı? Stacia’nın bulunduğu yer hakkında ipucu arıyorduk.” Vanzir kanepede Delilah’ın yanına oturdu ve arkasına yaslanarak bacaklarını iyice açtı. Neden bütün erkekler bacaklarının arasında tenis topu taşırmış gibi davranıyorlardı?	</p>
<p>	Yine de Gulyabani Kral Jareth’ı oynayan David Bowie kadar tatlıydı. Kısa ve dik saçlarının rengi, sarsıcı bir şekilde açılmıştı. Vücudunun tüm hatlarını ortaya çıkaran dar, deri pantolonlar giyiyordu. Gözlerimi kırpıştırdım. Belki de gerçekten öyle oturması gerekiyordu. Vanzir kadınları ve erkekleri tavlayabildiği müddetçe, tatmin olacağa benziyordu.	</p>
<p>	Roz’un üstünde, toz içindeki cephaneliğini vardı. Ağır yeleğini çıkarıp dikkatlice sandalyenin arkasına asarken, cehennemden çıkmış gibi görünüyordu. Cephaneliğin üzerindeki sihirli ve teknolojik silahları düşünürsek, kazara patlamaya sebebiyet vermemek için gösterdiği özene minnettardım.	</p>
<p>	Sandalyeye oturup yanıma yayıldı. Simsiyah kot pantolonunu ve belirgin karın kaslarını gösteren file bluzunu giymişti. Ah tabii, böylesine mükemmel kötü erkek görünümünü ancak bir karabasan elde edebilirdi. Onu izlediğimi fark edip bana yavaşça göz kırptı ve endişeli bir biçimde etrafa bakınmaya başladı. “Dumanlı nerede?”	</p>
<p>	Sırıttım. “Neden sordun? Seni yine dövmesinden mi korkuyorsun?”	</p>
<p>	Roz homurdandı, fakat olanları ona unutturmaya hiç niyetim yoktu. Dumanlı, Roz’u öyle bir dövmüştü ki karabasanın vücudundaki morluklar iki hafta boyunca geçmemişti.	</p>
<p>	Fakat bu sayede yaralı egosunu iyileştirmiş ve ellerini üzerimde dolaştırmaması gerektiğini anlamıştı.	</p>
<p>	“Bana tuzak kuruyorsun, değil mi? “Yalvaran gözleriyle bakınca yumuşadım.	</p>
<p>	“Endişelenme. Dumanlı bir süreliğine uzağa çağrıldı.” Gülümseyip hemen tekrar ciddileştim, “Babası onu almaya geldi. Anlaşılan yarım kalan bazı işleri varmış. Babası tam bir ucube ve güvenilmez herifin teki. Dumanlı’nın başka çaresi yoktu, gitmek zorundaydı. Elinden geldiğince çabuk geri dönecek.”	</p>
<p>	“Kertenkelenin ailesi mi varmış? Hem de onu hizaya sokabilen bir aile?” Roz ürperdi. “Onların kara listesine girmek istemezdim.”	</p>
<p>	“Ben zaten o listedeyim,” diye mırıldandım. “Peki, Kemik Öğütücü ile ilgili ne haberler var?”	</p>
<p>	“Daha önce edindiğimizden fazlası yok. Aldığımız bilgi doğru çıktı. İnsan görünümüne bürünüp, çok uzun boylu ve kaslı bir safkan kadına dönüşebiliyor. Muhtemelen şu anda da dönüşüp, izini kaybettirmek için saklanıyordur” 	</p>
<p>	Onu bulduğumuz zaman, doğal görüntüsüyle yüzleşeceğimizi hissediyordum ve bu gerçekten korkunç bir şeydi. Hatta Öteki Dünya yaratıkları kadar korkunç. Doğal formundayken gövdesi ve başı bir kadın insan, fakat vücudunun geri kalanı altı metre uzunluğunda yıkıcı ve devasa bir anakondaydı.	</p>
<p>	Vanzir, iris’in verdiği fincanı aldı. Tabağını dizinin üzerine yerleştirip, sıcak çayını yudumladı. “Carter’ın her yerde antenleri var. Ona yaklaştığımızı düşünüyor, fakat şu ana kadar bizden kurtulmayı başardı. Ya çok güvenli bir eve, ya da onu arayanlardan gizlenmesini sağlayan özel bir yeteneğe sahip. Hiçbir nöbetçi, onu ortaya çıkarmayı başaramadı.”	</p>
<p>	 Dudağımı ısırdım. “Bu hiç iyi değil. Peki ya onu içeride tutan yarı şeytanla ilgili herhangi bir şey var mı?”	</p>
<p>	“Hayır, yok. Gelen tüm şeytanlar, en azından ağın içine dahil olanlar bu konudan sorumlu tutuluyor. Bir yerlerde bir yarı şeytan var ve bu yarı şeytan gizlice Dünya’ya girerek her şeyi ayarladı. Carter’ın bunun peşinde de ajanları var.” 	</p>
<p>	Bitkin bir şekilde fincanımı masaya koydum. “Nerede olduğunu ve ne yapmaya çalıştığını öğrenmek zorundayız. Eğer ortalıkta serbestçe dolaşmasına izin verilirse, yakında çok zararla karşılaşırız.”	</p>
<p>	“Sence değişen sınır enerjisiyle onun herhangi bir ilgisi var mı?” diye sordu Roz’un yanında oturan İris. Roz, ona yavaşça göz kırptı. Karabasan, aramızdaki tüm kadınları yatağa atmaya çalışmış, fakat bir tek Menolly’yi elde edebilmişti.	</p>
<p>	 “Sanırım bu bir ihtimal.” Morio hızla pencereye doğru yürüdü ve dışarıyı seyretmeye başladı, “Kemik Öğütücü Stada bir lamia, ki bu da onun Karvanak’tan çok daha güçlü olduğu anlamına geliyor ve onu yenilgiye uğratmak için hangi büyünün gerektiğini biliyoruz. Bu kavgada az kalsın Chase ve Zach’i kaybediyorduk.Onun ne tür bir büyü kullandığını bilen var mı? Ya da kendi gizli yetenekleri dışında büyü yapabiliyor mu?”	</p>
<p>	 Delilah aniden kalkarak mutfağa daldı ve mutfak dolaplarından gelen kapak sesleri duymaya başladık. Bir paket Cheetos’la geri döndü. Elindeki hazinesiyle kanepeye oturdu.	</p>
<p>	Roz omuzlarını silkti, “Bu, bilmediğimiz bir diğer şey. Vanzir’e döndü, Sence Carter, onun büyü yetenekleriyle ilgili bir şeyler biliyor mudur?”	</p>
<p>	“Bence bilseydi bize söylerdi, ama yine de Carter’ı arayıp bunu sorarım. Burada bekle,” dedi şeytan ve mutfağa yöneldi.	</p>
<p>	Peynirli cipslerden parmakları turuncuya bulanmış olan Delilah saate baktı, “Dahnsburg’a gitmek için ne zaman yola çıkıyorsunuz?”	</p>
<p>	Morio dolgun yastıklı sandalyede yanıma oturunca, başımı onun omzuna yaslayıp gözlerimi kapattım. “Bu gece, Menolly uyanınca gitmek istiyorum. Delilah, biz geri dönene kadar her şey sana emanet, fakat ne zaman geri döneceğimiz belli değil. Oraya varır varmaz kapıdan geçeceğiz. Karadan yolculuk etmek için kesinlikle zamanımız yok.”	</p>
<p>	Öteki Dünya’ya gitme düşüncesi beni hem çok heyecanlandırıyor hem de korkutuyordu. Lamia şehirdeyken, burada zaman harcayamazdık. Üstelik Dumanlı, Kuzey Toprakları’ndayken yenik düşeceğimden endişe ediyordum. Fakat ekinoks yaklaşırken Öteki Dünya’ya gidip Trillian’la buluşmam gerekiyordu ve onu eve geri getirmeyi her şeyden çok istiyordum.	</p>
<p>	“Biz yokken Maggie’ye sen bakacaksın,” dedi iris Delilah’a. “Sen ve Menolly. Öteki Dünya’da ilgilenmem gereken bazı olaylar var ve Camille’le Morio’yu da yanıma alabilirim.Böylesi daha güvenli olur. Roz ve Vanzir burada olacaklar. Ayrıca Shamas ve Chase de, tabii Chase’i işinden çekip alabilirsen.”	</p>
<p>	“Keşke Zachary tekerlekli sandalyeden kurtulabilseydi,” dedi Delilah. “Bu kadar zamandır yatalak olduğuna inanamıyorum. Karvanak az kalsın belini kırıyordu.”	</p>
<p>	“Karvanak omurgasını kırmamış olabilir, fakat onu komiteden uzun bir süre uzak tutmaya yetecek kadar çok kemiğini kırdı. Zaten bir puma adamla baş etmek pek de kolay bir iş değil.Hayatta kaldığına şükrediyorum,” dedim.	</p>
<p>	Yorgun bir halde diğerlerine baktım. “Tamam. O zaman, güneşin batışından kısa bir süre sonra, Menolly uyanır uyanmaz yola çıkacağız. Anne Ay hazır olmadan geri dönebilmeyi umuyorum, fakat dönemeyebiliriz. O yüzden Menolly’ye birkaç gece izin alıp evde kalmasını söyle. Çünkü sen muhtemelen dışarıda, kedi formunda dolaşıyor olacaksın. Ayın hareketinden kaçınma gibi bir şansımız yok.” Yorgun ve uykulu bir şekilde Morio’ya döndüm. “Üzerimizi değiştirip eşyalarımızı hazırlasak iyi olacak. Yola çıkmadan önce kısa bir şekerleme yapmak istiyorum.”	</p>
<p>	Biz orada dururken Vanzir geri döndü. Solgun yüzü beni endişelendirmişti. Bir şeyler olmuştu ve iris de bunun farkındaydı.	</p>
<p>	“Neler oluyor?” diye sordu, “Carter sana bir şeyler söyleyebildi mi?”	</p>
<p>	Vanzir başını salladı. “Evet, bir şeyler daha öğrenmeyi başarmış, fakat eminim ne olduğunu duymak istemezsiniz.Bilgi, Stacia’mn dosyasında saklıymış. Gölge Kanat onun geçmişi ile ilgili her şeyi saklıyor, çünkü Stacia onun generallerinden biri; fakat Carter bilmek istediklerimizi öğrendi. O kaltak, bir büyücüymüş.”	</p>
<p>	“Büyücü mü?” Gözlerimi kırpıştırıp ve bilincimi kaybederek kanepeye devrildim. “Kahrolasıca orospu çocuğu. Ölüler Diyarı’ndan gelen yaratıklarla da bu sorunlarıyaşadığımıza şaşmamalı.”	</p>
<p>	Bu hiç iyi değildi. Hem de hiç. Stacia’nın bir şeytan generali olduğu gerçeği işimizin oldukça zor olduğunu gösteriyordu. Cephaneliğini büyüler ve ateş güçleri ile doldurup, Morio’yu ve beni küçük bir sihirli hamleyle yok edebilirdi.	</p>
<p>	“Peki şimdi ne yapacağız?” Roz öne doğru eğilip, dirseklerini dizlerine dayadı ve ellerini birbirine kenetledi. “Bu çok kötü bir haber. Keşke Dumanlı burada olsaydı.”	</p>
<p>	“Sence yine de gitmeli miyiz?” Morio’ya döndüm. “Bu durum her şeyi değiştirir.”	</p>
<p>	“Gitmelisin; Trillian seni bekliyor,” dedi Delilah. “Üstelik sadece birkaç gün kalacaksın. Haftalardır Stacia’yı arıyoruz. îki üç gün, pek bir şey değiştirmeyecektir.”	</p>
<p>	“Umarım haklısındır.” Bir an tereddüt ettim, fakat sonra iris’e döndüm, “Sen ne düşünüyorsun? Senin içgüdülerin genellikle doğru çıkıyor,” dedim.	</p>
<p>	İris dudaklarını büzdü ve sessiz olmamızı işaret etti. Sandalyenin kenarına oturduğunda transa gireceğini anlamıştım. Talon-haltija, derin düşüncelere daldığı sırada, aurasındaki akıntılar beni de çekmeye başladı. Kararsız kalarak kendi enerjimle onunkine dokundum.	</p>
<p>	Enerjilerimiz birleştiği anda nefesi kesildi ve beni hızla kendi dünyasına çekti.	</p>
<p>	Karlı bir dağın tepesinde, kar fırtınasının ortasında duruyorduk. iris, gece mavisi rengin, kalın ve uzun bir cekete sarınmıştı ve saçlarını kürklü bir kapüşonla örtmüştü. Alnının tam ortasında kobalt mavisi bir yıldız ışıldıyordu. Daha önceden de orada mıydı yoksa alnına sonradan mı eklenmişti bilmiyorum, fakat yıldız, iris’in kalp atışlarıyla titriyor ve gücüyle parlıyordu.	</p>
<p>	Gözlerini kaldırıp benimkilere baktı ve kendimi bir buğu, sis ve buz girdabının içinde buldum, iris’in gücü beni kaplamış, dizlerimin üzerine düşürmüştü. Yoğun karların içine yığıldım. Islak ve yoğun kar çok geçmeden buz tutacaktı. Soğuk ve nem derime işlerken, gözlerimi bir anda periye dönüşen bu kadından alamıyordum.	</p>
<p>	iris ellerini uzattığında, avuçlarının ortasında mavi, kristal bir top duruyordu. Bu, Öteki Dünya’dan istediği kristal Aqualine idi. Ben ayağa kalkmaya uğraşırken o, parmaklarıyla topu kavrayıp gözlerini kapattı ve duyamadığım bir şeyler mırıldanmaya başladı.	</p>
<p>	Tam o anda kocaman bir gölge, dağı kaplamaya başladı. Beyaz kırların üzerinde kapkara parmaklar gibi sürünüyordu. Gölge görüş açımı kapatmaya başladığında, içimden bir ses ondan kaçmam gerektiğini söyledi; fakat hareket edemiyordum. Gölge bulunduğumuz yere yaklaşırken, Iris’in gözleri tekrar açıldı ve bir elini kaldırıp yaklaşan karanlığa doğru uzattı.	</p>
<p>	“Pysayttaa!” Sesi öyle güçlü ve netti ki, gölge olduğu yerde durdu, iris bir adım ilerledi ve sesi, karların arasında bir gök gürültüsü gibi gürledi. “Geri çekil. Mağarana geri dön, karanlığın yaratığı. Buluşma saatimiz henüz gelmedi”	</p>
<p>	Ben seyrederken, gölge geri çekilmeye başladı ve dağa doğru yükselirken titrek ve üzgün iç çekişleri duyuldu. Iris’e ne olduğunu sormak için döndüm, fakat o tekrar kristal topa odaklanmıştı. İri kar taneleri hızla düşmeye başlarken gözlerimi açtım ve kendimi oturma odasında, kanepede uzanmış halde buldum.	</p>
<p>	“Camille, iyi misin?” Ben doğrulmaya çalışırken. Delilah üzerime eğiliyordu. “Bayıldın.”	</p>
<p>	Ayaklarımı yere basıp, gözlerim Iris’i arayarak öne doğru uzandım. Halen sandalyede gözleri kapalı bir şekilde oturuyordu, fakat ben onu izlerken uyandı ve esneyerek gerindi.	</p>
<p>	Bana sessiz kalmam için yalvaran, uzun bir bakış attı. Orada her ne olduysa, aramızda bir sır olarak kalmasını istiyordu.	</p>
<p>	“İyiyim,” dedim, iris arkadaşımızdı ve bunun gizli kalmasını istiyorsa kalacaktı; tabii bu sır bizi ve şeytanlara karşı olan savaşımızı kötü yönde etkilemediği sürece. “Sanırım sadece yorgunum, iris, ne gördün?”	</p>
<p>	Talon-haltija’nın yüzüne bir rahatlama gelince elbisesinin eteğini düzeltti. “Gitmeliyiz. Öteki Düııya'da, burada yaptıklarımızı etkileyecek şeyler oluyor. Trillian’ı geri getirmeliyiz; onu kaybetmeyi göze alamayız. Ayrıca Camille, Öteki Dünya’da seni bekleyenler var. Hem seni hem de Morio'yu. Bu yolculuğa çıkmalısınız. Çok büyük değişiklikler oluyor ve kendimizi bunların tam ortasında bulacağız.”	</p>
<p>	“Sanırım bu sorularımı cevapladı,” dedim. “Peki, o halde, Menolly ile konuştuktan sonra yola çıkacağız. Delilah, akşam yemeğini sen hazırlayabilir misin? Üçümüz bu gece kapılardan geçeceksek, dinlenmeliyiz.”	</p>
<p>	Delilah başını sallayıp kalkmama yardım etti. Morio ile şekerleme yapmak için merdivenlerden üst kata çıkarken, iris ve beni takip eden gölgeyi düşünmeden edemedim.	</p>
<p>	Fakat o gerçekten de benim peşimden mi gelmişti? Daha detaylı düşününce, yaratığın aslında doğrudan iris’i hedef aldığını hissettim. Peki iris’in söyledikleri ne anlama geliyordu? Geri çekil. Mağarana geri dön, karanlığın yaratığı. Buluşma saatimiz henüz gelmedi.	</p>
<p>	Yaratığın iris’ten istediği neydi? Ayrıca neden içimde yaratıkla daha önce karşılaştığıma dair bir his vardı? Kemik Öğütücü ve dağdaki gölge ile ilgili düşünceleri kafamdan atmaya çalışarak, Trillian’a odaklandım. Eve ve bana geri dönüyordu. Fakat tüm mutluluğumun yanısıra ufak bir şüphe dalgası beni sarıyordu. Ya Morio ve Dumanlı’yla evlendiğimi öğrendiğinde çıldırırsa? Ne yapacaktı? Ayrıca buna tahammül edemeyeceğini söylerse ben ne yapacaktım?	</p>
<p>	Endişelerimden kurtulmakta zorluk çekerek, çalar saati gün batımından hemen sonraya kurdum ve yatağa girdim. Morio huzursuzluğumu hissetmiş olacak ki, kollarını vücuduma doladı ve ikimiz uykuya dalarken, bana sarıldı.	</p>

  
    
    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>