<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 20</h2>

    <p class="ilk-prgrf"><span class="ilk-hrf"> “P</span>eki, şimdi ne yapacağız?”  Menolly buzdolabına bakındı ve üzerinde ‘ÇİLEKLİ KARIŞIM’ etiketi olan bir şişe kan çıkardı. Şişeyi dudaklarına götürdü ve şapırdatarak içti. “Bu aromalı kanlar hayatıma renk katıyor,” diye ekledi. “Teşekkür ederim.”	</p>
<p>	“Önemli değil.” Morio ona kocaman gülümsedi. Bu adamın bu huyunu seviyordum; insanlara küçük hediyeler vermeyi seviyordu.	</p>
<p>	Derin bir iç çektim. “Siz ne düşünüyorsunuz? Her ne kadar bazı yönlerden değişmiş olsalar da, yine de bir grup faniden ibaret Keraastar Şövalyeleri, mühürleri kullanıyorlar mıdır?”	</p>
<p>	“Eğer Üçlü Bela’nın tarafına geçersek, Öteki Dünya’dan dışlanır, hain olarak damgalanırız. O zaman da neler olduğunu asla öğrenemeyiz,” dedi Delilah.	</p>
<p>	Haklıydı. Asteria ve Tanaquar’a alenen karşı gelirsek, mahvolurduk.	</p>
<p>	“O zaman çok basit. Hile yapacağız. Onların planına uyuyormuş gibi görünüp, gizlice bu planın gerçekten uygulanabilir olup olmadığını araştıracağız. Bunu yaparken de Üçlü Bela ile birlikte çalışacağız.” Ah, bu kulağa çok kötü bir fikir gibi geliyordu, fakat yapabileceğimiz başka bir şey yoktu. “Asteria ve Tanaquar’a yalan söylemek çok tehlikeli, o yüzden onlarla karşı karşıya kalmaktan elimizden geldiğince kaçınmalıyız”.	</p>
<p>	“Altıncı ruh mührünü bulduğumuzda, bunu gizli tutmalıyız,” dedi Menolly. “Çünkü ben kimseye güvenmiyorum. Eğer Morgaine pençelerini ruh mühürlerinden birine geçirecek olursa, onları kullanarak hepimizi mahveder. Sanırım Titania ve Aeval da bunun farkındalar.”	</p>
<p>	“Anlaştık,” dedi Delilah. “O zaman yalan söyleyerek, herkese bir sonraki ruh mührünü bulamadığımızı söylüyoruz.”	</p>
<p>	“Şu anda aklıma daha iyi bir çözüm yolu gelmiyor. Yine de çok dikkatli olmalıyız. Yalan söylediğimizi anlamaları, boğazlarımızın kesileceği anlamına geliyor. Aralarında hiçbir farkı yok.” Başımı salladım. “Bu arada, Büyükanne Coyote’yi bulmalıyız ve ondan yardım istemeliyiz.” Sandalyemi geri çekerken telefon çaldı.	</p>
<p>	Delilah hemen cevaplayarak, telefonu Vanzir’e verdi. Biz İris’e masayı temizlemesi için yardım ederken, o fısıldayarak konuştu ve telefonu kapattı.	</p>
<p>	“İyi haberlerim var. En sonunda güzel bir haber aldık sanırım,” dedi tezgaha eğilerek. “Cartcr, Kemik Öğütücü’yü nerede bulabileceğimize dair bir ipucu yakalamış. Eğer isterseniz bu gece onun evine gidebiliriz.”	</p>
<p>	“Tanrı ya şükürler olsun,” dedim içimden. Biraz ara vermeye ihtiyacımız vardı. Çok uzun zamandır girdiğimiz bataklıktan kurtulmaya çalışıyorduk. “Çok yorgunum ama gidelim. Daha sonra uyuruz.”	</p>
<p>	Dumanlı bana kafası karışmış bir şekilde bakınca, başımı salladım. Seksin beklemesi gerekiyordu. Bu aşamada, sadece yatağa yatabilmek bile benim için bir ödül sayılırdı.	</p>
<p>		</p>
<p>		</p>
<p>	Seattle gece saatlerinde, yüksek binaları ve parlak ışıklarıyla görülmeye değer bir yerdi. Tabii Opera House ve ona benzer bazı kulüplerin civarında değilseniz, çünkü buraların Fangtabula veya Dominick’in Yeri gibi vampir kulüplerinin bulunduğu Sanayi bölgesinden pek farkı yoktu.	</p>
<p>	Carter, altkültürlerden gelen insanların yaşadığı Broadway’de yaşıyordu. Fakat o geniş cadde aynı zamanda, hayatını yağmurda ıslanmış kaldırımların üzerinden kazanan uyuşturucu bağımlıları ve fahişelere de ev sahipliği yapıyordu. Beton merdivenlerle inilen dairesi, yerin altındaydı. Metal korkuluklar, oradan geçenlerin düşmesini engellerken, büyü bariyeri de hırsız ve serserilerin onu rahatsız etmesini engelliyordu. Fakat buna rağmen, Carter’ın evi, fırtınalı bir sonbahar akşamında ziyaret edilebilecek en huzurlu yer değildi. En azından arabalarımız güvende olacaktı. Carter’ın büyü sınırı, evinin yanındaki, üç dört araba sığabilen kaldırım kenarına kadar uzanıyordu. Şu aşamada, şeytana hep beraber saldırmaya gerek olmadığı için; Delilah, Chase, Trillian ve Dumanlı evde kaldılar. Carter’ın kapısına doğru ilerlerken, Menolly beni parmağıyla dürttü ve iki fahişenin durmuş bizi izlediği, sokağın karşı tarafını işaret etti. Fakat onlar gerçekte fahişe değillerdi. İkisinin de ayırt edilebilen şeytani auraları vardı.	</p>
<p>	“Dost mu, düşman mı?” diye fısıldadım.	</p>
<p>	Menolly omuzlarını silkerek, Vanzir’e dokundu. “Bu fahişeleri tanıyor musun?”	</p>
<p>	Bir an onlara bakıp, kafasını salladı ve yorgun argın kapıya yürümeye devam ettik.  “Hayır. İçeriye girdiğimizde, arkadan gizlice dolaşıp sokağa çıkarım. Hala oradalarsa, bir bakarım.”	</p>
<p>	“Ben de seninle geleceğim,” dedi Menolly. “Hızlı, sessiz ve ölümcülüm.”	</p>
<p>	“Senin kadar sessiz veya hızlı olamayabilirim, fakat en az senin kadar ölümcül olduğuma bahse girerim, kızım.” Vanzir ona bakıp göz kırptı.	</p>
<p>	Menolly hafifçe homurdandı. Hımm... Bu da neydi? Yoksa Vanzir ve Menolly flört mü ediyorlardı? Sormak istediğimden emin değildim. Bir şeytanı - Morio gibi değil Yeraltı Ülkelerinden gelen gerçek ve saldırgan bir şeytanı- becermenin nasıl bir şey olduğunu öğrenmek şu an yapılacaklar listemde değildi. Özellikle de Vanzir’i iş başında gördükten sonra. Ellerinden çıkan solungaçlar gerçekten çok acayipti.	</p>
<p>	Kapıyı çalarken, etraf sessizliğe bürünmüştü. Sonra kapı açıldı. Genç ve tatlı bir bayan duruyordu. Yarı Çinli yarı şeytan olan bu kız, Carter’ın üvey kızıydı. Carter, onu Yeraltı Ülkelerinde esir olmaktan kurtarmıştı. Dilsizdi ve sessizce Carter’a hizmet ediyordu. Carter da ona iyi bakıyor, birlikte Seattle’ın kalbinde mütevazı ve sakin bir hayat sürüyorlardı.	</p>
<p>	Başındaki geriye doğru kıvrılan, krallara yakışır parlak boynuzuna bakılırsa, Carter çok alçakgönüllü biriydi. Saçları Menolly’ninkilerle aynı, parlak bakır rengindeydi. Fakat onunkiler daha kısa kesilmiş ve özellikle dağıtılmıştı. Topaldı ve sağ dizine desteklik takıyordu, ancak nasıl yaralandığını bize hiç anlatmamıştı. Zengindi. Kendine ait bir internet araştırma şirketi vardı. Seattle’daki şeytani olayları izliyor, gördüğü veya duyduğu her şeyi kaydediyordu. Yerel doğaüstü tarihin yaşayan bir örneği olarak, bizimle ve bazı şeytanlarla iş yaparak ve Gölge Kanat’tan korunarak gayet iyi idare ediyordu.	</p>
<p>	“İçeri gelin, içeri gelin,” dedi eliyle girmemizi işaret ederek. Sonra Kim’e döndü, “Canım, bize biraz çay ve peynir tabağı getirir misin lütfen?” Menolly’ye bakarak ekledi, “Vampirimiz için de bir kadeh sıcak kan.”	</p>
<p>	Kız ona doğru, reverans sayılabilecek şekilde eğildi ve sessizce odadan çıktı.	</p>
<p>	“Hepiniz oturun, lütfen.” Meşe ağacından yapılmış, kocaman masasına doğru yürüdü ve bir dosya ve bir deste kağıtla geri dönüp, bunları Vanzir’e uzattı. Vanzir bir tane alıp bize uzattı. Sıra bana gelince ben de boş kağıda bakmaya başladım. Carter yeterli sayıda kopya çıkarmıştı, ben de evdekiler için de aldım. “Anladığım kadarıyla şifreli,” dedim.	</p>
<p>	Başıyla onayladı. “Anahtar kelime şalgam.”	</p>
<p>	“Şalgam mı?” Menolly başını eğerek ona baktı. Carter gülümsedi. “Şeytani bir şekilde mühürlenmiş olan bir evrağı açmayı deneyeceğinde, aklına gelen ilk kelime bu olur muydu? İstersen açıl susam açıl olarak da değiştirebilirim.” Homurdanarak başını salladı. 	</p>
<p>	“Bu iyi, Carter.” Kelimeyi fısıldadığımda, kağıtta yazanlar göründü. Kemik Öğütücü Stacia ile ilgili notlar ve güvenli evine gidebilmek için harita açıklamaları. Resimde görülebildiği kadarıyla evi, batı yakasının zengin bölgelerinde, özenle inşa edilmiş bir malikaneydi.	</p>
<p>	“Anlaşıldı. Marymoor Parkı yakınlarındaki Redmond' da yaşıyor. Seattle’da onun izine rastlamamış olmamıza şaşmamalı.”	</p>
<p>	“Bili Gates’e yakın,” dedi Morio.	</p>
<p>	“Hayır, o Mercer Adası’nda ve insanların söylediği gibi, bir şeytan değil.” Carter’ın dudaklarında bir gülümseme belirdi. “Kemik Öğütücü Stacia, güvenli bir yerleşkede ikamet ediyor. Sokaktan bakıldığında, gösterişli kapılara sahip bir malikane gibi görünebilir, fakat buna aldanmayın. Bu ev, en üst seviye güvenliğe sahip ve eminim orada saklanan birçok şeytan vardır.”	</p>
<p>	“Şeytan demişken,” dedi Vanzir. “Buraya girerken, şeytan olduğunu tahmin ettiğimiz birkaç tane çirkin sokak kadını gördük. Arkadan geçip, hala oradalar mı diye bakmalıyım. Buradaki yeraltı şeytanlarından olduklarını sanmıyorum, o nedenle Kemik Öğütücü’yle çalışıyor olabilirler.”	</p>
<p>	“Öyleler,” dedi Carter. “Kimden bahsettiğini biliyorum. Onlara bir şey yapmadım, çünkü şüphe çekmek istemiyorum. Onları görmezden geldiğim sürece saklanmalarına gerek kalmıyor ve ben de nerede  olduklarım biliyorum.” 	</p>
<p>	Vanzir ayağa kalkarken, onu durdurdum. “Carter doğru söylüyor. Eğer sırlarımızı açığa çıkarırsak, her şeyi mahvetmiş oluruz. Bırak onları. Fakat yine de arabalarımızı, bubi tuzağı veya izleme cihazı yerleştirildi mi diye kontrol etmemiz lazım.”	</p>
<p>	“Gerek yok.” dedi Carter. “Onları burada ilk gördüğümde, bariyer engelinden daha güvenli bir korumaya ihtiyaç duyduğuma karar verdim ve burayı gözetlemesi için genç bir şeytan görevlendirdim. Eğer bir şey yapmaya kalkışırlarsa, ortalık birbirine girer.”	</p>
<p>	“Harika, tam ihtiyacımız olan şey. Genç bir şeytan. Neyse, hadi şu işi halledelim.” Kağıda bakarken, aniden durdum. Kemik Öğütücü Stacia bir büyücüydü, hem de güçlü bir büyücü.	</p>
<p>	Carter’ın notlarında, onun Telazhar’da eğitimde olduğu yazıyordu. “Aman Tanrını, bu çok kötü.”	</p>
<p>	Menolly beni duyunca, kağıda bakıp başıyla onayladı. “Bu durumda Telazhar, Gölge Kanat için çalışıyor olmalı.”	</p>
<p>	“Öyle olması gerekmiyor,” dedim. “Bir daha kimsenin önünde eğilmeyeceğine dair yemin etmişti, fakat yüzyıllardır hala hayatta oluşu ve şeytanları eğitmesi, çok dikkatli olmamız gerektiğini gösteriyor.”	</p>
<p>	Morio başını salladı. “O da kim? Daha önce hiç duymamıştım”	</p>
<p>	Derin bir iç çektim. “Tarih derslerinden hatırladığım kadarıyla, Telazhar gelmiş geçmiş en korkunç peridir. Yüzyıllar önce çok güçlü bir büyücüydü. Bir ordu yetiştirdi ve Güney Enginleri’ni yakarak, her yeri kötü büyülerle mahveden büyü savaşları sırasında Öteki Dünya’ya korku saçtı”	</p>
<p>	“Yeraltı Ülkelerine nasıl ulaştı?” diye sordu Vanzir. 	</p>
<p>	Menolly hikayeyi toparladı. “Telazhar, Aladril’i kuşatmak için Aladril’e ölülerden oluşan bir ordu gönderdi. Kahinler Şehri’ni ele geçirdikten sonra, Y’Elestrial’e doğru ilerlemeyi planlıyordu. Fakat Kahinler onu şaşırttılar. Y'Elestrial ve cüceler yardım gönderdi. Güçlü bir peri savaşçısı ordularını Telazhar’ın üzerine saldı ve onu çöle geri gönderdi. Onu enginlerin derinliklerinde köşeye sıkıştırıp, bir Şeytan Kapısı’ndan Yeraltı Ülkeleri’ne geçirdiler ve bir daha harekete geçmemesi için büyüyü dağıttılar.”	</p>
<p>	“Görünüşe göre,” dedim, “Telazhar hala hayatta. Şu ana kadar güçleri daha da korkunç hale gelmiş olmalı.” Derin bir nefes aldım ve sayfaya bakmaya devam ettim. “Onu buraya getirenin, Stella olduğuna bahse girmek ister misiniz?” 	</p>
<p>	“Hayır, çünkü kazanırsın,” dedi Menolly.	</p>
<p>	Başımla onayladım. Yaklaşmakta olan savaşı düşünmek istemiyordum. “Geldiğimizi anlamaması için çok dikkatli ve kurnaz davranmalıyız. Fazladan yardım alabiliriz.”	</p>
<p>	Kim çaylarla geri dönünce, kemik porselenlerdeki sıcak çayları sessizce yudumladık ve üzerlerine Camembert peyniri sürülmüş krakerlerimizi yedik. Tek düşünebildiğim şey, yatağıma uzanıp, haftalarca uyumaktı. Bu haberler o kadar kötüydü ki, Öteki Dünya’ya geri dönmek istememe neden oluyordu. Belki de Kuzgun Anne’nin teklifini kabul etmeliydim.	</p>
<p>	Thistlewyd Derinlikleri’nde bir eve sahip olup, Trillian ve Dumanlı’yla yaşamak kulağa hiç fena gelmiyordu.	</p>
<p>	“Peki sonra? Ayrıca bu notları tekrardan nasıl gizleyebiliriz?” diye sordu Morio.	</p>
<p>	“Notları gizlemeye gelince,” dedi Carter, “Kilit kelimeyi kullanın. O kelime ise, süt kaymağı. Yine kolayca akla gelmeyecek bir kelime seçtim. Yaşadığınız ikilem konusunda ise, size yardım edemem.”	</p>
<p>	“Başka yerlerden de yardım almalıyız ve ben alabileceğimizi biliyorum,” diyerek kız kardeşime baktım.	</p>
<p>	Homurdanarak, eliyle başına hafifçe vurdu. “Üçlü Bela deme!”	</p>
<p>	“Kes şunu. Kabul etmek zorundalar; en azından Aeval kabul edecektir. Bana bir iyilik borçlu. Fakat ben ondan istediğimi elde edince, ona çok daha büyük bir iyilik borçlu olacağım. Hislerim bana bunun eşit bir çıkar ilişkisi olmayacağını söylüyor.”	</p>
<p>	“O halde, yarın oraya giderek Gece Kraliçesinden bize bir şeytan generali bulup, yok etmesi için yardımını isteyeceğiz. Harika!” Menolly başını salladı. “Bu işin sonunda neler olacağını gerçekten görmek istemiyorum.”	</p>
<p>	“Ben de, fakat başka seçeneğimiz yok. Daha fazla desteğe ihtiyacımız var. En azından Carter sayesinde Kemik Öğlitücü’yü daha fazla aramak zorunda kalmadık.” Elimde tuttuğum kağıdı kaldırdım. “Artık haritamız var.”	</p>
<p>	“Evet, haritamız var,” dedi Menolly. Gözleri kan kırmızısına dönmüştü. “Büyük başarı.Haritanın bizi ölüme götüreceğinden eminim.”	</p>
<p>	Ölüm veya kurtuluş, başka seçeneğimiz yoktu. Eğer Stada’ yı yok edemezsek, kapıları parçalayarak Gölge Kanat ve arkadaşları için geçitler açacaktı. Ve bu da büyük harflerle yazılmış bir BELA demekti. Almak zorunda kaldığım karara boyun eğerek ayağa kalktım.	</p>
<p>	“Tamam, hadi gidelim. Yarın uzun bir gün olacak.” Arabalara geri dönerken fahişelere rastlamadık. Bizim Carter’a geldiğimizi, Kemik Öğütücü’ye haber vermeye mi gitmişlerdi? Zaten bizim onun peşinde olduğumuzu biliyordu. Sadece ona ne zaman saldıracağımızı bilmiyordu.	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>