<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 17</h2>

    <p class="ilk-prgrf"><span class="ilk-hrf"> M</span> enolly uyanana kadar birkaç saat uyudum. Trillian ve Morio da bana katılmışlardı ve tekrar onların arasında olmak beni çok mutlu etse de, Dumanlı’nın neler yaptığını merak etmeden duramadım; fakat kendimi bunun üzerinde duramayacak kadar yorgun hissediyordum. Bu Av. ilki hariç, geçirdiğim en zor Av’dı ve bedenimle zihnimin yenilenmeye ihtiyacı vardı. Maalesef, mezarlıkta bizi bir sürü iş beklerken dinlenmek gibi bir lüksümüz yoktu.	</p>
<p>	Çalar saat titreyince Morio uzanıp onu susturdu ve üçümüz de uyanmaya çalıştık.	</p>
<p>	Esneyerek yataktan güçlükle çıktım. Morio banyoya doğru giderken, Trillian da bana kaftanımı uzattı. Gözlerimi kırpıştırarak, makyaj masamdaki aynadan kendime baktım. Makyajımı çıkarmayı unutmuştum ve boyalar bütün yüzüme bulaşmıştı fakat biraz makyaj temizleyici ve makyaj masamın çekmecelerimi dolduran MAC. hazinesi sayesinde, beş dakika sonra yine şık ve bakımlı bir kadın oldum.	</p>
<p>	Morio çivit rengi bir kot pantolon ve dik yaka bir kazak giyerken, Trillian deri bir pantolon ve dik yaka kazak seçti. İkisi de iyice temizlenmişlerdi fakat Trillian’ın dalgın bakışları dikkatimi çekti. Sorduğumda omuzlarını silkti ve belli belirsiz gülümsedi.	</p>
<p>	“Sanırım aşağıya insek iyi olacak,” dedim, bir cevap alamayacağımı fark edince. Dizlerime kadar uzanan suni ipekten yapılma bir etek ve boğazı dökümlü mor bir kazak giydim. Gece soğuk ve kanlı geçecek gibiydi. Savaşa giderken en güzel kıyafetimi giymeye niyetim yoktu.	</p>
<p>	Sallantılı küpeler savaşırken uygun değildi, deneyerek öğrenmiştim o yüzden küçük küpelerimi taktım ve eski botlarımı giydim.	</p>
<p>	Mutfağa indiğimizde Chase yemek hazırlıyordu, iris üzerinde banyo bornozuyla esneyerek geldi. “Yemek için teşekkürler, Chase,” dedi. “Yolculuk beni çok yordu.”	</p>
<p>	“Tencerelerden birine uzanıp koklandım. Bu ne?” Her ne ise çok güzel kokuyordu.	</p>
<p>	“Tavuk ve hamur köftesi.” Hamurlu kabarcıklardan birini kaşıkladı. Tavuk dilimleri, kereviz, soğan ve rendelenmiş havuçlar, kepçenin içinde muhteşem görünüyordu.	</p>
<p>	“Hamur köftesi ne?” diye soracakken durdum. “Doğru, annem de ara sıra pişirirdi. Fakat o içi elma püreli tatlı, tarçınlı hamur köfteleri yapardı.” Uzanıp et suyundan bir kaşık aldım.	</p>
<p>	Kötü bir fikirdi!	</p>
<p>	“Sıcak! Sıcak! Sıcak!” Elimi, sıcak kaşıktan yanan ve kabarcıklaşan dudağıma bastırdım. Yanmama rağmen bir kaşık daha almaktan kendimi alıkoyamadım. “Fakat ah, bu çok güzel. Senin bu kadar iyi yemek yaptığını bilmiyordum.”	</p>
<p>	Göz kırptı. “İyi yemek yaparım. Yemek yapmayı genç yaşta öğrendim. Sana çocukluğumla ilgili anlattıklarımı hatırlarsın. Öğrenmeye mecburdum yoksa her gün sandviç yemek zorunda kalırdım. Masaya geç de sana bir tabak vereyim.”	</p>
<p>	Delilah ve Chase güveç tabaklarını masaya koyarlarken, Menolly oturma odasından, arkasında Rozurial ve Vanzir ile geldi. Şeytan ikizler dayak yemiş gibi görünüyorlardı. Aslında Roz gerçekten de yemişti. Sağ gözü siyah-mavi renkteydi.	</p>
<p>	“Ne olmuş sana böyle?” diye sordum aniden.	</p>
<p>	Omzunu silkti. “Bu sefer manyak kocan değil, en azından.” Havayı koklayarak ekledi, “Ne yiyorsanız ben de istiyorum.”	</p>
<p>	“Otur da sana getireyim,” dedi Delilah ve ceketini aldı.	</p>
<p>	Vanzir sandalyelerden birini ters çevirerek oturdu ve Chase ona bir tabak uzatınca başını salladı. “Aç değilim, teşekkürler.”	</p>
<p>	Menolly arkamdan gelip bana sarıldı. “Seni ve Trillian’ı yeniden görmek güzel,” dedi.	</p>
<p>	Merhaba, “Dişli Kadın.” Trillian çorbaya tereyağı koymak için kullandığı bıçağı Menolly’ye doğru salladı. “Nasıl gidiyor?”	</p>
<p>	“İdare eder,” dedi. “Birinin canını yakmadan indir şunu. Ayrıca eve hoş geldin.”	</p>
<p>	“Hepimiz, geri döndüğün için çok mutluyuz,” dedi Roz, Trillian’a. “Bize yardım edebilecek olan herkese ihtiyacımız var”	</p>
<p>	“Sizi görmek de çok güzel.” Trillian mutlulukla başını salladı. Vanzir’e döndü. “Sen şeytansın, değil	</p>
<p>	mi?”	</p>
<p>	“O Vanzir,” dedim. “Sana ondan bahsetmiştim, hatırlıyor musun?”	</p>
<p>	Ah. Trillian ona uzun uzun bakıp, tekrar çorbasına döndü.	</p>
<p>	Vanzir öksürdü. “Evet, sana neler söylediğini tahmin edebiliyordum.”	</p>
<p>	“Yine paranoyaklaşıyorsun.” Derin bir iç çektim. “Sürekli kendini savunmana gerek yok. Seni yeteri kadar övüyorum. Konuya geri dönelim. Roz, o morluk nasıl oldu?” 	</p>
<p>	Rozurial kaşlarını çattı. “Şu anda düzeltebileceğimiz bir şey değil fakat görmezden de gelmemeliyiz.”	</p>
<p>	Kaşığımı bıraktım. Roz’un söyledikleri Chase’in hazırladığı akşam yemeğinden aldığım mutluluğu bir çırpıda yok etmişti. “Ne oldu?”	</p>
<p>	“Kemik Öğütücü’nün her yerde ajanları var. Çok zeki değil fakat sadıklar. Aynı zamanda çok da güçlüler. Ben de bunu yaşayarak öğrendim. Ayrıca sanırım ormanın içinde biryerlerde bir eğitim kampı kurmaya çalışıyor.”	</p>
<p>	“Eğitim kampı mı? Ne için? Şeytan Ordu Birliği birinci sınıf mı? Kahretsin. Bu resmen bir felaket. Peki başka bir şey biliyor musun? Ayrıca gözünü morartacak kadar kötü ne yaşandı?”	</p>
<p>	“Sorulan tek tek sonnaya ne dersin? Muhbirimizden, onun vermek istediğinden daha fazla bilgi almaya çalışıyordum. Beklemediğim bir anda bana yumruk attı ve diziyle vurdu.” Roz kızarırken Vanzir bir kahkaha attı. “Dalga geçme, dostum. Yumruğu yiyen sen değildin. Dizi çelik kadar sertti.”	</p>
<p>	Menolly yüksek sesle iç çekince ona sert bir bakış attım ve hemen ciddileşti.	</p>
<p>	Ben de ciddileşmiştim. “Peki, senin kim olduğunu biliyor mu? Gizli kalmamız gerekiyor. Şüphelileri önce hırpalayıp, sonra da serbest bırakamayız.”	</p>
<p>	“Endişelenme.” Vanzir onun yerine cevap verdi. “Onu gitmeden yakaladım. Başını bana doğru hafifçe eğdi.	</p>
<p>	“İyi,” dedim büsbütün kana susamış bir halde. Gerçi bu Menolly için daha uygun bir histi.	</p>
<p>	Trillian gözlerini yuvarladı fakat iğrendiğinden mi yoksa eğlendiği için mi pek anlam veremedim. “Yani bu gece mezarlıkta görevimiz mi var? Neyle karşı karşıya kalacağımızı bilmeliyiz. Bir fikri olan var mı?” diye sordu.	</p>
<p>	Chase kaşlarını çattı. “Sorman gereken kişi ben değilim. Bu canavarların ne olduğunu bilmiyorum. Hayaletlerle ruhları bile birbirinden ayıramıyorum ki.”	</p>
<p>	“Sen yemeğe inmeden önce Chase’in anlattığına göre, sanırım mezarlıkta yürüyen ölüler ve ruhlar varmış.” Menolly iç çekti. “Bildiğim kadarıyla vampirler yok, ki bu aslında iyi bir şey. Fakat bu kadar ruhsal sarsıntıyla baş etmek için savaş aletlerinden fazlası gerekiyor. Onları geri püskürtmeyi başarmalıyız ve eğer gölgeler gibi yaratıklar varsa...” Sözünü tamamlayamadı fakat ne söyleyeceği belliydi ve hiç de hoş değildi.	</p>
<p>	“Veya hayaletler,” Delilah ekledi.	</p>
<p>	“Sanırım Morio ve benim yapabileceğimizden daha fazla büyü gücüne ihtiyacımız olacak. Ayrıca Dumanlı henüz dönmedi.” Gözlerimi masaya çevirdim. Wade ve Menolly küs olduklarından vampirler bize yardımcı olamazdı; o yüzden de Vampir Anonim’den yardıma gelmelerini isteyemezdik. Ayrıca Süper Kahramanlar’ın da, doğuştan gelen yeteneklileri hariç, büyü yapan elemanları yeterli değildi.	</p>
<p>	“Wilbur,” dedim aniden ve diğerlerine bakmak için kafamı çevirdim. “Wilbur’a soralım. O bir büyücü.”	</p>
<p>	“Onun bize yardım edeceğini nereden biliyorsun? Yakın arkadaşımız değil.” Menolly yüzünü ekşitti. “Onu her gördüğümde onu ısırmak istiyorum. Kadınlara çok meraklı.”	</p>
<p>	“Evet, biliyorum, fakat bize yardım etmesi için ona önerebileceğimiz bir şey olmalı. Belki oynaması için birkaç ceset verebiliriz.” Etrafı süzerken Chase’in bakışlarıyla karşılaşınca durdum. Üzgün bir şekilde bana bakıyordu. “Ne?”	</p>
<p>	“Hiçbir şey,” dedi başını sallayarak.	</p>
<p>	“Hayır, söyle.”	</p>
<p>	“Sadece... sen çok değiştin. Şimdi de ödeme olarak ceset mi dağıtıyorsun? Büyülerin için ölüleri kaldırmayı öğrenmen gerek, anlıyorum fakat unutma, onlar da bir zamanlar insandı. Yaşayan; nefes alan; aileleri, aşkları ve hayatları olan insanlar.”	</p> 
<p>	Haksız yere saldırıldığımı hissederek gözlerimi kırpıştırdım ve gözlerime dolan yaşları engelledim. “Hayır, sen dinle. Bundan ben de hoşlanmıyorum. Mezarların kutsallığını bozmak benim de hoşuma gitmiyor. Çürüyen cesetlerle uğraşmayı sevmiyorum. Fakat bu büyüyü nasıl kullanmam gerektiğini öğrenmezsem bu bizim için çok daha kötü olur. Belki kötülük yapıyorum. Belki de bir canavara dönüşüyorum. Eğer yapmam gereken buysa, o zaman yapacağım. Hem Wilbur’a vereceğimiz cesetlerin insanlara ait olacağını kim söylemiş? Bir yerlerde birkaç tane gulyabani cesedi bulabileceğimizden eminim. İnsanlar dışındaki diğer şeyleri uyandırmaktan da keyif alabilir.”	</p>
<p>	Delilah, kulağına bir şeyler fısıldayınca, Chase irkildi. “Üzgünüm. Bundan senin de hoşlanmadığını biliyorum,” dedi ve eksik parmağına bakmak için elini kaldırdı. “Sanırım bu senin neden tüm bunları yaptığını bana hatırlatmaya yetiyor. Bizim neden bunları yaptığımızı. Ben hiç orduya hizmet vermedim, Camille. Ordu mensubu bir ev halkıyla büyümedim. Çok kötü bir çocukluk geçirdim ve bunu telafi etmek için polis oldum fakat çocukken toplumun en çirkin taraflarıyla yüzleştim. Sanırım, korkunç yaratıklar ve psikopatlarla en ön sırada savaşmaya doydum. Fakat görünüşe göre sayılarında en ufak bir azalma yok.”	</p>
<p>	Menolly, dedektifin arkasından dolaşıp saçıyla oynayarak herkesi şaşırttı. Ellerini omuzlarına koyup, gözlerinin içine bakmak için öne doğru eğildi. “Korkma artık, seni ısırmayacağımı biliyorsun. Hissettiklerin için üzgünüm. Fakat Chase, emin ol henüz hiçbir şey görmedin. Eğer Gölge Kanat’ı durduramazsak, Karvanak’ın sana yaptıklarının bin katı yaşanacak. Eğer bundan kurtulmak uğruna birkaç yumurta kırmamız... veya ceset uyandırmamız gerekiyorsa...”	</p>
<p>	“Kötü şeylerden bahsetmişken,” diyerek araya girdim. “Size daha kötü haberlerim var. En azından benim için öyle. Keşke Büyükanne Coyote burada olsaydı. Onun tavsiyesine ihtiyacımız var.”	</p>
<p>	“Ne oldu? Siyah Tek Boynuzlu At’la ilgili bir şey mi?” diye sordu Delilah.	</p>
<p>	“Evet, sanırım,” dedim yavaşça. “İki olayın birbiriyle bağlantısı olduğundan emin olamıyorum, fakat evet...” Derin bir nefes alıp, yavaşça geri verdim ve onlara her şeyi anlattım.	</p>
<p>	Av’da Siyah Tek Boynuzlu At’ı kurban edişimi, artık Anne Ay’ın rahibelerinden biri olduğumu, Keraastar Şövalyeleri’ini, Tanaquar ve Asteria’nın kapıları sağlamlaştırmakla ilgili planlarını ve Kral Upala-Dahns’ın sarayındaki saldırıyı bir bir anlattım. Son olarak da ekledim, “Artık babamın bu konulardaki fikrini alırken hiç huzurlu değilim.”	</p>
<p>	“Neden?” diye sordu Menolly gözlerini benden ayırmadan. İçinde gizlenen merakı fark etmiştim. Bana güveniyordu.	</p>
<p>	“Çünkü Kraliçe Tanaquar’la yattığından eminim,” dedim.	</p>
<p>	“Ne?” Delilah yerinde sıçradı. “Fakat babam... Kraliçe mi? Emin misin?”	</p>
<p>	“Evet, eminim. Hem de adım gibi. Sonunda tavsiyemize uyarak kendine bir kız arkadaş bulmuş. Fakat Tanaquar, Lethsanar’dan çok daha iyi biri gibi görünse de, ona tam olarak güvenmiyorum.” 	</p>
<p>	“Biz ruh mühürlerini kullanmaktan kaçınıyorduk. Onlar bunun iyi bir fikir olduğundan eminler mi?” diye sordu Menolly.	</p>
<p>	“Hiçbir fikrim yok. Daha fazla bir şey bildiğimi sanmıyorum.”	</p>
<p>	“Peki bu fikrin işe yaramayacağından emin misin?” diye sordu Chase. “Problem yaratmak istemiyorum fakat haklı olamazlar mı?”	</p>
<p>	“Nasıl bilebilirim? Bize her detayı anlatmadıklarının farkındayım.” Nefesimi tutarak durdum. “Özür dilerim, sadece biraz gerginim. Sorun şu ki, bunun işe yarayacağından emin değiliz. Bu yüzden Büyükanne Coyote ile konuşmak istiyorum. İçgüdülerim bunun tüm dengeyi alt üst edeceğini söylüyor fakat yine de onun görüşünü almam gerek. Belki de ben paranoyakça davranıyorum.”	</p>
<p>	“Peki diyelim ki, bu plan işe yaramadı ve onlar daha da güçlendi. Olası birçok felaket var,” dedi Menolly.	</p>
<p>	Morio elindeki çay fincanıyla oynuyor, bir tırnağıyla hafifçe porselene vuruyordu. “Sanırım şeytanların gücünü yeteri kadar iyi hesaplamadılar. Bir düşünsene,” dedi, biz ona meraklı bakışlarla bakarken. “Başarıyla sonuçlanan bir savaştan yeni çıktılar. Her ikisi de kendilerini güçlü ve muzaffer hissediyor. Kendilerine fazla güveniyor olamazlar mı?”	</p>
<p>	Delilah öksürdü. “Başarının Kraliçe Asteria’nın başını döndürmesi çok aptalca. Ben onun bile yanılabileceğim düşünüyorum.”	</p>
<p>	Trillian boğazını temizledi. “Başka bir ihtimal daha var. Belki de yeni yükselen Peri Saraylarından korkup, Üçlü Bela’nın şeytanlarla güçlerini birleştireceğinden endişeleniyorlardır. Hatta belki de siz üçünüzün Üçlü Bela’yla birleşeceğinizi sanıyorlar. Başbaşa görüşmelere ne Titaina, ne Asteria ne de Morgaine’nin davet edilmediğini farketmediniz mi?”	</p>
<p>	Ona baktım. “Gerçekten de, bizim ruh mühürlerini toplayıp, Dünyalı Peri Sarayları’na vereceğimizden korktuklarını mı düşünüyorsun?”	</p>
<p>	“Asteria’nın ruh mühürlerini elde etmesi için, senin onları Öteki Dünya’ya götürmenden daha iyi bir yol bulabilirler miydi?”	</p>
<p>	“Yani sence bu bir oyun mu?”	</p>
<p>	Bir an duraksayarak düşündü ve başını salladı. “Hayır, sanmıyorum. Bence senin söylediğin gibi düşünüyorlar. Fakat ben de senin gibi, bunun çift taraflı bir plan olduğunu düşünüyorum. Yine de ben bir şey söylemeye cüret edemem. Şehri yok edip Yeraltı Ülkeleri’ne kaçtığımızdan beri, Svartalfheim, Öteki Dünya’da şüpheli olarak görülüyor. Onların davranışlarını sorgulamak çok tehlikeli olur ve eğer Kral Vodox’a bu endişelerimden bahsedersem, ruh mühürleriyle ilgili her şeyi öğrenecek; ki bu da olmasını hiç istemeyeceğimiz bir durum.”	</p>
<p>	“Doğru söylüyor,” dedi Rozurial. “Sizin Morgaine’e bağlı olduğunuz açığa çıkarsa, o zaman korkuları daha da büyüyebilir.”	</p>
<p>	“Fakat babamız da ona bağlı...” dedim ve durdum. “Ah, sence Tanaquar babamla bu yüzden mi yatıyor? Onu kontrol ederek, bizim neler yaptığımız öğrenmek için mi?”	</p>
<p>	“Tanaquar kız kardeşine karşı savaşırken, kazanmak içine ne gerekiyorsa yaptı. Kan bağları onun için kutsal değil. Eğer Lethesanar’ı gözaltına alsaydı, Afyon Yiyici onu gözünü kırpmadan öldürürdü. Sarayları yeniden Dünyalı Peri Kraliçeleri’nin yönetiyor olması, muhtemelen Tanaquar’ın peri kraliçesi olarak tek başına hükümdarlığı yönetmesini riske atıyor.”	</p>
<p>	“Peki ya Kraliçe Asteria? Tanaquar, ondan korkuyor mu?” diye sordu Delilah.	</p>
<p>	“Hayır,” dedi Trillian. “Asteria onun için bir tehdit teşkil etmiyor. O bir Cüce Kraliçesi ve cücelerle periler birbirlerini rahatsız etmez. Fakat şunu da göz önünde bulundurmak lazım: Orada üç tane yeni kurulmuş monarşi var: Tanaquar’ın halkı, Büyük Bölünmeden önceki düzen olan Seelie ve Unseelie. Üçü de saraylarına geri dönmek isterse, ne olur sizce?” Trillian çorbasını bitirip, tabağı itti.	</p>
<p>	“Fakat bu çok aptalca. Tanaquar’ın endişelenmesi için herhangi bir sebep yok,” dedi Delilah, masayı temizlemeye başlayarak.	</p>
<p>	“Tabakları ben hallederim. Bu gece düşünmen gereken yeteri kadar çok şey var,” dedi İris, tabakları Delilah’in elinden alarak.	</p>
<p>	Vanzir öne doğru eğilip, dirseklerini masaya yasladı. “Hayır, bence bu hiç de aptalca değil. Trillian haklı. Bir lider ne kadar otorite sahibi olursa, elindeki gücü kaybetmekten o kadar çok korkar. Dünyaları ayırırken kullandığı gücü unutmayın. Bu verilen kararın arkasındaki peri efendileri, karşılarında güçlenmiş bir Titania ve Aeval görmek istemiyorlar; hele Morgaine’i kesinlikle hoş karşılamazlar. Titania’yı delirtip, Aeval’ı buza çevirerek; ikisini de tahttan indirdiklerini hatırlayın. Böyle bir diplomasi kolay kolay unutulmaz. Titania ve Aeval’ın, onlara bu yaptıklarını geri ödeteceklerinden korkuyor olamazlar mı?”	</p>
<p>	Büyük Bölünme oldukça sert, kanlı ve sarsıcı olmuştu. Kayıtlar yok edildiği için, insanlık bununla ilgili çok az şey hatırlarken; her iki taraftaki periler, her ne kadar farklı açılardan düşünseler de, yaşananları hiç unutmamışlardı. Aeval; Titania ve Morgiane, yıllardır süren bu savaşta parmağı olanları sevmiyorlardı.	</p>
<p>	“Yeteri kadar konuştuk,” dedi Menolly. “Bir sonraki mührün nerede olduğunu bile biliyoruz, o yüzden bu gece planlardaki yeni değişiklikle ilgili yapabileceğimiz hiçbir şey yok. Bu arada, bizi bekleyen zombilerle dolu bir mezarlık var.” İsteksizce sandalyeden kalktım. Yağmur daha da hızlanmıştı ve dışarısı soğuk, çamurlu ve kirli olacaktı. “Biz eşyaları toparlarken, neden siz de gidip Wilbur’la konuşmuyorsunuz?”	</p>
<p>	“Aferin kızım. On dakika içinde onu alıp geleceğim.” Biz savaş için gerekli olabileceğini düşündüğümüz şeyleri hazırlarken Menolly, kapıdan çıktı.	</p>
<p>	Morio’nun Rodney’yi çantasına attığını görünce yüzümü ekşittim. “Hayır. Lütfen onu yanına almayacağını söyle.”	</p>
<p>	“Üzgünüm, bebek, fakat onu kullanmamız gerekebilir.” Bana hızlı bir öpücük verdi. “Neşelen. Yanlış bir davranışta bulunursa, onu zombilere yedirebiliriz.”	</p>
<p>	Gözlerimi devirdim. Artık bir rahibeydim ve hayatım boyunca rahibelik hayalleri kurmuştum. Fakat bu, yıllardır geçirdiğim en kötü Eylül ayı olacaktı. Üstelik Rodney’nin saçma sapan komedi gösterisini izlemek, bu gece ihtiyacım olan en son şeydi.	</p>
<p>	Z -Top adlı müzik grubunun eski bir üyesine acayip benzeyen ve aylardır sabuna dokunmamış gibi kötü kokan Wilbur, bizimle gelmeyi kabul etmişti. Bunu öğrenince iki arabayla gitmeyi önerdim. “Chase’in dev arabasına bile rahatça sığamayacak kadar kalabalığız.” Uydurduğum yalan buydu ve buna bağlı kalmakta kararlıydım. Wilbur’un bizimkiyle değil, Chase’in arabasıyla gitmesini sağladım.	</p>
<p>		</p>
<p>	Wedgewood Mezarlığı’nda durduğumuzda, hava zifiri karanlığa bürünmüştü. Dolunaydan hemen sonra olmasına rağmen, bulutlar ayın en ufak ışıltısını bile gizleyecek kadar yoğundu. Yağmur damlacıkları rüzgarın etkisiyle yere yatay yönlerden düşerek, kaldırımlara vuruyordu. 	</p>
<p>	Pelerinimi omuzlarıma sardım. Tek boynuzlu atın boynuzu ve pelerini evde güvendeydi. Siyah Tek Boynuzlu At’ı kurban etmek tüm enerjimi tüketmişti ve bir sonraki dolunaya kadar enerjimi toplayamayabilirdim. Pelerini boynuzdan ayırmayı sevmiyordum. Bu çok yanlış bir fikir gibi geliyordu.	</p>
<p>	Delilah ve Menolly, içeri girerken beni iki taraftan kuşatmışlardı. Wilbur, yanında Trillian ve Morio ile bizi takip ediyordu. Rozurial, Vanzir ve Chase en arkadan geliyorlardı.	</p>
<p>	Işıklarla aydınlatılmış mezarlığa açılan kapılara yaklaşırken ilk fark ettiğim şey, bazı sokak lambalarının kırık olduğuydu. Görünüşe göre yaşayan ölüler güneş ve lamba ışıklarını pek sevmiyorlardı.	</p>
<p>	“Hissedebiliyor musunuz?” diye sordu Menolly , kaldırımın ortasından durarak.	</p>
<p>	“Neyi?”	</p>
<p>	“Ölüler yürüyor.” Gözleri kısılırken kan kırmızısı oldu ve gülümseyince dişleri belirdi. “Tehlikeli ölüler. Vampirler veya sizin sandığınız türden ölüler değil; öldürmeye çalışan ve yemek arayan zombiler ve diğer yaratıklar. Onları hissedebiliyorum; tıpkı işe yaramayan böcek toplulukları gibiler.”	</p>
<p>	Derin bir nefes alarak gözlerimi kapattım ve uzandım. Onun da dediği gibi oradaydılar. Aç ve yemek arayan karınca sürüleri ve kıvrılan kurtlar. Fakat başka bir şey daha vardı. Enerjisi arkasında titreyen bir şey. Gözlerimi açtım.	</p>
<p>	“Mezarlığın eski bölümündeler. Fakat onların arkasındaki enerjinin sihirli izi var. Şeytani bir şey. Burada, şeytanın iş başında olduğunu hissedebiliyorum.”	</p>
<p>	Wilbur konuşmaya başladı. Yeraltındaki ölüleri ben de hissedebiliyorum. Büyü henüz onlara dokunmamış. Eğer bir şey yapmazsak yükselecekler. Biri buraya büyü yapmış ve sadece belirli mezarları hedef almamış. Bu işin arkasında kim varsa, bir enerji kanalı kullanmakta; tıpkı bir katater gibi.”	</p>
<p>	 “Kahretsin,” dedi Delilah. “Antik sınır çizgisi.”	</p>
<p>	Dönüp ona baktım. “Kemik Öğütücü Stacia. Bu kesinlikle o. Büyüsünü antik sınır çizgisi yoluyla tüm Wedgewood Mezarlığı’na gönderiyor. Bu sınır çizgisi goshanti şeytanını bulduğumuz Harold’ın evinin kalıntılarına da bağlanıyor. Sınır aynı zamanda kapının bulunduğu Wayfarer ve diğer iki kapı ile aynı hat üzerinde. Eğer sınır çizgisiyle oynuyorsa. o halde... Kapları mahvedebilir.” Delilah sararmıştı. “Ya üçüncü ruh mührünü almayı başardıysa? Bu onun güçlerini arttırıp, her şeyi alt üst etmesine yardımcı olmaz mı?”	</p>
<p>	“Kahretsin!” Menolly hızla arkasını döndü. “Mühürleri açıp değiştirerek, onları Yeraltı Ülkeleri’ne götürmek için sınır çizgisini kullanmaya çalışıyor olabilir mi?”	</p>
<p>	“Kim bilir neyin peşinde,” dedim mezartaşlarına üzgün bir şekilde bakarak, eski mezarlığa doğru yürürken. Diğerleri beni takip etti. “Bu Cadılar Bayramı partisini dağıtıp Kemik Öğütücü’nün sınır çizgisine ulaşmasını nasıl engelleyeceğimizi düşünmeliyiz. Şimdilik sanırım neler yapabileceğini deniyor, fakat çok geç olmadan harekete geçecektir.”	</p>
<p>	Eski mezarlığı çevreleyen demir kapılara geldiğimizde, Menolly onları açmak için ilerledi. Demir onu hala rahatsız ediyordu fakat Delilah ve benim tahmin ettiğimizden daha çabuk iyileşiyordu. Elleri metalden yanarak kapıları açtı ve içeri girdik.	</p> 
<p>	Orada yaşayan ölüleri bulmuştuk. En az yirmi tane vardı ve Diablo oyunundaki gibi etrafta geziniyorlardı. Çoğu sadece iskeletlerden oluşan, yürüyen kemiklerdi. Birkaç mumyalandırılmış bedenden fazlası değillerdi. Fakat hepsi kurbanlarını arıyordu. Göz çukurları, kötücül ışıklarla parlıyordu. Onlara bakınca kendimi çok üzgün hissettim. Yaşamlarını tamamlamışlar ve atalarına dönmüşlerdi; artık huzura kavuşmaları gerekiyordu. O anda Chase’in sunduğum öneriden neden bu kadar tiksindiğini anladım. Öte yandan bu bedenlerin, ruhları tarafından terk edildiklerinin farkmdaydım. Sadece savaşan kabuklardan ibarettiler. Evet, tehlikeli kabuklardı; fakat yine de kemiktiler. Canlı ve ruhları bedenlerindeyken ele geçirilmiş olsalardı, daha kötü olurdu.	</p>
<p>	Wilbur ve Morio çıktıklarında, Morio elimi tuttu. Delilah ve Menolly büyümüzü uygulamamız için bize yer açmaya çalışarak biraz daha geride duruyorlardı.	</p>
<p>	Yağmur saçlarımı kafama yapıştırarak yağıyor, damlacıklar yüzüme çarparak beni iliklerime kadar ıslatıyordu. Fırtına bir buluttan diğerine geçerken, tam üzerimizde bir yıldırım düştü. Çakan şimşek o kadar sertti ki, dişlerim birbirine vurarak tıkırdadı.	</p>
<p>	Morio gözlerini kapattı. Karanlık güçleri çağırdığını hissedebiliyordum. Mezarın gücü.	</p>
<p>	Onunla aynı anda nefes alıp vermeye başladım. Duayı okumaya başladığında, onun yarattığı güce odaklandım.	</p>
<p>	“Toprağa geri dön, mezara geri dön, geceye geri dön, dünyaya geri dön, derinliklere geri dön, Anneye dön, rahmine geri dön...”	</p>
<p>	Wilbur onunla ritim tutmaya başladı ve avuç içleri etrafta gezinen iskeletlere doğru bakacak şekilde, ellerini kaldırdı. Omurgama doğru bir soğukluk yayıldı. Sesindeki tondan, Morio ve benden bile daha güçlü olduğunu hissedebiliyordum. Safkan insan bile olsa; bu adam, büyüsünü kullanmayı biliyordu. Büyü onu değiştirmişti. Aurasında gri-yeşil bir enerji belirerek, etrafında bir güç halesi oluşturdu. Gücü toplayarak nefesiyle içine çekti ve ellerine odaklanıp, enerjiyi iskeletlere doğru yöneltti.	</p>
<p>	“Tozu toprağa kat, toprağa geri dön, artık dolaşma. hayatı olmayandan hayatını al, çürümeye geri	</p>
<p>	dön...”	</p>
<p>	Boynumdan aşağı süzülen yağmur damlacıklarını umursamadan, enerjinin içine dalarak gözlerimi kırpıştırdım. Çok güçlü bir hareket etme dürtüsü hissediyordum. Beni Morio’ya bağlayan enerji ile adım adım ilerlemeye başladım.	</p>
<p>	İskeletlerden biri yanıma gelip elimi tuttu. Avucumun içinden parlak bir ışık fırlayarak iskelete çarptı ve onu mor alevlerin içine çekti. Yaratık ağzını açtı ve çığlık attı, sonra da yere düşerek bir kemik yığını haline geldi.	</p>
<p>	Wilbur bir şey yapıyordu. Fakat ne olduğunu göremiyordum. Morio’yla aramıza çağırdığımız enerjiyi yöneltmeye odaklanmıştım. Ardından başka bir çığlık duydum ve bu sesin benden gelmediğinden emindim. Ellerimi tekrar enerji ile doldurdum ve mor ışık iki iskeleti daha içine çekti. Toza karışmışlardı. O anda Morio bağırarak enerjiyi kırdı.	</p>
<p>	Hızla arkamı dönünce, onun bir zombi tarafından saldırıya uğradığını gördüm. Hafifçe gürleyerek şeytani formuna dönüşmeye başladı. Etrafa bakındım ve nerede duracağıma karar verdim. Yaşayan iskeletlerle dolu bir savaş meydanındaydım. Sol taraftan bana doğru yaklaşan iki kemik yığını vardı. Bacağıma bağladığım hançerimi çıkarmaya çalıştım.	</p>
<p>	Tam o anda Wilbur bağırınca, onun bulunduğu tarafa baktım. O da bir sürprizle karşı karşıyaydı. Bir zombi, yanımızdaki çalılıklardan yuvarlanarak ona arkadan saldırmıştı.	</p>
<p>	O anda Delilah, diğerlerini de yanına alıp, kavganın ortasına sıçradı ve hançeri Lysanthra’yı havaya kaldırdı. Bıçak onun adını haykırarak, savaş şarkıları söylüyordu.	</p>
<p>	Aniden Menolly koşarak yanımdan geçip iskeletlerden birine çarptı ve ıslak çimenlerin üzerine düşürdü.	</p>
<p>	Artık mücadele başlamıştı.	</p>

    
    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>