<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 14</h2>

    <p class="ilk-prgrf"><span class="ilk-hrf">B</span>izi kimsenin duyamayacağı bir yere geldiğimizde onlara döndüm. “Neler oluyor? Ruh mühürlerinin, dünyadan uzakta, gizli bir yerde tutulması gerektiğine karar vermiştik. Peki, şimdi ne oldu? Ne düşünüyor bunlar? Bu mühürlerin içindeki güç, onları kullananları yok edebilir.”	</p>
<p>	Kime kızdığımın farkında olmayarak, öfkeli bir şekilde konuşuyordum. Trillian ve Morio, arkalarından gelen Feddrah-Dahns ile bana yetişmeye çalışıyorlardı. “Bunu ne kadar zamandır biliyorsun?”	</p>
<p>	“Henüz bu sabah öğrendim, Bayan Camille. Size şerefim üzerine yemin ederim ki, babam bu konuyla ilgili bana hiçbir şey anlatmadı.” Çok üzgün görünüyordu.	</p>
<p>	Morio arkaya bakarak peşimizden gelen biri olmadığından emin oldu. “Onların kararlarını sorgulamanı engelledim çünkü eğer senin bu işi onaylamadığını öğrenirlerse seni bundan uzak tutma kararı alabilirler ve bu hiç iyi olmaz. Hem de hiç.” Derin bir iç çekti. “Sanırım bu konuda Büyükanne Coyote’nin görüşünü almalıyız.”	</p>
<p>	“Bunun bedeli ağır olacaktır,” diye mırıldandım. “Fakat haklısın. Hemen Thistlewyd Derinlikleri’ne gitmeliyiz. Siyah Tek Boynuzlu At’ın bu planlarla ilgili herhangi bir bilgisi olup olmadığını söylemediler. Oraya varınca öğreniriz. İşimizi bitirdikten sonra da eve dönüp Büyükanne Coyote ile konuşuruz. Eve gitmek öncelikli bir hal aldı.”	</p>
<p>	Fcddrah-Dahns’a doğru baktım. “Keşke sen de bizimle gelebilseydin.” Kraliçe Asteria’nın ruh mühürleriyle oynadığı gerçeği her şeyi değiştirmişti. Tıpkı bir bataklıktaymışız gibi hissediyordum. Veliaht Prens dışında kime güvenebileceğimi bilmiyordum.	</p>
<p>	Fcddrah-Dahns homurdandı. “Ben de. Elimden gelen bir şey var mı diye gidip bir bakacağım. Siz üçünüz ben yokken sakın bir yere ayrılmayın. Dış avluya oturun ve az önce öğrendiklerimizin dışında başka şeyler konuşun.” Kulağının yanında duran Mistletoe’ya baktı. “İris’i bul ve onu buraya getir. Sonra da evime gidip seyahat eşyalarımı hazırla, sevgili arkadaşım.”	</p>
<p>	“Emredersiniz, Efendim.” Peri hızla gözden kayboldu. Ayrılıp dış avluya doğru yürüdük.	</p>
<p>	Pelerinimin kenarıyla oynuyor ve sakinleşebilmeyi diliyordum. Fakat duyduklarım beni çok endişelendirmişti, ki tek düşünebildiğim eve geri dönmekti. Dünya’daki Peri Kraliçelerinin hiçbirinin burada olmayışı da dikkatimden kaçmamıştı. Onların davet edilip edilmediklerini merak ediyordum. Düşüncelere dalmış bir halde, Morio ve Trillian’ın oturdukları banktan birkaç metre uzakta çimenlerin üzerine oturdum ve kafamı dağıtabilmek için çiçeklerle oynamaya başladım.	</p>
<p>	Morio ve Trillian şeytanlar dışında başka konular konuşarak sakin bir şekilde sohbet ettiler. Morio Subaru’su ile ilgili son derece sıkıcı bir tartışmaya girmişken, aniden önümden bir gölge geçti.	</p>
<p>	Kafamı kaldırıp, gömlek ve pantolon giyen uzun boylu bir adamın dikkatle bana baktığını gördüm. Çok itici bir izlenimi vardı. Tam ona ne istediğini soracakken, yanımızdaki çitlerden, ellerinde hançerlerle iki adam daha çıktı. Bana doğru geldikleri gayet açıktı.	</p>
<p>	Trillian ve Morio hemen ayağa kalktılar fakat daha bana ulaşamadan, iki adam tarafından yakalandılar. Ayağa kalkıp bana saldırmakta olan adamdan uzaklaştım.	</p>
<p>	Gözlerindeki ifade daha da tehlikeli bir hal alırken ellerini kaldırdı. Büyünün çatırtısı parmaklarının arasında belirdi. Kahretsin, bir çeşit büyücüydü.	</p>
<p>	Hemen pelerinimdeki boynuzu aldım. Boynuzun içindeki Elementler uyanıktı. Dikkatli hareketlerle büyücünün etrafında yürürken, Elementlerin de benim emrimi beklediklerini hissediyordum. Gücünün kaynağına girmek istiyordum. Yanlış enerjinin yönünü değiştirirsem ölürdüm.	</p>
<p>	Tam o sırada rakibim bana doğru bir büyü fırlattı. Enerji tıpkı bir savaş topu ve ateş oku gibi doğru ve net bir şekilde hedefe kilitlenmişti. Boynuzu kaldırıp, Alevlerin Efendisi’ni çağırdım. Bir güç geldi ve adamın ateş okuyla karşılaşan bir alev duvarı oluşturdu. Alevler birbiriyle çarpışırken bir patlama meydana geldi.	</p>
<p>	Düşünmek için zamanım yoktu. Toprağın Kadını’nı çağırıp, ayaklarının altındaki toprağa odaklandım. Bahçeler sarsıldıkça toprak yarılıyor ve çığlık atıyordu. Adamın altında bir çatlak oluştu. Dengesini bozmaya yetecek kadar büyük bir çatlaktı. Deliğe düştüğünde toprak yeniden dalgalandı ve geri kapandı.	</p>
<p>	Tıpkı bir krep gibi dümdüz oldu, diye düşündüm.	</p>
<p>	Bir yanda Feddrah-Dahns, diğer yanda ise babası, koşarak yanımıza gelirlerken midemin sallandığını hissediyordum. Önce yere, sonra da bana baktılar. Morio’yu ve Trillian’ı kontrol etmek için arkama döndüm. Adamlardan birinin cansız bedeni yerde yatıyordu ve Morio’nun hançeri kanlıydı. Diğer adam görünürde yoktu.	</p>
<p>	“Bahçenizi mahvettim,” dedim titreyerek.	</p>
<p>	“Hiç önemli değil,” dedi Feddrah-Dahns. “Ne oldu? Ne istiyorlardı?”	</p>
<p>	“Sence ne istiyor olabilirler? Tabii ki boynuzun peşindeler.” Büyücünün düştüğü noktaya bakmak için döndüm. Ezildi mi, yoksa boğuldu mu, bilmiyordum. Bilmek istediğimden de şüpheliydim.	</p>
<p>	“Gecikmeden Kara Yaratık’a gitmek için yola çıksanız iyi olur,” dedi kral. Veliaht prensine döndü. “Nasıl istersen öyle yap ve Rejah-Dahns’ın yerini al. Onun sağlayabileceğinden daha fazla korumaya ihtiyaçları var. Büyüler emrinde.” Upala-Dahns durdu ve muhafızlarından biriyle konuşmaya başladı. “Burayı temizlemesi için birini çağır.”Başını yere eğdi. “Büyücünün öldüğünden emin ol. Diğer saldırganı bul ve öldür. Cesetleri de yak.” Bu acımasız emirden sonra, kral dönüp hızla uzaklaştı.	</p>
<p>	Feddrah-Dahns başını savurup, onu takip etmemi işaret etti. Saray girişine yakın bir yere doğru ilerledik, İris orada, bir söğüt ağacının yanında duruyordu. Tek boynuzlu at kişnerken, iris endişeli gözlerle bana baktı fakat hiçbir şey söylemedi.	</p>
<p>	“Yolculuk için gerekli olan her şey yanınızda mı?” diye sordu at.	</p>
<p>	Evet anlamında başımı salladım. “Çantam yanımda ve sanırım Morio’nunki de onunla birlikte.”	</p>
<p>	“İşte burada,” dedi yanından ayırmadığı çantayı göstererek.	</p>
<p>	“Güzel, iris? Trillian?”	</p>
<p>	İris seyahat çantasını kaldırdı.	</p>
<p>	Trillian omuzlarını silkti. “Yanımda olması gereken hiçbir şey yok. Paramı ve silahlarımı her zaman üstümde taşırım.”	</p>
<p>	“O zaman yola koyulup, bu Dodge'tan hemen çıkmalıyız,” dedim.	</p>
<p>	“Garip bir ifade şekli oldu, fakat evet, hemen yola çıkmalıyız,” dedi Feddrah-Dahns. “Yanıma koruma almıyorum. Kime güvenebileceğimizi bilmiyoruz ve özel olarak konuşmamız gereken konular var. Hadi, beni takip edin.” Bizi batı kapısından çıkarıp tepeye götürürken arada bir omzunun üzerinden geriye bakıyordu. “Takip edilmiyoruz. Babamın bu konudaki endişemi anladığını sanmıyorum, ki bu aslında iyi bir şey.”	</p>
<p>	Kapıya gelene kadar sessizce yola devam ettik. Feddrah-Dahns, Thistlewyd Derinlikleri’nin girişine dek bize yolu gösterdi. Kapı yolculuğu diğerlerinden farksızdı. İki devasa sedir ağacını ortasından çıkınca, az sonra içine gireceğimiz ormana bakmak için durdum. Bu orman hakkında pek bilgim yoktu. Öteki Dünya’da bilgi sahibi olduğum ormanların çoğu Darkynwyrd’daydı.	</p>
<p>	“Nasıl bir yer burası?” diye sordum, ormana ilerleyen eğimli çimen patikaya doğru yürürken.	</p>
<p>	“Ne demek istiyorsun? Burası sedir ve çam gibi iğne yapraklı ağaçların bulunduğu bir orman.” Tek boynuzlu at bana kafası karışmış bir şekilde baktı.	</p>
<p>	“Hayır, hayır. Onu görebiliyorum. Demek istediğim... Darkynwyrd vahşi ve ilkel bir yer, ayrıca gölge halkı ile dolu. Thistlewyd Derinlikleri’nin doğası ne? Okuldayken burası hakkında çok fazla şey duyduğumu hatırlamıyorum.”	</p>
<p>	Feddrah-Dahns’ın omzunda giden Mistletoe homurdandı. “Sizi bir sürpriz bekliyor, Leydim. Burası Darkynwyrd’ den çok daha tehlikeli bir yer. Bu orman, Doğa’nın Efendilerinden biri olan Kuzgun Anne tarafından yönetiliyor. O çok açgözlü, sinsi ve başkalarını aldatmaktan zevk alan biri.”	</p>
<p>	“Tıpkı Morgaine gibi,” dedi Morio, elini sırtıma koyarak.	</p>
<p>	“Muhteşem. Birbirlerini tanıyorlar mı merak ediyorum. Morgaine bir karga sürüsüyle gezer... Muhtemelen kuzgunlarla da bağlantısı vardır.” Derin bir iç çektim. “Acaba tuzaklar, çiviler veya uçurumlarla karşılanmayacağımız bir yere gidemez miyiz?”	</p>
<p>	İris sevimli bir şekilde kıkırdadı. “Biliyorum, biliyorum.” Akşam olurken dizlerimize kadar uzanan otlarından arasından geçtik. Windwillow Vadisi çoğunlukla otluk düzlüklerle kaplıydı ve uzun yapraklar rüzgarda, yeşil bir akım gibi dalgalanıyordu. Yaprakların hışırtısı, rüzgarın içinden gelen bir fısıltı gibi duyuluyordu.	</p>
<p>	Orman sınırından uzakta, geniş vadi boyunca çok az ağaç vardı. Sadece bodur makiler, hayvanlarla seyahat edenlerin dinlenebilecekleri küçük göller ve göletler vardı. Cücelerin Nebulvuori Dağları’yla sınırlandırılmış olan vadi düzlüklerini geçmek günler sürerdi. Bu düzlükler güneydeki Sandwhistle Çölleri’ne kadar uzanıyordu.	</p>
<p>	Fırtına esince, ufukta yağmurun kokusunu duydum. Bulutlar Dahnsburg’dan henüz gelmemişti. Hava, ormandan gelen tatlı ve yosun kokusuyla kaplıydı ve bir an burada durup, her şeyi unutmak istedim. Ormanın bir köşesinde küçük bir ev inşa ederek bir dükkan açmak ve Dumanlı’nın çocuklarını doğurup, Gölge Kanat bir rüyaymış gibi davranmak istiyordum.	</p>
<p>	Birkaç dakika boyunca hayal kurduktan sonra başımı salladım.	</p>
<p>	“Senin ziyaretin nasıldı?” diye sordum Iris’e. “Büyük Kış Kurt Perisi’ni bulabildin mi?” Diğerleri bizden biraz daha öndeydi. Sesimi, bizi duyamayacakları kadar alçalttım.	</p>
<p>	Yüzündeki acı ifadeyle bana baktı. “Evet, buldum. Bunun doğru bir şey olduğundan emin değildim. Sonra anlatırım fakat pek umut yok gibi görünüyor. Bazı seçeneklerim var fakat hiçbiri ne ümit verici, ne de kolay.”	</p>
<p>	Aniden Morio durdu. “İşte, orada. Patikaya geldik sayılır.”	</p>
<p>	“Ormana girdikten sonra Siyah Tek Boynuzlu At’a kadar daha ne kadar yolumuz olacak?”	</p>
<p>	Feddrah-Dahns uzun kirpiklerini bana doğru kırpıştırdı. “Akşam olup da Ay yükselmeden önce kapısında olacağız. Burada mola verip biraz dinlenelim, çünkü Derinlikler’e girdikten sonra durmamalıyız. Orası seyahat edenler için tehlikeli olabilir, özellikle de güneş battıktan sonra.”	</p>
<p>	Gökyüzüne baktım. Güneş ufukta alçalıyordu. Akşam karanlığı çökene kadar neredeyse yarım saatimiz daha vardı ve o zaman Morio’nun ışık büyüsüne ihtiyacımız olacaktı.	</p>
<p>	“Yiyecek getiren var mı?” diye sordum, çantamı sırtımdan indirip, bacaklarımı esnetmek için yere oturarak. Trillian ve Morio da beni takip ettiler, İris çantalarından birini açıp bir paket sandviç çıkardı. Kahkaha attım. “Tahmin etmeliydim. Sen konfor departmanında çalışıyorsun.”	</p>
<p>	Yiyecekleri dağıtırken hafifçe gülümsüyordu. Mayalanmış hamurun içinde kalın hindi dilimleri, taze tereyağı, ince kesilmiş bademler ve tarçınlı yabanmersini sosu vardı.	</p>
<p>	“Buna alışmayın,” dedi. “Gelecekte her birimiz için neler olur bilemeyiz.”	</p>
<p>	“Boş ver geleceği,” dedi Trillian, sandviçini kaldırarak. “Tek emin olabildiğimiz, şu an burada yaşadıklarımız. O yüzden, ye, iç ve mutlu ol. Yarının ne...”	</p>
<p>	“Söyleme,” dedim ürpererek. “Sakın söyleme.”	</p>
<p>	Karşı çıkmadı ve hislerini dile getirmedi. Biz sandviçlerimizi, Feddrah-Dahns da otları yerken Thistlevvyd Derinliklerindeki ağaç sınırına baktım.	</p>
<p>	Kara Yaratık bizi bekliyordu. Kötülükle doluydu ve onunla karşılaştığımızda bizi neyin beklediğinden emin değildim. Fakat kaderle buluşmamızı reddedemezdik.	</p>
<p>	Sandviçimi ısırıp yavaşça çiğnerken yanımdaki sedir ağacından bir kanat sesi geldi ve üç tane kuzgun hızla uçarak uzaklaştı. Bir işaret olabilirdi ama bana ne söylemeye çalıştıklarına dair bir bilgim yoktu. O anda, bir defa da olsa, geleceği görebilmeyi diledim.	</p>
<p>		</p>
<p>		</p>
<p>	Thistlewyd Derinlikleri büyülü bir ormandan da öteydi. Büyünün somutlaşmış haliydi. Patikaya geldiğimizde, topraktan, neredeyse dünyanın varlığı kadar eski bir şarkı söyleyen bir uğultu yankılandı. Gözlerimi kapatıp ona cevap verdim ve bizi ormana davet eden sesi kucakladım. Kesinlikle vahşi ve yabaniydi fakat Thistlewyd Derinlikleri, Av’ın doğasını oluşturuyordu.	</p>
<p>	Patika dardı ve her iki yanda da, ağaçların gövdelerini kaplayan yoğun çalılar vardı. Dalların altında yolumuza devam ederken, Feddrah-Dahns’ın ne demek istediğini anladım.	</p>
<p>	Darkynvvryd ve Thistlevvyd Derinlikleri birbirine çok benziyordu. Bu orman enerji ile sallanıyordu ve attığım her adımda zemin değişiyordu. Deprem gibi gözle görülür bir değişim değildi bu, fakat ayağımı yere her bastığımda, altımdaki toprağın dalgalandığını hissedebiliyordum.	</p>
<p>	Dudağımı ısırdım ve bu titremelerle yolumuza nasıl devam edeceğimizi merak etmeye başladım. Etrafa bakınarak, sordum, “Bunu siz de hissediyor musunuz?”	</p>
<p>	“Neyi hissediyor muyuz?” diye sordu, İris.	</p>
<p>	“Toprağı. Hareket ediyor. Attığım her adımda etraf dönmeye başlıyor.”	</p>
<p>	Ağaçlara baktım. Gövdelerini kaplayan kabuklar kıpırdayıp şekil değiştiriyordu. Köklerindeki çalılar ve eğreltiotları, sanki sert bir rüzgar esiyormuş gibi sallanıyordu fakat ben etrafımda, yaprakları ve dalları hareket ettirecek kadar güçlü bir esinti hissetmiyordum.	</p>
<p>	“Camille, iyi misin?” İris endişeli görünüyordu. Morio’ya işaret etti. “Alnını hisset.”	</p>
<p>	Morio dediğini yapmak için hareket edince elini ittim. “Hasta falan değilim ve aklımı da kaçırmadım. En azından öyle olmadığını sanıyorum. Fakat görmüyor musunuz? Tüm bitkiler ayağımın altındaki titreşimlerle hareket ediyor. Tıpkı sert bir davul sesi gibi. Tanrım, kendimi doğal bir çılgınlığın ortasında hissediyorum.”	</p>
<p>	Şaşkın bir şekilde etrafa bakındılar, sonra Morio gözlerini kapatıp bir süre sessiz kaldı, İris de onun yaptığını yaptı. Feddrah-Dahns gergin bir şekilde kişnedi. Bir dakika sonra hem peri hem de youkai başlarıyla onayladılar.	</p>
<p>	“Söylemeye çalıştığın şeyi hissetmeye başlıyorum,” dedi iris. “Bana daha az geliyor çünkü bunlar benim kanımı çağıran kuzey diyarları değil. Fakat yine de bu ormanın titreşimini hissedebiliyorum.”	</p>
<p>	Morio yavaşça, uzun bir nefes verdi. “Anladım. Bir dakikalığına hissetmeyi başardım. Bu ormanın akıcı bir ruhu var ve her bitkiyle ağaçta, her toz zerresinde ve esen her hava akımında bu ruh mevcut. Delirmiyorsun, Camille. Sadece Derinlikler’in kalp atışlarını hissediyorsun. Ormana ruhunla bağlanmışsın.”	</p>
<p>	Harika. Neden ben? En iyisi sormamaktı. Bunu kendi lehime kullanabilir miydim acaba? Çevremdeki, boya damlacıkları gibi görünen canlı renklere baktım. Kendimi sarhoş gibi hissediyordum. “Işıltılardan hiçbir şeyi net göremiyorum; tüm renkler iç içe geçerek kocaman şekiller oluşturmuş. Yola devam ederken yardıma ihtiyacım olacak.”	</p>
<p>	Feddrah-Dahns öne atıldı. Boynuzu altın ışıklarla parlıyordu ve bir moda dergisi reklamından fırlamış gibi görünüyordu. “Onu sırtıma çıkar. Yolun geri kalanına benim üzerimde devam etsin.”	</p>
<p>	Tek boynuzlu ata baktım. Onun üzerinde devam etmek mi? “Kim olduğunu bilmiyor musun?” diye sordum. Veliaht prensinin sırtına tırmanma fikri, hayal edemeyeceğim kadar komik geliyordu. Her ne kadar o bir at olsa da.	</p>
<p>	“Kesinlikle. Tabii senin kim olduğunu ve nereye gittiğimizi de biliyorum. Kabalığımı affedin, Bayan Camilie, fakat lütfen aptalca davranmaktan vazgeçip sırtıma biner misiniz?” Gözlerini kırpıştırarak kahkaha attı.	</p>
<p>	“Kaba bile davransan, gerçek bir prenssin. Peki, o zaman, eğer senin için sorun yoksa yardımına minnettar kalırım. Fakat bir desteğe ihtiyacım var. Delilah kadar atletik bir yapıya sahip değilim.”	</p>
<p>	Trillian ve Morio, tek boynuzlu atın sırtına çıkmam için bana yardımcı oldular.	</p>
<p>	Pelerinimin kenarı arka ayaklarına sürününce ürperdi ve bu ürpertinin, onun içinde bir yankılanmaya sebep olduğunu fark ettim. Pelerin, tek boynuzlu at postundan yapılmıştı ve bu Kara Yaratık’ın postuydu. Yelesini kavrarken, çok sıkı tutmamaya çalıştım.	</p>
<p>	İlerlerken, koşu ritmi beni rengarenk bir harikalar diyarına doğru sürükledi. Her şey çok canlı görünüyordu. Çıplak bacaklarımın altındaki kürkü beni ısıtıyordu. Gereğinden fazla yaşadığım uyarılmadan kaynaklanan baş ağrımı geçirmeye çalışıp, Siyah Tek Boynuzlu At’la tanışmanın nasıl bir şey olacağını düşünürken uykuya daldım. En azından Morio da bu enerjiyi hissetmişti ve bu garip tepkileri veren yalnız ben değildim. Tek istediğim bu atlıkarınca gezisinin, biz oraya varmadan bitmesiydi.	</p>
<p>		</p>
<p>	Akşam karanlığı çöktüğü zaman Derinlikler’in içine girdiğimizde Feddrah-Dahns aniden durdu. Günışığında ormandan gelen renklerin kesilmesi baş ağrımı dindirmişti ve siyah ve griler akşamın geldiğinin müjdecisiydi. Ormanın manzarasıyla boğuşmaya gerek kalmadığına göre artık düşünebilirdim. Fakat bu sefer de Ay beni çağırıyor ve hazır olmamı söylüyordu.	</p>
<p>	Av yakında başlayacaktı.	</p>
<p>	“İleriden sola dönüp, oraya varana kadar sekiz yüz metre daha ilerleyeceğiz,” dedi Feddrah-Dahns. “Onu hissedebiliyor musun?”	</p>
<p>	Uzun bir nefes alıp, yavaşça geri verdim. Gecenin kendine ait bir enerjisi vardı ve tüm bunlar bir araya gelince pek hoş olmuyordu. Darkynwyrd’deki gibi kötü yaratıklardan korkmuyordum fakat Derinlikler’de büyük bir güç ve inanılmaz bir kaos vardı. Kuzgunun kanadındaki çiğ gibi her yere yayılıyor, bu kargaşanın kabarcıkları kararan gökyüzünde patlayacakmış gibi geliyordu.	</p>
<p>	Anne Ay tam halini almış, yükseliyordu fakat ormanın üzerinden geçen bulutların arasından yalnızca çok kısa bir süreliğine görünebilecekti. Doğuda Wyvem Okyanusu’na doğru ilerliyorlardı. Dahnsburg’da hafif bir rüzgar çıkacağını düşündüm. Bu akşam okyanus dalgaları zirveye yükselecekti.	</p>
<p>	Tam o sırada, batından esen rüzgarın arasında, onu hissettim. Ya da, daha doğrusu onu duydum. Omuzlarımdaki pelerin hafif bir uğultuyla yankılanmaya ve iç cebimdeki boynuz, tıpkı gümüş çanlar veya cam kırıkları gibi titremeye başladı. Başka bir yaşamda, onları bedeninin bir parçası olarak giymiş eski efendilerinin çağrısına cevap veriyorlardı.	</p>
<p>	Anne Ay’a kendimi adadığım geceden sonra başka hiçbir çağrı beni böylesine istememişti. Bu çağrı da, Anne Ay’ın büyüsüne benziyor, sonbahar gecelerindeki ışıltılı esinti ve eriyen gümüşün sıcaklığı gibi çınlıyordu. Başımı geriye yaslayarak, aralanan bulutlara baktım ve Anne’nin ışığının yayılmasına, ateşinin parlamasına ve şarkısını söylemesine izin verdim. Anne Ay beni izliyordu; zirveye ulaşmıştı ve bu gece Av vardı.	</p>
<p>	İlerleyerek soldaki patikaya saptığımızda, Kara Yaratık’ın Anne Ay’la haberleştiğinden kesinlikle emindim. Aynı türdendiler ve benim anlamadığım bir biçimde birbirlerine bağlıydılar, fakat içimden bir ses bana onların akraba olduklarını söylüyordu.	</p>
<p>	Leydimin güzelliğinin gücü bulutların arasında belirip, ormana dağılırken ve yolumuzu aydınlatırken boğuk bir şekilde hıçkırdım. O benim her şeyimdi, kendi hayatımdan öteydi. Av çağrıları giderek artarken, kalbim ona katılma isteği ile doldu.	</p>
<p>	Morio uzanıp sol elimi tuttu ve ben de onun elini sıkınca bana aynı şekilde karşılık verdi.	</p>
<p>	Trillian sağ tarafa yürürken İris de onun yanındaydı. Ben Feddrah-Dahns’ın üzerinde ilerlerken, Trillian başını kaldırıp bana baktı. Yüzündeki ifade gecenin karanlığında kaybolmuştu, fakat gözlerindeki ışığı görebiliyordum. Tekrar yanımda olduğu için şükrederek, sessizce dua etmeye başladım.	</p>
<p>	Kısa bir süre daha yola devam ettikten sonra karşıdaki ağaçların arasından parlayan ışığı gördüm. Bulunduğumuz yerden ormanın açıklığını görmek zordu fakat bu ışık, bele kadar uzanan zehirli mantarlardan oluşan bir çemberin arasından yayılıyordu. Vadi boyunca uzanan patika enerjinin etkisiyle çatırdıyordu.	</p>
<p>	Bir peri çemberi mi? Hayır, bu bugüne kadar karşılaştığım her şeyden daha güçlüydü. İzin almadan onu geçmeye çalışmak, intihar etmek demekti.	</p>
<p>	Vadinin tam ortasından bir ses yankılandı. Her yaprakta, kayada, çakılda, çalılarda ve ağaçlarda gürleyerek etrafa dağılıyordu.	</p>
<p>	“Ormanıma girin, eğer cesaretiniz varsa.”	</p>
<p>	Tam orada, Kara Yaratık’ın bizi beklediğini biliyordum. Feddrah-Dahns’ın sırtından indim ve hiç tereddüt etmeden, hızla mantarların arasından geçerek, Siyah Tek Boynuzlu At’ın evine girdim. 	</p>

  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>