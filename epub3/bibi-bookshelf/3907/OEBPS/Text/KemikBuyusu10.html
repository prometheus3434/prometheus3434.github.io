<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  

  <div>
   <h2 id="sigil_toc_id_1">BÖLÜM 10</h2>

    <p class="ilk-prgrf"><span class="ilk-hrf">Y’</span> Elestrial, Öteki Dünya’daki diğer şehirlere benzemiyordu. Y’Leveshan Gölü’nün güney kıyılarında bulunan şehir, güneyde doğu limanı üzerindeki Terial yolu, kuzeybatıda ise Kahinler Şehri Aladril üzerindeki son duraktı. Her gün, kapıları kullanmak için yeterli parası olmayan insanları taşımak amacıyla karavanlar kalkıyordu. Büyük ve ağır ağır ilerleyen vagonlar, Dünya’da efsane karanlıklar tarafından unutulan atlar olan nobla stedas takımları tarafından çekiliyordu. Fakat Öteki Dünya’daki atlar yıllar boyu güçlü ve yetenekli olmaları için yetiştiriliyordu. Bu nedenle de diğer atlardan çok daha üstün hale gelmişlerdi. ÖDHA’ya girdiğimizde; Menolly, Delilah ve ben biniş dersleri almak zorunda bırakılmıştık ve o atları sürerken, kendimi kraliyet ailesinin bir bireyi gibi hissediyordum.	</p>
<p>	Şehir kapılarının yanındaki iki büyük meşe ağacının arasında bulunan kapıdan çıktığımızda, derin bir nefes alarak Y’Eiestrial’i çevreleyen yüksek duvarlara baktım. Lethesanar, şehrin bakımı için yeterli ödeneği sağlamamış gibi görünüyordu. Kapılar dövülmüş bakırdan yapılmıştı ve cilalanarak ayna gibi parlatılmıştı. Korumalar, duvar kenarlarında sıralanmış, şehre girip çıkanları izliyorlardı. 	</p>
<p>	Aladril’den farklı olarak Y’Elestrial, yabancılara kapalı değildi; fakat bizi özellikle bekledikleri belli oluyordu. Korumalardan biri ileri çıkarak, bizi durdurmak için elini kaldırdı. Altın apoletlerle süslenmiş kraliyet mavisi bir üniforma giymişti ve sarı saçları rüzgarda dalgalanıyordu. Çok yaşlı ve çok genç olanlar hariç, perilerin hiçbirinin yaşını söylemek kolay olmasa da bununkiyle ilgili içimde bir his belirmişti. Muhtemelen işe yeni alınmıştı.	</p>
<p>	ÖDHA rozetimi uzattım. Rozete bakıp, tekno büyücülerin kurduğu tarayıcılardan birine doğru tuttu. Açık mavi bir ışık yanınca, rozeti bana geri verdi. “Danışman Sephreh ob Tanu sarayda sizi bekliyor. Size eşlik edecek bir koruma çağırayım” Tam arkasını dönecekken uzanıp koluna dokundum.	</p>
<p>	“Gerek yok. Yolu biliyoruz.”	</p>
<p>	Parmaklarıma bakınca yüzü kızardı. “Üzgünüm, Mishya fakat size eşlik edilmesi yönünde kesin talimatlar aldım. Şehre yalnız girmenize izin veremem.	</p>
<p>	Gözlerimi kırptım. Mishya, soylu kadınlara verilen bir kraliyet unvanıydı. O anda aklıma geldi ki, babam hükümdarlığın danışmanlığını yapıyordu. Dolayısıyla artık biz de soyluyduk.	</p>
<p>	“Kendimiz gidebiliriz,” demeye çalıştım, fakat elini kaldırıp başını salladı. Paniğe kapılmış görünüyordu. “Lütfen ısrar etmeyiniz. Hala problem yaratabilecek gruplaşmalar var. Onları uzaklaştırmaya çalışıyoruz, fakat şu an tümünü bulmak imkansız. Şehir, Lethesanar’ın aleyhine çalışan tüm ajanlar için çok tehlikeli bir yer.”	</p>
<p>	O zaman anladım. Güney Çölleri kaçmadan önce tahtı korumaya çalıştığı savaşta Afyon Yiyici, Y’Elestrial’i neredeyse yok etmişti. Görünüşe bakılırsa hala yandaşlarıyla beraber, ailemin peşindeydiler. Kahretsin. Tam bir bela. Derin bir iç çekerken, koruma aniden gülmeye başladı, fakat benim de gülümsediğimi görünce hemen ciddileşti.	</p>
<p>	“Çok özür dilerim. Gülmek istememiştim,” dedi gözlerini kocaman açarak.	</p>
<p>	Babam taht danışmanı olduğu için korumanın bizden korktuğunu bilmeme rağmen, ona karşı biraz otorite kullanmak hoşuma gitmişti. Kız kardeşlerim ve ben, ÖDHA için burada hizmet verdiğimiz zamanlarda çok fazla saygı görememiştik.	</p>
<p>	“Endişelenme. Refakatçimizi çağır. Merak etme, bana güldüğünü kimseye söylemeyeceğim. Hiç bana göre bir davranış değil,” dedim ve ona şefkatle gülümsedim. “Fakat komutanların yanında dikkatli ol. Babam da onlardan biri.”	</p>
<p>	Yüzünde bir rahatlama ifadesi belirirken, hızla yanımızdan ayrıldı. Bu arada bir yere kaybolmadığımızdan emin olmak için bizi kontrol ediyordu.	</p>
<p>	Morio ve Iris’e doğru dönüp, “Benim yanımda olduğunuz için, siz de tehlikedesiniz. Bunun farkındasınız, değil mi?” diye sordum.	</p>
<p>	İris başını eğerek bana aklımı kaçırmışım gibi baktı. “Ah, öyle mi? Peki bu ne zamandan beri farklı bir durum oldu? Camille, sen ve kız kardeşlerin Kavgacı Luke’a rastladığınızdan beri her gün tehlikedeyiz ve Dünya’da veya Öteki Dünya’da olmamız hiçbir şeyi değiştirmiyor. Buna alışkınız.”	</p>
<p>	“iris haklı.” Morio gülümsedi. “Rahatla, bebeğim. Sen ve kız kardeşlerin bela mıknatısları gibisiniz ve biz de sizin hep yanınızdayız. Hiçbir yere gittiğimiz yok.”	</p>
<p>	Kendimi aptal gibi hissederek omuzlarımı silktim. 	</p>
<p>	“Vay canına, kraliyet muamelesi görüyoruz,” diye fısıldadım İris’e, “Sanırım artık kız kardeşlerim ve ben çok da değersiz sayılmayız.”	</p>
<p>	Koruma içeri ginneme yardım ederken, parmakları kolumu sıkıca tuttu ve ona gülümsedim. Tatlı olduğu kadar, genç ve savunmasızdı da. Daha önce hiç savaş görmediğini tahmin ediyordum. Tam o sırada, bir daha asla genç olamayacağımı fark ettim. Zaten belki de hiç olmamıştım. Yan insan olduğum için okul arkadaşlarım beni çamura attıktan; Delilah’ı, onu kışkırtarak kedi haline dönüştürmeye çalışan çocuklardan kurtardıktan; annem ölünce tüm ev işlerini üstlendikten ve Menolly, Dredge’in işkencelerinden kaçıp eve döndükten sonra bir daha hiç genç olmamıştım. Son bir yıldır, her şeyin iyiye gideceğine dair inancımı kaybetmiştim. Fakat onca boşluğun içinde gücümü ve direncimi kazanıp, Kader’in benim için kurduğu değişmez ve itiraz edilemez planlara boyun eğmeyi öğrenmiştim.	</p>
<p>		</p>
<p>		</p>
<p>	Saray, Kraliçe Asteria’nınkiyle kıyaslandığında çok şatafatlı görünüyordu. Hatta neredeyse biraz bayağıydı. İç ve dış avlulardaki labirentleri ve iki üç kat uzunluğundaki heykelleri hatırladım. Yine de çok göze çarpmayan bir değişiklik vardı. Arabadan indiğimde, Tanaquar’ın, sarayın kuşatma süresince yıkılan yerlerini onartmakta olduğunu fark ettim.	</p>
<p>	Yenilenen bölümler eskisine uygun olarak inşa edilmiyordu. Yeni halinde daha fazla bahçe, yürüyüş yolu ve çeşme vardı, buna bir de doğal görünüm eklenmişti. Paramparça olmuş altın kaplama sütunların yerini, özel mermerler ve zarif el oyması ahşaplar almıştı.	</p>
<p>	Refakatçimiz bizi merdivenlere doğru yönlendirdi. Parlayan ışıklar yol boyunca dikkat çekiyordu. Çocukken hareket eden ışık kürelerinin peşinden koşup onları yakalamaya çalışırdım. Fakat şimdi pembe, yeşil ve mavi renklerdeki bu ışıklar bana huzur veriyordu.	</p>
<p>	Sarayın ana salonuna açılan büyük geçitten geçerken biri bağırdı. “Camille!” 	</p>
<p>	Sesin geldiği yöne doğru döndüğümde, babamın kollarını açmış bir şekilde orada durduğunu gördüm. “Baba!” Ona doğru koşup kucağına atıldığımda, bana sarıldı ve alnımı öptü. Babam yakışıklıydı ve ben de ona benziyordum. Delilah anneme çekmişti ama Menolly’nin bakır saçlarını kimden aldığını kimse bilmiyordu. Fakat babam ve ben tıpatıp aynıydık.	</p>
<p>	Saçlarındaki örgüler altın ve mavi kurdelelerle geri toplanmıştı ve solgun cildiyle eflatun gözlerinin katı, fakat nazik bir görüntüsü vardı. Bana sıkı sıkı sarılarak yavaşça salladı.  Bir dakika sonra, beni geri iterek omuzlarımdan tuttu. Tepeden tırnağa beni süzerken sesi durgundu. “Çok iyi görünüyorsun. Kız kardeşlerin de umarım iyilerdir.”	</p>
<p>	Evet, anlamında başımı salladım. “İkisi de iyi. Kocam Morio’yu ve İris’i hatırlıyor musun?” Daha önce tanışmışlardı; fakat karşılaşmaları kalabalık bir ortamda çok kısa sürdüğü için onları ne kadar hatırladığını bilemiyordum.	</p>
<p>	Sephreh, Morio’ya başını sallayarak selam verirken, İris’in önünde eğildi. “Bayan iris, Usta Morio, sizi gördüğüme sevindim. Y’Elestrial’e hoşgeldiniz. Yarın sabah Dahnsburg’a gitmek için yola çıkacağız. Bu gece, sizi misafirimiz olarak evimizde ağırlayacağız.” Durdu ve Morio'ya baktı. “Siz, bayım, umarım kızım, sizin ve ejderhanın ona olan davranışlarınızdan şikayetçi değildir.” Gülümsemesine rağmen sözleri gizli bir tehdit barındırıyordu. Yüzüm kızarmıştı. Bir baba, peri bile olsa her zaman bir baba gibi davranırdı.	</p>
<p>	Morio boğazını temizledi. “Şikayeti olsaydı, bize söylerdi, Bayım,” dedi, gözleri sarı ışıklar saçarak. Anlaşılan bu merak pek hoşuna gitmemişti.	</p>
<p>	Müdahale etmem gerekiyordu, hem de hemen.	</p>
<p>	“Dumanlı ve Morio bana karşı çok iyiler, Baba. Hiçbir şikayetim yok.” Tabii Dumanlı’nın, nişanlısı olduğunu iddia eden bir kaltakla ortadan kaybolması dışında, diye düşündüm fakat bunu gizli tutmaya karar verdim. Babamın aptalca bir saldırıda bulunmasını istemiyordum.	</p>
<p>	“Sanırım Trillian’ı arıyorsun.” Sephreh’nin gözleri tehlikeli bir biçimde parlayınca, onun ne kadar sinirli olduğunu anladım. Trillian’ın bizim için ve savaş için tüm yaptıklarına rağmen, babam yine de onu sevmiyordu.	</p>
<p>	Derin bir iç çektim. “Biliyorsun ki Trillian her zaman benim hayatımın bir parçası olacak. Bizim aramızda...”	</p>
<p>	“Bir bağ var. Evet, biliyorum. İkiniz Eleshinar ritüelini gerçekleştirdiniz ve sen bir aptal gibi onu kendi hayatına bağladın. Fakat bu, benim onu sevmemi gerektirmiyor.”	</p>
<p>	Babam Trillian’ı hiç sevmemişti. Aslında, benim hayatımı bir Svartan’a bağladığımı duyduğunda bana çok kızmıştı. Delilah onu biraz yumuşamaya ikna etmişti, fakat o yine de bu ilişkiye sıcak bakmıyordu. Bazı önyargılardan kurtulmak zordu. Hele bir de o kişi kindarsa.	</p>
<p>	“Trillian savaşta bize en çok yardımı dokunan kişiydi. En azından ona saygı duyabilirsin.  Şimdi, lütfen eve gidip akşam yemeğimizi yerken, birbirimize neler olup bittiğini anlatabilir miyiz? “Babamı çok sevmeme rağmen, Dünya’ya gitme kararımızın hiç de kötü bir fikir olmadığını bir kez daha hatırladım. İtiraf etmek istemesem de, ikimiz çok benzeşiyorduk ve birbirimize her konuda kafa tutuyorduk.	</p>
<p>	“Ah, ona saygı duyuyorum,” dedi babam. “Yalnızca ona güvenmiyorum. Özellikle de söz konusu sen olduğun zaman. Bir insana kendini ne kadar çok adarsan, o kadar savunmasız hale geliyorsun. Bir asker olarak kızıma bunu öğrettiğimi sanıyordum.”	</p>
<p>	Trillian ve benim birbirimize adanmış olduğumuzu ve babamın da saray ve krallığın yetkisini bir asker olarak Trillian’a verdiğini belirtmek istedim. Fakat en iyisi bu tartışmadan çekilmekti. Haklı olsam da hiçbir zaman onunla yaptığım tartışmaları kazanamamıştım.	</p>
<p>	“Çok açım. Eve gidip yemek yiyelim mi?”	</p>
<p>	Gülümsedi. “Tabii ki. Çok kaba bir ev sahibi gibi davranıyorum.” Kapıya doğru yürürken ekledi, “Araba bekliyor, fakat önce uğramamız gereken bir yer var.” 	</p>
<p>	“Yani savaş sonrasında evimiz hala sağlam mı?” Ben gergin bir şekilde onu takip ederken, İris ve Morio da arkamdan geliyorlardı.	</p>
<p>	Hüzünlenmişti. “Şehrimizin sokaklarında çok büyük değişiklikler göreceksin. Tabii evde de. Bu yüzden senden özür diliyorum Camille. Lethesanar bizi yakalayanlara ödül vereceğini duyurduğu zaman evimizi de yağmaladı. Hatırası olan eşyaları zamanında evden çıkarabilmeyi başardım, fakat mobilyalar ve tüm goblenler ya çalındı ya da paramparça edildi. Artık her şey yeni. Teyzen Rythvvar, evi yeniden dekore etmeme ve eşyaları sakladığımız yerden çıkarıp düzenlememe yardımcı oldu.”	</p>
<p>	Sarayın koridorlarından hızla geçerek bir çift gümüş kapıya vardık. Kapının girişinde esas duruşta bekleyen bir grup koruma vardı. Hepsi babama doğru eğilerek reverans yaptı. İki görevli bize kapıları açınca, içeri girdik.	</p>
<p>	Odada hiç pencere yoktu ve içeride işlemeli bir masa ve sandalye duruyordu. Sandalyede oturan kadın tanıdık gelse de onu daha önce hiç görmediğimi biliyordum. Tam o anda kim olduğunu anladım. Tanaquar. Kraliçe. Lethesanar’a çok benziyordu. Tek fark, beline kadar inen dalgalı saçları altın sarısı değil, alev kadar parlak bordoydu. Cildi bronzdu ve gözleri altın ışıklarla parlıyordu. Ayağa kalktığında elbisesinin etekleri beline doğru katlandığı için kırışık duruyordu. Tam ortasında parlak bir elmas olan altın bir taç takıyordu.	</p>
<p>	Babam ayaklarına kadar eğilince, ben de içgüdüsel olarak reverans yaparak onu selamladım. Bugünkü tüm reveranslar sayesinde dizlerim için gerekli sporu yapmıştım. Morio yere eğildi ve İris tek dizinin üzerine çöktü.	</p>
<p>	“Kalkın,” dedi kadın. Sesi odanın içerisinde melodik ve ahenkli bir şekilde yankılandı. “Sephreh, misafirleri bana tanıt. Sanıyorum, bu senin kızın.”	</p>
<p>	“Majesteleri nasıl arzu ederlerse.” Babam gözlerini Kraliçe Tanaquar’dan ayırmadan ayağa kalktı, “Huzurlarınızda en büyük kızım Camille. Bunlar Bayan İris ve kızımın eşlerinden biri Morio.”	</p>
<p>	Konuşması için bekledik.	</p>
<p>	Kraliçe masanın arkasından çıktı. Gözleri benimkilere kenetlenmiş bir halde etrafımda dolaştı. “Demek Gölge Kanat’la olan savaşımızın lideri sensin,” dedi yumuşak bir sesle. “Bu kadar genç bir kadının, daha da önemlisi bir yarı insanın başedebileceğinden çok daha büyük ve korkunç bir görevin olduğu kesin.”	</p>
<p>	Savaşın lideri mi? Bunu bilmiyordum, fakat onu düzeltmemem gerektiğini hissediyordum.	</p>
<p>	Tek parmağıyla çenesine dokunurken bana bakmaya devam etti. Çok uzun, hatta babamdan bile uzundu. Neredeyse Dumanlı kadar uzun bile olabilirdi ve kraliyet terbiyesi gördüğü ortadaydı. Atalarından kalan mirası hareketlerinden, mimiklerinden ve bakışlarından seziliyordu. Tanaquar, kardeşinin sahip olması gereken bütün özellikleri barındırıyordu.	</p>
<p>	Y’Elestrial Saray ve Hükümdarlık, kaçık bir diktatör tarafından yönetilmeseydi, o burada gerçek bir monarşi kurabilirdi.	</p>
<p>	“Söyle bakalım, Camille, savaş nasıl gidiyor?”	</p>
<p>	Bunun haricinde bir soru sormuş olmasını dileyerek geri çekildim. “Majesteleri... dürüst olmak gerekirse, hiçbir fikrim yok,” dedim. “Ruh mühürlerini bulabilmek ve onları Kraliçe Asteria’ya iade edebilmek için elimizden geleni yapıyoruz. Bu en öncelikli amacımız. Gölge Kanatın Dünya’ya yolladığı yeni şeytan generalin peşindeyiz. ÖDHA’yı bilgilendirmekteyiz. Yeni generalin adı Stacia Bonecrusher ve o bir lamia.”	</p>
<p>	Tanaquar’ın gözleri parlarken, dışarıda gürleyen bir yıldırım sesi odanın içinde yankılandı. İster istemez aralarında bir bağlantı olduğunu düşünmeye başlamıştım. Kimdi bu kraliçe? Lethesanar tahttayken onunla ilgili çok az şey duymuştuk, fakat şimdi karşımda duran figüre baktığımda, yeni kraliçenin damarlarında gerçekten kraliyet kanı taşıdığının farkına varabiliyordum.	</p>
<p>	“Duyduğum kadarıyla, birçok farklı yerde müttefikleriniz varmış. Şeytanlar, insanlar ve vampirlerle serbestçe arkadaşlık kuruyormuşsunuz...” Durup dudaklarını buruşturarak gülümsediğinde, güneş parlıyormuş gibi hissettim. “Sen ve kız kardeşlerin öğrenilmesi en zor derslerden birini öğrendiniz. Düşman gibi görünenler, gerçekte düşmanımız olmayabilir ve dostça davranan herkes güvenilir değillerdir.”	</p>
<p>	Altıncı ruh mührüyle ilgili bir şey duydunuz mu? diye sordum aniden. Kelimeler ağzımdan döküldüğü anda sınırı aşmış olabileceğimi düşündüm, fakat o kahkahalar atmaya başladı.	</p>
<p>	“Senin için altıncı ruh mührünün yerini belirleyebilir miyiz, bir bakalım. Bu sırada siz de Kemik Öğütücü’ye odaklanın. Onu bulup yok edin. O, sizin tahmin edebileceğinizden çok ama çok daha tehlikeli.” Sesini alçalttı, “Gölge Kanat, Kemik Öğütücü’yü tek bir amaç için yetiştirdi; o da yok etmek. Onun kalbinde sevgi veya merhamet bulamazsınız. Eğer sizi yakalamayı başarırsa korkunç bir şekilde can verirsiniz, Karvanak, ona kıyasla çok sıradan bir adam.” Hemen ardından gitmemize izin verdi. Vedalaştıktan sonra babamı takip ederek, girişe döndük.	</p>
<p>		</p>
<p>	Arabaya yürürken kraliçenin söylediklerini düşündüm. Eğer Kemik Öğütücü dedikleri kadar acımasızca, onu bulup yok etmek için bir plan yapmalıydık. Karvanak’ta yaptığımız hatalara bu sefer yer yoktu. O bizi öldürmek istemiş fakat başaramamıştı. Stacia, onun yaptığı hatalara düşmeyecekti.	</p>
<p>	Araba Y’Elestrial sokaklarında ağır ağır ilerlerken, koltuğuma yaslanıp düşüncelere daldım.	</p>
<p>	Şehirdeki yıkımın sonuçları çok fazla belirgin olmasa da neler olduğu gecenin karanlığında bile ortadaydı. Yıkık dökük binaların siluetleri, karanlık gökyüzünde yükseliyordu. Bazıları tamamen çökmüş, enkaz yığınlarına dönmüştü. Y’Elestrial en güzel şehirlerden biriydi fakat yenik düşmüştü. Tanaquar kuşatma sırasında şehre pek nazik davranmamıştı.	</p>
<p>	Şehrin dış sınırına varınca enkaz halindeki bir yola saptık. Eve doğru gidiyorduk. Kendi sessizliğimden kurtulup, hevesle camdan dışarı bakmaya başladım.	</p>
<p>	Babam hafifçe dizime dokundu. “Evimizdeki hasarın çoğu onarıldı. Tanaquar, beni danışmanı olarak göreve getirince onarım masraflarını da kendisi karşıladı. Annen iyi ki evimize olanları görmedi. O bu evi çok severdi.” Sesi o kadar hüzünlüydü ki, ona doğru eğilip yanağını öptüm.	</p>
<p>	“Annem seni çok sevdi. Evet, belki evi de seviyordu, fakat senin olduğun her yere giderdi. Aslında öyle de yaptı; senin için kendi dünyasından vazgeçti ve bundan asla pişmanlık duymadı.” Gözlerinde farklı bir parıltı dikkatimi çekti. Bakışlarını hızla başka yöne çevirdi. 	</p>
<p>	“Ne? Ne oldu?”	</p>
<p>	Başını salladı. “Endişelenmen gereken bir şey değil. Bak, neredeyse eve geldik bile.” Pencereyi işaret etti. Görünüşe bakılırsa konuşmayacaktı; en azından ikimiz yalnız kalana dek.	</p>
<p>	Israr etmekten vazgeçip önümüzde belirmeye başlayan, büyüdüğüm evi izlemeye koyuldum. İki katlıyken bile, Dünya’daki evimden daha büyüktü ve kocaman bir araziye yayılmıştı. Babam, annemi Öteki Dünya’ya getirdiğinde evi, onun için inşa ettirmişti ve her tuğlayı kendi elleriyle seçmişti. Pencerelerin birinden hafif bir ışık parlıyordu.	</p>
<p>	“Leethe hala sizinle mi?” diye aniden sordum, hizmetçimizin savaştan kurtulduğunu umarak. Bana bir evin işlerini nasıl yürüteceğimi, faturaları ödemeyi ve evdeki çalışanları yönetmeyi o öğretmişti. Yanımızda çalışan dört beş kişi vardı, çoğu da arazi ile ilgileniyorlardı; fakat Leethe ve yardımcısı Kayla, ev işleriyle temizlikten sorumluydular.	</p>
<p>	Annem hayattayken, akşam yemeğini pişirme konusunda ısrarcı davranırdı. Biz de kendimize ait işleri yapmayı öğrendik. Eğer yeteri kadar yardım etmezsek, cezalandırılırdık.	</p>
<p>	Babamın akrabaları annemin yöntemlerini beğenmez, hep onun arkasından konuşurlardı. Fakat annem onları umursamazdı, zaten babam da annemin çocuk büyütme konusunda verdiği kararların arkasında dururdu. Ailem soylular sınıfına mensup olmayabilirdi, ancak kuzenlerimin üzerindeki üst tabaka sendromu onları, kendilerini devamlı bizimle kıyaslamaya itiyordu. Annemin neden kendi ayaklarımız üzerinde durmayı öğrenmemiz gerektiği konusunda ısrar ettiğini şimdi daha iyi anlıyordum. Annemin bize öğrettikleri paha biçilmez bir hediyeydi.	</p>
<p>	Babam hafifçe gülümsedi. “Evet, Leethe ve Kayla hala benimle beraber. Eve vardığımızda yemeği hazırlayacaklar. Fakat lütfen onlara soru sorarken dikkatli ol. Kayla savaşta kocasını kaybetti. Evimizi korumaya çalışırken Lethesanar’ın askerleri eşini öldürdü. Ona kaçıp saklanmasını söylememe rağmen beni dinlemedi. Leethe ise hala porselenleri ve antika eşyaları kaybettiğimize üzülüyor.”	</p>
<p>	İris arabadan inerken Sephreh uzanıp, ona yardımcı oldu, iris kızararak teşekkür etti. Morio da arabadan inince eve doğru yürümeye başladık.	</p>
<p>	Çok sayıda küçük ışık, kaldırım taşlarının üzerinde hareket ederek yolumuzu aydınlattı. Gecenin loş ışığında bile kapının yeni olduğunu görebiliyordum. Babamın annem için yaptırdığı, güller ve asma yapraklarıyla süslü, ihtişamlı cam panjurlar gitmiş, yerlerine küçük cam çerçeveli, meşe ağacından kalın bir kapı gelmişti. Hayal kırıklığına uğramıştım. Annem o süslü camı çok severdi. Hiç beklemediğim bir anda gözümün önünde paramparça olmuş camlar ve ahşaplar belirdi. Sephreh’e baktım, fakat başını salladı.	</p>
<p>	“Sana zararın çok olduğunu söylemiştim, diyebildi sadece ve kapıyı açıp bizi içeriye geçirdi.	</p>
<p>	Derin bir nefes alarak girişe doğru yürüdüm. Artık evdeydim. İki yıl aradan sonra tekrar eve dönmüştüm.	</p>
<p>	Etrafa bakınca her şey yabancı gelmeye başladı. Yeni onarılmış ve beyaza boyanmış duvarlar bile yabancıydı. Bazı süs eşyaları kuşatmadan hasar görmeden kurtulmasına rağmen, mobilyalar yepyeniydi. Annemin yıldönümü saati ve oturma odası için tığla ördüğü battaniye yerinde duruyordu. Delilah küçük bir kediyken onun üzerine işemişti. Annemse buna sadece gülmüş, sonra da battaniyeyi elinde yıkayarak düzgün kuruması için sermişti. Delilah, o kadar küçüktü ki yaptığı şeyden utanarak ağlamıştı.	</p>
<p>	Yeni ve boyanmış mobilyaların altında çocukluk hatıralarım duruyordu. Babamın anneme doğum günü hediyesi olarak verdiği gümüş ejderha kutu. Henüz üç yaşımdayken annem için kilden yaptığım şeker tabağı. Menolly’nin okuma yazma öğrendiğinde, annem ve babam için yazdığı çerçevelenmiş şiir. Bir nostalji rüzgarı eserken daha basit bir hayatın özlemini hissettim. Eskiden bizi en çok üzen şey sınıf arkadaşlarımızın bize sataşmalarıydı. Menolly güneşe çıkabiliyordu ve annemin gülümsemesi hepimizi mutlu ederdi.	</p>
<p>	Sallanan sandalyeye oturup, sakinleşmek için arkama yaslandım ve derin bir nefes aldım.	</p>
<p>	“İyi misin?” diye sordu Morio, elini sırtıma dayayarak.	</p>
<p>	Evet anlamında başımı sallarken gülümsemeye çalıştım. “Uzun zaman oldu. Birçok şey eskiden olduğu gibi aynı, fakat çok daha fazlası... Oldukça değişmiş.”	</p>
<p>	Farklı olan sadece ev ve mobilyalar değildi; ben ve kız kardeşlerim de değişmiştik. Her şeyden önemlisi Dünya değişmişti. Akşam yemeği için yemek odasına geçerken içinde bulunduğum ruh halinden kurtulmaya çalıştım. Leethe ve Kayla ile sarılıp öpüşürken kalbimizde kor gibi yanan ateşi hissettik. İkisi de biraz yorgun görünüyorlardı. Kayla’nın gözleri, iç savaştan önceki ışıltısını kaybetmişti.	</p>
<p>	Güveçte geyik eti ve taze ekmek yedikten sonra, iris ve Morio odalarına çekilerek, biraz konuşmamız için babam ve beni yalnız bıraktılar. İki kişilik dolgun kanepeye kıvrılıp başımı onun omzuna yaslarken, hafifçe elime dokundu.	</p>
<p>	“Her gün, hayatta kalabilecek miyiz diye düşünüyorum,” dedim. “Her gece yatağa yorgun ve endişeli giriyor, rüyamda şeytanlar görüyorum.”	</p>
<p>	“Sen benim kızımsın,” dedi. “Görevlerini bir kenara bırakmak konusunda benim gibi başarısızsın. Fakat Camille, senin için hayal ettiğim hayat bu değildi. Şeytanlarla savaşıp, annenin insanlarıyla yaşamak. Hepinizin evlenip, kendi ailelerini kurmasını umuyordum. Tabii Menolly’nin başına gelen kaza... her şeyi değiştirdi.”	</p>
<p>	“O bir kaza değildi, baba. Menolly tecavüze uğradı, işkence gördü, öldürüldü ve en sonunda Dredge onu bir vampire çevirdi. Ona yapılanları hala kabul edemiyor musun?” 	</p>
<p>	İçini çekti. “Neler olduğunu biliyorum, kızım. Hem de çok iyi biliyorum. Ve bunları düşünmek istemiyorum. Fakat Camille, ben senin için korkuyorum. Ölüm Büyüsü ağır bir görevdir.Anne Ay çalışmalarınla ilgili ne diyor?”	</p>
<p>	“Sanırım memnun,” dedim yavaşça.	</p>
<p>	Kafasını salladı. “Çok fazla ölüm var. Delilah bir Ölüm Bakiresi, Menolly bir vampir... İstihbarat bürosuna katılmaya karar verdiğinizde hepinizle gurur duymuştum; fakat sizin şu an savaştığınız tehlikelerle karşı karşıya kalmanızı istemezdim. Tek dileğim genç yaşta evlenip huzurlu birer yuva kurmanızdı.”	</p>
<p>	Ona hüzünlü bir şekilde gülümsedim. “Peki, bu ne kadar sürecekti? Gölge Kanat, ruh mühürlerini bulup da dünyaları açana kadar mı? Sonra hepimiz ölecektik. Hatta belki daha da kötüsü. Bunun yerine, doğru yerde ve doğru zamanda olduğumuz için, hem Dünya’nın hem de Y’Elestrial’in savaşma şansı var. Eğer hayatımızı bunun için feda etmemiz gerekiyorsa edeceğiz. Hepimiz buna hazırız.”	</p>
<p>	Ayağa kalkınca, yorgunluktan her yerimin ağrıdığını hissettim. Babam omuzlarımdan tuttu. “Seninle ne kadar gurur duyduğumu biliyor musun? Üçünüzle de.”	</p>
<p>	O anda gördüm. Sevgi, gurur ve onur gözlerindeydi. “Biz de seninle, baba. Lütfen aşkı tekrar bulmaya çalış. Mutlu olmayı hak ediyorsun. Hayatına girecek kişi bizi kabul ettiği sürece, buna karşı çıkmayız.”	</p>
<p>	Bana, sanki söylemek istediği bir şey varmış gibi baktı. Sonra, “Ben kadınlardan vazgeçmedim. Fakat annen... Onda farklı bir şey vardı, unutamadığım bir şey. Sen ve kız kardeşlerin de onun özelliklerini almışsınız. Işıltınız peri cazibenizden değil, kalbinizin derinliğinden geliyor. Anneniz kim olduğunun ve değerinin farkındaydı. Dediğiniz gibi, kimse onun yerini dolduramaz. Fakat yine de beni düşündüğünüz için teşekkür ederim,” dedi.	</p>
<p>	Beni alnımdan öpüp yatağa gönderince, yeniden burada olmanın ne anlama geldiğini düşündüm. Yatağa girip Morio’nun yanına uzanınca, bu evin, ne kadar seversem seveyim, artık benim evim olmadığını fark ettim. Ben üç erkeğe, iki kız kardeşime ve İris’e aittim; beraber olduğumuz sürece, her neredeysek, orası bizim evimizdi.	</p>

    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>