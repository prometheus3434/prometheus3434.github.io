<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 24</h2>

    <p class="ilk-prgrf"><span class="ilk-hrf"> B</span> akışlarımı sessizce verandadaki boşluğa dikmiştim. O sırada Rodney paytak paytak yürüyerek evden çıktı. Morio ve Trillian yanıma geldiler. 	</p>
<p>	“İçerde neler oluyor?” dedi Morio. 	</p>
<p>	Rodney’nin göz çukurlarında alevler parladı. “Pek bir şey yok. Aceleyle çekip gittiler. O kaltaklar, zombilerinin tümünü almadılar bile. İçeride hala birkaç tane yürüyen kemik var. Fakat... Bu da ne?” Bir şey dinliyormuş gibi başını eğdi. 	</p>
<p>	Kaşlarımı çattım. Evin içinden hafif bir uğultu geliyordu. Tıpkı bir uçak motoru gibiydi. O anda içimde beliren bir hisle bağırdım, “Çabuk kaçın, ağaçlara doğru koşun.” 	</p>
<p>	Hiç kimse sorgulamadan, arkalarını dönüp kaçmaya başladılar. Ağaç sınırına gelmeyi başardığımız anda, önce hafif bir gümbürtü, ardında da patlama sesi duyuldu. Sarsıntının etkisi bizi ileri fırlatmıştı ve bir anda hızla artan alevlerden uzaktaydık. Sert bir şekilde yere düşüp, ellerimin ve dizlerimin üzerine çöktüm. Nefesim daralmıştı ve çıkan duman yüzünden boğulmak üzereydim. 	</p>
<p>	Vanzir mırıldanıyordu, “Aşağılık... Patlama yaşanırken hepimizin orada olmasını istiyordu.”	</p>
<p>	 Delilah öksürerek güçlükle ayağa kalktı ve bana yardım etti. “Fakat demişti ki...” 	</p>
<p>	“Ne söylediğini unut. Onunla birlikte çalışmayı önerdiğimi unut. O bir kötü cin. Bu işe karışmamamız için bizi öldürmeye çalışıyor. Sanırım karargahlarını değiştirme kararı aldılar. Bizim geleceğimizi öğrenip, bu küçük bubi tuzağını kurmuş olmalılar. Nasıl? Nasıl öğrendiler?” Ev alevlerin içinde kaybolurken uzakta yankılanan siren sesleri duyuldu. 	</p>
<p>	“Bilmiyorum. Sanırım birileri bilgi sızdırıyor,” dedi yavaşça. “Biri onlara söylemiş. Bu konudan kime bahsettiniz? Birçok kişi biliyor. Peri İnsan Olay Yeri inceleme Ekibi’nden Chase’in memurlarının buraya geleceğimizden haberleri vardı. Nerissa da biliyordu... Başka?” Kafamı kurcalayan bir şeyler vardı, fakat tam olarak anlamlandıramıyordum; olanlardan dolayı çok kötü sarsılmıştım. 	</p>
<p>	“O zaman düşünmemiz gereken çok şey var,” dedi Morio vadiye doğru ilerlerken. “Hadi polisler gelmeden gidelim buradan.” Delilah hafifçe hıçkırdı. “Chase. Clıase'in nasıl olduğunu bilmek istiyorum.”	</p>
<p>	“Evet ve Iris’in de... Ağzını açmadan alevleri izleyen Talon-haltija’ya baktım. Yüzünde huzursuzluk ve acı vardı. O anda tüm bunları farkında olmadan yaptığını anladım. Belki de o büyüyü hala yapabildiğini sanıyordu. Nişanlısıyla olan anıları aklına gelmişti. 	</p>
<p>	“Hadi. Gidelim,” diye fısıldayarak kolumu omzuna doladım ve ağaçların arasına doğru yürümeye başladık. “Bu iş bu gece bitmedi, arkadaşlar.”	</p>
<p>	Yağmurdan sırılsıklam olmuş yaprakların altına girerken, şimdi ne yapacağımızı düşünmeye başlamıştım. Bir yerlerde bizi ihbar eden biri vardı. Bizim geleceğimizi biliyor olmalarının tek yolu buydu. İki ülkenin Peri Kraliçeleri de peşimizdeydi ve bizim bu patlamadan kurtulduğumuzu öğrenince, Stacia’nın da peşimize düşeceğinden emindim. Tüm bunlarla ilgili ne yapacağımız hakkında en ufak bir fikrim yoktu. Tek bildiğim Kemik Öğütücü’yü bulacağımız ve paramparça edeceğimizdi. 	</p>
<p>		</p>
<p>	Her yerimiz çamur ve küllerle kaplı bir halde Peri İnsan Olay Yeri inceleme Ekibi’nin merkezine vardığımızda, Sharah orada bizi bekliyordu. Delilah ifadesiz bakışlarla ona doğru ilerledi. Menolly ve ben de onun yanında yürüyorduk. 	</p>
<p>	“Chase...” Sesi kısık, sırtı dikti. Sharah bir anlığına ona baktı ve dedi ki, “Durumu kritik. Atlatabilir mi bilmiyorum. Elimizden geleni yapıyoruz.” 	</p>
<p>	“Hayır... Hayır...” Delilah fenalaşınca Menolly elini onun sırtına dayayıp onu sakinleştirmeye çalıştı. “Yapabileceğiniz bir şey olması gerek.”	</p>
<p>	 Gözlerimi kapattım. Nefes almak veya konuşmak istemiyordum. Ne yapılması gerektiğini biliyordum, fakat bunu öneren kişi ben olmak istemiyordum. Fakat eğer işe yarayacaksa... 	</p>
<p>	“Yaralarını neyin iyileştireceğini biliyorum. Fakat bu şey onu uzun zamanda yok edebilir,” diye aniden söyleyiverdim. Bu gece yeteri kadar acı çekmiştik. Onu şu an kurtarabilirsek, gelecekte ne yapacağımızı daha sonra düşünürdük. 	</p>
<p>	“Nedir o? Chase’i kaybedemeyiz. Onu kaybedemem!” Delilah omuzlarımı kavradı. “Söyle!”	</p>
<p>	 Derin bir nefes aldım. “Ona Abıhayat Suyu içirecektin. Bu iksir aynı zamanda ağır yaraları da iyileştiriyor. Ritüeller doğru şekilde yapılmazsa, bu onu uzun zamanda delirtebilir, fakat şu anda onun hayatını kurtaracak.” Sharah’a dönerek sordum, “Diğer türlü hayatta kalma şansı var mı?” 	</p>
<p>	“Her zaman bir şans vardır... Fakat ihtimaller düşük...” Sesi kısılırken gözlerinde parlayan yaşları fark ettim. 	</p>
<p>	“O zaman tamam,” dedi Delilah. “Ona bunu verin.” Şişeyi çantasından çıkarıp Sharah’ın eline tutuşturdu. “Yap şunu.” 	</p>
<p>	“Fakat... Fakat emin misin?” Cüce bana bakınca, başımla onay verdim. 	</p>
<p>	Menolly öne atıldı. “Başka seçeneğimiz yok. Eğer her şekilde ölecekse, o zaman şansımızı denemeliyiz. Çünkü bir kişiyi daha kaybetmek istemiyorum. Tek seçeneğimiz bu.” 	</p>
<p>	Sharah derin bir iç çekti ve arkasını dönerek koridorda hızla yürümeye başladı. “Beni takip edin,” diye seslendi. 	</p>
<p>	Onu takip ettik. Chase’in odasına girdiğimizde, vücuduna çok sayıda serum takılı olduğunu gördük. Ayrıca solunum cihazına bağlıydı. 	</p>
<p>	“Dört yerden bıçaklanmış ve iç organlar ağır hasar görmüş,” dedi Sharah. “Bıçak çok hassas noktalara isabet etmiş. Ona saldıran her kimse, hayati zararlar vermeyi biliyor olmalı.” Delilah geri çekildi fakat Sharah fark etmedi ve çekmeceyi açarak büyük bir şırınga çıkardı. “Abıhayat Suyu içilebildiği gibi, şırıngayla da enjekte edilebilir.” Yavaşça şırıngayı doldururken dönüp, kız kardeşime baktı. “Bunun senin sorumluluğun olduğunu biliyorsun, değil mi? Chase’e ihtiyacımız olduğunu ve onu çok sevdiğini biliyorum, fakat bu benim sağduyumun dışında yaptığım bir şey. Ritüeller olmadan, bu iksir onun bedeninde olduğu kadar, kişiliğinde de ciddi zararlara yol açabilir.” 	</p>
<p>	“Yap şunu,” dedi Delilah gürleyerek. Aurasının parladığını fark edip, dönüşeceğini anladım ve hemen Sharah’ın yanma gittim. 	</p>
<p>	“Eğer burada sinirli bir kara panter istemiyorsan, onun dediğini yapsan iyi olur. Sorumluluğu biz alıyoruz.” 	</p>
<p>	Sharah başıyla onaylayarak, sıvıyı doğrudan Chase’in toplardamarına enjekte etmeye başladı. Parlak sıvı tümüyle zerk olunca, durup geri çekildi. “Birkaç dakika içinde iksirin onun hayatını kurtarıp kurtarmadığını anlayacağız.” 	</p>
<p>	Delilah dizlerinin üzerine düştü. “Yüce Anne Bast, sana yalvarıyorum. Lütfen Chase’i kurtar. Ona ihtiyacım var. Bizi neden bir araya getirdiğini bilmiyorum, fakat henüz işimiz bitmedi. Biz henüz bitmedik.”	</p>
<p>	Kimse ses çıkarmadan, saniyeler geçip gitti. Tam işe yaramayacağını düşünmeye başlamıştım ki, Chase nefes aldı ve Sharah ağzındaki solunum cihazını dikkatlice çıkardı. Henüz şuuru yerinde değildi, fakat kendi başına nefes alabiliyordu. Bir dakika sonra vücudundaki yaralar iyileşmeye başlamıştı. 	</p>
<p>	Sharah yaraların üzerine aceleyle bir merhem sürüp, Delilah’a döndü. “Yaşayacak. Hem de diğer tüm insanlardan çok daha uzun bir süre. Bilinci yerine geldiğinde, ona bu değişikliklere alışması için sen yardım edeceksin. Umarım bunun için hazırsınızdır; çünkü onun hayatı artık sizin ellerinizde. Abıhayat Suyu’nu içen insanlar genellikle bin yıl yaşamanın ne demek olduğunu idrak edemezler.” 	</p>
<p>	Sharah, Chase’in yaşamsal belirtilerini kontrol ederken, Delilah gözyaşlarına boğuldu ve Menolly onu yakında duran bir sandalyeye götürdü. Arkamı dönünce Dumanlı’nın yanımda durduğunu gördüm. Bana sarıldı ve Chase’in hayati fonksiyonlarını gösteren makinelerin uğultuları arasında sessizce durup bekledik. 	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>