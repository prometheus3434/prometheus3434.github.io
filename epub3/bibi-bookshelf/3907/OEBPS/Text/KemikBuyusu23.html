<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 23</h2>

    <p class="ilk-prgrf"><span class="ilk-hrf"> Ç</span> ay, kurabiye ve sandviçler sayesinde enerjimizi geri kazanarak, Menolly uyanana kadar detaylı bir hareket planı çizmeyi başarmıştık. Gölge Kanat’ın düşmanlarından birini yok edeceğimiz düşüncesi birçok kez aklıma gelmiş olsa da onun yardımını almanın zaten bir yolu olmadığını fark etmiştim. Stacia bizi umursayamazdı. Ayrıca kendi hükümdarlığını kurunca neler yapacağını kim bilebilirdi? Tabii, eğer başarılı olabilirse. 	</p>
<p>	Menolly’nin uyanma zamanı gelince erkekleri mutfaktan çıkardık. Erkeklerden sadece Dumanlı, onun barınağına açılan girişi biliyor ve bu sırrı gizli tutuyordu. Fakat yine de işi şansa bırakmak istemiyordum. Kız kardeşimi uyurken nerede bulacağını bilen ne kadar çok insan varsa, bu bilginin sızma ihtimali de o kadar çok olurdu. 	</p>
<p>	Menolly sessizce, mutfak duvarlarının birindeki kitaplığın arkasından çıktı. Masanın üzerindeki kağıt yığınına, haritalara ve tezgahtaki tabaklara baktı. Daracık deri bir pantolon ve açık mavi bir dik yakalı kazak giyiyordu. Saçlarındaki örgüleri şık ve dikkat çekici bir atkuyruğu şeklinde toplamıştı. 	</p>
<p>	“Neler oluyor? Bir sorun mu var?” Buzdolabını açıp bir şişe kan çıkardı ve mikrodalga fırının içine yerleştirdi.	</p>
<p>	“Sana her şeyi açıklayıp bir an önce çıkmamız gerek. Zor bir savaşa giriyoruz. Delilah, Chase’i arayıp bize katılabilir mi, diye soracak ve Morio da Wilbur’a bizimle gelmek isteyip istemediğini sormak için yola çıktı. Ben de Nerissa'yı aradım. Geliyor.”	</p>
<p>	“Nerissa? Neler oluyor? O eğitimli bir savaşçı değil. Bizim gibi veya Zachary gibi değil o.” 	</p>
<p>	Nerissa, Puma Sürüsü’nün bir üyesi ve Menolly’nin eski kız arkadaşıydı. Erkeklerle beraber olsalar bile, başka kadınları kabul etmiyorlardı. Bana göre bu durum o kadar uzun bir süredir devam ediyordu ki neden böyle olduğunu hiç düşünmemişlerdi. Fakat yine de çok iyi bir çift olduklarını hissediyordum. 	</p>
<p>	“Hayır, fakat Maggie ile ilgilenebilir. Bir saate kadar burada olur.” Derin bir iç çekerek, Menolly’nin kanının ısınmasını ve masaya oturmasını bekledim. 	</p>
<p>	“Henry öldü. Stacia bu sabah dükkanımı havaya uçurdu ve onu öldürdü.” 	</p>
<p>	“Ne?” Menolly’nin gözleri açık griden kan kırmızısına döndü ve dişleri küçüldü. Ben olayı anlatırken, kanını yudumladı ve ağzının kenarlarını dikkatlice sildi. Hiç konuşmuyordu. Söyleyeceklerim bitince şişeyi sabunlu suyla doldurdu ve lavaboya bıraktı. Henry’nin ölümünden bahsetmedi; fakat elini omzuma koyup, sandalyemin arkasından yaslanarak, yanağıma ondan pek beklenmeyecek bir öpücük kondurdu. 	</p>
<p>	“Ne bekliyoruz? Saldırıya hazırlanalım”. 	</p>
<p>	Marymoor Parkı doğudaydı. Büyük Seattle Metropolitan Bölgesi sadece Scattle’ı değil, daha birçok iç içe geçmiş banliyö şehrini de kapsamaktaydı. Bu şehirler doğal yollardan değil, insanların oluşturduğu sınırlarla birbirinden ayrılmaktaydı. İşçi kesimlerinin çoğu, kendi metropolitan bölgelerini oluşturabilecek kadar büyümüştü. BSM bölgesi; Washington Gölü, Sammamish Gölü ve Union Gölü gibi birçok gölle çevriliydi. Zaten Seattle şehri, Juan de Fuca Boğazı’ndan geçerek, Pasifik Okyanusu' na akan Elliot Körfezi ve Puget Sound Limanı’nın üzerindeydi. Doğu bölgesi, Washington Gölü’nün doğusundavdı ve Seattle’a, iki tane tombaz köprüyle bağlanıyordu. Bu köprülerden biri 520 Yüzen Köprü’ydü ve dünyadaki tombaz köprülerin en uzunuydu. Hem 1-90 Köprüsü hem de 520, deprem bölgesine inşa edilmiş mühendislik harikalarıydılar. 520'nin hem günlük araç sayısını arttırabilmek hem de büyük bir sarsıntıda çökmemesi için acilen onarılması gerekiyordu. 	</p>
<p>	Microsoft’un merkezi olan Redmond adlı bir şehre doğru gidiyorduk. Bellevue’nün bitişiğindeki bu şehir, yüz yirmi bin insan barındırıyordu ve yeterince şehirleşememiş olmasına rağmen büyümekte olan bir yerdi. 	</p>
<p>	İki şehir, Bellevue-Redmond’un kısaltması olan Bel-Red Yolu ile birbirinden ayrılmaktaydı. 520’nin çıkışına doğru ilerlerken, trafik yoğun değildi. Sekizden hemen sonra yola çıktığımız için trafiğe yakalanmamıştık. Chase’in arabasının, Morio’nunkini takip ettiğinden emin olmak için arkama bakıyordum. Sekiz kişi olduğumuz ve yanımıza eşyalarımızı da aldığımız için iki araba ile gitmeye karar vermiştik. Morio’nun arabasında ben, Menolly, Trillian ve Dumanlı vardık. Chase ise Delilah, Rozurial, Wilbur, Vanzir ve İris’i almıştı. 	</p>
<p>	Leary Yolu çıkışına gelene dek 520 çevre yolunda hızla yol aldık. Düz gidince Redmond şehrine varırdık. Morio sağa dönerek, Batı Sammamish Parkyolu’na saptı. Beş dakikaya kadar Marymoor Parkı’nın girişinde olacaktık. Işıklardan sola sapıp parka girdi. Chase de arkamızdaydı. 	</p>
<p>	Normal şartlarda günbatımıyla beraber kapanan park, bu akşam açıktı. Kutlama gibi bir şeyler vardı. Clise Malikanesi’nin yanındaki park yerinde durduk. Clise Malikanesi, eskiden bir dağ evi olarak kullanılan bina, şimdi halk eviydi ve içinde toplantılar, düğünler ve diğer kutlamalar düzenleniyordu. 	</p>
<p>	Güçlükle arabadan çıkınca, büyülenerek malikaneye baktım. “Çok güzel. Tüm bu saçma sapan işlerle ilgilenmek zorunda olmadan burada parti verebilmek güzel olurdu.” 	</p>
<p>	Trillian elini omzuma koydu. “Belki tatilde burada bir parti düzenleyebiliriz.” 	</p>
<p>	Ona etkilenmiş bir şekilde bakakaldım. Trillian genelde kendi tabiriyle, sosyal gösterilerden hoşlanmazdı. Fakat şu an yüzündeki ifade, onun ciddi olduğunu gösteriyordu. 	</p>
<p>	“Teşekkür ederim.” 	</p>
<p>		</p>
<p>		</p>
<p>	Eşyalarımızı toparlayıp parka doğru yola koyulduk. Uzun çam ve sedir ağaçlarının arasında tek tük akçaağaç, akdiken, kızılağaçlar ve huş ağaçları görüyordum. Bunların yanında çok seyrek de olsa, başka ağaç çeşitleri ve çalılıklarla da karşılaşıyorduk. Park neredeyse altı yüz dönümden büyüktü. Batıdaydık ve beş dakikalık bir yürüyüş, bizi Batı Sammamish Parkyolu’na götürmüştü. Birkaç saniye içinde sokağın karşısında olacaktık. 	</p>
<p>	Menolly etrafa bakındı ve kimseyi göremeyince havalanarak aradaki duvarın üzerine kondu. Aşağıya ışıklı bir ip fırlattı ve ışık sayesinde yukarıya kolayca tırmanabildik. Göründüğünden çok daha zayıf olan iris bile ipe kolayca tırmanmayı başardı. Duvarın diğer tarafında, içi ağaçlarla kaplı dar, fakat derin olmayan bir vadi ile karşılaştık. Yaprakların arasına girerek saklanmak kolay olacaktı.	</p>
<p>	“Stacia’nın evi nerede?” Hava karanlık, zemin ise engebeliydi. Topuklu ayakkabılarım yerine eski botlarımı giydiğim için mutluydum. Hava soğuktu ve baldırlarıma kadar uzanan suni ipek eteğimin ve deri bııstiyerimin üzerine ceketimi aldığıma da sevinmiştim. 	</p>
<p>	Vanzir bölgeyi inceleyip işaret etti. “Bu taraftan. Yeni bir ev. Son birkaç yıl içinde inşa edilmiş gibi görünüyor. Onu yapabilmek için bir ağaçlık daha kesildi.”	</p>
<p>	 Yağmur suları damlatan yaprakların altına doğru ilerlemeye başladık. En azından hava biraz düzelmişti ve sadece hafifçe yağmur çiseliyordu. Fakat sis yerden yükselip, kısa bir süre içinde tüm bölgeyi kaplayacak gibi görünüyordu. 	</p>
<p>	Onu vadiye kadar sessizce takip ettik. Vadiye tırmanmak çok zor değildi. Tepeye çıkınca, bir sıra ağacın yanına gelmiştik ve bu ağaçlar kocaman bir malikanenin arka tarafına dizilmişti. 	</p>
<p>	“Bu kadar pahalı bir evin, daha büyük bir arsası olması gerektiğini düşünebilirsiniz,” dedi Trillian.	</p>
<p>	“ Buralarda arsalar pahalıdır; o yüzden de insanlar arsa yerine eve para harcamayı tercih ediyorlar,” diye mırıldandı Chase. 	</p>
<p>	Fakat ev kelimesini kullanmak yanlış olurdu. Kemik Öğütücü Stacia, gerçekten de bir malikanede yaşıyordu. Üç katlı ev, tüm araziye yayılmıştı. Elbette evi, bölgedeki diğer pahalı evler kadar gösterişli değildi; fakat yine de şeytana neredeyse bir milyon dolara mal olmuştu. Evi satın alacak parayı nereden bulmuştu acaba? Şeytanlar borsaya yatırım mı yapıyordu yoksa? 	</p>
<p>	Ne şekilde olursa olsun, Stacia bölgedeki en çirkin evi seçmiş, diye düşündüm. Malikane de olsa, aceleyle yapılmış evlere benziyordu. Duvarlar beje boyanmış, pencereler beyaz işlemeliydi. Tıpkı bölgedeki diğer yeni evler gibi, sadece daha büyük. Çok daha büyük. Arka bahçedeki taş avluya açılan, iki ayrı balkon kapısı vardı. Etrafıma bakındıkça Vanzir’in bahsettiği uyarıcıları hissetmeye başladım. Bir tanesinin iki metre ileride olduğunu fark edince Morio'ya gösterdim. 	</p>
<p>	Vanzir arkamızdan gelirken, sessizce yaklaştık. Gözetlenme ihtimaline karşı, gecenin karanlığının bizi saklayabilmesi için, birbirimize yakın durmaya çalışıyorduk. Buna rağmen vücut sıcaklıklarımızı hissedebilirlerdi. Stacia’nın bir lamia oluşu ve yılanlarla bağlantısı, bu olasılığı arttırmaktaydı. Bunu Morio’ya fısıldayınca başını salladı. 	</p>
<p>	“Hava çok soğuk. Sıcaklık neredeyse on derecenin altına düştü. Yılanlar bu havada dışarıda olmazlar. Büyük ihtimalle hepsi kış uykusundadır. Fakat içeriye girince dikkatli olmamız gerek. İçerinin cehennem kadar sıcak olduğuna bahse girerim ki; bu da beni düşündürüyor,” dedi ve ekledi, “o bir lamia, yani yarı yılan. Eğer ona yeteri kadar soğuk büyü uygularsak, dönüşümünü engellemiş oluruz.” 	</p>
<p>	Vanzir başıyla onayladı. “İyi fikir.”	</p>
<p>	Uyarıcı, bizim evde de benzerleri bulunan yakut renkli kristallerden yapılmıştı; fakat bunlar kesinlikle bu Dünya’da veya Öteki Dünya’da üretilmemişti. Morio ve ben el ele tutuşup enerjiyi inceledik. Görünüşe göre Morio da onları hissetmişti. 	</p>
<p>	“Vanzir doğru söylüyor. Bunlar, şeytanlar geldiğinde uyarı vermeleri için kurulmuş.” 	</p>
<p>	“Onlar ya ön kapıyı kullanıyorlar ya da uyarıcıları sürekli devreden çıkarıyorlar. Belki de kendi etrafındaki şeytanları görünce uyarı vermemeye ayarlıdır,”dedim. “Durum ne olursa olsun; sen, Menolly, Roz ve Vanzir uyarıcıları değiştirmeden buradan geçemezsiniz, çünkü sizler de birer şeytan türüsünüz.”	</p>
<p>	 Diğerlerinin yanına dönüp, neler bulduğumuzu anlattık. Arka bahçede hala kimse yoktu, fakat evin bazı pencerelerindcn ışıklar parlıyordu. 	</p>
<p>	“Yani planımızı aynı şekilde uyguluyoruz, değil mi?”	</p>
<p>	Stratejimizi belirlerken planı defalarca değiştirmiştik; fakat grubumuzdaki dört şeytanı dışarıda bırakmadan içeriye girmenin başka bir yolunu bulamamıştık. Savaş başladığında, onlar da ikinci dalga olarak araya gireceklerdi. Stacia bizim, zaten burada olduğumuzu öğrenmiş olacaktı. 	</p>
<p>	‘‘Evet, başka bir yol göremiyorum,” dedi Menolly. ‘‘Keşke ilk ben girebilseydim, fakat vampir olduğumdan dolayı uyarıcılar devreye girecekse diğerleriyle birlikte beklemeliyim.”	</p>
<p>	Morio, Rodney’nin içinde uyuduğu küçük kutuyu çıkarınca homurdandım. Gözlerinde beliren ‘Sakın bir şey söyleme’ bakışı ile birlikte kutuyu açtı. Rodney kutudan çıkar çıkmaz, Morio tıslayarak ona susmasını işaret ederek, “Çeneni kapalı tut, yoksa seni paramparça ederim. Şaka yapmıyorum. Anladın mı?” diye sordu. 	</p>
<p>	Rodney ona öfkeyle baktı, ama yine de başıyla onayladı. 	</p>
<p>	“Bir ajan gibi içeriye gireceksin. Sessiz olsan iyi edersin; çünkü içeride seni bir böcek gibi ezebilecek kadar büyük ve kötü şeytanlar var. Anlaşıldı mı?” 	</p>
<p>	Rodney yine onayladı. 	</p>
<p>	“Kapıya ulaşınca, tam boyutuna geleceksin. Elinden geldiği kadar çok şeytan yok etmelisin. Sert savaşmak zorundasın, çünkü onların da sert olacağı kesin. Sakın gizlice dışarı çıkıp kaçmayı deneme; yoksa seni yakalarım ve kemiklerini ilk bulduğum köpeğe atarım. Anlaştık mı?” Morio şeytan halini alırken Rodney ondan birkaç adım uzaklaştı ve onun dönüşümünü seyretti.	</p>
<p>	Ben de başımla onayladım. “İyi o zaman. Hadi gidelim.” Diğerlerine işaret ettim. “Dağılın ve evin arka tarafından ilerlemeye başlayın.”	</p>
<p>	Birçok farklı açıdan yaklaşmaya karar vermiştik. Bu şekilde birimiz yakalanırsak, diğerleri harekete devam edebilecekti. Kollara ayrılarak yavaşça arazide yol almaya başladık. Çimenlerin üzerinde tek tük çalılar ve eğrelti otları vardı. Onları saklanmak için kullanıyorduk. 	</p>
<p>	Hızlıca en yakın yaban mersinine doğru ilerlerken, bunun çok eski moda bir yöntem olduğunu düşündüm. İyi gidiyorduk. Diğerlerinin ne yaptığını göremiyordum, ki bu iyi bir şeydi; çünkü pencereden bakan biri de onları göremezdi. Arazi karanlıktı. Sadece pencerelerden yanan ışıklar yansıyordu. Eve çok yaklaşmıştım ki, en yakınımdaki balkon kapısı açıldı ve bir bloatworgle kaşınarak balkona çıktı. Çişini yapmak için avlunun yanındaki çimenlere doğru yürümeye başladı. Donup kaldım ve arkasına saklandığım ince gövdeli huş ağacının beni kamufle ediyor olmasını diledim. 	</p>
<p>	Bloatworgle’lar çirkin ve tehlikeliydiler. Kısa bir süre önce bazılarıyla savaşmıştık. Yeraltı Ülkeleri’ndeki binlerce çeşit askerden bir tanesiydiler ve safkan insanların karikatürize edilmiş halleri gibiydiler. Şişik karınları, uzun gevşek kolları ve kırışık gri derileri vardı. Ateşi soluyabilirlerdi ve inanılmaz derecede güçlüydüler. Bloatworgle penisini sallayıp hayalarını kaşırken benim bulunduğum tarafa doğru baktı. Donup kaldı. Kahretsin. Beni görmüştü. Görebileceğini biliyordum. O ağzını açarken çığlık atıp yan tarafa atladım ve yıldırım çağırdım. Bulutlar o kadar yoğundu ki hemen karşılık geldi ve mavi bir enerji topu bloatworgle’a doğru hızla hareket etmeye başladı. Lütfen, lütfen, lütfen, geri tepmesin, diye düşünüyordum fakat tam o anda enerji hızlandı ve kıvılcım yağmuru gibi etrafa saçıldı. Alevlenen enerji her şeye yansımıştı. 	</p>
<p>	“Kahretsin!” Hızla koştum ve ağzından uzak durmaya çalışarak hançerimi çıkardım. Ağzından alevler çıkıyordu. Diğerleri çığlığımı duyduklarında saklandıkları yerden çıkıp hızla yanıma geldiler. Dumanlı, Bloatworgle’ı şans eseri gafil avlamıştı. Pençelerini saplayıp, bloatvvorgle'ın karnında beş derin yara açtı. Şeytan homurdanarak döndü ve Dumanlı’ya ateş püskürttü. Tam o sırada Delilah onu arkadan yakaladı; fakat her zamanki uçan tekmelerinden birini atmak yerine, hançeri Lysanthra’yı çıkarıp, bloatworgle’ın arkasına sapladı ve hançer kürek kemiklerinin arasından sapına kadar girdi. Dumanlı, ikinci vuruş için tekrar dönünce, bloatworgle ikisinin arasında can vererek yere yığıldı. Bir şeytanı öldürmek kolaydı; fakat birden fazla şeytan kaos ve bela demekti. 	</p>
<p>	Kapılardan sesler gelince başımı kaldırıp baktım ve yarım düzine, insan görünümlü korumanın dizildiğini gördüm. “Motosikletçi sürüsü mü?” 	</p>
<p>	“Tregartlar.” dedi Roz arkamdan hızlıca koşarak. Şeytanlar. Morio, Vanzir ve Menolly onu takip ediyorlardı. Dağılarak, kalın siyah deri pantolon ve ceket giyen adamlarla karşı karşıya geldik. Silah seçimlerini bıçak ve zincirden yana kullanmışa benziyorlardı. Bir tanesinin elinde kurşun bir boru vardı. Öfkeyle bize bakarak ilerliyorlardı. Bay Kurşun Boru, boruyu eline hafifçe vurdu. Gözleri kıvılcımlar saçıyordu. 	</p>
<p>	“Harika, bundan keyif alıyor gibiler,” dedim, başka bir büyü yapmak için gerilerken. 	</p>
<p>	Ben Anne Ay’ın gücünü çağırana kadar, ayaklarını sürüye sürüye gelen bir grup et yığını da onlara katıldı. Zombiler. Ya da gulyabaniler. Zombi olmalarını diliyordum; beyinleri olmadığı için onları öldürmek daha kolay olurdu. İki grup birbirine bakarak, değerlendirme yaptığı sırada hafif bir duraksama yaşandı. Çok güçlüydüler. Savaş başlamıştı. Sadece biz bu salakların icabına bakana kadar. Stacia'nın ortaya çıkmamasını diliyordum. 	</p>
<p>	Morio’nun elini tuttum. “Zombilerin bazılarını yok etmeye çalışalım.” dedim. Başıyla onayladı. Kenara çekildik ve Morio çabucak kuvartz kristal taşlı bir kolye çıkarıp bana verdi. Boynuma geçirirken, o da volkan taşlı olanını alıp taktı. Ellerimizi birleştirip, zombileri solucan yemine dönüştürecek olan büyüye odaklanmaya çalıştık. 	</p>
<p>	Başımı kaldırdığımda Delilah ve Dumanlı'nın motosikletçilerle savaştığını gördüm. Diğerleri de hemen onlara katıldı. iris geride durarak, şeytanlara buz parçacıkları fırlatıyordu. Ölüler Diyarı’nda yaşamayan şeytanlar soğuğu sevmezdi. Zaten lamia ile yaşadıklarını da göz önünde bulundurunca, evin herhangi bir noktasının soğuk olabileceğinden şüpheliydim. 	</p>
<p>	Wilbur, Morio ile bana katıldı ve tuzları çabucak saçarak büyük bir beş köşeli yıldız oluşturdu. Sonra tuzla karıştırılmış biberiyelerle, yıldızın etrafına bir halka çizdi. Beş köşeli yıldızın ortasına oturdu ve fısıldayarak bir şeyler söylemeye başladı. Dikkatimi yanımızdan gelen çığlıklar ve gürültülerden uzaklaştırıp büyüye odaklanmaya çalışıyordum; fakat bizi gören küçük çaptaki zombi bölüğü yanımıza doğru yürümeye başlamıştı. Mükemmel, büyü enerjisi onları çekiyordu. Harika. 	</p>
<p>	“Odaklan,” diye fısıldadı Morio. 	</p>
<p>	Başımı salladım. Neden odaklanamıyordum? Neden kendimi sabitleyemiyordum? Tam o sırada dikkatim toparlandı ve diğer tüm düşüncelerden kurtulmayı başardım. Enerjinin beni içine dalıp kendine doğru çekmesine izin verdim. Büyü bizi gölgenin ve gecenin ülkesine çekiyordu. Etrafımdaki her şey açık eflatun renginde bir parlaklığa büründüğünde, artık kapıyı açtığımızın farkındaydım. Morio elimi sıkınca, zombileri serbest bırakmak için gerekli olan ilahiyi söylemeye başladık. Diğer tüm sihirlerimiz gibi, bu da artçıl ritimlerle söyleniyordu. 	</p>
<p>	Morio kapıyı açmaya başladı. “Dev o shena, devo sherahni, deva s hi lak. Devo mor-dente, devo resparim, devo sales um...”	</p>
<p>	 Morio ilahiyi defalarca tekrarlarken, ben de arkasından ritim farkıyla ona eşlik ediyordum. “Yürüyen ölüm, yürüyen hayaletler, fısıldayan ruhlar, emrimizi duyun. Mezara geri dönün, ölümün tabutu, fısıldayan ruhlar, artık durmayın.”	</p>
<p>	 Enerji yavaşça fakat gitgide artarak yükselirken, eflatun bir ateş halkası etrafımızı sardı. Ateşin içindeki kıvrımların ve kıvılcımların hareketini görebiliyordum. Morio ve ben ilahiye devam ettikçe, bir enerji kabarcığı büyümeye başladı. Zombiler neredeyse yıldızı çevreleyen halkaya ulaşmak üzereydi. En yakındakinin üzerine parlayan ışıklar yansıyınca, çığlık atmaya başladı. Saniyeler içinde yere düştü ve hızlandırılmış çekim fotoğraflar gibi hızla çürüyüp giderken, bedeninden akan son sıvı da toprağa karıştı. 	</p>
<p>	Biri gitmiş, yarım düzine kalmıştı. Bir başka zombi de hızla sınıra ulaşıp, saniyeler içinde kayboldu. Diğerleri durmuştu. Her ne kadar ruhsuz makineler gibi olsalar da, onları hayata getiren büyü kodunun içerisinde kendilerini korumalarını sağlayan bir parça vardı. Onlar durunca, Wilbur homurdandı ve bir ışık dalgası zombilerin üzerine sıçradı. Hepbir ağızdan çığlık atarak yok oldular ve onları çağıran büyüyü kırdılar. 	</p>
<p>	Morio ve ben Wilbur’a bakınca, odağımızın bozulmasından dolayı sihrimiz de sonlanmıştı. Ne yapmıştı böyle? Daha da önemlisi, bunu yapmayı öğrenebilirmiydik? Bize göz kırpıp, diğerlerine yardım etmeye gitmek için döndü. Şeytanlardan bir adam eksilmişti ve, Aman Tanrım... bizden de biri yaralanmıştı.	</p>
<p>	 Chase yerde bilincini kaybetmiş halde yatıyordu. Büyünün içindeyken etrafımda olup biteni duymamıştım bile. Delilah’ı bulmak için etrafıma bakındım. Tregart şeytanlarından birine vuruyor, bir yandan da çığlıklar atarak küfürler savuruyordu. 	</p>
<p>	Koşarak Chase’in yanına gittim ve yanına çöktüm. Solgun görünüyordu ve gömleği kanlar içindeydi. Morio yanıma gelince gitmesini işaret ettim. “Git ve onlara yardım et. Bana Roz’u gönder.”	</p>
<p>	 Rozurial birkaç saniye içinde yanımdaydı. Chase’i görünce kaşlarını çattı ve bir şişe çıkararak Chase’in gömleğinin üzerinden, yaralı bölgeye serpiştirdi. “Onu bağlayacak birşeye ihtiyacımız var,” dedi elini cebine sokup hep yanında taşıdığı merhem kutusunu çıkarırken. 	</p>
<p>	Başımı kaldırıp Wilbur’a baktım. “Gömleğin. Gömleğine ihtiyacım var.” Wilbur omuzlarını silkti ve gömleği yırtarak bana verdi. 	</p>
<p>	Onu ince şeritler halinde yırttım. Etrafımda hiddetlenen savaştan gelen seslere aldırmamaya çalışıyordum. Chase’i kurtarabilmemiz için, ona tıbbi müdahale uygulanması şarttı. Roz ve ben şeritleri yaralı bölgenin etrafına bağlayınca Roz bir avuç dolusu merhemi yaraya sürmeye başladı. Elimden geldiğince Chase’i yan döndürüp, altında kalan şeritleri sıkıca bağlamaya çalıştık. Çok ağırdı ve onu hareket ettirdiğimizde yarası kanıyordu. 	</p>
<p>	“Kahretsin, ne yapacağız? Onu buradan arabalara kadar taşıyamayız.” Çıldırmış gibi etrafıma bakınıyordum. “Kesik kesik nefes alıyor, ne yapacağız?” 	</p>
<p>	Roz sıçradı ve hızla şeytanlardan biriyle savaşmakta olan Dıımanlı’ya doğru yürümeye başladı. Dumanlı, tam şeytanının işini bitirmek üzereydi ki, Roz onu çekip aldı ve bana doğru itti, sonra da onun yerine geçti. 	</p>
<p>	Dumanlı koşarak yanıma geldi. “Ne? Ne istiyorsun? Yaralandın mı?” 	</p>
<p>	Başımı salladım. “Chase’i Peri İnsan Olay Yeri İnceleme Ekibi merkezine götürmemiz gerek. Çok kötü yaralandı. Sanırım henüz Delilah’ın haberi yok. Orada savaşırken bunu fark etmesi zor. Bu vahşiler o kadar güçlü ki, onları deviriyor olmamız inanılmaz.” 	</p>
<p>	“Peki, o zaman ben onu Ionyc Denizi’nden götürüp, sana yardım etmek için geri geleceğim.”	</p>
<p>	 Dumanlı, Chase’i kollarına aldı ve ben tek kelime edemeden kayboldu. Düzeni değiştirmek için bir dakikaya ihtiyacım vardı, fakat buna zaman yoktu. Henüz beş motosikletçi daha vardı ve hepimizi geri püskürtmeye çalışıyorlardı. Delilah yaralanmış gibi görünüyordu. Trillian’ın yanağından kan akıyordu ve Vanzir’in üzerinde de kan damlacıkları vardı. İris koşarak yanıma geldi.	</p>
<p>	“Bir şeyler yapmalıyız,” dedim ona. “Bu şeytanların derileri çok kalın. Ne yapacağımı bilmiyorum. Geri çekilirsek, tekrar saldırırlar!” 	</p>
<p>	Başıyla onaylayıp, dudaklarını sımsıkı kapattı. “Bunu bir daha kullanmayacağıma dair yemin etmiştim fakat, başka... Başka şansımız yok. Ben hallederim,” dedi yavaşça, gözlerinde beliren yaşlarla. Tam planının ne olduğunu soracaktım ki, bağırmaya başladı, “Geri dönün. Şimdi! Bizim gruptaki herkes onu duydu. Sesi tüm arazi boyunca, tıpkı bir megafondan çıkıyormuş gibi yankılandı. Sonra gözlerini kapattı. Fısıltısını duymuştum, “Henry için...”	</p>
<p>	Etrafında beyaz ve mavi bir sis girdabı oluşurken, enerji hortumu yükseldi ve o haykırdıkça yükselmeye devam etti. Enerji duvarı, şeytanların üzerine devrildi ve delici çığlıkları aralarında yankılandı. Neler olduğunu göremiyordum. Enerji dağılınca görebildim; İris bayılmıştı. Yanına diz çöktüm ve başımı kaldırıp araziye baktım. 	</p>
<p>	“Ah, iris...” Sessizce durup karşımdaki kaosa uzun uzun baktım. Tregartlar paramparça olmuştu. Her yer kas, kemik ve hala titreyen et parçalarıyla doluydu. Hiçbir şey söyleyemeden, yana eğildim ve kustum.	</p>
<p>	“İris...” Delilah hançerini bırakıp etrafa bakındı. “Başka biri yaralandı mı? Chase? Chase?” Gözleri parlarken hızla arkasına döndü. “Chase nerede?” 	</p>
<p>	“Dumanlı onu Sharah’a götürdü. O yaralandı. Kedicik. Hala yaşıyor, fakat tıbbi müdahaleye ihtiyacı var.” Yarasının büyüklüğünü ona söylemeye cesaret edemedim. Delilah'ı tek parça halinde istiyorduk; onun şu anda kediye dönüşmemesi gerekiyordu. 	</p>
<p>	Altdudağı titriyordu; fakat ağlamadı. Çünkü tam o sırada iris halsizce kendine gelmeye başlamıştı.Ben ayağa kalkmasına yardım ederken, kapıdan bir bağırış geldi. Bir adam duruyordu; en azından ilk bakışta adam gibi görünmüştü. 	</p>
<p>	Vanzir sıçrayarak ileri atıldı. Öfkeli görünüyordu. “Trytian, burada ne işin var aşağılık pislik?” Trytian! Haklıydık. Kötü cinin oğluydu. 	</p>
<p>	Vanzir’in yanına gitmek için hızla yürümeye başladım. ‘‘Nerede o? Kemik Öğütücü nerede?” Sesimin isterik bir şekilde çıktığının farkındaydım, fakat kendime engel olamadım. Duygularım yoğunlaşıyordu. 	</p>
<p>	Tuhaf ve korkunç bir şekilde Keanu Reeves’e benzeyen Trytian, bana küstahça gülümsedi. “Gitti. Korumalarımız onu zamanında kaçırdılar. Operasyonları değiştiriyoruz.” 	</p>
<p>	Öne fırladım. “Arkadaşımı öldürüp dükkanımı yıktı!” Elimi kaldırıp, yanağına sağlam bir tokat atacağım sırada Vanzir bileğimi yakalayarak beni durdurdu. Geri çekilmem için başıyla işaret etti. Kötü cine kısık sesle bir şeyler söyleyince, cin önce başını salladı sonra da omuzlarını silkerek onayladı. 	</p>
<p>	Trytian bir adım öne çıktı. “Dinleyin, hepimizin isteği aynı şey; Gölge Kanat’ı öldürmek. Kemik Öğütücü sizin yardımınızı istedi. Babam ve ben de yardımınızı istedik. Fakat siz başka yöntemlerle çalışmayı tercih ettiniz. Size bir söz vereceğim ve Vanzir de buna kefil olacak. Eğer Kemik Öğütücü’nün peşini bırakıp, onu avlamaya çalışmaktan vazgeçerseniz, sizi ve arkadaşlarınızı rahat bırakacak. Fakat sakın hata yapmayın. Mühürleri toplamaya çalışıyoruz ve bunu başardığımızda, Gölge Kanat’ın üzerine yürüyeceğiz.”	</p>
<p>	“Onun bir hain olduğu bilgisini sızdırmayacağımı nereden biliyorsun?” Kibirli gülümsemesi ve kendini beğenmiş duruşundan nefret ediyordum. Henry’nin öldürülmesine yardımcı olmuştu. Biliyordum; onun dükkandaki adamlardan biri olduğunu hissedebiliyordum. Ona doğru ilerlerken, Vanzir yine beni tuttu. 	</p>
<p>	Trillian bağırırken, Vanzir omzunun üzerinden ona seslendi, “Kıpırdama. Bunu aklından bile geçirme.” 	</p>
<p>	Kaba bir kahkaha attı. “Ah, Camille, bunu bilmekle kalmayıp, bunun garantisini bile veririm. Bunu yapmayacağından adım gibi eminim. Çünkü Gölge Kanat’la savaşmak için hazır olmadığınızı siz de biliyorsunuz. Ayrıca babam ve Stacia onunla savaşırsa, kolaylıkla kazanabileceğini de hissediyorsun. Mühürleri arayacağınızı biliyorum, fakat sizi uyarıyorum: Yolumuza çıkmayın. Çünkü tekrar karşımıza gelirseniz, birkaç adamdan fazlasını kaybedeceksiniz. Her şeyinizi kaybedeceksiniz.” 	</p>
<p>	O anda Vanzir’in kollarından kurtulup ileri doğru atıldım ve Trytian’la boğuşmaya başladım. Anlaşılan saldırmamı beklemiyordu, fakat yine de bileklerimden tutup beni yere yuvarlamayı başardı ve üzerime çıktı.	</p>
<p>	 “Şu anda burada arkadaşların olduğu için çok şanslısın, kadın. Gölge Kanat’ın peşinde olsam da ben bir kötü cinim ve bazı şeyler karşı koyulamayacak kadar baştan çıkarıcı.” O kadar kısık sesle fısıldıyordu ki, diğerleri onu duyamazdı. Homurdanarak beni bırakıp ayağa kalktı. 	</p>
<p>	“Seni bulacağız! Evi arayıp, gözden kaçırdığınız bir şey bulacağız.” Ah, bacaklarının arasına sert bir tekme indirmek istiyordum, fakat canının biraz bile yanmayacağını hissediyordum. 	</p>
<p>	“Devam et. Aslında bunu senden bekliyorum. Neler yapabileceğin apaçık ortada.” Morio ileriye atıldı fakat, Trytian ondan hızla uzaklaştı. “Youkai, sen bu işe karışma. Bu seni ilgilendirmiyor. Sizler de söylediklerimi unutmayın. İkinci bir uyarı olmayacak. Kendi işinize bakın ve döneklik yapmayın, yoksa sizi yakarız.” Vanzir’e döndü. “Sana olan borcum ödendi... Hem de tamamen,” dedi bir anda ve sanki hiç orada bulunmamışçasına gözden kayboldu.	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>