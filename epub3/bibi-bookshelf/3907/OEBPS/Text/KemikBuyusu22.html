<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 22</h2>

    <p class="ilk-prgrf"><span class="ilk-hrf"> M</span> orio, Delilah ve ben, Büyükanne Coyote’ye doğru yola çıktık. Vanzir aceleyle, son yirmi dört saatte dedikodu kazanında herhangi bir gelişme olup olmadığım öğrenmek için Carter’a gitmişti, iris, benim arabamı alan Shamas'la birlikte eve dönmüştü. 	</p>
<p>	Morio arabayı sürerken, yola gözlerimi dikmiş Henry’yi düşünüyordum. Öteki Dünya’ya gitmeyi çok istemişti, fakat bunu asla yapamayacaktı. Onun küllerinin bir kısmını alıp oraya götürmeye ve Silofel Düzlükleri’ne serpmeye karar vermiştim. Eğer gidebilseydi, orayı çok seveceğinden emindim. Kalbim onun için sızlıyordu. Şu ana kadar şans bizden yana olduysa da durum değişmekteydi. 	</p>
<p>	Delilah arkada anlamsız bir melodi mırıldanıyor; Morio ise gözlerini yoldan ayırmadan, arabayı Büyükanne Coyote'nin ormanına sürüyordu. Yerdeki ıslak yaprakların ve kalın çalılıkların üzerinde ilerlerken, Büyükanne Coyote’nin bize yapacağı iyiliğin karşılığında ne isteyeceğini tahmin etmeye çalışıyordum. Ne isterse vermeye hazırdım. Yardıma ihtiyacımız vardı ve bu yardımı geleceği görebilen birinden almalıydık. Tüm bulmacalarına rağmen Büyükanne Coyote, geleceği görebilen ve doğru tahminlerde bulunabilen biriydi. Her ne kadar onun söylediklerini anlamamız vaktimizi alsa da bu böyleydi.	</p>
<p>		</p>
<p>	 Kuşlar yağmurdan saklandıkları için orman sessizdi. Biz koruluğa girerken, ince bir sis tabakası ağaçları gizliyordu. Büyükanne Coyote’nin ağaçlığı çok uzak değildi; fakat bugünün verdiği kasvet ve Henry’nin ölümünün acısından dolayı, antik sedir çemberine yaptığımız yürüyüş bize hiç bitmeyecekmiş gibi geliyordu. 	</p>
<p>	Oradaydı. Bir ağacın gövdesine oturmuş, sessizce bizi izliyordu. Gökyüzü açılmış, yağmur yağmaya başlamıştı. Tek kelime etmeden, Büyükanne Coyote onu takip etmemizi işaret edip, kendi ağacına doğru yöneldi. Onu güçlükle takip etmeye başladık. Dev ağaç gövdesindeki kapıdan içeri girince rahatlayarak iç çektim. Onu bulabilmiştik. Artık yaşadıklarımızın ne anlama geldiğini anlayabilecektik. 	</p>
<p>	Kapı, büyülü bir odaya açılıyordu. Dıştaki ağacın görüntüsüne bakarak, içerinin nasıl olduğunu tahmin etmenin imkanı yoktu. Büyükanne Coyote, tüm boyutlarda ve tüm ülkelerde yaşıyordu. Bir kapıyı koruyordu fakat, ihtiyacı olan alanı kendi yaratmıştı. 	</p>
<p>	Sessizce onu takip ederken, çevresini saran kalp atışlarını ve sessiz soluklarını hissedebiliyordum. O an anladım ki, burada olmak, boynuzun içinde olmak gibiydi; sadece ruhumla değil, bütünüyle buradaydım. Ağacın hem bedeninin hem de ruhunun içindeydik.	</p>
<p>	Yuvarlak bir masaya geldik. Etrafında dört sandalye vardı. Büyükanne Coyote oturmamızı işaret etti. O benim yanıma oturmuş, sağ tarafına da Morio’yu almıştı. 	</p>
<p>	“Bana bir şey sormak istiyorsunuz.” Bu bir soru değildi. Ürpermiştim. Soruyu kim sorarsa, bedeli o öderdi. 	</p>
<p>	“Evet, bedeli ödemeye hazırım.” 	</p>
<p>	“O zaman sor, genç Camille. Sonra da cevabımı dinle.” Sözleri odada rüzgar gibi esiyordu. 	</p>
<p>	“Ne yapmalıyız? Siyah Tek Boynuzlu At’ın boynuzu, Kraliçe Asteria, Keraastar Şövalyeleri, Üçlü Bela ve Kemik Öğütücü ile ilgili...” Nefes nefese kalınca, ne kadar heyecanlı olduğumu anladım. 	</p>
<p>	“Sus, kızım. Çok fazla etken var. Tek boynuzlu atın boynuzu ve rahibeliğe yükselişin; senin takip etmen gereken tek şey kaderin ve bunlara müdahale etmemem gerekiyor,” dedi ve büyük bir torba çıkardı. “İçine tekrar kemik atmamız gerekiyor. Seç, Camille. Birini Asteria ve Keraastar Şövalyeleri için seç. Birini Dünyalı Peri Kraliçeleri için seç. Son olarak da bir tane Kemik Öğütücü için seç.” Torbayı masanın üzerinden bana doğru itti. 	</p>
<p>	Onu yavaşça açtım. Delilah hafifçe miyavladı fakat Büyükanne Coyote’nin ona bakmasıyla hemen sustu. Morio gözleri kapalı halde oturuyordu. Torbayı alınca, içindeki parmak kemiklerini gördüm. Daha önce de kemik çekmiştim ve çektikten sonra ne beklemem gerektiğini biliyordum. İlk kemiği alarak, masanın üzerine bıraktım. Bir insan kemiği olduğu belliydi. Büyükanne Coyote uzanıp onu aldı. Parmaklarını ustalıkla kemiğin yüzeyinde gezdirip, başını kaldırdı ve tünelin loş ışığında parlayan gözlerle bana baktı, 	</p>
<p>	“Yalan söylemiyorlar. Keraastar Şövalyeleri yükselecek ve kapılarda duracaklar. Kraliçelerin beklediği şekilde değil, fakat bu kaderlerinde yazılı ve engellenemez. İster iyi, ister kötü yönde, büyümek için mühürleri almaları gerek ve siz de onlara istediklerini vermelisiniz.” 	</p>
<p>	“Fakat neden insanlar ve hayvanlar? Neden bu üçlü başlayacak?” Morio ellerini masanın üzerine koymuştu, fakat gözleri kemikteydi. 	</p>
<p>	“Sana söylenilen doğru ancak kapsamının tamamen dışında. Cüce Kraliçeleri bile karşılaştıkları buzdağının büyüklüğünün farkında değil. Fakat buna başlayınca artık geri dönüşü olamaz. Üç adam, mühürlerden üç tanesini aldı bile...” 	</p>
<p>	“Kullandıklarını görmedik,” dedim. “Hissetmedik de.”	</p>
<p>	“Onlara sahipler ve eğitiliyorlar. Fakat kraliçenin sandığı gibi, büyücüler tarafından değil. Mühürler onları farklı ve yeni bir hale dönüştürüyor. Tüm söyleyebileceğim bu kadar. Bu plana engel olmayın yoksa dengeyi bozacak ve sahip olduğunuz yeri kaybedeceksiniz.” 	</p>
<p>	Harika. Yani gelecekte için çok büyük değişikliklere sebep olsa da, mühürleri Asteria’ya vermemiz gerekiyordu. Derin bir iç çektim. “Teşekkür ederim.” 	</p>
<p>	“Sıradaki. Dünyalı Peri Kraliçeleri. Bir kemik çek.” 	</p>
<p>	Çektim. Bu seferki daha uzun ve daha ince bir kemikti. Elimde tutunca zihnimde beliren resimle nefes nefese kaldım. Bir hava perisinin kemiği. Bu parmak kemiği bir rüzgar perisine aitti. Onu yavaşça Büyükanne Coyote’nin önüne bıraktım. 	</p>
<p>	Kemiği aldı ve hafifçe kıkırdadı. “Ah, anlıyorum. Verecek çok fazla bir cevap yok, Camille. Bunu kendin öğrenmelisin. Fakat bir gün Aeval senin kraliçen olacak. Buna hazırlan.” 	</p>
<p>	“Ne? Sadece benim mi, yoksa kız kardeşlerimin de mi?” Şaka yapıyor olmalıydı. Ruh mühürlerini Kraliçe Asteria'ya vermemiz gerekirken, saf değiştirip Aeval’ın yanına mı geçecektik? Kulağa çok saçma geliyordu. Bu bize zarar verecekti. 	</p>
<p>	“Sen, Genç Rahibe. Çok geçmeden seçeneğin kalmayacak. Güven bana, iki dünyanın da düzeltmek için uğraş vereceği şeyler olacak. Zamanı geldiğinde anlayacaksın.” Kemiği bırakıp, çantayı işaret etti.	</p>
<p>	 Sessizce üçüncü parmak kemiğini çektim ve bu seferkini tanıdım. Kahretsin, bu Serseri Luke'u yakaladığımız zaman, ondan kopardığım parmaktı. Aynı zamanda. Büyükanne Coyote’ye yaptığım ilk ödemeydi. Kaldırıp Delilah ve Morio’ya gösterdim ve adını söyleyerek, kemiği uzattım. 	</p>
<p>	Büyükanne Coyote kemiği alıp derin bir iç çekti. Bir dakika sonra bana bakıp konuşmaya başladı. “Rütbelerde karışıklık yaşanıyor. Kemik Öğütücü’nün senin yandaşlığını istemesinin nedeni hem Gölge Kanat’la ilgili hem de değil. Zaten Gölge Kanat’ın dikkati başka yöne kayıyor. Kemik Öğütiicü’ye kanma. Senin sandığından daha farklı bir zafer peşinde. Eğer şimdi, onun hemen ardından saldırıya geçersen, lamia’nın karargahını yok etme şansın var. O senin korkmanı bekliyor. Sense cesaret göster ve saldır.”	</p>
<p>	“Yani... Saldırmalıyım. Her ne kadar cesaret gerektiren bir hareket olsa da. Aeval’dan yardım istemeli miyim?” 	</p>
<p>	Büyükanne Coyote kemikleri tekrar torbaya attı ve torbayı sıkıca kapattı. “Hayır. Onun iyiliğine ilerleyen zamanlarda ihtiyaç duyacaksın. Eğer zeki ve kurnaz davranırsan, bunu başarabilirsin.” 	</p>
<p>	O durunca, son ve belki de en korkutucu soru için kendimi topladım. “Bilginin karşılığında ne istiyorsun? Sana ne borçluyuz?” 	</p>
<p>	“Ah canım, ödeme zaten yapılıyor. İnan bana, borç ödenecek ve denge sağlanacak. Kurban vermek, doğanın görevidir. Şimdi git. Yapacak planların ve savaşacağın cepheler var.” Neyi ima ettiğini açıklamadan kayboldu. 	</p>
<p>	Birbirimize bakakaldık. 	</p>
<p>	“Son kısmı sevmedim. Kurban vermek doğanın görevidir. Neyden bahsediyor?” Hala Siyah Tek Boynuzlu At'ı kurban ettiğim için vicdan azabı çekiyordum. Mantıksal olarak, ikimiz için de gerekeni yaptığımı biliyordum, fakat ellerimdeki kanının hatırası hala canımı yakıyordu.	</p>
<p>	“Hadi, eve gidip, Kemik Öğütücü’yü nasıl yakalayacağımızı planlamayız. Başka seçeneğimiz yok gibi görünüyor,” dedi Morio sandalyesinden kalkarak. 	</p>
<p>	Delilah ve ben onu takip edip, gün ışığına geri çıktık ve ormandan geçerek Morio’nun arabasına döndük. Eve gidene kadar, hiçbirimiz tek kelime etmedik. Eve varınca duş almaya karar verdim. 	</p>
<p>	“Sonra mutfakta görüşürüz,” dedim yorgun bir şekilde. Üzerime dükkandaki duman kokusu sinmişti. “Trillian ve Roz’u bul ve buraya gelmelerini söyle. Dumanlı’ya da. Bu konuda herkesin yardımına ihtiyacımız var.” Saldırıya geçecektik ve hızlı davranmamız gerekiyordu. 	</p>
<p>	Delilah da duş almak için benimle beraber yukarıya çıktı. “Seninle geleyim. Neler olduğunu konuşmuş oluruz.” 	</p>
<p>	Başımla onayladım. Soyunduk ve banyoya doğru sessizce yürüdük. Sıcaklığı ayarlayıp, duşa girdik. Banyo lifini ona verip, süngeri ben aldım. Gözlerine su sıçramasından hoşlanmadığını bildiğim için, duş başlığının altına ben geçtim. Vanilya aromalı duş jeli kullanıyordum. Delilah ise mandalinalıyı seçti. Duman ve is kokusunu üzerimizden iyice temizledik. 	</p>
<p>	Sıcak su vücudumdan akarken, derin bir iç çektim. Yaşananlar aklıma geldi. Henry ölmüş, dükkanım harabeye dönmüştü. Ayrıca lamia’nın inine girmeye hazırlanıyorduk.	</p>
<p>	Gözlerimden yaşlar boşalmaya başlarken aniden hıçkırdım. Delilah lifi bırakıp bana sarıldı. Ağlayarak omzuna yaslandım. 	</p>
<p>	“Şşştt,” diye fısıldadı. “Son günlerde çok ağır şeyler yaşadın, değil mi?” 	</p>
<p>	Hiçbiri Henry’nin ölümü kadar kötü değildi. Kalbimdeki acıyı dindirmeye çalışıyordum, fakat bunun hiçbir yararı yoktu. Hissizliğim kaybolmuştu. Kollarından ayrılıp, küvetin kenarına oturdum ve suyun üzerime akarak, etrafa sıçramasına izin verdim. 	</p>
<p>	“Onu bu şekilde öldürdüklerine inanamıyorum. Onun ruh mühürleri ile hiçbir ilgisi yoktu, fakat gelip mührü isteyerek onu yaraladılar ve ölüme terk ettiler.”	</p>
<p>	“Biliyorum, biliyorum,” dedi yanıma oturarak. Süngeri alıp hafifçe sırtımı yıkamaya başladı. “Ortada kaldı. Bir savaş zayiatı. Bunu olabileceğini biliyorduk ve eğer Gölge Kanat’ın bu davayı kazanmasına izin verirsek, her şey daha da kötüye gidecek. Henry gibi birçok kişi ölecek.” 	</p>
<p>	Kesik kesik iç çektim. Bir kere de olsa, kontrolü ele alarak yıkılmama izin vermişti ve Delilah’a bunun için minnettardım, hem de tahmin edemeyeceği kadar. 	</p>
<p>	“Her şey mahvoldu. Ne düşüneceğimi bilemiyorum. Artık küçük grubumuz dışında tek güvendiğim kişi Büyükanne Coyote. Tanaquar’la yattığı için, artık babama bile güvenmiyorum.” 	</p>
<p>	Delilah başıyla onaylayarak, sırtımı duruladı. “Evet, ben de bu düşünceyle sorunlar yaşıyorum. Benim merak ettiğim, neden kendimizi Üçlü Bela’ya göre ayarlamak zorunda olduğumuz. Ah, tüm bunlar çok karmaşık.” Sırtımdaki dövmelere, sonra da kendi alnındakine dokundu. “Bundan kurtulmanın bir yolu var mı, merak ediyorum. Kader her zaman önceden mi planlanır? Kaderimizden kaçabilir miyiz, yoksa karşılaştığımız her şey kaderimiz mi?” 	</p>
<p>	Gözyaşlarımı durdurarak, yüzümü silmeye çalıştım, fakat yanlışlıkla gözlerimin içine sabun kaçmasına sebep oldum. “Aaahhh! Bana havluyu ver,” dedim, duş perdesine astığım havluyu işaret ederek. Delilah uzatınca gözlerimi sildim ve havluyu yere attım. 	</p>
<p>	“Oldukça derin ve felsefık sorular soruyorsun,” dedim. “Neden? Demek istediğim... Neysek oyuz. Tanrıların bize gösterdiği yolda yürüyoruz, değil mi?” 	</p>
<p>	Omuzlarını silkti. “Bilmiyorum. Ölüm Bakiresi olmak benim kaderim miydi? Sonbahar Efendisi’nin çocuğunu doğurmak zorunda kalacak mıyım? Sen de artık bir rahibesin ve önünde hiç bilmediğin bir yol açılıyor. Son zamanlarda olayların tesadüfiliği üzerine düşünüyorum. Henry’nin ölümü de onlardan biri. Yanlış zamanda, yanlış yerdeydi. Bizim arkadaşımızdı ve onu hedef yapan da buydu. Bugün ölmek, onun kaderi miydi? Bu kan davasını başlatmak için neden onu seçtiler? Sanırım artık bir piyon gibi hissetmekten nefret ediyorum. Kendi hayatımda seçim hakkına sahip olmak istiyorum.”	</p>
<p>	Sessizce süngeri inceledim ve suyun altında götürüp duruladım. “Şampuanı uzat, lütfen.” Uzatınca ayağa kalktım ve zengin tarçın ve elma aromasıyla saçlarımı köpürttüm. “Sanırım, bize gösterilen yolda seçim hakkına sahip değiliz.” 	</p>
<p>	“O zaman bunun bizim kaderimiz olduğunu mu düşünüyorsun?” diye sordu şampuanı alarak.	</p>
<p>	 Saçımdaki köpükleri durularken bunu düşünüyordum. Kadere gerçekten inanıyor muydum? Bu yolda yürümemiz gerektiğini mi düşünüyordum? Henry'nin ölüm gününün bugün olduğuna inanıyor muydum? Bir dakika sonra cevabı buldum. 	</p>
<p>	“Bilmiyorum, Kedicik. Tek bildiğim, şu an burada olduğumuz. Kahretsin ki cephenin en ilerisindeyiz. Oldukça zor seçeneklerle karşılaşıyoruz ve Kader Büyücülerinden biri de danışmanımız. Kader ya da değil, ben onu dinleyeceğim. Her şeyi mahvetmektense onun haklı olduğuna inanıp, şansımı deneyeceğim. Zaten Kader Büyücüleri genelde haklı çıkar. Çünkü Tanrılar benim bu işte iyi olduğumu biliyorlar. Henry...” Gözlerim tekrar doldu fakat bu kez yüzümü duşun altında tutup, gözyaşlarımın suyla beraber akmasına izin verdim. “Henry şartların kurbanı oldu. Belki gitme zamanı gelmişti, belki de gelmemişti. Fakat olan oldu. Bir arkadaşımızı kaybettik ve bunu yapan alçaklara kılıçların keskin yüzünü göstermeliyiz.”	</p>
<p>	“Evet,” dedi sessizce. “Bu işte senin yanındayım.” 	</p>
<p>		</p>
<p>	Duştan çıkıp kurulandık. O odasına gidip giyinirken, ben de giyecek temiz bir etek ve büstiyer bulup üzerime geçirdim ve aşağı indim. Planlamamız gereken bir savaş vardı, çünkü başka kimseyi kaybetmek istemiyordum. Delilah bilgisayarda Google Eart’ı açtı ve Kemik Öğütücü Stacia’nın adresini girdi.	</p>
<p>	 Dumanlı, ankesörlü telefondan evi arayarak yolda olduğunu söylemişti ve Trillian, ben duştayken, Rozurial’le birlikte eve dönmüştü, iris de duşunu almış, herkese sandviç hazırlıyordu. Trillian ona yardım ediyordu. Onlar tezgahta sessizce hazırlık yaparken; biz de Roz, Vanzir ve Delilah’la birlikte mutfak masasının etrafına toplandık. Menolly hala uyuyordu, fakat birkaç saate kadar aramıza katılabilecekti. Bu arada biz de planımızı hazırlayıp, gitmek için toparlanacaktık. 	</p>
<p>	“İşte burada, Marymoor Parkı’nın hemen yanındaki Oakdale Sokağı’nda. Bölgeyi Batı Sammamish Yolu’ndan ayıran ağaçların arasında.” Delilah görüntüyü yakınlaştırdı. Sokağın arkasında, büyük bir malikaneydi. Buradan bakınca, arkasında ek binalar olduğunu görebiliyorduk. 	</p>
<p>	“Oraya Sammamish Yolu üzerinden gidebilir miyiz?” 	</p>
<p>	“O kadar kolay değil. Diğer yolu, yani çevre yolunu takip edersek, bölgeye ulaşan ara yollar bulabiliriz. Diğer seçenek ise, Marymoor’a park edip, ağaçların arasından geçerek, gizlice sokağa ulaşmak. Menolly’nin yardımına ihtiyacımız olduğu için, gece gideceğimizi düşünüyorum, öyle değil mi?” 	</p>
<p>	Bana bakınca başımla onayladım. 	</p>
<p>	“O halde daha detaylı haritalar çıkarıyorum.” 	</p>
<p>	Trillian, sandviç tepsisini masaya getirip, herkese dağıtırken, iris de sıcak elma şırasını bardaklara doldurdu. 	</p>
<p>	Biz yemek yerken; Vanzir, Chase’in evinden döndü. “İyi haberlerim var!” Önüme bir not defteri fırlattı. Düzgün bir elyazısıyla yazılmış, karışık notlardan oluşuyordu. Okumaya başlayınca, Stacia’nın yerleşkesiyle ilgili olduklarını fark ettim. 	</p>
<p>	“Bunları nereden buldun?” Herkesin görebilmesi için defteri masanın ortasına doğru ittim. 	</p>
<p>	“Araştırıp buldum. Ne olacaksa olsun dedim. Zaten şeytan gibi koktuğum için, kimse dışarıdan geldiğimi anlamayacaktı. Arazisinin arkasından gizlice girerek, biraz keşif yaptım.” 	</p>
<p>	Vanzir o kadar gururlu görünüyordu ki, onu azarlamaya içim el vermedi. Fakat çok kızmıştım. Bütün operasyonu tehlikeye atabilirdi. Yine de oturmasını işaret ettim. “Bize neler öğrendiğini anlat.” 	</p>
<p>	“Bekleyin,” dedi ön kapıdan gelen bir ses. Dumanlı içeri girip masada yerini aldı ve Trillian’ı başıyla selamladı. İkisi de birbirine gergin davranıyordu, fakat şu ana kadar herhangi bir kavga patlak vermemişti. Olanları anlatınca gerginleşti. 	</p>
<p>	“Estelle ve Aziz George'un korumaları olduğundan emin olmalıyım. Aziz George çalılıkların arasında bir şeylerin hareket ettiğini sandığını söyledi. Büyük bir ihtimalle bir puma veya büyük bir köpekti, fakat emin olamayız.” 	</p>
<p>	Estelle Dugan, Georgio Profeta’nın bakıcısıydı. Georgio veya diğer adıyla Aziz George, yıllardır Dumanlı’yla savaşmaya çalışıyordu. Dumanlı’nın ejderha olduğunu biliyor ve kendini, dünyayı Dumanlı’nın ateşinden kurtaracak olan bir kahraman zannediyordu. Zavallı adam gerçeklerden her gün biraz daha uzaklaşıyor, giderek daha çok amaçsız davranışlar sergiliyordu. Estelle evi temizleyip, Aziz George ile ilgileniyor; onu huzurlu ve mutlu kılmaya çalışıyordu. Yakında Aziz George’un dünyadan tamamen uzaklaşacağını duyacağımı biliyordum. En azından ruhsal açıdan.	</p>
<p>	“Bu iyi bir fikir olabilir,” dedi iris. “İkisi de kendilerini savunacak kadar güçlü değiller ve çok sıra dışı bir hayat sürüyorlar. Sen de yanlarında çok fazla bulunamıyorsun. Ya onları şehre taşıyacaksın ya da onlara bir koruma tutacaksın.” 	</p>
<p>	“Bana birkaç dakika ver,” dedi ve oturma odasına gitti. Geri geldiğinde başıyla onayladı. “Oldu bu iş. Korumaları olacak. İşte böyle.” 	</p>
<p>	Kimi aradığını sormak istiyordum, fakat sorumu sonraya bıraktım. Dumanlı, bir şeyi yapmaya karar verdiğine onu yapardı. Uzun uzun düşünmek, ona göre değildi. 	</p>
<p>	“Peki bize ne öğrendiğini anlat” dedim. 	</p>
<p>	Vanzir kaşlarını çattı. “Bu yer ön taraftan çok iyi korunuyor, fakat arka cephedeki beton duvar ve ağaçlıkların oluşturduğu bariyerin onları korumaya yeterli olduğunu düşünüyorlar. Sanırım oralarda dolaşan birkaç tane de zebani var; fakat benim tek görebildiğim, etrafta gezinen birkaç şeytan oldu. Stacia’yı da göremedim.” 	</p>
<p>	“Hmm... Tam bir yerleşke değil,” diye düşündüm. 	</p>
<p>	“Hayır. Garip bulduğum başka bir şey daha var. Etrafta koğuşlar vardı. Girip kontrol ettim ve siz sormadan söyleyeyim, evet, dikkatliydim. Zaten koğuşlar da peri veya insanlar için değil, şeytanlar içindir. Oradan çıkmadan, yerleşkenin görüş alanı içinde kalabildiğim için şanslıyım.” Sandalyesine yaslandı.	</p>
<p>	 “Bundan ne çıkarıyorsunuz? Sizce asi şeytanların onun peşine düşmelerinden korkuyor mudur?” diye sorduDelilah. 	</p>
<p>	“Hayır, sanmıyorum. Aslında koğuşlar, Gölge Kanat’ın Öncü Kuvvetleri’nde kullandığı daha yaygın türler ve benim gibi daha sofistike türler için yerleştirilir. Garip bir değişiklik.” 	</p>
<p>	Öğrendiğim bilgiyi birkaç dakika düşündüm. “Sence bu olayın, Büyükanne Coyote’nin bize söyledikleriyle bir alakası var mı? Rütbelerde karışıklıkla ilgili bir şeyler ve Stacia’nın hedefinin bizim sandığımızdan çok daha farklı bir şey olduğunu söylemişti.” 	</p>
<p>	“Peki,” dedi iris. “Amacının hiç şu olduğunu düşündünüz mü? Mühürleri ele geçirmemize engel olmak. O, Gölge Kanat için çalışıyor, o yüzden esas odağımızın bu olması gerekmiyor mu?” 	</p>
<p>	“Hayır,” dedi Vanzir gözleri muzaffer bir ışıkla parlarken. “Şimdi anlam kazanmaya başlıyor. Hepimiz ona bakıyorduk.” 	</p>
<p>	“Ne?” diye sordum. 	</p>
<p>	“Stacia’nın amacının bizim sandığımızdan daha farklı bir şey olduğunu söylüyorsunuz. Bu karışıklık devam ediyor. Diyelim ki Stacia rütbeleri kendine göre yükseltti. Diyelim ki Stacia Gölge Kanatla çalışmaktan memnun değil ve onu ortadan kaldırmak istiyor.” 	</p>
<p>	“Ne? Stacia, Gölge Kanat’ı kandırıyor mu demek istiyorsun?” Trillian gözlerini kıstı. “Bu intihar olmaz mı?” 	</p>
<p>	“Her zaman değil. Çok güçlü ve dikkatli olman gerekiyor. Ayrıca güvenli yandaşların olmalı. Stacia, Yeraltı Ülkeleri’ndeki en güçlü generallerden biri. Aynı zamanda da bir büyücü. Eminim Gölge Kanat onun ne kadar güçlendiğinin veya onu öldürebileceğinin farkında bile değildir. Stacia bir tehdit oluşturuyor.” Vanzir ayağa sıçrayıp volta atmaya başladı. “Peki ya... Eğer arkasında Trytian’nın babası varsa? Ya kötü cinleri kendine yandaş edindiyse?” 	</p>
<p>	Trytian, Yeraltı Ülkeleri’ndeki diğer bir ırk olan kötü cinlerin en güçlüsünün oğluydu. Gölge Kanat’a karşı yükselmişti ve bir ordu kurmaktaydı. Onunla ilgili daha önce bazı şeyler duymuştuk ve Trytian’ın bizi bulmak için emir aldığını biliyorduk. Bizimle birlik olmak istiyorlardı, fakat biz bunu reddetmiştik. Şeytanlar ve kötü cinlerle birlik oluşturmak pek iyi bir fikir değildi. Bu düşünceyi devam ettirdim. 	</p>
<p>	“Ya Trytian ve isyan grubu, Gölge Kanat’ın birliğinin tam kalbine saldırmayı planlıyorsa? Diyelim ki kötü cinler, ruh mühürlerinin geri kalanını toplamak ve onları Gölge Kanat’a saldırı düzenlemek için kullanmak istiyorlar. Bu durumda Stacia’ya kapılan ya Gölge Kanat’ın geçmesini engellemek için ya da sadece kendi işine yarayacak bir sebep için kullanmak kalıyor.” 	</p>
<p>	“Kulağa gitgide daha da olası gelmeye başlıyor,” dedi iris. “Fakat kesinlikle Şeytanla işbirliği yapmak için değil. Onlar öldürerek rütbe atlarlar.” 	</p>
<p>	“Doğru,” dedim. “Yolladığı not bizi ya birlikte bir takım oluşturmamız ya da çekilip eve geri dönmemiz gerektiği konusunda uyarıyordu. Kısacası, ‘işbirliği yap' ya da ‘yolumdan çekil’ demek istiyor.”	</p>
<p>	 Notu okuduğumdan beri Gölge Kanat’ın neden bizim yardımımızı istediğini anlamaya çalışıyordum, fakat hiçbir anlam çıkaramıyordum. Şimdi anladım. Karvanak bize ona katılmamızı teklif etmişti, fakat onun tek istediği, ruh mühürlerini toplayıp ona teslim etmemiz için bize tuzağa düşürmekti. Zaten hepimizi öldürecekti. Fakat Stacia... Dudağımı ısırdım. 	</p>
<p>	“Peki, ne düşünüyorsunuz? Stacia bize, onunla çalışmamız için gözdağı mı vermeye çalışıyor? Bizim ruh mühürlerini bulmadaki becerimizi gördü ve bundan dolayı bize sahip olmak istiyor. Zaten şeytanlar, diplomatik davranmak yerine başkalarının üzerinden onların güçlerini kullanma konusunda oldukça kötü bir üne sahipler.” 	</p>
<p>	Herkes Vanzir’e baktı. Şeytanlar konusunda uzman olanımız oydu. Çok uzun zaman önce Yeraltı Ülkeleri’nde yaşamıştı. Parmaklarını masaya hafifçe vurarak, başıyla onayladı. “Sanırım durumun farkına vardık. Fakat her ne kadar bizim tarafımızda görünse de ona aldanmamalıyız. O, güç elde edebilmek için her kritik noktayı düşünen bir şeytandan başkası değil. Sizi kullanamayacağı ilk anda, öldürür.” Başını kaşıdı. “Kısa bir süre önce size Gölge Kanat’ın bir şeyler yapmayı planladığını ve kendisine Çözücü dediğini söylediğimi hatırlıyor musunuz?” 	</p>
<p>	Delilah evet anlamında başını salladı. “Dünyaları bozmaya çalıştığını söylemiştin.” 	</p>
<p>	“Bana öyle geliyor ki, tüm danışmanları bunun farkına varmaya başlıyor ve kendi kurtuluşları için çözümler arıyor. Yani Kemik Öğütücü, kendi kendini koruyabilmek için çabalıyor. Onu bunun için suçlayamam, fakat yine de onunla çalışamayız.” 	</p>
<p>	Derin bir iç çektim ve sandviçimi ısırdım. Biftek ve hardalın tat dokularıma nüfuz eden tadı sayesinde gülümsemeye başladım. 	</p>
<p>	Dumanlı öne eğilip, dirseklerini masaya yasladı ve çenesini ellerine dayadı. “Ondan kurtulmalıyız. Gölge Kanat’a karşı olması, insanları veya perileri sevdiği anlamına gelmez. Ayrıca kapılarla uğraşmak sebebi ne olursa olsun çok tehlikeli bir iştir. Gölge Kanat’ı veya kötü cinleri ayağa kaldırmadan onu yenmeliyiz.”	</p>
<p>	“İnsan veya perilerden değil de şeytanlardan korunmaya çalışıyorlarsa bu, arkadan dolaşamayacağımız anlamına geliyor. Önden de çok güçlü bir şekilde korunuyor olabilirler fakat bana sanki bir güvenlik açığı varmış gibi geliyor.” Masanın üzerindeki meyve kasesinden bir elma alıp, ısırdım. 	</p>
<p>	“Bu hiç kolay olmayacak,” dedi iris. “Fakat beni de sayabilirsiniz. Henry adına ondan küçük bir intikam almak istiyorum.” 	</p>
<p>	Ona bakıp gülümsedim. “Hepimiz bu işte beraberiz, iris. Çünkü birbirimize ihtiyacımız var.” 	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>