<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  

  <div>
   <h2 id="sigil_toc_id_1">BÖLÜM 13</h2>

    <p class="ilk-prgrf"><span class="ilk-hrf">B</span>iz temizlenip giyininceye kadar kapıya bir haberci geldi ve kralın odasında bulunmamız gerektiğini söyledi. Kıyafetlerimi düzeltmek için elimden geleni yaptım ve Trillian’ın verdiği tarakla saçlarımı tarayıp seks sonrası dağınıklığımı düzelttim. Sonuçta, aynadaki yansımama bakılırsa gayet iyi görünüyordum.	</p>
<p>	Trillian elime yıldız meyveli bir kek tutuşturdu. Onu yiyerek peşinden saraya doğru yürüdüm. Etrafıma bakınmaya zamanım yoktu, fakat vaktimiz olduğunda buraya dönmek istiyordum. Dahnsburg, temiz ve eski bir şehirdi. Gizemli girişleri ve macera dolu ilginç dükkanları vardı.	</p>
<p>	Dış avluya vardığımızda babamın geldiğini gördük. Önce Trillian’a sonra da bana bakıp, gözlerini	</p>
<p>	devirdi.	</p>
<p>	“Siz ikiniz oldukça yoğundunuz galiba,” dedi yavaşça.	</p>
<p>	Babamın, bir safkan peri olmasına rağmen, kızlarının erkeklerle veya başka kadınlarla yatmasından hoşlanmadığını farkettim. Fakat bunu ona Trillian’ın önünde soramazdım. Umursamaz bir şekilde gülümsedim. “Merak etme, seni büyükbaba yapmayacağım.”	</p> 
<p>	Henüz. Dumanlı’nın baba olma isteği hala kafamı meşgul ediyordu. Bundan kurtulmanın bir yolunu bulmalıydım. Delilah birçok çocuk yapabilirdi ve kedi veya insan olsalar da onunkileri çok severdim, fakat bebekler bana göre değildi.	</p>
<p>	“Umarım yapmazsın,” dedi babam. “Yeteri kadar probleminiz var.” Neden sonra yumuşayıp Trillian’a elini uzattı. “Bir iş için gitmek zorundayım. Birazdan dönerim.” Durdu. “Trillian, kızıma iyi bak”	</p>
<p>	Trillian babamın eline bakıp yavaşça tuttu. “Her zaman olduğu gibi, Sephreh. Sevdiğim kadının hayatı, benimkinden önce gelir ve ...” Dudağını büküp çekici, fakat aynı zamanda da sinir bozucu gülümsemesini yüzüne yerleştirdi. “Onun müstakbel kocası olarak, onu mutlu etmek için gücümün yettiği her şeyi yaparım.”	</p>
<p>	Babam aniden durdu. “Kocası mı? Gerçekten onunla evleniyor musun, Camille?”	</p>
<p>	Kuşkudan üzüntüye dönen yüz ifadesi, bana bir çizgi romanı hatırlattı.	</p>
<p>	“Evet, onun haremine katılacağım,” dedi Trillian zoraki bir gülümsemeyle. Ona tekme atmak istiyordum, fakat babamın gözü uzun zamandır Trillian’ın üzerindeydi ve onu suçlayamazdım.	</p>
<p>	“Bu mutlu haber doğru mu, Camille?” Babam bu habere sevinmiş görünüyordu.	</p>
<p>	Derin bir nefes aldım. “Trillian’la beni ayırmak için, ona Dumanlı ve Morio’yla evlendiğimi söylediğini biliyorum; fakat bu işe yaramayacak. Trillian’ı seviyorum. O benim ilk aşkım ve bizimle Soul Symbiont ritüeline katılmak istiyor. O yüzden evet, Trillian benim üçüncü ve umarım son kocam olacak. Bunun için anlaştık ve bu yerine getirilecek, dolayısıyla bunu değiştirmek için yapabileceğin hiçbir şey yok. Onu hiç bırakmamam gerekiyordu.”	</p>
<p>	Trillian kolunu omzuma attı. “Benim de seni hiç bırakmamam gerekiyordu. Bizim kaderimiz beraber yazılmış ve Büyücüler senin hayatını yönetirken, bunu bozacak bir şey yapamazsın.”	</p>
<p>	Babam bizi tepeden tırnağa süzdü. “Kahretsin.”	</p>
<p>	Hızla cevap verdim. “Kusura bakma, fakat tebrikler demen gerekmiyor muydu?”	</p>
<p>	“Evet, baba,” dedi Trillian her şeyi daha da kötü bir hale sokarak. “Belki sen de Dünya’ya gelip bizi ziyaret edebilirsin ve birlikte golf oynayabiliriz.”	</p>
<p>	Sephreh gözlerini kırpıştırdı. Tek kelime etmeden hızla yanıma gelip beni alnımdan öptü, Trillian’a bakıp bezmiş bir şekilde başını salladı ve ağır ağır uzaklaştı. Fakat arabaya bindiğinde el sallarken gülümsüyordu.	</p>
<p>	Trillian yanağımı öptü. “Sanırım yola geliyor. Yakında çok iyi anlaşacağız.”	</p>
<p>	“Sen öyle san,” diye mırıldandım. “Hadi, kralla bir görüşmem var.”	</p>
<p>	“Benim de var,” dedi Morio arkamızdan gelerek, iris görünürde yoktu.	</p>
<p>	“Ne?” Hızla döndüm.	</p>
<p>	Bir haberci beni pazar yerinde buldu ve taht odasında size katılmamı söyledi. Bez bir çanta uzattı, “Büyüler için ilginç parçalar buldum.”	</p>
<p>	“Hadi kadın.” Trillian beni hafifçe iteledi. “Kıçımızı kaldırıp oraya gitsek iyi olacak.” 	</p>
<p>	Bahçelerden geçerek bizi merkez çadıra götürdü. Kumaş panjurların yanından geçerken kolum malzemeye değdi. Dayanıklı bir sepet örgüsüydü ve çok iyi dokunmuştu.	</p>
<p>	“Bu neyden yapıldı?” Dokunmak için çadıra uzandım. Parmaklarım yumuşak kumaşa değince bir karıncalanma hissettim. “Kumaşın içine büyü işlenmiş.”	</p>
<p>	“Öyle mi?” Trillian kaşlarını kaldırdı. “Bunlar sarayın duvarları. Kumaş; taş, mermer, kireç veya tuğlalardan farklı olarak silahları ve ateş toplarını engellemede iyi değildir. O yüzden de bu malzeme büyülü. Sarayı oluşturan çadırların ipliklerinin içine koruyucu bir enerji işlendi.”	</p>
<p>	Sonunda taht odasına açılan kapıya gelmiştik. Dahns muhafızlarından biri bizi içeri, alırken Trillian kenarda durup dışarıda beklemeye başladı. Tehlikeli bir biçimde büyük ve güçlü görünen tek boynuzlu atı takip ederek, yosunlar ve ender rastlanan taşlarla işlenmiş ikiz sarayları ayıran, parke taşlı patikadan geçtik. Çadırın duvarları neredeyse altı metre yüksekliğindeydi ve karışık bir biçimde çapraz direklerle destekleniyordu. Tek boynuzlu atların onları nasıl diktiğini merak etmiştim.	</p>
<p>	Tam o anda bunu nasıl başardıklarını anladım. Duvarlar boyunca sıralanmış büyük at başlı insanları gördüm. At başlı adamlar! Mükemmel vücuda sahip, iri yapılı, at başlı adamlar.	</p>
<p>	Bir anda kızararak bakışlarımı başka yöne çevirdim. Daha fazla fantezi malzemesine ihtiyacım yoktu, zaten gerçek hayatta yeteri kadar vardı, fakat o adamlar... Bu ırktaki kadınlar çok şanslı olmalılardı!	</p>
<p>	Muhafızı takip ederek, çimle kaplı geniş bir tepeye vardık. Tepenin üzerinde Tek Boynuzlu Atların Kralı duruyordu. Oğluyla arasındaki benzerliği görebiliyordum. Eğilerek reverans yaptığım sırada bir kişneme sesi dikkatimi çekti. Başımı kaldırıp, Feddrah-Dahns’ın avluya girdiğini gördüm. Ağır ağır bize doğru yürürken, hiç düşünmeden sıçrayıp, kahkahalar atarak onun yanına koştum.	</p>
<p>	“Feddrah-Dahns! Seni yeniden görmek çok güzel!” Kollarımı boynuna doladığımda kadife tüyleri cildimi gıdıkladı.	</p>
<p>	Homurdandı, sonra hafif bir kahkaha attı. “Bayan Camille, seni tekrar görmek çok güzel.Sen ve kız kardeşlerin, nasılsınız?”	</p>
<p>	Aniden krala sırtımı döndüğümü fark ettim ve büyük ata bakmak için aceleyle birkaç adım geri gidip arkamı döndüm. Feddrah-Dahns tamamen olgunlaşmamıştı, bu görülebiliyordu, fakat babası tam bir yetişkindi ve bana yüzünde eğlenceli bir ifadeyle bakıyordu.	</p>
<p>	“Haklıymışsın,” dedi Kral Upala-Dahns oğluna. “Çok şaşırtıcı ve tahmin edilemez biri. Fakat aynı zamanda da büyüleyici, tıpkı senin anlattığın gibi”	</p>
<p>	“Üzgünüm” dedim kekeleyerek. “Saygısızlık etmek istemedim. Sadece oğlunuzu tekrar gördüğüm için çok mutlu oldum.”	</p>
<p>	“Önemli değil, ziyanı yok. Duygularım incinmedi,” dedi kral, Melosealfor dilinde.	</p>
<p>	Konuşmaya ortak dilde devam ederek, Morio ve Trillian’a bakmaya başladı. “Tek boynuzlu atın boynuzu ve bu genç tilkiden öğrendiğin büyü hakkında konuşmalıyız.”	</p>
<p>	Morio’nun kafası karışmış görünüyordu.	</p>
<p>	“Affedersiniz, Majesteleri, fakat Morio Öteki Dünya lehçelerinden hiçbirini anlamıyor. Acaba siz İngilizce konuşabiliyor musunuz?” Dahns Tey Boynuzlu Atları’nın İngilizce öğrenme gereksinimi duymasına anlam veremeyerek, gereksiz bir beklenti içine girmiştim.	</p>
<p>	Kral Upala-Dahns hafifçe kişnedi. “Evet, biraz konuşabiliyorum. William Butler bizimle kaldığı birkaç yıl boyunca bana İngilizce öğretmişti.”	</p>
<p>	Hafifçe gülümsedim. “Evet, Feddrah-Dahns ve Mistletoe Dünya’ya geldiklerinde onunla ilgili bana bazı şeyler anlatmışlardı.” Etrafa bakınarak ekledim, “Perilerden bahsetmişken, Mistletoe buralarda mı? Ona merhaba demek isterim. Sevebileceğim birkaç periden biri de Feddrah-Dahns’ın danışmanıydı.	</p>
<p>	“Bir iş için gitti, fakat birazdan dönecek.” Kral İngilizce konuşmaya başlayınca sesi arkaik bir hal almıştı. “Çok vaktimiz yok, o yüzden konuşmayı kısa tutacağım.” Duraksadı, “Şimdi beni anlayabiliyor musunuz?” diye sordu Morio’ya.	</p>
<p>	Morio evet anlamında başını salladı. “Bir çan kadar net.”	</p>
<p>	“Çan mı? Bir çanın neresi net ki?” Upala-Dahns kafasını sallayarak homurdandı. “Neyse. Siyah Tek Boynuzlu At’ın boynuzunu yanınızda getirmeniz sizin için her ne kadar cesaret gerektiren bir davranış olsa da, aslında çok akıllıca bir karar almışsınız. Siyah Tek Boynuzlu At, sizi Thistlewyd Derinlikleri’ndeki ormanda bekliyor. Darkynwyrd’daki evinden sizin için geldi.”	</p>
<p>	Soğuk bir ürperti omurgamdan aşağıya doğru yayıldı. Kara Yaratık benden ne istiyordu ki? Onun boynuzuna sahip olmak hem bir onur hem de ağır bir sorumluluktu; fakat onunla, karanlık efsanelerden gelen bir yaratıkla gerçekten tanışmak? Hiç eğlenceli değildi. Burun deliklerinden ateş püskürerek şaha kalkan, kristal boynuzlu, devasa bir at bütün beynimi işgal etmişti.	</p>
<p>	“Kahretsin!” Kelime, ben engel olamadan ağzımdan çıkıvermişti. Herkes bana doğru bakarken kıpkırmızı kesildim.	</p>
<p>	“Efendim?” diye sordu kral.	</p>
<p>	Kekeleyerek, kibar bir şekilde sözlerimi geri almaya çalıştım. “Yani, bu çok... düşüncesi bile göz korkutucu.”	</p>
<p>	“Öyle olmalı,” dedi Upala-Dahns, pek yardımcı olmayarak. Siyah Tek Boynuzlu At, Dahns Tek Boynuzlu Atları’nın babasıdır. Kendi ırkından bile olmayan bir ölümlüyü çağırıp tanışmak istemesi, neredeyse hiç duyulmamış bir şey. Çoğu, onun bir efsane olduğunu zannediyor; fakat Dahns Tek Boynuzlu Atları bundan fazlasını biliyor. Bildiğim kadarıyla, geçmiş yüzyıllar boyunca bağlantısı olan tek peri veya cüce Kraliçe Asteria'dır.”	</p>
<p>	Bir yandan gururlanmıştım. Nasıl gururlanmazdım? Büyük Kara Yaratık, benim gibi birini mi görmek istemişti? Öte yandan ölesiye korkuyordum.	</p>
<p>	Morio’ya baktım. Tek kelime etmeden omuzlarını silkti. O benden daha suskundu. Belki de iyi bir şeydi; özellikle de benim bazı zamanlarda diplomasiden uzak olduğum göz önünde bulundurulursa.	</p>
<p>	Kral Upala-Dahns bir cevap beklermiş gibi duruyordu fakat ben konuşmayınca ekledi, “Sadece seni değil, Camille, eşin Morio’yu da görmek istiyor.”	</p>
<p>	İşte tam o anda Morio yerinde sıçradı. Gözleri büyüdü ve gergin bir şekilde bana baktı. “Ben mi? Neden ben?” Sesi sakin gelse de, bunun ardındaki korkuyu hissedebiliyordum.	</p>
<p>	Gülümseyerek fısıldadım, “Artık ne hissettiğimi biliyorsun.”	</p>
<p>	“Çünkü sen ve Camille birlikte, ölüm büyüsü yapıyorsunuz.”	</p>
<p>	Kralın gözündeki pırıltıdan, beklediği tepkiyi aldığını görebiliyordum. Evet, Upala-Dahns insanları korkutmayı seviyordu. Katlanılması zor biri olabilirdi fakat adildi.	</p>
<p>	Omzuma bir şey sıçrayarak daha da korkmama sebep oldu. Tam silkmek için uzanacakken bir ses duydum. “Dikkat et!”	</p>
<p>	“Mistletoe!” Elimi uzattığımda, avucuma kondu. Peri neredeyse yarı saydamdı ve gün ışığında kanatları parlıyordu fakat elime dokunduğunda en az benim kadar hissedilebiliyordu.	</p>
<p>	“Leydim,” dedi eğilerek. Mistletoe diğer perilerden çok daha saygılıydı.	</p>
<p>	“Mistletoe,” dedi Feddrah-Dahns, “Rejah-Dahns ile birlikte gidip Thistlewyd Derinlikleri’nde Kara Yaratıkla buluşana dek onlara eşlik edeceksin.”	</p>
<p>	“Oraya kapılardan geçebilir miyiz?” diye sordum. 	</p>
<p>	Mistletoe başını salladı. “Ormanın sonuna kadar kapıları kullanabiliriz, fakat hiçbir kapı Derinliklere girmek için yeterli değil; o yüzden ağaçlık yoldan yürüyerek gideceğiz. Gideceğimiz yer sınırdan çok uzak değil ve gece yarısından önce oraya varmış oluruz.”	</p>
<p>	Gökyüzüne baktım. Bu gece dolunay vardı ve Av’a çıkacaktım. Fakat krala bakınca tartışmanın bir yere varamayacağını anladım ve tek kelime etmedim.” Trillian da bizimle gelecek, onu burada bırakamam.”	</p>
<p>	Bu Upala-Dahns’ın pek hoşuna gitmemişti fakat kabul etti. “Nasıl istersen. Size eşlik edebilir. Kara Yaratıkla görüştükten sonra oradan Dünya’ya dönebilirsiniz.”	</p>
<p>	Feddrah-Dahns uzanıp burnuyla omzumu hafifçe dürttü. “Sizinle gelebilmeyi çok isterdim, fakat babam bunu yasakladı.”	</p>
<p>	O parlak gözlere bakınca yine ağlayacak gibi oldum. Tek boynuzlu atın yanında hep böyle hissediyordum ve neden olduğu hakkında hiçbir fikrim yoktu. “Feddrah-Dahns, sen iyi bir arkadaşsın. Bize verdiğin güven ve tüm yardımların için sana teşekkür ederim. Yüzünü kara çıkarmayacağız.” Başımı onun yumuşacık burnuna yasladım.	</p>
<p>	Bir dakika sonra Trillian’ın sesi odada yankılandı. “Camille? Her şey yolunda mı?”	</p>
<p>	Dönüp omzumun üzerinden ona baktım. Mistletoe, Trillian’a oturma odasına kadar eşlik etmişti. “Şimdilik,” dedim ve çabucak olanları anlattım.	</p>
<p>	Trillian, krala baktı. “Ciddi misiniz? Onu Kara Yaratık’la görüşmeye mi gönderiyorsunuz?”	</p>
<p>	“Yalnız değil,” dedi Upala-Dahns. “Seninle gidiyor. Ayrıca tilki şeytan da onunla beraber Büyük Baba ile görüşecek.”	</p>
<p>	Saygılı ses tonundan anladım ki, Dahns Tek Boynuzlu Atları aslında Siyah Tek Boynuzlu At’a canlı bir Tanrıymış gibi tapıyorlardı. Her şeyden önemlisi o ırkın babası ve yaşayan bir efsaneydi. Kültürlerinin efsanevi bir tarınsıydı ve her bin yılda bir kez, boynuzunu ve postunu, yeniden doğmak için bililerine teslim ederdi.	</p>
<p>	Bu Kara Yaratık onunla görüşmemi emretmişti. Yarı Peri, yarı insan olan bana, şeytanlarla savaşabilmem için onun boynuzlarından biri ve postundan yapılmış bir pelerin verilmişti. Ayrıca Tanrılar’ın evinde onunla görüşmeye her gün davet edilmiyordum.	</p>
<p>	Elimi Trillian’ın koluna koydum. “Bu bir onurdur, aşkım ve bunu hep hatırlamalıyız.”  Buradan herhangi bir olay yaşanmadan çıkmayı başarırsak daha da iyi olacaktı. Yapmak isteyeceğim son şey Dahns Tek Boynuzlu Atları’nı gücendirmekti.	</p>
<p>	Trillian ne düşündüğümü anlayarak krala doğru eğildi. “Majesteleri, ne zaman yola çıkmalıyız? Bize yapmanız gereken herhangi bir uyarı veya dikkat etmemiz gereken herhangi bir şey var mı?”	</p>
<p>	Kral Upala-Dahns odada etrafına bakındı ve başını savurarak onu takip etmemizi işaret etti. “Gelin, bahçede yürüyelim.”	</p>
<p>	Biz, kralı boş bahçelerden birine doğru takip ederken bulutlar açılmıştı ve yağmur yağıyordu. Mistletoe omzuma konmuş benimle ilerliyordu ve Feddrah-Dahns da sağ tarafımda yürüyordu. Morio ve Trillian, birkaç adım arkamdaydı.	</p>
<p>	Yağmurla ıslanmış çimenlerin kokusu ve şömine dumanı havayı doldurmuştu.	</p>
<p>	Pelerinime sıkıca sarındım. “Peki ya iris?” diye sordum. “O da bizimle gelecek mi?”	</p>
<p>	“Evet,” dedi Feddrah-Dahns. “Fakat Derinlikler’in şu an onun için pek uygun bir yer olduğunu sanmıyorum.” Nedenini açıklamayacaktı.	</p>
<p>	Gün sona ermek üzereydi ve Anne Ay’ı göremesem de onun Av için hazırlandığını hissedebiliyordum. Dünya’da değil de Öteki Dünya’da onun için gökyüzüne yükselmeyeli en az iki yıl olmuştu. Anne Ay her iki dünyada da aynı tanrıça olmasına rağmen Av enerjisi, bulunduğunuz yere bağlı olarak değişiyordu.	</p>
<p>	Sarmal biçimde şekillendirilmiş bir çitin önüne gelip, merkeze kadar Upala-Dahns’ı takip ettik. Labirent basit görünüyordu fakat içine girdikçe burada derin bir büyü olduğunu fark ettim. Bu yerde derin bir büyü vardı. Belirli bir yoldan ilerliyorduk ve bu yol bana şarkı söylüyor, kimsenin bizi duyamayacağına dair bana güvence veriyordu. Burada güvendeydik.	</p>
<p>	Merkeze geldiğimizde kral durdu ve biz de onun etrafında bir yarım daire oluşturduk.	</p>
<p>	“Sizi buraya getirdim çünkü ajanlar, dikizleyen gözler ve kulaklar barındırmayan tek yer burası. Beni dinleyin, hem de çok iyi. Şeytan tehlikesine karşı yaptığımız araştırmalar sırasında sizin de öğrenmeniz gereken çok ilginç bir bilgi ele geçirdik.”	</p>
<p>	Kulaklarımı kabarttım. Alabildiğimiz tüm yardımları almalıydık, özellikle de Kriptozoit İttifakı’ndan geliyorsa.	</p>
<p>	“Bildiğiniz üzere, dünyaları ayıran kumaş yırtılıyor. Cüceler ve artık Tanaquar’ın büyücüleriyle de beraber zarar gören yerleri tamir etmenin yollarını arıyoruz.”	</p>
<p>	“Peki bu mümkün mü? Büyük Bölünmenin doğal olmayan şartlar yarattığını ve bu yüzden her şeyin bozulduğunu sanıyordum. Dünya yeniden dengeyi sağlamaya çalışıyor.” Kaşlarımı çatarak, Dünya’daki Peri Kraliçeleri'nin ve Büyükanne Coyote’nin dediklerini hatırlamaya çalıştım.	</p>
<p>	“Haklısın. Kumaşın yırtılmasını tamir etmenin bir yolu yok. Fakat ruh mühürlerini ve yaradılışından beri gelişmekte olan büyüleri kullanabileceğimize inanıyoruz.”	</p>
<p>	Ne? Bizim koruduğumuz şeyi tehlikeye atmadan bunu nasıl başarabilirlerdi?	</p>
<p>	“Orijinal ruh mührü, dünyaları ayırmak için yaratılmıştı. Sonra kırıldı ve parçaları saklandı. Eğer onları bir araya getirirseniz, birkaç parça eksik olsa bile, dünyaları yeniden bağlayamaz mısınız? Gölge Kanat bu yüzden onların peşinde.” Ya ben anlayamıyordum ya da bulmacanın tüm parçaları ortada değildi.	</p>
<p>	Kral başını salladı ve yelesi yağmurda dalgalandı. “Düşündüğümüz tam olarak bu değildi,” dedi yavaşça. “Kraliçe Asteria size kendisi anlatsın.”	</p>
<p>	“Camille, seni tekrar görmek ne güzel.” Cüce Kraliçesi şekillendirilmiş bir ağacın arkasından belirince yerimden sıçradım.	</p>
<p>	Endamı kaybolmuş, yerine sıradan ve antik bir kadın gelmişti sanki. Gücü gözeneklere kadar yayılıyordu. Kadın resmen parlıyordu. Onun arkasından Titania’nın eski sevgilisi Tom Lane veya diğer adıyla Tam Lin geliyordu. Yanında Dünya’daki bir ruh sağlığı enstitüsünden kurtardığımız peri kanından bazı özelliklere sahip genç bir adam olan Benjamin Walter vardı.	</p>
<p>	Onların arkasında da... Ayın Çocuğu Venüs mü? Puma Sürüsü’nün şamanı burada ne arıyordu?	</p>
<p>	“Majesteleri! Torn... Ben? Venüs?” Konuşmaya çalışırken bir anda üçlünün arkasından gelenleri görünce sustum. Kraliçe Tanaquar ve onun yanı başında, babam. Öteki Dünya Perileri’nin en önemli üç hükümdarının ortasına düştüğümü fark ettiğimde yere eğilmem mi, yoksa sinir krizine girip gülmem mi gerektiğine karar veremiyordum.	</p>
<p>	Morio yan tarafımdan beni dürttü. O ve Trillian eğilirken, ben de reverans yapmaya başladım. Bunun üzerinde Kraliçe Asteria elini salladı.	</p>
<p>	“Burada formaliteleri uygulamıyoruz.” Hepimize, labirentin merkezini kaplayan çim alanda oturmamız için işaret etti. Çimenler ıslaktı fakat bunu umursamadım. Feddrah-Dahns ve babası ayakta duruyorlardı.	</p>
<p>	Bir dakika sonra Kraliçe Asteria konuşmaya başladı. “Mühürlerin yarıkları tamir edemeseler de, doğru kullanılırlarsa, kapıları sağlamlaştırabileceklerini keşfettik.”	</p>
<p>	Ağzım açık bir şekilde bakakaldım. “Peki onları kim kullanacak?” diye sordum konuşabilmeyi başardığımda.	</p>
<p>	“Keraastar Şövalyeleri. Kapıların Şövalyeleri. Lin ve Benjamin’de özel bir şey olduğunu biliyordum ve tanışınca onları buraya getirebileceğimi düşündüm. Kahinlerim, aynı özelliklere sahip başkalarını da arıyorlar. Ayın Çocuğu Venüs de aradığımız enerji dedektörüne sahip. Onlar artık bütünüyle taşlara bağlı.”	</p>
<p>	Daha hızlı nefes alıp vermeye başladım. “Fakat onların hepsi insan, yani Venüs bir puma adam ama...”	</p>
<p>	“Dokuz şövalyenin veya leydilerin tümü insan olmalı. Veya hepsi Dünya’dan olmalı.Görünüşe göre içgüdüleri kırılamayan bir bağlantı oluşturmakta. Mühürlerle bağlantı kurabilen çok az kişi var, ve onları buraya getirip muhafız olarak eğitmeliyiz.”	</p>
<p>	Aklımdan binlerce soru geçti. “Peki bu kişiler hayatlarının herhangi bir döneminde mühürlere dokunmuş olmalılar mı? Mührü bozmaktan korkmadan nasıl kullanabilirler? Ayrıca Karvanak’ın bizden çaldığı mühür ne olacak?”	</p>
<p>	“Sabırlı olun,” dedi Tanaquar. “Öğrendiğimiz şey şu ki; Keraastarların tümü mühürlerle bağlantı kurmuş değil, fakat auralarında aynı enerji iz bulucusunu paylaşıyorlar. Mühürlere, onları bozmadan da dokunabilirler çünkü daha önce de güç arayışında bulundular ve o güce göre hareket etmemeyi seçtiler. Her ne kadar bunun farkında olmasalar da.” Kraliçe Asteria iç çekti. “Fakat bunun işe yarayabilmesi için mühürlerden en az yedi tanesini ele geçirmek zorundayız. Eğer daha azı olursa denge bozulur. Şu anda elimizde sadece dört mühür var. Diğer bir tanesi Gölge Kanatta. Geriye dört tane kalıyor. Şeytanlar bizden önce davranmadan en az üç tanesini bulmalıyız.”	</p>
<p>	Ona baktım. İçimden bir ses çok tehlikeli bir işe girdiğimizi söylüyordu fakat ne yapabilirdim? Başka bir soru sormak içi ağzımı açtığım anda Morio’dan gelen bir dürtükleme beni durdurdu.	</p>
<p>	Feddrah-Dahns bana bakarken bakışları alev alev yanıyordu. Daha derin bakınca gözlerinde endişe ve kuşkuyu gördüm. Periler her ne kadar yanıltıcı olsalar da aynı bakış Misteltoe’da da vardı. Fakat ikisi de bakışlarıyla, ağzımı açmamam için beni uyardılar.	</p>
<p>	Gözlerimi soğukkanlı bir şekilde Kraliçe Asteria’ya bakan Trillian’a çevirdim.	</p>
<p>	Tam o anda Tanaquar bana gülümseyerek “ÖDHA, geriye kalan ruh mühürlerini bulabilmen için gerekli tüm yetkiyi sana veriyor. Bu konuda artık tam yetkili kişi sensin ve biz de, sana ihtiyacın olan tüm insan gücünü sağlayacağız. Sen kaybedersen hepimiz kaybederiz,” dedi.	</p>
<p>	Kendime konuşabilecek kadar güvenmediğim için başımı sallamakla yetindim. Kraliyet mensupları kendi aralarında konuşmaya başlayınca, bakınma fırsatı buldum. Feddrah-Dahns, Trillian ve Morio çok endişeliydiler fakat bunu gayet iyi gizleyebiliyorlardı. Yine de auralarından yayılan endişe dalgalarını görebiliyordum. Öte yandan Babam, Kraliçe Tanaquar’a bakıyordu. Aniden onları bir arada tutan bağı gördüm.	</p>
<p>	Kahretsin! Babacığım, Y’Elestrial kraliçesini beceriyordu ve bununla ilgili tek kelime etmemişti. Tamamen düğümlenmiş bir halde, etrafımızdaki çiçekleri koklayarak başka şeyler düşünmeye çalıştım. Bu gül ve dalya karışımı sonbahar çiçeklerinin ve oldukça dünyevi, baharatlı bir koksu vardı. Birkaç dakika sonra, Kral Upala-Dahns oturumu sonlandırıp iki kraliçeyle birlikte saraya döndü.	</p>
<p>	Kimsenin bizi dinleyemeyeceği bir yere gidip, Asteria ve Tanaquar’ın ruh mühürleriyle ne yapmak istediklerini konuşmak ve Morio’ya neden planla ilgili soru soracağım zaman beni durdurduğunu öğrenmek istiyordum. Aceleyle herkesi bahçelerden çıkardım. Yaklaşan olaylarla ilgili pek hoş şeyler hissetmiyordum ve tüm yaşananların ortasında kalmaktan korkuyordum.	</p>

  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>