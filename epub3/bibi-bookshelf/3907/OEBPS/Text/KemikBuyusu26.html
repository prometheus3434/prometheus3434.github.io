<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2>D’Artigo kardeşlerin nefes kesen maceraları serinin 8. kitabında devam ediyor...	 </h2>
     </div>
<h2 id="sigil_toc_id_3">	“Hasat Avı” adlı kitaptan bir bölüm...	</h2>
<div>
    <h2>1. Bölüm</h2>
 

  <div>
    
    <p class="ilk-prgrf"><span class="ilk-hrf"> </span> </p>

    <p class="dvm" </p>

  

<p>	Burnuma bir koku geldi. Muhteşem kokan bir şeyler vardı. Kalabalık salon boyunca kokuyu takip edince, kendimi açık büfenin önünde dururken buldum. Kız kardeşimiz Camille üçüncü kocasıyla evlenirken, diğer kardeşim Menolly ve ben de onun yanında duruyorduk. Artık aynı anda tam üç kocası olmuştu. 	</p>
<p>	Trillian, volkanik kaya gibi ışıltılı cildiyle uyum içindeki siyah deri pantolonu, siyah file kumaştan kolsuz üstü ve kan kırmızısı kadife peleriniyle giyinip kuşanmıştı; bugüne kadar gördüğüm en şık gotik damattı. 	</p>
<p>	Morio ve Dumanlı ise Camille’le evlenirken kendi düğünlerinde giydikleri kıyafetleri giymişlerdi: Dumanlı, mavi ve altın renkteki yeleğiyle beraber uzun beyaz trençkotunu, uçuk mavi, yakası düğmeli gömleğini ve dar beyaz kot pantolonunu giymişti. Bileğine kadar uzanan gümüş saçları dans eden yılanlar gibi bedenine sarılmıştı. Morio kırmızı ve altın renklerdeki kimonosunu giymiş, elbisesinin yan tarafına da kılıcını asmıştı. Dalgalı saçları sırtına kadar uzanıyordu. 	</p>
<p>	Kız kardeşim de içinden sutyenini ve külodunu gösterecek kadar şeffaf, incecik örümcek dokuması olan rahibe kaftanı ve kapkara uzun saçlarıyla muhteşem görünüyordu. Artık Anne Ay’ın resmi rahibesi olduğundan, bu gibi önemli olaylarda tören kıyafetini giymesi bekleniyordu. Ritüele bu sefer de başkanlık edecek olan İris’in önünde dördü birlikte toplanmış ve Trillian’ı kendi katlarına alacak olan bir çeşit Soul Symbiont ritüelini gerçekleştirmişlerdi. 	</p>
<p>	Ben altın rengi elbisemi, Menolly ise parlak kristallerle bezenmiş siyah elbisesini giymiş, yine tanık olarak orada durmuştuk.	</p>
<p>	Şimdi ise bu olayın kutlama aşamasındaydık. Duvardaki takvime baktım. 22 Ekim’i gösteriyordu ve ölüler bayramı yaklaşmaktaydı. Kemik Öğütücü Stacia’nın evine düzenlediğimiz başarısız baskının üzerinden neredeyse tam bir ay geçmişti. Stacia’yı düşünmek beni, kafamdan atmaya çalıştığım başka bir düşünceyle de yüzleşmek zorunda bırakmıştı. 	</p>
<p>	Odanın diğer ucunda oturan Chase Johnson’a doğru baktım. Dedektif masada tek başına oturmuş, yüzünde garip bir ifadeyle kutlamayı izliyordu. Kendime engel olamayarak, ona doğru yürümeye başladım. Beni izlerken yüzündeki ifade anlamsızlaşıyordu. Tam karşısında duran sandalyeyi çektim. 	</p>
<p>	“Güzel bir düğün.” Gergin bir şekilde masanın üzerinde duran peçeteyle oynamaya başladım. “Sence de öyle değil mi?” 	</p>
<p>	“Evet, harika.” Uzun ve yavaş hareketlerle gözlerini kırpıştırdı. Ne düşündüğünü merak ediyordum. “Camille biraz stresli görünüyor. Nesi var?” Ses tonu normal gibi gelse de, artık Chase’le ilgili hiçbir şeyin normal olmadığım biliyordum. 	</p>
<p>	“Babamız düğüne katılmayı reddetti. Hem Trillian’la yapılan bu evliliği onaylamıyor hem de Camille’in rahibe olup Öteki Dünya Haber Alma Ajansı’ndaki görevlerini bırakması ve Aeval’in sarayına geçmesi onun resmi duruşuna aykırı. Buraya gelerek onun bu davranışına göz yummayı reddediyor. Camille kendini tam olarak Aeval’in yönetimine adayacağı gün olacak olanlardan çok korkuyorum.”	</p>
<p>	“Görevlerini bıraktığı için mi? Camille’in ÖDHA için yaptığı onca şeyden sonra bu hiç de adil değil. Biliyorum, Sephreh sizin babanız fakat bu çok soğuk bir davranış.” Şampanyasını yudumladı. Son bir aydır ilk kez bu kadar kendi gibi konuşuyordu. 	</p>
<p>	Gün geçtikçe azalan, ellerindeki yara izlerine baktım. Birçok organını zedeleyen ve bedeninde izler bırakan derin bıçak yaraları çok büyük bir hızla iyileşmişlerdi. Buna rağmen hayatını kurtaran iksir yüzünden yaşadığı sorunların çözülmesi çok daha fazla zaman alacaktı. Abıhayat Suyu, Chase’in tüm dünyasını alt üst edip, her şeyi karmakarışık bir hale sokmuştu. İlişkimiz şu an en iyi durumda bile oldukçu zor zamanlardan geçiyordu. 	</p>
<p>	“Camille, Morgaine’in eğitimi altına girmeye söz verip, kendini Aeval’in Karanlık Sarayı’na adamayı kabul edince, babam bunu kendisine yapılmış bir hakaret olarak algıladı. Fakat Camille doğrudan Ay Anne’nin emri altında olduğundan başka bir seçeneği yok.” 	</p>
<p>	“Evet, anlıyorum,” dedi, bardağıyla oynayarak. 	</p>
<p>	“Annem öldüğünde Camille bizim için elinden gelen her şeyi yaptı. O olmasaydı ailemiz paramparça olurdu. En son konuşmalarında babam ona çok acımasızca davrandı ve bugün de gelmediği için ona çok kızgınım. Kuzenimiz Shamas onun boşluğunu doldurmaya çalışıyor fakat bu aynı şey değil.” 	</p>
<p>	“Ne dedi ki?” Chase kadehiyle oynamaya devam ediyordu. “Bu arada, alkol bana zarar verir mi, en azından şimdilik? Kazadan sonra hiç içki içmedim.” 	</p>
<p>	“Hayır, bir zararı olmaz. İstediğin her şeyi yiyip içebilirsin. Bu, vampire dönüşmeye benzemiyor.” Ellerime baktım. “Babama ne kadar sadık olursam olayım, gerçekleri görmezden gelemezdim. Son kez ziyarete geldiğinde her şey daha da kötü bir hal aldı. O gidene kadar Camille çoktan kanepeye kıvrılmış hıçkırıyordu. Sephreh, Camille’i mirasından mahrum bırakacağını söylediği sırada Dumanlı içeriye girdi ve ejderhaya dönüşüp onu paramparça etmekle tehdit etti.” 	</p>
<p>	“Aman Tanrım. Bunun sonuçlan hiç iyi olmayabilir.” 	</p>
<p>	“Bunlar yaşanırken Menolly içeri girdi ve babama eve gitmesini, Dumanlı'ya da sakinleşmesini söyledi. Hem de oldukça sert bir şekilde.” 	</p>
<p>	“Baştan sona tam bir karmaşa yaşandı desene.” Chase somurtarak şampanya kadehini aldı ve köpüklü şarabın hepsini bir dikişte bitirdi. “İşte... şimdi de burada oturuyoruz. Masanın karşısından bana bakarken ne düşündüğünü anlayamıyordum. Ne diyeceğimi bilmiyorum, Delilah. Nasıl başlayacağıma dair hiçbir fikrim yok.” 	</p>
<p>	Bir yanım ağlamak istiyordu. Hiçbir şey umduğumuz gibi gitmiyordu ve dünya hepimiz için giderek daha kötü bir hal almaktaydı. Ağlamamak için kendimi zor tuttum. “Bana nasıl olduğunu anlatarak başlamaya ne dersin? Son iki hafta boyunca sadece üç kez konuştuk. İyileşip göreve döndüğünden bu yana neredeyse hiç öpüşmediğimizden söz etmedim.” 	</p>
<p>	Sorduğum soru karşısında Chase bana berrak ve duygulu gözleriyle bakarak uzun bir süre düşündü. Abıhayat Suyu'nu içtikten sonra daha da parlak görünmeye başlamışlardı. Aurası farklılaşmıştı ve ne olduğundan tam olarak emin olamadığım bir ışıltı, bir güç onu değiştiriyordu. “Ben bile bilmezken, bu soruya nasıl cevap verebilirim? Ne yapmam gerekiyor? Zıplayıp bağırmam mı lazım? Hey, artık hayatım boyunca tanıdığım herkesten daha uzun yaşayacağım.” Elindeki kadehi masaya o kadar sert vurdu ki, neredeyse kırılacaktı. İrkilerek, gözyaşlarımı tutmaya çalıştım. 	</p>
<p>	“Sana Abıhayat Suyu’nu vermek elimizdeki tek seçenekti, tabii ölmeyi tercih etmiyorsan.” 	</p>
<p>	Oturduğu yerde doğrularak derin bir iç çekti. “Evet, biliyorum. Biliyorum ve inan bana bunun için minnettarım. Fakat ne yazık ki bu şey yüzünden kafam allak bullak. Bunlarla başa çıkmak bin yıl yaşayacağımı kabullenmemden de zor. Sanki net olmayan bir şeyler var. Su, içimi yırtıp açmış gibi hissediyorum. Çok savunmasız durumdayım ve hiçbir şeyi yerli yerine koyamıyorum. Yaşadıklarıma daha derinden bakmaya bile cesaretim yok.” Yavaşça uzanıp elimi tuttu. Bir an ona bakakaldım fakat o sessiz kaldı. 	</p> 
<p>	Camille ve Chase, ikisi de sonbahar ekinoksunu kanlar içinde, yorgun ve bitkin atlatmışlardı. Camille, Anne Ay’ın ona verdiği görevi yerine getirmek için, siyah tek boynuzlu atın kanını akıtmış ve bir kadere mühür vurmuştu. Hayatının en önemli Av‘ı sırasında boynuzlu yaratığı kendi efsanevi kaderine kurban etmişti. Bunun ardından Aeval’in önüne çıkartılmıştı ve kısa bir süre sonra da bir zamanlar antik Unseelie kraliçesi tarafından yönetilen ülkeye geçmek zorunda kalacaktı. 	</p>
<p>	Chase’in durumu da en az Camille kadar sarsıcı bir hal almıştı. Onun kendi kanı akmıştı ve artık, insanların deyimiyle, resmen ölümsüzdü. “Ne zaman konuşmak istersen...” 	</p>
<p>	“Ne? Mutasyona uğramış biriyle deli doktorculuğu mu oynayacaksın?” diyerek bana çok kötü bir bakış fırlattı. 	</p>
<p>	“Hayır Dinleyeceğim. Kız arkadaşın olarak.” Dedim ona bakarak. Öfkesindeki sertlik içimi acıtıyordu. “Chase, bu hiç adil değil. Bu Suyu içmeni zaten planlamıştık fakat sen şimdi her şey benim suçummuş gibi davranıyorsun.” 	</p>
<p>	“Biliyorum! Üzgünüm, öyle demek istemedim. Fakat sen bu ritüelin bazı hazırlıklar gerektirdiğini söylemiştin. Bunun nedenini şimdi anlıyorum. Ben artık insan değilim. Kim veya ne olduğumu bilmiyorum. Beni bekleyen bin lanet olası yıl daha var ve onlarla ne yapacağım konusunda hiçbir fikrim yok.”	</p>
<p>	 Kendi endişelerimin yanında onunkilerle de uğraşmak zorunda kalmaktan yorgun ve bezmiş bir halde sandalyemi geri ittim. “Sanırım, neler yaşadığını anlamam oldukça zor. Çabalıyorum, gerçekten. Fakat sen bazı şeyleri kafanda çözene kadar bana ihtiyacın yok gibi görünüyor”	</p>
<p>	“Bekle! Bu sadece... ah Tanrım! Ne diyeceğimi bilmiyorum.” Tekrar sandalyesine gömüldü. “Her şeyin yolunda olduğunu söylemek istiyorum. ‘Muhteşem, artık kız arkadaşım ve ben yüzyıllar boyunca birlikte olabiliriz’ demem gerektiğini hissediyorum. Fakat Delilah, sana karşı dürüst olmalıyım. Bu fırsat ayağımıza kadar gelmişken, böyle bir bağlılık için gerçekten hazır olup olmadığımdan emin değilim.”	</p>
<p>	 Gözyaşları gözlerimi yakmaya başlamıştı fakat güçlükle de olsa akmalarını engellemeyi başardım. “Öyle görünüyor ki Sharah seninle benden daha iyi ilgileniyor.” Peri İnsan Olay Yeri İnceleme Ekibi’nde Chase'le birlikte çalışan peri doktor, Chase’in durumunu gözlemlemiş ve iksirin sisteme tamamıyla girdiğini ve tüm hücre ve DNA’sını değiştirdiğini söylemişti. 	</p>
<p>	Chase homurdandı. “Belki de bana bakıcılık yapmaya çalışmadığındandır. Sharah bana tavsiyelerde bulunuyor fakat hassas muamele görmesi gereken bir ucubeymişim gibi davranıp, üzerime düşmüyor.” Yüzünde bir acı ifadesi belirdi. Başı ellerinin arasına düştü ve alnını ovalamaya başladı. 	</p>
<p>	“Üzgünüm. Çok üzgünüm, Delilah. Seni seviyorum, gerçekten, fakat şu anki durumum ikimiz için de iyi değil.” 	</p>
<p>	Midem bulanmaya başladığı için tekrar sandalyenin kenarına oturdum. “Evet, kendini nasıl hissettiğini biliyorum. Fakat Chase, lütfen beni kendinden uzaklaştırma.” 	</p>
<p>	“Bir süre tek başıma kalmaya ihtiyacım var. Yaşadıklarımı düşünmek için. Ayrıca, Camille’in şu anda sana benden daha çok ihtiyacı var. Onun hayatı da karmakarışık bir halde. Henry ise... zavallı Henry’nin artık bir hayatı bile yok. Git ve partinin tadını çıkar. Kız kardeşinin yanında ol. O, bu desteği hak ediyor. Bu arada, biriyle tanışırsan ve onu istersen, sana hiç soru sormayacağım.”	</p>
<p>	Karşı çıkmaya çalıştım fakat başını salladı. Bir anda onun tarafından itildiğimi hissederek, hızla kapıya doğru koşmaya başladım. Ağlamamak için kendimi zor tutuyordum. Chase bir konuda haklıydı: arkadaşımız Henry Jeffries’in başına gelen şey en kötüsüydü. Henry, Camille’in kitap dükkanı olan Çivit Hilal’de çalışıyordu. Şeytanlar baskına geldiğinde oradaydı. Onu öldürmüş, dükkanın da büyük bir kısmını havaya uçurmuşlardı. Duvarlardan sızan is kokusunu hala giderememiştik. Kapıya yaklaşırken arkamdan bir ses yankılandı. 	</p>
<p>	“Delilah, iyi misin?” 	</p>
<p>	Arkamı döndüğümde, kız kardeşlerim ve bağlı yaşayan uzun boylu rüya avcısı şeytan Vanzir’i gördüm. Geçtiğimiz yedi ay boyunca giderek daha sıkı bir arkadaşlık kurmaya başlamıştık. Menolly ve Vanzir genellikle birlikte takılıyorlardı. Biz de ara sıra konuşurduk. Camille ilk zamanlar mesafesini korumaya çalışmıştı fakat haftalar geçtikçe ona karşı daha az temkinli davranmaya başlıyordu. Vanzir’in gözleri tanımlanamayan bir renk cümbüşüyle dönmeye başladı. David Bowie tarzı platin renkteki havaya dikilmiş gulyabani kralı saçları vardı ve giydiği deri pantolon ile yırtık kolsuz üstün içinde oldukça rahatsız görünüyordu. Fakat smokin ve kuyruklu ceketi ona yakışmıştı. 	</p>
<p>	Omuzlarımı silkerek cevap verdim. “Sanırım.” 	</p>
<p>	“Demek sanıyorsun. Saçma! Sorun ne? Bir şeyler mi sezdin? Şeytanlar mı yoksa?” Vanzir önümde durup duvara yaslandı ve beni baştan aşağıya süzdü. O anda, beni neyin rahatsız ettiğine dair hiçbir fikri olmadığını anladım. 	</p>
<p>	“Erkekler. Şeytan olanlarınız bile budala.” Bana bakarken, başımı salladım ve onu iterek yanından uzaklaştım. “Dışarı çıkıp biraz koşacağım. Hava almaya ihtiyacım var.” 	</p>
<p>	“Ne? Ne dedim ki?” Vanzir homurdanırken kapıya yanaştım ve içerideki herkes mutlu çiftin, daha doğrusu evliliğin şerefine kadeh kaldırırken sessizce kapıdan dışarı çıktım. Camille beni anlayışla karşılar ve kaçtığım için beni affederdi çünkü bir tek o ve Menolly benim ve hatta hepimizin neler yaşadığını anlayabilirdi. 	</p>
<p>		</p>
<p>	Rhyne Wood Resepsiyon Salonu geniş parklardan birindeydi. Şehir belediyesi burayı kutlamalar ve partiler için kiralıyordu. Camille resepsiyonu burada düzenlemeye karar vermişti çünkü Dumanlı ve Morio’yla olan ilk evliliğinden farklı olarak bu seferki yüzü aşkın davetliyle kutlanmak üzere önceden planlanmıştı ve bu kadar insanı alabilecek bir mekan bulmak zorundaydı. Rhyne Wood’un dans pisti, büyük ve güzel bir mutfağı ve ikram servisi çalışanları vardı. Fireweed Park’ında inşa edilmiş olan malikane Puget Sound kıyısındaki el değmemiş bin dönümlük arazinin sadece küçük bir bölümünü kaplıyordu. 	</p>
<p>	Körfeze bakan tepenin çevresinden uzak durmaya çalıştım. Sudan nefret ediyordum ve kazara içine düşmek istemiyordum. Fakat kaybolmama sebep olabilecek birçok patika, ağaç ve çalılıklar vardı. Malikaneden rahatça gözden uzak olabileceğim kadar uzaklaştığımda, esas şeklime yani kedi formuma dönüştüm. Herkes bunun canımı yaktığını düşünüyordu fakat eğer yavaşça bir değişim geçirmişsem aslında hiç de acıtmıyordu. Sadece hayat algılarım değiştiği için biraz bulanık ve sisli oluyordu.	</p>
<p>	Parlak mavi gerdanlığım dışındaki tüm giysilerimi çıkararak çalılıklara doğru koşmaya başladım. Soğuk bir sonbahar gecesinden akan sıcak çikolata kokusuyla kendimden geçmiştim. Hava çok soğuktu fakat kürküm beni rahat ve sıcak tutuyordu. Yağmur damlacıklarıyla ışıldayan otların arasında sıçrayıp, sisli havada hala yağmura meydan okuyan birkaç güveyi yakalamaya çalışırken tüm endişelerimin benden uzaklaştığını hissediyordum. 	</p>
<p>	Açık mavi renkteki bir güvenin üzerine sıçrayıp onu ağzımla yakaladım. Çabucak çiğneyip yuttum ve tüyleri boğazımı gıdıklayınca burnumu buruşturdum. Bir dakika sonra otların arasından gelen bir hışırtı tüm dikkatimi dağıttı. Sesin geldiği yöne doğru koşup, sık yabanmersinleriyle kaplı kızılağaçların yanına gittim. Çalılıklara çok fazla yaklaşmamam gerektiğini biliyordum, yoksa ince ve sivri uçlu dikenler kuyruğuma takılabilirdi. Fakat çalılıkların arasında saklanan şey her ne ise. kokusunu duyabiliyordum ve bu da nabzımı hızlandırıyordu. Kovalamak, bacaklarımı germek ve av heyecanını hissetmek istiyordum. Bir şeyleri parçalamaya ve içimdeki saldırganlığı dışa vurmaya ihtiyacım vardı. Çalılıkların içindeki şeyle kedi-fare oyunu oynayabileceğimizi düşünüyordum. 	</p>
<p>	Yabanmersinlerine yaklaşınca hışırtı giderek yükseldi ve aniden içinden bir şey çıktı. Başka bir kedi olabilir miydi? Ne yapacağımı bilemeden başımı kaldırıp yaratığa baktım. Kedi değildi. Peki, o zaman neydi bu şey? Kuyruğu kabarık ve gürdü, sevimli görünüyordu ve koyu renk tüylerinin arasından daha açık şeritler geçiyordu... Daha önce de böyle bir şey gördüğümü hatırlıyordum fakat nerede gördüğümden emin değildim. Arkadaş olabileceğimizi düşünerek tereddüt içinde bir adım attım ve tam o sırada büyük ve gür kuyruğu rüzgarda dalgalandı. Kürkündeki tüyler o kadar sevimli ve cezbediciydi ki nasıl davranmam gerektiğini unutarak ona doğru atıldım. Yaratık aniden dönerek bana arkasını çevirdi. Ah Tanrım! Bir kokarca! Ne olduğunu hatırladığım sırada, o hedefini belirleyip poposunu bana doğru salladı ve yoğun bir şey püskürttü. Miyavlayarak geriye sıçramama rağmen bu iğrenç kokuya bulanmama engel olamadım. En azından gözlerimi ıskalamıştı. İkinci bir atış daha yapmadan malikaneye doğru hızla kaçmaya başladım. Basamaklara ulaşınca şiddetle hapşırarak yavaşladım. Şimdi ne yapacaktım? Eğer içeriye kedi halimle girersem, her yeri kokutacaktım. Eğer insan olarak girersem o zaman daha da kötü olacaktı çünkü boyutum büyüdüğü için yaydığım kokunun miktarı da artacaktı. Basamakların önünde endişeli adımlarla yürüyerek kokunun gitmesini bekledim. Hem de hemen. 	</p>
<p>	Şansım yaver gitti. Vanzir orada durmuş bana bakıyordu. Gözlerimi kocaman açarak ona bakıp, bana gülmemesini dilerken, o tekrar kapıdan içeri girdi. Bir dakika sonra beraberinde iris ve Bruce’la geri geldi, iris burnunu buruşturarak etrafına bakınırken dertli bir şekilde miyavladım. 	</p>
<p>	“Aman Tanrım!” İris şampanya kadehini Bruce’un eline tutuşturup yüzünde dehşet ifadesiyle koşarak merdivenlerden indi. Yanıma yaklaşmamaya çalışıyordu. 	</p>
<p>	“Zavallı şey. Ah canım, seni nasıl eve götüreceğiz?” Tam o sırada Rozurial dışan çıktı. Bakışlarını önce Vanzir’e, sonra elinde hala şampanya kadehi tutan Bruce'a. en son da iris ve bana doğru çevirdi. 	</p>
<p>	“Bu düşündüğüm kişi değil, değil mi?” Kahkahasını güçlükle bastırıyordu. Ona dönüp tısladım. 	</p>
<p>	“Ah. evet bebeğim. Ufak bir vücut kokusu problemin var, biliyorsun sanırım.” 	</p>
<p>	İris başını yana eğerek bana bakınca, bir çözüm yolu bulmaya çalıştığını anladım. 	</p>
<p>	“Rozurial, onu alıp lonyc Denizi’nden geçerek eve götür. Ben ve Bruce arabayla geleceğiz. Onu temizlememiz gerek.” Eğilip parmağını bana doğru salladı. Çekici görünüyordu fakat kedi halimdeyken İris’e vurmamam gerektiğini öğrenmiştim. Yüz yirmi santimetre uzunluğunda olmasına rağmen beni ensemden tutup kaldırmada üstüne yoktu. “Beni dinle, Delilah. Beni anlayabildiğini biliyorum o yüzden dediklerimi yapsan iyi edersin. Seni bu durumdan kurtarana kadar sakın eski haline dönüşmeye kalkışma. Seni temin ederim ki, boyun yüz seksen beş santimetreye ulaştığında şu an yaydığın koku daha da kötü bir hal alacak. Anlaşıldı mı?” Ona bakarak gözlerimi kırpıştırdım. Eğer sözünü dinlemezsem derimi yüzerdi. Yavaşça, umursuz bir şekilde miyavladım. “Güzel. Şimdi, Rozurial, lütfen onu eve götür. Bu konuda itiraz duymak istemiyorum, sadece dediğimi yap. Tatlım, Camille’e nereye gideceğimizi söyler misin?” iris işaret edince Bruce koşarak içeriye girdi. 	</p>
<p>	“Ben de sizinle geleceğim,” dedi Vanzir. “Smokinle hiç rahat değilim.” 	</p>
<p>	“İyi. Yardımına ihtiyacım olabilir.” 	</p>
<p>	Roz beni kaldırınca, karabasanın kucağına kıvrıldım ve çenemi onun göğsüne sürtmeye başladım. İçimde, iris’in benim için planladığı şeyden hoşlanmayacağıma dair bir his vardı. Tek istediğim rahatlamaktı. Yüksek sesle mırıldayarak ona en iyi kedicik bakışımı atınca homurdanıp kulaklarımı okşadı.	</p>
<p>	“Hadi güzelim, hadi. Gel buraya. Güvende olmak istiyorsan sakın kucağımdan atlama.” 	</p>
<p>	Göz açıp kapayıncaya kadar Ionyc Denizi'ne atladık ve yirmi dört kilometrelik mesafeyi aşabilmek için dünyayı baştan sona dolaştık. Roz beni dışarıya bırakarak, iris gelip benimle ilgilenene kadar eve girmemem için beni uyardı. 	</p>
<p>	“Bir dakika içinde geri gelip sana göz kulak olacağım. Gerçi bu kadar kötü kokarken kimsenin seni rahatsız edeceğini sanmıyorum.” 	</p>
<p>	Vanzir ve kuzenim, Shamas’la birlikte paylaştığı stüdyo daireye gitti. Camille’in üç kocası bizimle yaşıyordu ve Bruce da çoğu zaman Iris’le birlikte kalıyordu. Ailemiz zaman içinde oldukça genişlemişti. Etrafı koklayarak yakınlarda düşman olup olmadığını anlamaya çalıştım fakat kokarcanın kokusu tüm gözeneklerimi tıkamıştı. Gözlerim, burnum ve boğazım acıyordu, üstelik midem de bulanıyordu. Sanki çok büyük bir tüy yumağı midemde dalgalanıyormuş gibi hissediyordum. Verandanın yanına oturarak hayvanlar dünyasının muhtemel kahramanları tarafından görülmemeye çalıştım. 	</p>
<p>	Bir süre sonra Roz, dar kot pantolonu ve vücut kaslarını gösteren bir gömlek giymiş halde geri geldi ve sırtüstü yanıma uzandı. Yıldızları seyrederken, uzun kıvırcık saçları da yere serilmişti. 	</p>
<p>	“Gökyüzüne baksana, tüy yumağı.” Başımı okşadı. “Bak, tüm yıldızlar nasıl da dönüyor... Ben onların arasında yürüdüm, biliyorsun.” Sesi kısılarak hareketli bir ritim halini alınca, bu bana kedi halimdeyken bile oldukça baştan çıkarıcı ve rahatlatıcı geldi. “Kuzey ışıklarının arasında dans ettim ve Ionyc Topraklarına kadar kayarak gittim. Dredge’i bulmaya çalışırken rüzgarın beni sürüklediği her yeri gezdim. Kuzey Topraklarından Güney Enginleri’ne, Valhalla’dan Cehennem’in kapılarına kadar o pisliği aradım. Hayatım boyunca o kadar çok güzellik ve dehşet gördüm ki, beni hiçbir şeyin korkutamayacağını düşünebilirsin... Fakat yıldızlar... onlar her şeye rağmen en değerli hazinedir. Berrak, aydınlık ve her zaman ulaşılmaz.” Karnının üzerine doğru yuvarlanıp otların arasından uzun bir sap kopardı ve karnımı gıdıklamaya başladı. Gerinerek yanına uzandım. 	</p>
<p>	“Chase için endişelendiğini biliyorum. Fakat Delilah, eğer yalnız kalmak istiyorsa ona izin vermelisin. Abıhayat Suyu, insanlar bunu içmeye yeteri kadar hazır olmadıkları zaman bir anda her şeyi alt üst edebilir. Sen onun hayatını kurtardın fakat o kaybetmeye hazır olmadığı bir şeyini kaybetti; faniliğini, ki bu bir insanı insan yapan şeydir. Bu kadar kısa bir hayatın varken bu zamanı en iyi şekilde değerlendirmeye çalışırsın. Şu anda sen geri çekilip, Sharah’ın ona yardım etmesine izin vermelisin. Ona ne yapması gerektiğini biliyor.” 	</p>
<p>	Doğruları söylediğini biliyordum; sadece duymak istemiyordum. Fakat haklıydı. Camille ve Menolly aynı şeyi bana günlerdir söylüyorlardı fakat onların söyledikleri tavsiyeden çok kız kardeş müdahalesi gibi geliyordu. Hafifçe miyavladım. 	</p>
<p>	“Evet, bunları bildiğini ve hiç hoşlanmadığını biliyorum, fakat bu kez tavsiyemi dinle, tamam mı? Hayatının dağılıp ani bir şekilde değişmesi ne demektir bilirim.”	</p>
<p>	 Roz’un beni anladığını biliyordum. Dredge yüzünden ailesini kaybetmişti. Zeus ve Hera, karısını ve onu piyon olarak kullanırken karısını da yitirmiş, göz açıp kapayıncaya kadar periden karabasana dönüşmüştü. Chase’in hayatı da onunki gibi bir anda alt üst olmuştu fakat yine de Roz’unki kadar ağır bir değişim değildi bu.	</p>
<p>	 Garaj yoluna bir araba girdi. Bruce, şoförü ve iris. Arabadan indiklerinde, Vanzir’in de onlarla birlikte eve geldiğini gördüm. Bu muhtemelen iyi bir şeydi. Kibar bir insan değildi ve misafirlerin çoğunun ondan uzak durmaya çalıştıkları bir partide olmaktansa evde olmayı tercih etmiş olabilirdi. 	</p>
<p>	İris koşarak içeriye girdi ve bir dakikadan kısa bir süre içerisinde arka verandadan geri geldi. En pis ev işleri için kullandığı kauçuk önlüğü giymişti. Ellerini kalçalarına dayayarak başımda dikildi. 	</p>
<p>	“Evet, kendini bu hale nasıl soktun bilmiyorum fakat sana yardım edeceğim.” Burnunu kıvırarak eğildi ve beni kollarına aldı. “Çok kötü kokuyorsun, kızım. Ne dedin ki o kokarcaya?” 	</p>
<p>	Karşı çıkmak istiyordum, bu benim suçum değildi; ben hiçbir şey yapmamıştım. Fakat Iris’in beni suçlayacağını biliyordum. Gerçek şuydu ki; kokarcanın bölgesine girmiş ve üzerine atlayarak onu tehdit etmiştim. Beni bir kalçasının üzerine oturtarak arka basamaklardan kapalı verandaya çıkardı. Oraya vardığımızda o kadar korkunç bir şeyle karşılaştım ki, kıvranıp can havliyle kaçmaya çalıştım: içerisinde koyu renkte yoğun bir sıvı bulunan bir küvet duruyordu. Ellerindeki kauçuk eldivenler üzerimdeki hakimiyeti yitirirken iris beni tutabilmek için çırpındı. Kontrolünü kaybedince fırlayıp, açık duran mutfak kapısından içeri koştum. 	</p>
<p>	“Buraya gel! Delilah, o tüylü kıçını çabuk buraya geri getir, hem de hemen!” Hızla koşarak merdivenlere yöneldim fakat daha oraya varamadan gülerek beni seyreden Vanzir’i karşımda buldum. Ne olduğunu anlayamadan uzanıp beni yakaladı. 	</p>
<p>	“Yakaladım seni, kedicik.” Kıvranmaya başladım fakat beni sıkıca kavrayıp, kendinden uzak tutmaya özen göstererek verandaya geri götürdü ve kaba bir şekilde suyun içine attı, iris tekrar eve kaçmamam için kapıyı sert bir şekilde kapattı. 	</p>
<p>	Teslim olarak huysuz bir şekilde beklemeye başladım. Zaten ıslanmıştım, o yüzden beni yıkamasına izin verebilirdim. Domates suyunun kokusu burun deliklerimde biriken kötü kokuyu dağıtmıştı. Suyu dikkatlice yaladım. Hiç de fena değil. iris beni domates suyuyla yıkamaya başladı ve itiraf etmek istemesem de bu çok hoşuma gitti. Kokarcanın kokusu o kadar iğrençti ve midemi bulandırıyordu ki, iris V8 dolu bir küvette yıkanmam gerektiğini söylese onu bile yapardım. Yumuşayarak karnımı ovalamasına izin verdim. Gerdanlığımı çıkarınca bir anda kendimi çıplak hissettim. Ne de olsa gerdanlığım kıyafetlerimi içeriyordu. Kedi halimdeyken üzerimde gerdanlığım yoksa insan haline geri dönüştüğümde çırılçıplak kalıyordum.	</p>
<p>	 Yaklaşık on dakika sonra iris, Roz’a işaret edince, beni küvette tutması için Vanzir’e bırakıp, birlikte yukarı çıktılar. 	</p>
<p>	“Kedicik banyosunu sevdi mi? Mutlu oldu mu bakalım?”	</p>
<p>	 Şanslısın ki sadece beni kızdırmaya çalıştığın için böyle söylediğini biliyorum, diye düşündüm. Yoksa şimdiye ölürdün. 	</p>
<p>	Vanzir bizim kölemizdi ve eğer istersek onu öldürebilirdik. En başta bizden kaçmaya çalıştığı için, onun esir etmek, ölmesini engellemenin tek yoluydu ve bu anlaşmayı bozmak imkansızdı. O artık bizimdi. Sonsuza kadar. Beklemem gerektiğini kabullenerek Vanzir’in başparmağını hafifçe ısırmaya başladım. Kaşlarını kaldırmaya çalıştıysa da platin renkteki David Bowie, Ziggy Stardust tarzı kalın kaşlarını neredeyse hiç hareket ettiremedi. O kaşları sabit tutabilmek için ne kadar jöle kullandığını merak ediyordum. iris ve Roz geri gelip beni küvetten çıkardılar ve üzerimdeki domates suyunu durulamak için ılık ve temiz su dolu bir kovanın içine batırdılar. 	</p>
<p>	“Hay Allah!” dedi. Tepkisi kulağa hoş gelmiyordu. 	</p>
<p>	“Aman Tanrım.” Roz homurdandı. “Bu hiç hoşuna gitmeyecek. Eski haline dönecek mi merak ediyorum.”	</p>
<p>	 Ne? Ne eski haline dönecek mi? Neler oluyordu? 	</p>
<p>	“Delilah, tatlım, sanırım eski haline dönsen iyi olacak. Vanzir, bir havlu getirir misin? Bu kıyafetleri artık istemeyecektir, eminim. Güzel elbisene yazık oldu. Yenisini alman gerekecek.” Elbisem! Hayır, olamaz! Bunu düşünmemiştim bile, fakat iris haklıydı. Kokarca en şık gece elbisemi mahvetmişti. Sahip olduğum tek gece elbisesini.	</p>
<p>	İris beni oturtunca havayı kokladım. Bu olamazdı! Hala kokarca gibi kokuyordum! Burnumdan soluyarak kafamı sallayınca her yere sular sıçradı. Bunun üzerine iris geri sıçradı. 	</p>
<p>	“Mutlu olmadığını biliyorum fakat lütfen davranışlarına dikkat et. Bu kokunun üzerime mümkün olduğunca az geçmesini istiyorum. İşte havlu burada. Çocuklar, lütfen kibar olun ve onu kızdırmayı bırakın.” Büyük plaj havlusunu ağzı kulaklarına varan Vanzir’den aldı. Vanzir’e bunu ödetecektim.	</p>
<p>	 Havlunun bir ucunu tutan iris, diğer ucunu da tutması için Roz’a verdi. İkisine de anlamlı bir bakış fırlatınca gözlerini benden kaçırdılar. Normalde umurumda olmazdı fakat şu an çok sinirliydim ve Talon-Haltija da bunun farkındaydı. 	</p>
<p>	Yavaşça eski halime dönüştüm çünkü herhangi bir kas ağrısına dayanabilecek durumda değildim ve ne kadar yavaş dönüşürsem benim için o kadar kolay olurdu. Kendimi iğrenç hissederek ayağa kalkıp havluya sarındım, Iris'in bakışları yüzümde geziniyordu. 	</p>
<p>	“Yüce yıldızlar,” diye fısıldadı, gözlerini kocaman açarak. Bunun olacağına dair en ufak birfikrim bile yoktu”	</p>
<p>	“Ne? Neler oluyor? Eğer biriniz bana neler olduğunu hemen söylemezse, yeniden kediye dönüşüp her yeri paramparça edeceğim.” 	</p>
<p>	“Hey, Kırmızı,” dedi Vaıızir yine saçlarımla oynayarak. Fakat bu sefer yukarıya uzanması gerekti. “Kırmızı? Hayır... hayır... tahmin ettiğim şeyden bahsediyor olamazsınız, değil mi?” Kokarcayla karışık domates kokuları saçarak hızla banyoya koştum. Işığı açıp aynaya baktığım anda inledim. Güzel altın saçlarım şimdi harika röflelerle doluydu. Ronald McDonald’ın kaplan desenli haline benziyordum. Domates suyu saçlarımın açık renkli kısımlarını boyamıştı ve şimdi pembe, pas rengi ve koyu turuncu renklerinden oluşan desenlerden ibarettim. Fakat hiçbiri güzel görünmüyordu. 	</p>
<p>	“Kahretsin! Kahretsin, kahretsin, kahretsin.” 	</p>
<p>	İris köşeden başını uzatıp baktı. “Çok üzgünüm, Delilah. Domates suyunun buna sebep olacağını bilmiyordum.” 	</p>
<p>	“Üstelik koku problemini de çözebilmiş değil. Kötü kokuyorum ve saçım sanki içinde boya bombası patlamış gibi görünüyor!” Küvetin kenarına oturdum. “Saçımı seviyordum. Süslü veya çok özel değildi fakat bana aitti. Şimdi ise berbat bir Lili Kim taklidi gibi görünüyordum. 	</p>
<p>	“Aslında banyoya girsen belki kokunun bir kısmım temizleyebilirsin. Bu arada da ben ne yapabileceğimizi düşüneyim. Daha önce başıma hiç böyle bir şey gelmemişti, tanıdığım kimse bir kokarca saldırısına uğramamıştı. En azından hatırladığım kadarıyla” Kendi kendine bir şeyler mırıldanarak banyoda çıktı. 	</p>
<p>	Yüzümü ekşiterek tekrar aynadaki yansımama baktım. Zümrüt rengi gözlerimle altın saçlarımın uyumuna bayılıyordum fakat şimdi tam bir serseri gibi görünüyordum. Kötüydü, hem de çok. Pembe ve turuncu benekler altın saçlarımı lekelemişti ve doğal rengindeki saçlarım bile pirinç sarısı rengine dönmüştü. Daha da kötüsü sadece saçlarım değil, vücudumun her yerinde desenler oluşmuştu. Kaşlarım, bacaklarımda uzayan kıllar ve evet, bikini bölgemdeki tüyler bile. Hayatımda ilk kez Camille’e, bana Brezilya ağdasının nasıl yapılacağını öğretmesi için yalvaracaktım. Harika. Uğraşacak bir şey daha çıktı. Fakat şu anda üzerimdeki kötü kokuyu çıkarmaya odaklanmalıydım. 	</p>
<p>	“İşte,” dedi iris, elinde oksijenli su dolu bir leğen, bir kutu karbonat ve biraz bulaşık deterjanı ile geri gelince. “Küveti doldur.” Sessizce dediğini yaptım ve köpüren suya bir bardak karbonatı dökerken geri çekildim. Üzerine oksijenli suyun dörtte birini ve çeyrek fincan bulaşık deterjanı ekledi. Tuzlu banyoya baktım ve yavaşça içine girdim, iris arkamdan hafifçe itiyordu. İstekle yapacağım temiz ve ferahlatıcı bir köpük banyosu yerine sanki iris üzerimdeki yedi kat deriyi söküyormuş gibi hissediyordum. Beni ve saçlarımı yıkama işlemi bittiğinde sert banyo lifi kullanımından dolayı parlak pembe renkteydim. Duşun altında durulanırken hala kötü kokuyu alabiliyordum fakat en azından az da olsa dinmişti. Çok az. 	</p>
<p>	“Ah tatlım,” dedi iris bana bakarak. Tek kelime etmeden aynaya döndüm. Şimdi, pembe, turuncu ve pirinç sarısına ek olarak, oksijenin sebep olduğu platin lekelerim de vardı. Daha da kötü bir haldeydim.	</p>
<p>	“Kahretsin,” dedim yine başımı sallayarak. “Saçımı düzeltmek için ne yapabiliriz?” iris dudağını ısırdı. Onu daha önce hiç bu kadar pişman görmemiştim. 	</p>
<p>	“Emin değilim. Yarı peri genlerinden dolayı saç boyasının nasıl bir reaksiyon göstereceğini tahmin edemiyorum. Özellikle de oksijenli su banyosundan sonra. Büyü listesine bakmama izin ver. Belki büyü kullanarak yapabileceğimiz bir şey vardır.” 	</p>
<p>	“Sakın saçlarımı düzeltmesi için Camille’den yardım istemeyi düşünme,” diye homurdandım. “Kendini görünmez hale sokmaya çalışırken neler olduğunu çok iyi hatırlıyorum. Bir hafta boyunca çıplak gezmiş ve düzeltememişti. Üstelik biri ona kıyafetlerinin görünmez olduğunu söyleyene kadar bunu fark etmemişti bile.” Kapı çalınca konuşmamız yarıda kesildi. Ben havluya sarınırken iris yanıt verdi. Gelen Vanzir’di. 	</p>
<p>	“Delilah, barda çalışan Luke geldi. Seninle konuşmak istiyor.” 	</p>
<p>	“Luke?”	</p>
<p>	 Luke, kız kardeşim Menolly’nin işlettiği Wayfarer Bar & Grill’de çalışan bir kurt adamdı. Ara sıra bize akşam yemeğine gelirdi fakat görev haricinde buradaysa bu bir şeylerin yolunda gitmediğinin işaretiydi. Başımı eğip havluya sarınmış gövdeme baktım. Yüz seksen beş santimetre boyunda, zayıf biriydim fakat sıska olduğum söylenemezdi. Kemiklerimi göremezdiniz çünkü hepsi güzel bir kas katmanıyla kaplıydı. Yarı giyinmiş halimle konuşmak zorunda kalacaktım. Bu kokunun yayılmaması için herhangi bir çözüm yolu bulana kadar kıyafetlerimin hiçbirini giymeye niyetim yoktu.	</p>
<p>	 Giriş salonuna varınca duvara yaslanmış olan uzun boylu kurt adamı başımla selamladım. Luke, yanağı boyunca uzanan yara izi olmasa bir kovboya benzetilebilirdi. Dudaklarında hafif bir gülümseme belirdi. Sırtına uzanan atkuyruğuyla toplanmış saçları düzgün görünüyordu fakat bana hava şartlarından dolayı biraz uçuşmuş gibi geldi. Giydiği şapkaya dokundu. 	</p>
<p>	“Bayan Delilah, nasılsınız? Bir kokarcaya rastladınız, değil mi?”	</p>
<p>	“O kadar belli oluyor mu?”	</p>
<p>	“Parfümünüz ve yeni saç boyama işlemeniz sonucunda, evet, oluyor. Bahse girerim iris domates suyu kullandı fakat hiçbir etkisi olmadı.” iris’e bakıp göz kırparken yüzündeki endişeli ifade yerini alaycı bir gülümsemeye bıraktı, iris kızarmıştı. 	</p>
<p>	Başımla onayladım. “Evet, aynen öyle oldu. Onun ardından da bir oksijenli su çılgınlığı yaşandı. Buna bir çare bulamazsın, değil mi?” 	</p>
<p>	“Belki,” dedi. “En azından koku için yapabilirim ama daireme gidip almam gerek. Yıllar önce Sürü’ye dahilken yapmayı öğrenmiştim. Domates suyunun açık renkli kürklere iyi gelmediğini ilk elden öğrenmiştik. Fakat önce senin yardımına ihtiyacım var, eğer yardım etmek istersen.”	</p>
<p>	“Yardımıma mı?” Bir anda yarı çıplak halimin farkına varınca tüylerim diken diken olmuştu. 	</p>
<p>	“Sen özel dedektiflik yapıyorsun, değil mi? Gözlerini yüzümde tutabilmek için elinden geleni yaptığının farkındaydım fakat yine de birkaç kez bakışlarının vücuduma kayıp yavaşça geri yüzüme döndüğünü görmüştüm. Tatlıydı aslında. Kızarıyordu. Üstelik kokarca, domates suyu ve oksijenli suyun kimyasal kokusunun karışımı arasından onun uyarılma duygusuyla birlikte artan miskli kokusunu duyabiliyordum. Çok fazla tahrik olmasa da, onun kadınlardan hoşlandığından emindim. 	</p>
<p>	“Ah, evet.” Oturma odasına doğru yönelip, ona beni takip etmesini işaret ettim. “Otursana. Neye ihtiyacın var?” Yanlış bir yerimin görünmediğinden emin olarak sallanan sandalyeye kıvrılırken Luke de kanepeye oturdu. 	</p>
<p>	Ben tam oturacağım sırada iris koşup altıma eski bir örtü serdi. Harika. Şimdi de kendimi tifolu Mary gibi hissetmeye başlıyordum. 	</p>
<p>	“Kız kardeşim kayıp.”	</p>
<p>	“Bir kız kardeşin olduğunu bilmiyordum, dedim. 	</p>
<p>	Başıyla onayladı. “Amber buraya taşınacaktı. Bazı imgelemler yaşadığını ve bir sebepten dolayı gelip Seattle’da yaşaması gerektiğini söyledi. Birkaç hafta önce Sürü’den ayrıldı. Eğer benim gibi aforoz edilmemişsen, bu davranış kesinlikle kabul edilemez bir şey.” 	</p>
<p>	“Nedenini söyledi mi?” Kurt adamları merak etmeye başlıyordum. Hayvanların düzeni her türde aynı olmuyordu ve kurtlar arasındaki kuralların çok ataerkil bir yapıya sahip olduğunu duymuştum. Özgür düşünen kadınlar için pek uygun değildi. 	</p>
<p>	“Evet, nedenini birazdan söyleyeceğim. Her neyse, bugün öğleden sonra şehre geldiğinde aradı. Otele giriş yaptıktan sonra biraz dinlenip, benimle saat sekizde barda buluşacaktı ama gelmedi. Polisleri aradım, onlar da Süper Kahramanlar için ilk kırk sekiz saat kayıp ilanı vermediklerini söylediler, ki bu çok saçma. Kız kardeşim Arizona’dan buraya geldi ve ben onun için endişeliyim. Oteli aradım. Saat ikide giriş yaptığını fakat daha sonra görünmediğini söylediler”	</p>
<p>	“Birini ziyaret etmiş ve orada oyalanmış olamaz mı?” Konu dikkatimi çekmişti. Yanımdaki sehpadan bir defter çıkarıp, notlar almaya başladım. 	</p>
<p>	Luke hayır anlamında başını salladı. “Hayır. Burada tanığı başka kimse yok fakat buraya çağırıldığı konusunda çok ısrarcıydı. Kullandığı kelime aynen buydu; çağrılmak. Gerçekten çok endişeliyim çünkü o hamile. Yedi aylık hamile olan bir kurt kadın aniden ortadan kaybolmaz. Onun yavrularına veya çocuklarına barınak sağlayabilmek için yuvasını hazırlaması gerekiyor.” Ses tonu, sakin dış görünüşüyle çelişiyordu ve içinden fışkıran paniği hissedebiliyordum. 	</p>
<p>	“Soyadını öğrenebilir miyim? Ayrıca sende bir resmi varmı?”	</p>
<p>	Cüzdanından soluk bir resim çıkarıp bana uzattı. Alırken parmaklarında ve avuçlarında yerleşmiş nasırları fark ettim. Bu adam hayatı boyunca barda çalıştığından çok daha fazla ağır iş yapmıştı ve tüm vücudu solgun yara izleriyle kaplıydı. 	</p>
<p>	Resmi aldım ve üzerindeki bana doğru bakan kadına baktım. Yirmi beş yaşında görünüyordu fakat bu yanıltıcıydı çünkü Süper Kahramanlar Topluluğu doğaları gereği çok uzun yıllar yaşarlardı. Gözleri Luke’unkilere benziyordu. Vahşi fakat buna rağmen ihtiyatlı görüntünün arkasında saklı bir özlem vardı. Uzun buğday rengi saçları omuzlarına düşmüş, parlak ve canlı görünüyordu. Güzel, ışıltılı ve tehlikeliydi.	</p>
<p>	“Adı Amber. Amber Johansen. Birbirimizi yıllardır görmedik.” Söylemediği bir şey vardı. İçimden bir ses Luke’un olanlara dair kuşkulandığı bir şeyler olduğunu söylüyordu. 	</p>
<p>	“Sen ne olduğunu düşünüyorsun?” Cazibemi kullanarak onun dikkatini çekmiştim çünkü açılmasını istiyordum. 	</p>
<p>	Derin bir nefes alıp geri verirken, gözlerini kaçırmadan bana bakıyordu. “Bence kocası olan o pislik onun peşinden geldi. Telefonda konuştuğumuzda buraya kadar takip edildiğini söylemişti ve tahminimce onu Sürü’ye geri dönmesi için ikna etmeye çalışıyor. Ne kendi egosu ne de Sürü’nün egosu, bir kadın onları terk ettiğinde bunu kaldıramazlar. Rice aşağılık pisliğin teki ve izini bulup onu öldürmesinden korkuyorum.” Ardından yavaşça itiraf etti. “Amber hayatta sahip olduğum tek aile.”	</p>
<p>	“Onu bulacağız,” dedim, elimi onunkinin üzerine koyarak. “Onu bulmak için elimizden gelen her şeyi yapacağız. Fakat içimden geç kalmamış olmayı dileyerek dua ediyordum”	</p>




<h2 id="sigil_toc_id_3">	ANA KARAKTERLER</h2>
<p>		</p>
<p>	 D’Artigo Ailesi Sephreh ob Tanu: D’Artigo kız kardeşlerin babası. Safkan peri. 	</p>
<p>	Maria D’Artigo: D’Artigo kız kardeşlerin annesi. İnsan. 	</p>
<p>	Camille Sepharial te Maria, namı diğer Camille D’Artigo: Kız kardeşlerin en büyüğü; bir Ay cadısı. Yarı peri, yarı insan. 	</p>
<p>	Delilah Maria te Maria, namı diğer Delilah D’Artigo: Ortanca kız kardeş; bir kedi kadın. Yarı peri, yarı insan. Ölüm Bakiresi. 	</p>
<p>	Arial Lianan te Maria: Delilah’nın doğumda ölen ikizi. Yarı peri, yarı insan. Hayalet Leopar.	</p>
<p>	 Menolly Rosabelle te Maria, namı diğer Menolly D’Artigo: Kızların en küçüğü; bir vampir ve sıra dışı bir akrobat. 	</p>
<p>	Shamas ob Olanda: D’Artigoların kuzenleri. Saikan peri. 	</p>
<p>		</p>
<p>	D’Artigo kız kardeşlerin sevgilileri ve yakın arkadaşları	</p>
<p>	Bruce O’Shea: Iris’in erkek arkadaşı. Leprikon. 	</p>
<p>	Chase Garden Johnson: Dedektif, Peri İnsan Olay Yeri İnceleme ekibinin müdürü. Delilah’ın sevgililerinden biri. İnsan. 	</p>
<p>	Chrysandra: Wayfarer Barı’nın garsonu. İnsan.	</p>
<p>	Erin Mathews: Peri Gözetmenleri Kulübü’nün eski başkanı ve Scarlet Harlot’un sahibi. Ölümüne saniyeler kala, Menolly tarafından bir vampire dönüştürüldü. İnsan. 	</p>
<p>	Henry Jeffries: İlk önceleri sadece Çivit Hilal’in müşterisiydi, sonra yarı zamanlı çalışanı oldu. İnsan.	</p>
<p>	 İris Kuusi: Kız kardeşlerin arkadaşı ve yardımcısı. Un-dutar’m rahibesi. Talon-haljita (Finli ev perisi). 	</p>
<p>	Lindsey Katherine Cartridge: Yeşil Tanrıça Kadın Sığınma Evi’nin müdürü. Pagan ve cadı. İnsan.	</p>
<p>	 Luke: Wayfarer Barı’nın barmeni. Kurt adam. Sürüden ayrı yaşayan, yalnız bir kurt. 	</p>
<p>	Morio Kuroyama: Camille’in sevgililerinden ve kocalarından biri. Aslında Büyükanne Coyote’nin torunu. Youkai-kitsune (Kabaca tercümesiyle: Japon tilki cini). 	</p>
<p>	Nerissa Shale: Menolly’nin sevgilisi. Sosyal Hizmetler ve Sağlık Hizmetleri Departmanı’nda çalışıyor, şehir meclisi adayı. Bir puma kadın ve Puma Sürüsü’nün üyesi. 	</p>
<p>	Rozurial, namı diğer Roz: Paralı asker. Menolly’nin ikinci sevgilisi. Karabasan. Zeus ile Hera, evliliğini mahvetmeden önce bir periymiş. 	</p>
<p>	Sassy Branson: Sosyete. Hayırsever. Vampir (İnsan). 	</p>
<p>	Siobhan Morgan: Kızların arkadaşlarından biri. Selkie (Fok kadın) ve Puget Sound Limanı Fok Sürüsü’nün üyesiydi. 	</p>
<p>	Dumanlı: Camille’in kocalarından ve sevgililerinden biri. Yarı beyaz, yarı gümüş ejderha. 	</p>
<p>	Tavah: Wayfarer Barı’ndaki kapının muhafızı. Vampir (Safkan peri). 	</p>
<p>	Timothy Vincent Winthrop, namı diğer Cleo Blanco: Bilgisayar öğrencisidahisi, kadın kılığında sahneye çıkan bir dansçı. İnsan. 	</p>
<p>	Trillian: Son zamanlarda, Kraliçe Tanaquar için çalışan bir paralı asker. Camille’in ilk sevgilisi. Svartan (Çekici perilerden biri). 	</p>
<p>	Vanzir: Kendi isteğiyle kız kardeşlerin sözleşmeli kölesi oldu. Rüya avcısı bir kötü cin. 	</p>
<p>	Ayın Çocuğu Venüs: Puma Sürüsü’nün şamanı. Puma adam.	</p>
<p>	Wade Stevens: Vampir Anonim’in başkanı. Vampir 	</p>
<p>	Zachary Lyonnesse: Puma Sürüsü Yaşlılar Konseyi’ nin genç üyesi. Delilah’ın sevgililerinden biri. Puma adam. 	</p>
<p>	SÖZLÜK	</p>
<p>	Abıhayat Suyu: İnsanların hayatını neredeyse bir peri-ninki kadar uzatabilen iksirdir. Oldukça pahalıdır ve dikkatle kullanılması gerekir. Ortaya çıkan değişiklikleri kaldıramayacak biri içerse, delirebilir.	</p>
<p>	 Büyük Bölünme: Doğanın Efendileri ve bazı soylu periler dünyaları bölmeye karar verdiğinde ortaya çıkan büyük karmaşa. O zamana kadar periler Dünya’da yaşardı, hayadan ve dünyaları insanlarmkiyle kanşmıştı. Büyük Bölünme, her şeyi birbirinden ayırıp başka bir boyut oluşturdu. Öteki Dünya meydana geldi. Perilerin İkiz Sarayları yasaklandı ve kraliçelerinin güçleri ellerinden alındı. Ruh mührü bu dönemde oluşturuldu ve ülkeleri birbirinden ayırmak için kırıldı. Bazı Periler Dünya’da kalmayı yeğledi; diğerleri Öteki Dünya’ya taşındı; kötü cinlerin çoğu da Yeraltı Ülkeleri’ne kapatıldı. 	</p>
<p>	Caluk: Öteki Dünya’da yaşayanların bir kısmı tarafından koşulan kaba ve bayağı bir lehçe. 	</p>
<p>	Des’Estar Muhafızları: Y’Elestrial ordusu. 	</p>
<p>	Doğanın Efendileri: Kader Büyücüleri ve Hasatçılar ile birlikte gerçekten ölümsüz olan doğaya ait hem dişi hem erkek varlıklardır. Birçok elementin ve enerjinin simgeleridirler ve bütün ülkelerde yaşarlar. İstediklerini yaparlar. Emirle davet edilmedikleri sürece insanoğluyla ya da perilerle çok nadir ilgilenirler. Eğer yardımları istenirse karşılığında fahiş bir fiyat isterler. Doğanın Efendileri, Kader Büyücüleri gibi dengeyle ilgilenmezler. 	</p>
<p>	Doğaüstü Varlıklar: Dünya’da yaşayan ve peri olmayanlardır. Özelikle hayvana dönüşenler için kullanılır. 	</p>
<p>	Dreyerie: Ejderha’mn yuvası ya da ini. 	</p>
<p>	Dünya: Kapıların Dünya kısmında, var olan her şey. 	</p>
<p>	Elqaneve: Öteki Dünya’daki cüce ülkeleri. 	</p>
<p>	Fısıldayan Ayna: Öteki Dünya ile Dünya’yı bağlayan sihirli iletişim aletidir; sihirli ve görüntülü bir telefon gibi.	</p>
<p>	Hasatçılar: Ölümün efendileridir - birkaç tanesi saf değiştirmiştir. Hasatçılar, aynı zamanda doğanın efendileridir. Hasatçılar, diğer takipçileriyle birlikte (Valkürler ve Ölüm Kızları’yla) ölülerin ruhlarını toplarlar. 	</p>
<p>	Ionyc Denizi: Ionyc Toprakları’nı ayıran enerji akımıdır. Bazı yaratıklar, özellikle buz, kar ve rüzgarın doğal enerjileriyle bağlantılı olanlar, Ionyc Denizi’nden korumaya gerek olmadan geçebilirler.	</p>
<p>	 Ionyc Toprakları: Yıldızlar alemi, eter alem, ruhlar alemi, daha az bilinen ve maddesel olmayan birkaç boyut Ionyc Toprakları’nı oluşturur. Bu topraklar lonyc Denizi’yle ayrılmışlardır. Bu deniz lonyc Topraklarının birbiriyle çarpışmasını ve evrensel oranları dağıtacak bir patlama yaratmasını engelleyen bir enerji akımıdır. 	</p>
<p>	Kader Büyücüleri: Kaderin dengeyi koruyan kızlarıdır. Ne iyidirler ne kötü, kaderin akışını incelerler. Denge bozulduğunda sahneye çıkıp harekete geçerler. Genellikle insanları, Öteki Dünya’daki perileri, Dünya’da yaşayan perileri ve diğer yaratıkları piyon olarak kullanarak, kaderin yolunu düzeltirler.	</p>
<p>	 Kapı, Kapılar: Değişik boyutları bağlayan boyutlar arası girişlerdir. 	</p>
<p>	Kripto: Kriptozoit ırklarından biridir. Kriptolar, teknik olarak peri olmayan efsanevi yaratıkları içerirler: Gargoyleler, tek boynuzlu atlar, kartal başlı, aslan gövdeli ejderhalar, ateş püskürten canavarlar gibi. Çoğunlukla Öteki Dünya'da yaşarlar, ancak bazılarının Dünya’da yaşayan kuzenleri vardır.	</p>
<p>	 Melosealför: Güçlü Kriptolar ve bütün Ay Cadıları tarafından öğrenilen bir Kripto lehçesidir.	</p>
<p>	 ÖDHA: Öteki Dünya Haber Alma Ajansı; Des’Estar Muhafızlarının arkasındaki beyinler. 	</p>
<p>	Öteki Dünya: Peri Ülkesi için insanların kullandığı terimdir. Bizimkinden ayrı bir boyuttur. Efsanelerdeki ve eski bilgilerdeki yaratıkları, Tanrılara giden patikaları ve Olympus gibi çeşitli yerleri içerir. Öteki Dünya'nın gerçek ismi, Kripto ve peri ırklarının değişik lehçelerinde değişik şekillerde geçmektedir. 	</p>
<p>	Peri İnsan Olay Yeri İnceleme Ekibi: Dedektif Chase Johnson'ın parlak buluşudur. İlk olarak, ÖDHA ve Seattle Polis Departmanı arasında bir işbirliği sağlamak için kurulmuştur. Seattle’daki örneğe bakarak ülkenin diğer bölgelerinde de bu birliklerden kurulmuştur. Peri İnsan Olay Yeri İnceleme Ekibi, hem tıpla hem de suçla ilgili acil durumlara bakar. Öteki Dünya’dan gelen ziyaretçiler de buna dahildir.	</p>
<p>	Ruh Mühürleri: Sihirli, antik kalıntılardır. Büyük Bölünme sırasında yaratılmışlardır. Kapılar mühürlendiğinde mühür dokuz parçaya bölünmüştür. Her bir parça Doğanın Efendilerinden ya da Hanımefendilerinden birine verilmiştir. Bu değerli taşların her biri çeşitli güçlere sahiptir. Bu mühürlerden birine bile sahip olan kişi, Dünya’yı, Öteki Dünya'yı ve Yeraltı Ülkeleri’ni ayıran kapıları zayıflatma gücü kazanır. Eğer bütün mühürler birleşirse, kapılar açılır. 	</p>
<p>	Ruh Statüleri: Öteki Dünya’da, belli peri ırkları için küçük heykelcikler yapılır ve o kişiyle sihirli bir bağla bağlanır. Bu figürler, aile emanetlerinin konulduğu kutularda saklanırlar ve peri öldüğünde ruh statüsü kırılır. Menolly vampir olarak yeniden doğduğunda, ruh mührü değişik de olsa tekrar yapılmıştı. Eğer aile üyelerinden biri ortadan kaybolursa, aileleri, üye ölü mü yoksa yaşıyor mu diye ruh statülerine bakabilirler. 	</p>
<p>	Safkan İnsan: Dünyalı insanlara verilen isim. 	</p>
<p>	Saray ve Hükümdarlık: Hükümdarlık, Y’Elestrial’in kraliçesini simgeler; Saray ise kraliçenin etrafındaki soyluları ve askeri personeli. Saray ve Hükümdarlık birlikte kullanıldığında Y'Elestrial’deki bütün yönetimi kapsar. 	</p>
<p>	Seelie Sarayı: Büyük Bölünme sırasında dağıtılan Işığın ve Yazın Dünyası’ndaki Peri Sarayı’dır. Titania, Seelie Kraliçesidir. 	</p>
<p>	Siyah Tek Boynuzlu At - Kara Yaratık: Dahns Tek Boynuzlu Atların babası. Darkynwyrd ve Thistlewyd Derinliklerin’de yaşayan ve bir efsane gibi yeniden doğan sihirli tek boynuzlu at Kuzgun Anne’nin eşi. Tek boynuzlu attan çok, doğal bir güç. 	</p>
<p>	Şeytan Kapısı: Güçlü bir büyücü ya da ölüm büyüsü yapan bir büyücü tarafından çağrılan kötü cinlerin geçebildiği kapılardır. 	</p>
<p>	Unseelie Sarayı: Büyük Bölünme sırasında dağıtılan Gölgenin ve Kışın Dünyası’ndaki Peri Sarayı'dır. Aeval Unseelie Kraliçesidir. 	</p>
<p>	Üç Kraliçenin Sarayları: Üç Dünyalı Peri Kraliçesinin yeni kurulan sarayları. Titania, Işığın ve Sabahın Peri Kraliçesi oldu; Morgaine, Alacakaranlığın Yarı Peri Kraliçesi; Aeval ise Gölgelerin ve Gecenin Peri Kraliçesi. 	</p>
<p>	Üçlü Bela: Yeni kurulan Dünyalı Peri Sarayları için Camille’in kullandığı takma isim. 	</p>
<p>	Vampir Anonim: Yaşamı sırasında psikiyatrisi olan Wade Stevens tarafından, Diinya’da kurulan bir gruptur. Vampir olanları yeni hallerine alıştırmaya yardım eder ve vampirleri mümkün olduğunca masum insanlara zarar vermemeleri için teşvik eder. Vampir Anonim, kontrolü yaymaya çalışmaktadır. Amaçları, Amerika’daki vampirleri yönetmek ve uluslararası bir kontrol örgütü kurmaktır.	</p>
<p>	Y’Eirialiastar: Sidhe Peri dilinde Öteki Dünya. 	</p>
<p>	Y'Elestrial: D’Artigo kızlarının doğduğu ve büyüdüğü, Öteki Dünya’daki şehir devletidir. Son zamanlarda uyuşturucu bağımlısı zalim Kraliçe Lethesanar ve daha sağduyulu kız kardeşi Tanaquar arasındaki iç savaşla karışmış bir peri şehridir. Tanaquar, tahtı kendisine istemektedir. Savaş başka topraklara da sıçramıştır ve birçok ırk, savaşta yer almaktadır. 	</p>
<p>	Youkai: Kısaca tercüme edersek, Japon kötü cini doğa perisidir. Bu serinin amaçları doğrultusunda Youkai’nin üç şekli vardır: Hayvan hali, insan hali ve gerçek kötü cin hali. Yeraltı Ülkeleri’nde yaşayan kötü cinlerin aksine, youkailerin doğasında kötülük yoktur. 	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>