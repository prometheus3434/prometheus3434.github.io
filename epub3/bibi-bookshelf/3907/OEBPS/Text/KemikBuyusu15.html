<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 15</h2>
    <p class="ilk-prgrf"><span class="ilk-hrf">M</span>antarlardan oluşan çemberin içine adım attığımda, dünya yeniden ayaklarımın altında değişmeye başladı. Aman Tanrım! Dengemi kaybettim ve yana doğru sendeleyerek dizlerimin üzerine düştüm. Toprak altımda dalgalar halinde kıvrıldı.	</p>
<p>	Diğerleri de çembere girmişlerdi fakat benim dikkatim çalılığın karşısındaki sedir ağaçlarının önünde duran karanlık alanda toplanmıştı. Ağaç gövdelerinin karşısında boyanmış bir alana benziyordu. Gerçek bir uçurum veya bir kapıydı belki de.	</p>
<p>	Her neyse, onun içinde bekleyen bir şey vardı. Korkunç ve güzel bir şey. Yıllar öncesine dayanan bir şey. Ben bakmayı sürdürürken, kapkara boşluğun içinden beni izleyen bir çift parlak göz belirdi.	</p>
<p>	Dahns Tek Boynuzlu Atları’nun Efendisi, gölgeli bir kemerin arasından geçerek çıktı. Toynakları çimenlere vurduğunda yere kıvılcımlar saçıyor, yaydığı titreşimler bana kadar geliyordu. İçimdeki saygı ve korku birbiriyle mücadele ederken, yere çöktüm.	</p>
<p>	Uzundu. Bugüne kadar gördüğüm tüm tek boynuzlu atlardan daha uzundu. Bir canavar veya bir dev bile onu sürmekte zorlanırdı. Kalçaları gösterişli ve kaslı, tüyleri ise Trillian’ın cildinden bile daha koyuydu fakat kapkara postunun arasından yansıyan grileri görebiliyordum.	</p>
<p>	Gözleri altın, ikiz güneşler gibi parlıyordu. Bakışlarım, başının üzerinde çakılı duran, kıvrımlı kristal boynuzuna yönelmişken, cebimdeki boynuz da gerçek efendisini tanıyarak hareketlenmişti.	</p>
<p>	“O gerçek...”	</p>
<p>	“Siyah Tek Boynuzlu At...”	</p>
<p>	“İyi misin?..”	</p>
<p>	Diğerlerinin sesleri arkamda yankılanıyordu fakat ben onları zar zor duyabiliyordum. Olduğum yerden kıpırdamadan, bu devasa canavara büyülenmiş gibi bakmaya devam ediyordum ki yan tarafımdan gelen bir sesle irkildim. Feddrah-Dahns yanımdaydı ve iki ön ayağının üzerine çökerek, başını eğiyordu.	</p>
<p>	“Yüceler Yücesi, Dahnsların Efendisi, size kızı ve kızın eşini getirdim.” Sesi sakin ve en az benim kadar hayranlıkla çıkıyordu.	</p>
<p>	Ağzımı açmamaya karar verdim. Emin olmadığım tek bir şey varsa o da protokoldü ve bu görüşmeyi mahvetmeye hiç niyetim yoktu. Ayrıca bu yaşayan efsaneye baktıkça sesimin beni terk ettiğini hissediyordum. Bir yanda Av çağrısı, diğer yanda bu canavarın gücü varken çığlık bile atamıyordum.	</p>
<p>	Kara Yaratık bize doğru ilerleyip, üç metre ötemizde durdu. O parlayan gözlere bakmaktan korkarak, dikkatli bir şekilde kafamı kaldırdım. Bakarsam, kendimi kaybeder miydim, bilmiyordum.	</p>
<p>	“Ayağa kalk kadın,” Kafamın içinde bir ses yankılandı. “Hepiniz ayağa kalkın.”	</p>
<p>	Gözlerimi kırpıştırdım. Bağırmıyordu fakat ben onu gayet iyi ve net duyabiliyordum.  Görünüşe göre onu duyabilen tek ben değildim çünkü Morio, Trillian ve iris de bulundukları yerde ayağa kalktılar. Hafifçe kişneyerek, Feddrah-Dahns beni burnuyla öne doğru itti.	</p>
<p>	Altımdaki toprağın artık sallanmadığını fark ederek sakinleştim. En azından bu iyi bir şeydi. Derin bir nefes alarak, yaratığa baktım ve burun deliklerinden çıkan dumanı gördüm.	</p>
<p>	İstemsizce cebime uzanıp Siyah Tek Boynuzlu At’ın boynuzunu yavaşça çıkardım. Titreyerek kolumu kaldırdım ve boynuzu ayın altına doğru uzattım.	</p>
<p>	Kara Yaratık, hafifçe kahkaha atınca, çıkardığı ses bulunduğumuz yerde yankılandı. “Eski boynuzumu ve omuzlarındaki postumu yıllardır görmemiştim.” Burnunu uzatarak pelerinimi kokladı. “Evet, bu çok eskiye ait bir yaşam, bir gün ve yıl. Ruh mührünün ilk yaratıldığı ve bölündüğü zamanlardan kalma. Onlara bunun ölümcül bir hata olduğunu söylemiştim fakat beni dinlemediler. Ben de Darkynwyrd’e ve oradan da Derinlikler’e çekildim. Söyle bana: Anne Ay’ın izini taşıyorsun; peki onun yüzünü hiç gördün mü?”	</p>
<p>	Aniden konuşmayı başarabildim. “Evet, Av’a çıkıyorum. Onun cadılarından biriyim.”	</p>
<p>	“Fakat rahibesi değil misin?” Gözleri altın yangınlar gibiydi ve gözlerimi onlardan alamıyordum.	</p>
<p>	“Hayır,” dedim yavaşça. “Ve ilerde olur muyum bilmiyorum. Fakat onun kulu olmak ve kızı olarak büyü yapmak benim için yeterli.”	</p>
<p>	O anda Kara Yaratık bize doğru ilerledi. Burnu yüzümün önünde duruyordu ve burun deliklerinden çıkan buhar beni ıslatıyordu. “Rahibe olsaydın, sana verilen unvanı gayet iyi bir şekilde taşırdın. Beni sadece kimin sürebildiğini biliyor musun? Sırtıma binip, beni bacaklarıyla sarabilen sadece bir tek kişi var.”	</p>
<p>	Titreyerek, bu konuşmanın nereye varacağını merak ettim ve başımı salladım. “Hayır, daha önce böyle bir şey düşündüğümü söyleyemem.” Ben olmamam için dua ediyordum.	</p>
<p>	Aniden arkasındaki bir kuzgun belirdi ve karanlığa doğru uçtu. Kıvrılan kan girdabı kuşu gizledi ve girdabın yarattığı, güneş ışığı gibi parlayan göz kamaştırıcı dalgalara karşı gözlerimi elimle gölgeledim. Hava kıvrılmaya başladı ve okyanus gelgitleri gibi dalgalandı. Sonra çok yavaş bir şekilde büyü kayboldu.	</p>
<p>	Alevler kaybolurken, uzun ve solgun bir kadın belirdi. Kadifemsi bakışları üzerimizdeydi. Altın benekli gözleri, volkan taşının üzerinde kurnazca parladı ve ben, hissettiğim korkuya rağmen onun orada durduğunu fark edip, kim olduğunu anladım.	</p>
<p>	Kuzgun Anne.	</p>
<p>	Kuzgun Anne, karanlık ormanlara hükmeden Temel kraliçelerden biriydi. Kuzgun Anne, yıllardır hakkında konuşulan bir kadındı.O, kurnazlığı ve açıkgözlülüğünün yanı sıra, Anne Ay’ın sahip olduklarına karşı duyduğu vahşi kıskançlıkla bilinirdi.	</p>
<p>	Göğüsleri, giydiği incecik siyah elbisenin boğazından görünen mükemmel kıvrımlarıyla oldukça dolgundu. Kapkara dudakları, o konuştukça parlıyordu. Gözleri, tıpkı bir rakununkiler gibi maskeliydi. Gülümsediğinde görünen dişleri, sivri ve çıkıntılıydı.	</p>
<p>	“Peki, bu tatlı şeyler kim?” diye sordu. Kara Yaratık’ın etrafından dolaşıp elini onun üzerine koyarak. Yaratık hafifçe kişnerken o kadar korktum ki, pantolonuma edeceğimi sandım. Aslında etek desek daha doğru olurdu.	</p>
<p>	Kuzgun Anne ve Siyah Tek Boynuzlu At, birbirlerinin eşiydi ve çok benziyorlardı. Her ikisi de yaşadıkları orman gibi ilkel ve vahşiydi.	</p>
<p>	Dahnsların Efendisi öksürdü ve sesi yine beynimin içinde yankılandı. “Av için geldiler. En azından kız ve tilki öyle. Kız, boynuzlarımdan birini taşıyor ve onu kullanabilmek için kendisine tam olarak güvenmeden önce, onun tüm gücünü yaşaması gerekiyor.”	</p>
<p>	“Peki sevgilisi?” Kuzgun Anne fısıldadı. Fakat sesi, adına yakışır bir şekilde, kuzgun gibi çınlayarak derede yankılandı.	</p>
<p>	“Ruhen birbirlerine bağlılar ve ölüm büyüsü yapıyorlar. O yüzden tilki de kıza katılmalı, çünkü boynuz ikisinin ortak gücüne karşılık verecektir ve o, bunun önemini anlayamazsa boynuz geri tepecektir.”	</p>
<p>	Güçlükle nefes alabiliyordum. Demek burada oluşumuzun nedeni buydu. Titreyerek Morio’ya döndüm. Yüzü solmuştu. Çabucak yanıma geldi.	</p>
<p>	“Bunu yapmak istediğinden emin misin?” diye sordu.	</p>
<p>	Duraksadım; olabilecekleri düşünüyordum. Çok kötü şeyler olabilirdi. Fakat Iris’in, Büyükanne Coyote’nin ve cüce kraliçesinin sözleri aklıma geldi. Hepsi de bana yolu göstermişti ve kaderle savaşmamam gerektiğini çok iyi biliyordum. Fakat kendimi buna adamadan önce yapmam gereken son bir şey vardı.	</p>
<p>	Ay ışığının altına doğru yürüdüm ve Leydim’in önünde diz çöktüm. Anne Ay çok yakındaydı. Kürek kemiğimdeki dövmenin titreşimlerinde, damarlarımda akan kanda ve auramı kaplayan gümüş ateşte bunu hissedebiliyordum.	</p>
<p>	“Anne Ay, bana yol göster. Kuzgun Anne senin intikam tanrıçan; bunu eğitimlerden hatırlıyorum. Senin sahip olduklarını almaya çalışıyor. Fakat sen beni Kara Yaratık’a teslim ettin ve onlar beraberler. Bu ritüeli gerçekleştirmeli miyim? Ona güvenmeli miyim?”	</p>
<p>	Sessiz kalıp, hücrelerimi dinlerken, yavaşça yükselen bir duman etrafımı kapladı. Bir girdap gibi, bir hortum gibi kıvrılıyordu ve tek görebildiğim etrafımda hızla dönen sislerdi.	</p>
<p>	Kalbim hızla atmaya başlarken girdabın içindeki enerji hızlanıyordu ve ben bunların tam ortasındaydım. Başım dönerek, esen rüzgarın altında hareket etmeye çalışıyordum. Girdabın tepesinde Leydim’in imzasıyla mührü olan parlak küreyi görebiliyordum. Tam o sırada Anne Ay belirdi. Gümüş ve siyahlar içinde Av’a hazırdı. Neredeyse otuz metre yükseklikte duruyor ve yüzünde vahşi bir gülümsemeyle tepeden bakıyordu.	</p>
<p>	Ayağa sıçradım.	</p>
<p>	Tarınça eğilerek bana, “Bu gece yaratıkla koş. İkiniz birlikte benimle Av’a katılacaksınız ve sen, kızım, benim hizmetimdeki doğru yerini bulacaksın,” dedi.	</p>
<p>	Parmağının tek bir hareketiyle tüm sisler dağıldı ve gecenin karanlığı muhteşem bir güzellikle parlarken, ormanda onun kahkahaları yankılandı. Gözden kaybolduğunda ben hala aynı yerde durmuş, yıldızlarla kaplı gökyüzüne bakıyordum. Beni tabi tuttuğu her sınama için ona minnettardım.	</p>
<p>	Varlığının getirdiği ışıltı kaybolunca Morio'ya döndüm ve hala elimi tutmakta olduğunu görünce şaşırdım. Derin bakışlarla bana baktı ve onun gözlerinde kendi yansımamı gördüm.	</p>
<p>	Anne Ay’ın ışığı beni gümüşle kaplamıştı ve bir anlığına da olsa kendimi onun gözlerinden görebiliyordum. Tam bir fiyaskoydum. İstemeden girdiğim bir savaşta piyondum. Kendimi olduğum gibi, Ay Cadısı halimle görmüştüm; ışıltılı ve güzel. Gecenin kadınının binlerce yüzünden biri.	</p>
<p>	“Ben hazırım,” dedim “Bunu yapmalıyız.”	</p>
<p>	Evet, anlamında başını salladı. “Nasıl istersen. Eğer gerekirse seninle ateşe bile yürürüm.”	</p>
<p>	Trillian sessizce yanımıza geldi. “Camille, seni seviyorum, dedi sadece. Ne yapman gerekiyorsa onu yap. Sana güveniyorum.”	</p>
<p>	Şaşırmıştım çünkü Trillian genelde aşktan bahsetmezdi. Konuşmak için ağzımı açtığımda, iki parmağını dudaklarıma götürerek beni susturdu ve Morio’ya döndü. “Ona iyi bak, Morio ve... kendine dikkat et,” dedikten sonra Iris’in yanına döndü.	</p>
<p>	Peri, gözlerimin içine bakıyordu. Hiçbir şey söylemedi. Söylemesi de gerekmiyordu zaten.	</p>
<p>	Cesaretimi toplayarak, “Eğer bir şey olursa...” diye başladım.	</p>
<p>	Başıyla onay verdi. “Onlara söyleyeceğim. Fakat başaracaksın. Bunu kalbimde hissediyorum.”	</p>
<p>	Kara Yaratık’a döndüm. “Hazırız.”	</p>
<p>	Kuzgun Anne kahkaha atmaya başladı. Kahkahası, karga sesleri gibi yankılanıyordu. Bana Morgaine’i o kadar hatırlatıyordu ki, aralarında bir bağ var mı diye merak etmeye başlamıştım.	</p>
<p>	“O emrinizde, aşkım” dedi ve yaratığın burnunu öpmek için eğildi. Yaratık, burnuyla kadının boynunu okşarken kadın yavaşça başını yana çevirip yaratığın ona dokunuşunu seyretti, sonra yavaşça uzanıp onun göğsünü okşadı. İçimden, kendinize bir oda bulsanıza, diye geçirdim fakat dilim her şeyi mahvetmeden önce kendimi durdurmayı başardım.	</p>
<p>	Bir dakika sonra Kuzgun Anne elini onun üzerinden indirip bana dokunmaya başladı. Durdu ve çenemi ellerinin arasına aldı. “Çok tatlısın, güzelim, hem de çok.” Gözleri çelik boncuklar gibi parlarken başını yana eğdi. Eğilip yüzünü yüzüme yaklaştırdığında gerildim.	</p>
<p>	Parlak siyah dudaklarını benimkilere yasladı. Geri çekilmeye çalıştım fakat beni o kadar sıkıca tutup, parmaklarıyla çenemi o kadar sıkı kavramıştı ki küçük bir el hareketiyle boynumu kırabileceğini düşündüm.	</p>
<p>	“Bu kadar utangaç olma, tatlım. O kadar değerlisin ki, her yerini öpebilirim. Tanrıçan olan o muhteşem küre sana sahip olduğunu zannetmesin çünkü seni onun ellerinden almaktan mutluluk duyacağım. Düşünsene. Tüm hayatını benim ormanımda, benim oyuncaklarımla oynayarak geçirebilirsin ve sana hak ettiğin gibi davranırım”	</p>
<p>	“Yeter,” dedi Kara Yaratık. “Onu daha sonra baştan çıkarırsın. Şimdi, öğrenmesi gereken dersler ve savaşması gereken şeytanlar var.”	</p>
<p>	. Kuzgun Anne ona dönerek gözlerini kıstı ve yüzündeki gülümseme silindi. Böylesi daha iyiydi. En azından korkunç görünmüyordu.	</p>
<p>	“Peki, aşkım.” Bana dönüp ekledi, “Şimdi git, fakat beni unutma. Sana fevkalade hediyeler verebilirim ve benim bedelim, bunu ödemeye değer.” Geri giderek, kırmızı bir ışıltıyla kuzguna dönüştü ve yanımızdaki köknarın tepesine doğru uçtu.	</p>
<p>	Kendi düşüncelerimden bile korkarak ona bakmaya devam ettim. Doğanın Efendileri tehlikeli ve vahşiydi ve oyunu bizim kurallarımızla oynamıyorlardı. Onlardan kaçmaya çalışmanın bir bedeli vardı ve Delilah bunu ağır bir şekilde ödemişti. Kuzgun Anne’nin benimle ilgilenmesi hiç iyi bir şey değildi. Anne Ay’ın takipçilerini kendi tarafına çekmeye çalışıyordu ve gökte parlayan küreye göz koymuştu. Geceyi bir ağaç tepesinden değil, görkemli bir tahttan yönetmek istiyordu.	</p>
<p>	Morio’ya yaklaştım. Beni korumak isteyerek, kolunu omzuma doladı. Kara Yaratık, içinden çıktığı karanlık gölgeye doğru döndü. Biz tereddüt içinde beklerken sabırsızlanıp, homurdandı. “Beni takip edin,” dedi. “Diğerleri burada kalsın”	</p>
<p>	Dediğini yaptık.	</p>
<p>		</p>
<p>		</p>
<p>	Simsiyah karartı gerçek bir kapı değil, çapı beş metre olan, yapraklarla kaplı bir tünelin girişiydi. Tünelin duvarlarına yabani güller ve dikenler işlenmişti fakat yerde yoğun bir kir tabakası vardı. Tünel, fuşya, eflatun, parlak sarı ve etkileyici yeşil renkte ışıklarla aydınlatılmıştı.	</p>
<p>	Hinin değildim. Küçük, kapalı yerlerden nefret ediyordum ve yeraltına girmeyi sevmiyordum. Fakat Morio elimi tutarak beni tünelin içine soktu. İlk kez keşfe çıkıp Dumanlı’yla karşılaştığımız zamanki gibi yine onu labirentin derinliklerine doğru takip ettim.	</p>
<p>	Kara Yaratık önümüzde, arkasına bakmadan ilerliyordu. Bu kıvrımlı labirentin içerisinde hala yanımda olduğundan emin olmak için Anne Ay’a uzandım ve bir dakika sonra onun güven veren varlığını hissettim.	</p>
<p>	Ne kadar zamandır tünelde olduğumuzu söylemek zordu. Nefes alış verişlerime odaklandım ve çıldırmamak için kendime hakim olmaya çalıştım. Bazen Dumanlı’nın tepesinde durmak bile benim için problem yaratabiliyordu. Bunun yerine gökyüzünde olmayı tercih ederdim; özellikle de Av gecelerinde. Omuzlarım acımaya başlayınca, ne kadar gergin olduğumu fark ettim. Rahatlamaya çalıştım fakat gerginlik boynuma ve kafatasıma nüfuz etmişti. Baş ağrısının başlayacağını hissederken Siyah Tek Boynuzlu At durdu. Başka bir karanlık alana gelmiştik.	</p>
<p>	“Şimdi görmek üzere olduğunuz şey,” dedi arkasına dönmeden, “bugüne kadar çok ender insanın, perinin ve cücenin gördüğü bir şeydir. Asla unutmayın; size bir onur bahşediliyor ve size verilen bu hediyeyi muhafaza edemezseniz şu an sahip olduğunuz bu ayrıcalık, bir cezalandırmaya dönüşür.”	</p>
<p>	Cezalandırma mı? Ne cezalandırması? Nereye gidiyorduk?	</p>
<p>	Karanlıktan çıkıp başka bir koruluğa geçtiğimizde sorumun cevabını elde etmiştim. Fakat bu ne bir ova, ne de bir peri çemberiydi. Hayır, burası kutsal bir yerdi. Enerji yüksek sesle ve net bir şekilde şarkı söylüyordu ve havada kasvetli bir melodi yankılanmaktaydı.	</p>
<p>	Arazinin ortasında, büyüler için yetiştirilmiş karışık Akdeniz selvilerinden oluşan bir çember vardı. Ağaçlar altmış metre uzunluğundaydı ve çok iyi budandıkları için altı metre boyunca gövdeleri çıplaktı. Gövdelerdeki boğumlar çeşitli yerler ve yüzler oluşturmaktaydı ve yakından bakıldığında yumrular ve düğümler çok net bir biçimde görülebilmekteydi.	</p>
<p>	Ağaçlardan sekizinin yere yakın karanlık oyukları vardı. Sonradan mı oyuldular, yoksa doğal olarak mı meydana geldiler, söylemek zordu.	</p>
<p>	Morio hafifçe koluma dokunup işaret etti. O anda ağaçların arasındaki fildişi bakışları fark ettim. Bir mezarlıktaydık. Yavaşça ağaçlara doğru yürüdüm. Kara Yaratık tek kelime etmeden kenarda durup beni izledi.	</p>
<p>	Bele kadar uzanan ve yürüdükçe keskin yapraklarına süründüğüm çimenlerde ilerlemeye başladım. Yapraklara süründükçe çıplak tenimde kesikler açılıyordu. Anne Ay yükseliyordu ve Av yaklaşmıştı. Yırtıcıların kovalamacaya hazırlandıklarını hissedebiliyordum.	</p>
<p>	En öndeki selvinin önünde diz çöküp aradan bakarken, bir atın ayışığında parlayan kemiklerini gördüm. Fakat o artık bir at değildi. Atın kafasından kopartılmış bir boynuzdu.	</p>
<p>	Burası sıradan bir mezarlık değildi. Kara Yaratık’ın tüm bedenlerinin yattığı yerdi. Aralıklı sekiz ağaç; yıllardır değişen sekiz beden. Üç tanesi zamanın sisleri arasında kaybolmuş sekiz boynuz.	</p>
<p>	Pelerinim ağaçların titreşimini yansıtırken ormandan bir talep yükseldi. Boynuzum bir an cebimdeydi, sonra elime geçti ve titreşmeye başladı. Yaydığı gücü, Av’a çıkmaya yönelik bir dürtü olarak hissediyordum. Arama, kovalama ve vurma isteği kalbimi dolduruyordu.	</p>
<p>	Uçurumun kenarında dengemi kaybetmeden, yavaşça durdum ve döndüm. Dahns Tek Boynuzlu Atları’nın babası beni dikkatlice izliyordu. Morio sessizce yanıma yaklaştı. Bir beklenti tablosunun içinde sessizce öylece durduk.	</p>
<p>	Kafamın içinden farklı görüntüler geçmeye başlayınca korkup onları uzaklaştırmaya çalıştım. Kan ve acı ve kayıp, açlık ve tutku ve her şeyden önce gelen gümüş bir ateş. Av arzusu, yok etme ve yenileme dürtüsü... Anne Ay ’ın döngüsü. Küllerden doğarak muhteşem bir şekilde olgunlaştı, sonra karanlık onu içine aldı ve sürüyü, ölüp yeniden doğması için derinlere götürüp, bir İhtiyar halini aldı... Bakire, Anne, İhtiyar, durmaksızın dönen bir çark, onun çarkı, benim çarkım ve Siyah Tek Boynuzlu At 'ın çarkı...	</p>
<p>	Orada durmuş, kaderin benim için neler planladığını öğrenip korkarken. Kara Yaratık bana hafifçe dokundu. Alev alev yanan gözlerine bakıp titredim. “Bunu... yapamam,” diye fısıldadım, burnunu okşarken.	</p>
<p>	Hafifçe kişnedi. “Yapmak zorundasın. Kader Biiyücülerinin kararı bu. Bu döngü artık sonuna yaklaştı. Sen kendi kaderini, ben de kendiminkini kabul etmeliyiz.”	</p>
<p>	“Seni incitmek istemiyorum.” Gözyaşları yanaklarımdan süzülürken, makyajım ve yolculuk boyunca yüzümde biriken tozlar akıyordu. Canım yanarak oradan kaçıp, Dünya’ ya geri dönmek istedim.	</p>
<p>	“Kurban edilirken hissedeceğim acı, bu döngünün devam etmesini sağlayacak. Eğer bana yardım etmezsen, boynuzun gerçek gücünü hiçbir zaman anlayamayacaksın ve hükümdarlığımı sona erdireceksin. Senin de yapman gereken bir yolculuk var ve bu yolculuk seni yeni bir ülkeye götürecek. Bizi geleceklerimizden alıkoyabilir misin?”	</p>
<p>	Morio güçlükle solurken, gözlerindeki anlayışı gördüm. “Peki, ben neden buradayım?”	</p>
<p>	Kara Yaratık ona baktı. “Rahibenin bir eşe ihtiyacı vardı. Ritüelde ona bir rahip eşlik etmeli. Ölüm büyüsünün doğasını biliyorsun, youkai. Göründüğünden, hatta karına bile belli ettiğinden çok daha fazlasısın. Bu gece Camille’in giydiği pelerin değişecek. Bu değişimin bir parçası olmak zorundasın. Ruhlarınız birbirine bağlı ve bu akşamdan sonra, büyüyle özünüzde bağlanmış olacaksınız.”	</p>
<p>	Ağlamaya devam ederek, Kara Yaratık’ın beni ortaya doğru itelemesine izin verdim.	</p>
<p>	“Fakat neden ben? Neden Kuzgun Anne değil? O sizin eşiniz.”	</p>
<p>	“Ve öyle olmaya da devam edecek. Fakat o bunu yapamaz. O ölümlü değil. Her şeye rağmen benim yeniden doğuşum gerçekleşmeli.”	</p>
<p>	Upuzun boyuyla, burun deliklerinden dumanlar çıkararak ve kapkara pürüzsüz kürkü, bir volkan taşı gibi ışıldayarak önümde duruyordu. Çığlıklar atarak koşmak istiyordum fakat gözlerine baktığımda, ateş ve gölgelerin arasında, şefkat, merhamet ve anlayış gördüm.	</p>
<p>	Bakışlarımız sanki sonsuza dek birbirine kilitlenmişti ve bu anın hiç bitmemesini dilerdim. Bu yaratığın yaşadığı yılların derinliklerinde kendimi kaybetmek istiyordum. Fakat ayaklarını yere sürterek beni hayallerimden uyandırdı. “Zamanı geldi, Ay’ın Kızı. Yapman gerekeni biliyorsun.” Morio’ya baktı. “Sürüklemesi için hazır ol. Onunla koşacaksın ve zamanı geldiğinde eğer isterse ona gücünü ver. Henüz tamamen kullanamadığı ölümün gücünü ona vereceksin.”	</p>
<p>	Yukarıdan gelen bir haykırışla, Anne Ay bulutların arasından çıktı. Ayılar, panterler, geyikler, tilkiler ve şahinlerden oluşan bir birlik, Ay Cadıları, rahibeler ve uzun zaman önce ölmüş savaşçılar onu takip ediyordu. Gümüş ve siyah renklerdeki av kıyafetleri içinde çok güzel görünüyordu. Yüzünde parıltılı bir ışık maskesiyle, elinde Av oku ve yayı vardı.	</p>
<p>	Havada hızla hareket ederlerken, tam üzerimizde durdular. “Gel, Camille,” diye fısıldadı. “Bana gel. Av'ın kontrolünde bana katılmanın zamanı geldi. Gel ve avını yakalamak için rüzgarlar gibi koş. Sonra darbeyi vur ve onu bize getir.”	</p>
<p>	Aniden gelen bir rüzgar ağaçları sallarken fırtınadan uluma sesleri yükseliyordu. O anda gökyüzüne yükseldiğimi hissettim. Morio’nun elini tutup enerjinin akıntısına girdiğimizde onun kesik kesik nefes alışını duyabiliyordum. İkimiz de soluklarımızı tutup, Anne Ay’ın yanına vardık ve çok yukarılardan aşağıya baktık.	</p>
<p>	“Ne yapman gerektiğini biliyor musun?” diye sordu, bana sert sert bakarak.	</p>
<p>	“Biliyorum,” Korkumu içime atarak tek boynuzlu atın boynuzunu çıkardım ve gökyüzüne kaldırdım.	</p>
<p>	“Bu gece, Av’ı benimle yöneteceksin. Avın büyük, akıllı ve güçlü. Onu yakalamalı ve bu gece kurban etmelisin.” Omuzlarımdan tutarak bakışlarıyla ruhumu deldi. “Beni yarı yolda bırakma. Sakın tereddüt etme. Merhamet gösterme, çünkü bu akşam göstereceğin merhamet senin dilediğin gibi bir acıma olmayacak. Bazen iyileşmek, ölmek demektir. Eğer avı yakalamayı başaramazsan, onun yerine sen öleceksin.”	</p>
<p>	Sesim boğazımda sıkışmıştı ve tek yapmak istediğim boğuk bir haykırışla söylediklerini kabul etmekti. Elini indirip geri çekildi. Cildim, dokunuşundaki soğuk ateşle yanarken, Leydim’i mutlu etmekten başka hiçbir şey istemiyordum.	</p>
<p>	“Kendini bana adarken bir yemin ettin, Camille. Bu gece senden bunu tekrar etmeni istiyorum. Camille Sepharial te Maria, benim için yaşayacak mısın?”	</p>
<p>	Dilim bu sözlere alışkındı. Anne Ay beni katına kabul ettiği gece de aynı yemini etmiştim. “Yemin ediyorum...”	</p>
<p>	Benim için iyileştirecek misin?	</p>
<p>	“Yemin ediyorum...”	</p>
<p>	“Benim için öldürecek misin?”	</p>
<p>	“Yemin ediyorum...”	</p>
<p>	“Benim için ölecek misin?”	</p>
<p>	“Yemin ediyorum...”	</p>
<p>	“O zaman beni buna inandır. Av başlasın. Eğer avını yakalarsan benim rahibem olacaksın!”	</p>
<p>	Haykırarak beni ileriye doğru itti. Bir elimle Morio’yu tutarken zıplayarak, gökyüzüne doğru uçmaya başladım. Leydim yanımdaydı. Kahkahası beni teşvik ediyordu. Avcıların çığlıkları arkamızda yankılanırken tek düşündüğüm, avımı yakalamaktı.	</p>
<p>	Derken onu gördüm. Avım aşağıdaydı. Kara Yaratık’a doğru yavaşça süzülürken o da beni izliyordu. Avcı ve köpeği önden gidiyorlardı. Yaratık gökyüzüne sıçradı ve etrafımda hızla dönmeye başladı. Kovalamacanın içinde, yıldızlar ve bulutların arasından yankılanan toynaklarının sesini duyabiliyordum.	</p>
<p>	Gece boyunca avı kovalarken, parlak ay ışığını üzerimize tuttu ve Anne Ay savaş şarkıları söyledi. Onun ışıltısı içinde ve Av’ın hissettirdiği zevkle, gecenin sona erdiğini zar zor farkedebildim. Morio şeytan formunda, gözleri camlaşmış bir şekilde benimle birlikte koşuyordu.	</p>
<p>	Şafak vakti yaklaşırken. Kara Yaratık yavaşlayıp döndü. Güçlükle ve kesik kesik nefes alıyordu. Ben yavaşlayınca, Leydim de benimle aynı hızda gelmeye başladı. Ben ileri atılırken diğer avcılara beklemelerini işaret etti. Morio tam arkamdaydı.	</p>
<p>	Tüm şüphelerim silindi ve tüm acım kayboldu. Zafer ve başarı zamanıydı. Av neredeyse bitmiş, yalnızca kazanan belirlenmemişti. Hepimiz kazanabilirdik. Morio sessiz bir dua okumaya başladı. Bu Ölülerin Duası’ydı. Yeni öğrenmeye başladığım bir büyücü sihri, şu an ihtiyacım olan şeydi.	</p>
<p>	Pelerinimi çözerek, omuzlarımdan düşmesine izin verdim ve kıyafetlerimi çıkardım. Çırılçıplak bir halde tek boynuzlu atın boynuzunu tutarak ilerledim. Gökyüzünde esen hafif rüzgar bedenimi okşuyor ve binlerce parmağın dokunuşu gibi üzerimde geziniyordu.	</p>
<p>	Kara Yaratık başını kaldırdı ve bana göğsünü gösterdi.	</p>
<p>	“Gün tamamlandı, gece ruha erdi.” Morio’nun sesi çok yakınımdaydı. Büyüsü beni destekliyor, bana güç veriyordu.	</p>
<p>	Boynuzu kaldırdım ve o antik gözlere baktım. Serbest kalmak ve yeniden doğmak için yalvarıyorlardı. Döngü tamamlanmıştı ve yeni bir döngü başlamaya hazırdı.	</p>
<p>	“Orman kararır, ışık karanlığa karışır.”	</p>
<p>	“Rahibe, beni yarı yolda bırakma,” diye emretti yaratık.	</p>
<p>	“Eskiden paramparça olan, artık tamamlanacak.”	</p>
<p>	O anda hissettim; yorulmuştu ve yaşadığı yılları sayamayacak kadar yaşlıydı. Bedeni yorgun düşmüştü. Efsanenin kendi ateşine ihtiyacı vardı. İleriye doğru yürüdüm.	</p>
<p>	“Geriye kalan sığ ve boş bir kabuk.”	</p>
<p>	Kalp atışlarını bulmaya çalışarak, hedefimi ölçtüm. Göğsünün tam altındaydı. Madeni paradan daha büyük olmayan, etrafı altın çizgili gümüş bir parıltı.	</p>
<p>	“Istıraba ve şüpheye yer yok.”	</p>
<p>	Ay’ın Anne’si ve onun yolundan ilerleyenler kutsanmıştır, diye fısıldadı, Dahns Efendisi. “Beni Yeniden Doğuş Ayini’nde serbest bırakan O kutsanmıştır.”	</p>
<p>	Bunu nasıl yapabilirdim? Elimi sabitledim ve boynuzun içinden çağrıma kulak veren dört Element’in gücünü hissettim. Hava, Su, Ateş ve Toprak; birlikte yükselerek enerjilerini birleştirdiler. Bir zamanlar Kara Yaratık’ın bir parçası olan boynuzun bekçisi Eriskel, kendi gücünü katarak bütün enerjiyi üzerime odakladı.	</p>
<p>	“Serbest kalmak güzeldir, kalp özgür uçmalıdır.”	</p>
<p>	Dudağımı ısırdım fakat tereddüt etmedim. Geriye dönüş yoktu. Biletim tek yöndü ve treni ben sürüyordum. Derin bir nefes alarak avıma baktım.	</p>
<p>	“Bu hayat sona erdi, ışık kayboluyor.”	</p>
<p>	“Av’a katıl! Ay’la koş! Kendini gölgeye, zevke, tutkuya ve hepimizi yukarıdan izleyen Anne’nin büyüsüne ver. Seni fiziksel bağlarından kurtarıyorum. Seni prangalarından kurtarıyorum. Bu gece Av’la beraber yanımda koş, özgürleş ve vahşileş!” Boynuzu kaldırıp hedef aldım.	</p>
<p>	“Yenilen ve dönüş, ruhun simyası.”	</p>
<p>	Morio son satırı okuyup büyüyü üzerime çekerken Elementlerin enerjisiyle birleştirdim ve boynuzu Kara Yaratık’ın göğsüne sapladım. Cehennem Evi kadar soğuk bir buz esintisi yükseldi.	</p>
<p>	Tek boynuzlu at, Derinlikler’de yaşayan tüm canlıların kalbinde yankılanan çığlıklar atıyordu. Bedeninden bir duman yükselmeye başladı. Gerilerken, kristal boynuz ellerimi yakıyordu. Kara Yaratık bir çığlık daha atarak döndü. Dörtnala koşarak uzaklaşırken, eti bedeninden eriyordu. Anne Ay coşkuyla haykırdı.	</p>
<p>	“Koş! Av’ı yönet. Artık benim yeni rahibemsin ve bu senin görevin. Kurbanın bu gece Sürü yönetimi tarafından onurlandırıldı!”	</p>
<p>	Anne Ay elini sağ omzuma koyunca, etime keskin bir acı saplandı. Sırtıma bir şeyler oluyordu fakat bunu anlamaya zamanım yoktu çünkü Morio’yu yanıma itti ve havalandık.	</p>
<p>	Yeni doğan güneşle birlikte artık bir iskeletten ibaret olan tek boynuzlu atı kovalamaya başladık. Leydim ve sürüsü ile birlikte, yıldızlar gökyüzünde onları yakana kadar koşmaya devam ettik. Güneş ufuktan doğana kadar koştuk. Çılgınlık bizi serbest bırakana kadar...	</p>

  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>