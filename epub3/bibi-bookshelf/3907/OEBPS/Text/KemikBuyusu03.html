<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 3</h2>

    <p class="ilk-prgrf"><span class="ilk-hrf">E</span>vimiz, Kuzey Seattle’ın Belles-Faire adlı köhne fakat rahat bölgesinin dışında kalan beş dönümlük, araziye Viktorya tarzında inşa edilmiş üç katlı bir binaydı. Bu bölge, ritüellerimizi düzenlediğimiz ve tatillerimizi geçirdiğimiz, Birchwater Göleti’ni çevreleyen sulak arazilerle doluydu. Burada kendime ait bir baharat bahçem vardı. Delilah kedi formunda ağaçların arasında dolaşıp, ironik arkadaşı Misha ile -bir fare- oynarken bir yandan da bölgedeki bitki ve hayvanlara göz kulak oluyordu. Delilah, eski ve bakımsız evin üçüncü katında yaşıyordu. Ben de ikinci kattaydım. Alt kat ise hepimizin kullandığı ortak alandı.	</p>
<p>	Menolly bodrum katına yerleşmiş, mekanı yeşil bir tuval ve zarif fildişiyle dekore etmişti.	</p>
<p>	Morio’yla birlikte ağaçlık banliyölerden geçerken, son birkaç yılda, kız kardeşlerim ve ben Dünya’ya yerleştiğimizden beri ne kadar çok şeyin değişmiş olduğunu fark ettim. Aslında bunların tümü iyi değişimler değildi. Buna rağmen evimiz, halen güvenli ve huzurluydu. Arada bir eskiden sahip olduğumuz mahremiyeti özlüyordum; fakat artık evimiz, ÖDHA’nın tatil için bize geçici olarak verdiği bir barınak değil, devamlı büyümekte olan bir yuvaydı. Hatta evimiz bizi şeytan tehditlerine karşı koruyan bir sığınaktı ve biz Gölge Kanat’ın planlarına bir son verene kadar da öyle kalacaktı.	</p>
<p>	Başta sadece üçümüzdük. Sonra şeytanların öğle yemeği olmaktan kurtardığım bebek gargoyle Maggie geldi. Maggie’ye bakacak bir dadı ve ev işlerinde bize yardımcı olabilecek bir cadıya ihtiyacımız vardı. Böylece mükemmel bir kadın olan, Finli ev perisi, tam adıyla Talon-haljita, olan İris’i yanımıza aldık, İris sırlarla doluydu, fakat bir birkaç tanesini açığa çıkarmıştık. O, Finli sis ve kar tanrıçası Undutar’a adanmış bir rahibeydi. Iris’in burada bizimle çalışarak ne yapmaya çalıştığından emin değildik, buna rağmen bize tüm kalbi ve ruhuyla sadık bir dost olduğunu çok iyi biliyorduk.	</p>
<p>	Ardından erkekler geldi. Eski sevgilim Trillian bir anda tekrar otaya çıkıp, hayatıma yeniden girdi. Bir Svartan olan Trillian kayıptı, biz de onu bulup geri getirmek için birkaç güne kadar Öteki Dünya’ya gidecektik. Daha sonraları Morio ve Dumanlı, hayatıma girdiler. Bir Karabasan olan Rozurial ve saflarımıza geçen dönek şeytan Vanzir de bizimle yaşıyordu.	</p>
<p>	Başkaları da gelip gidiyordu, mesela Menolly’nin kız arkadaşı Nerissa ve Delilah’ın diğer talibi Zachary. İkisi de Puma Sürüsü’nün üyesi olan puma insanlardı. Kuzenimiz Shamas da Roz ve Vanzir’le birlikte dışarıda, bir zamanlar kulübe olan stüdyo dairede kalıyordu.	</p>
<p>	Evet, ailemiz katlanarak büyümüştü bundan dolayı her ne kadar mahremiyetimizi kaybetmiş olsak da, kalabalığın verdiği güvenlik hissini seviyordum.	</p>
<p>	Kapıyı açıp içeriye girdiğimizde ev sessizdi. İris ilan panosuna bıraktığı notta; cüce erkek arkadaşıyla yatakta olduğunu, Maggie’nin uyuduğunu, onları rahatsız etmememizi belirtmişti. Rozurial ve Vanzir de ya dışarıda ya da stüdyodalardı.	</p>
<p>	Morio ve ben etrafı kolaçan edip güvende olduğumuzdan emin olduktan sonra merdivenleri ağır ağır çıktık. Tek istediğim sıcak bir banyoydu, fakat Morio ve Dumanlı’nın daha başka fikirleri vardı.	</p>
<p>	Ya Morio, Dumanlı’ya benim nasıl hissettiğimi söylemişti; ya da uzun boylu bir içim su olan Dumanlı, benim duygularımı anlayabiliyordu. Yüz doksan üç santimetre boyundaki ejderha beni banyo kapısında bekliyordu. Ayak bileklerine kadar uzanan gümüş saçları açıktı ve tıpkı Medusa’nınkiler gibi vücudunu sarıyordu. Morio, tek kelime etmeden beni Dumanlı’ya doğru itti ve o anda Dumanlı benim duyamadığım bir şeyler fısıldadı. Sessizce, iki kalın saç tutamı yükselerek beni bileklerimden kavradı ve nazik, fakat sağlam bir şekilde kollarımı iki yana açtı.	</p>
<p>	Diğer bir saç tutamı sırtımdan kayıp, elbisemin fermuarını yavaşça açarken nefesimi tuttum. Saç kıvrımları elbisemi omuzlarımdan kollarıma kaydırıp sıyırırken, soluk almadan durdum. Üzerimde sutyenim, külodum ve apartman topuklu botlarımdan başka bir şey yoktu ve o an tek isteğimin aslında kendimi Dumanlı ve Morio’ya bırakmak olduğunu fark ettim. Benimle istedikleri gibi oynamalarına izin vermek istiyordum.	</p>
<p>	Morio, sutyenimi açarak göğüslerimi serbest bıraktı. Hareket edemeyecek kadar yorgun bir şekilde gözlerimi kapattım. Arkamdan uzanıp göğüs uçlarımı okşarken uzun siyah tırnakları cildimi tırmalıyor, tenimde belli belirsiz izler bırakıyordu. Bu yanma hissi beni tekrar hayata döndürdü ve halen burada, kendi bedenimde olduğumu hatırlattı.	</p>
<p>	Ellerini kalçalarımın üzerinde gezdirerek belime doladı. Parmaklarını külodumun lastiğine geçirirken, tüm bedenimde küçük patlamalar hissediyordum. Ayak bileklerimi kaldırıp yavaşça külodumu indirdikten sonra, botlarımı çözüp çıkardı. Hassas, fakat güçlü dokunuşu; baldırlarımdan bacaklarımın iç kısmına, doğru yol alırken hafifçe inledim.	</p>
<p>	Bacaklarımı açmaya çalıştım, fakat Morio beni durdurarak hafif bir kahkaha attı. “Henüz değil,” diye fısıldadı. “Banyo yapmalısın.”	</p>
<p>	Dumanlı yaklaşıp beni kollarına alırken Morio, banyo odasına girdi. Başımı ejderhamın göğsüne yaslayıp yavaşça gevşedim, onun tanıdık miskli kokusunu içime çektim.	</p>
<p>	Banyo, dolap boyunca dizilmiş eflatun renkte mumlarla loş bir ışıkla aydınlatılmıştı. Kocaman küvet köpüklerle doluydu; leylak, lavanta ve nergis kokuyordu.	</p>
<p>	Dumanlı, Morio’ya başıyla işaret verdi. “Sen gidip duşunu al, yatak odasında buluşuruz. Onu ben yıkayacağım.” Beni kollarından indirip, suya bıraktı. Sırtımı sıcak seramiğe yasladım ve ciğerlerimi mis kokulu buharla doldurdum. Dumanlı, küvetin yanına diz çökerken, Morio sessizce dışarı çıktı. Dumanlı, banyo süngerini alıp köpüklerin içine daldırdı ve sıcak sabunlu suyla yumuşak bir biçimde göğüslerimin etrafını okşamaya başladı. Göğüs uçlarıma bastırarak, banyo lifini göğüslerimde dolaştırdı. Süngeri kollarıma doğru hareket ettirip, sırtımı ovmaya başlayınca nefesim hızlandı.	</p>
<p>	Konuşmaya çalıştığımda parmağını dudaklarıma götürdü. “Sessiz ol.” Bir emriyle bile benim itaat etmemi sağlayacak tek adam, Dumanlı’ydı. Bu onun bir ejderha olmasından mı kaynaklanıyordu, bilmiyorum. Fakat o konuştuğu zaman, sözünü dinliyordum. Başkalarının yanında onunla sırf gösteriş için tartışırdım, fakat yalnızken veya Morio da yanımızdayken kendimi onun kontrolüne teslim etmeyi ve kararları bir başkasına bırakmayı tercih ederdim. Ben her zaman ailenin en baskın karakteri, en güçlü taşıydım ve kız kardeşlerimiz arasında en güven teşkil eden kişi bendim. Onlar da zaten benim böyle olmamı istiyorlardı. Fakat Dumanlı ve Morio’yla yatak odamızın duvarları arasında onların beni teslim almasına izin veriyor, beni koruyup, şeytanlar, savaş ve kanla ilgili her şeyi bana unutturacaklarına inanıyordum.	</p>
<p>	Bir kadeh konyak alarak kadehi dudaklarıma dokundurdu. Birkaç yudum alıp boğazımdan inen konyağın yakıcılığını, ardında bıraktığı şarap ve bal tadını hissedip gülümsedim. Ne olduğunu anlayamadan, içtiğim konyağı Dumanlı’nın dili takip etti. Küvete doğru yaslanıp, ağzını benimkine yapıştırdı. Suyun ve köpüklerin giysilerini ıslatmasına aldırış etmeden beni göğsüne doğru kaldırırken, dudaklarımı ona doğru açtım. Ağzımı hafifçe kendininkilere bastırarak, dilini dudaklarımın arasında hızlıca hareket ettirdi. Bu sırada saçının bir tutamı göğüs uçlarımdan birine dolandı.	</p>
<p>	Başım dönerek geriye yaslandığım sırada, havluya uzandı. Küvetten çıkmaya çalıştığımda beni durdurup kaldırarak kocaman bir banyo havlusuna sardı ve yatak odamıza taşıdı. Morio siyah beyaz ipek sabahlığıyla yatağa uzanmış bizi bekliyordu.	</p>
<p>	Morio ışıkları kısıp battal boy yatağın örtüsünü açınca: Dumanlı, beni yumuşak yorganın üzerine bıraktı ve geri çekilerek gömleğiyle kemerini çıkardı.	</p>
<p>	Nefes almadan izledim. Kalçasını saran kot pantolonunu çıkarıp o kaslı, muhteşem bedeniyle karşımda durdu. Tam anlamıyla mükemmeliyetin bir yansımasıydı. Cinsel organı sertleşmişti. Morio hafif ama sertçe güldü ve yavaşça sabahlığını çıkarıp çırılçıplak kaldı.	</p>
<p>	Dumanlı’nın mermer taşı rengindeki cildinin yanında, onunki altın renkteydi. Morio, Dumanlı kadar uzun olmasa da, vücudu yapılıydı ve en az onun kadar cüsseliydi. Sevgililerime uzun uzun baktım. Morio haklıydı, bu gece onlara ihtiyacım vardı. Sevişmeye ihtiyacım vardı. Gevşeyip, üzerimdeki gerilimden kurtulmalıydım.	</p>
<p>	Kalbim deli gibi çarparken dizlerimin üzerinde doğruldum. Trillian da burada olsaydı, halka tamamlanmış olacaktı. O zaman hayatımın tüm aşkları, yanımda olurlardı. Fakat o zamana kadar... Ani bir şehvet duygusu bütün bedenimi sararken, saçımı geriye savurup kahkaha attım.	</p>
<p>	“Gelin ve beni alın Baylar.”	</p>
<p>	“Nasıl istersen aşkım,” dedi Dumanlı ve yanıma, yatağa atladı. Beni geri çekip sağ tarafına yatırdı.	</p>
<p>	Morio da diğer yanıma uzanıp dirseğine yaslanırken bir yandan da göğüs ucumu yalamaya başladı. Dumanlı, parmaklarını bacaklarımda dolaştırarak elini kasıklarıma götürdü. Ben hafifçe iç geçirirken elini daha da içeriye uzattı. Onların dokunuşlarıyla bedenimin tıpkı bir kibritin ucundaki ateş gibi kıvılcımlar saçarak yandığını hissettim.	</p>
<p>	Morio dudaklarını göğüslerime götürdü ve dişlerini geçirdi. Acıyla zevk iç içeydi.Başına uzandığım sırada Dumanlı’nın iki ipeksi saç tutamı bileklerimi yakalayıp başımın üzerinde birleştirdi. “Kontrolünü bize ver. Kendini bırak,” diye fısıldadı Dumanlı.	</p>
<p>	Gözlerimi kapatıp hemen açtım, yüzlerini ve bana neler yaptıklarını görmek istiyordum.	</p>
<p>	Parmakları içime girdiğinde Dumanlı’nın gözleri parladı ve daha da derinlere ilerledi. Daha fazlasını istediğimi belirtmek için tiz bir çığlık attım.	</p>
<p>	“Seni içimde istiyorum. Ya da Morio’yu. Hatta ikinizi de. Ah, bu çok güzel.” Bacaklarımın arası istekle zonklamaya başladı. “Beni alın, lütfen.”	</p>
<p>	“O artık hazır” dedi Dumanlı, Morio’ya bakarak. “Buna aç” diye karşılık verdi Morio.”Ona istediğini verelim mi?”	</p>
<p>	“Sanırım verebiliriz, ama çok çabuk değil.”	</p>
<p>	Onlar şakalaşırken inliyordum. “Ah, Tanrılar aşkına, benimle sevişin.”	</p>
<p>	Dumanlının gülümsemesi bir anda kayboldu ve yüzüme bakmak için eğildi. “Biz nasıl ve ne zaman istersek. Sessiz olup bana itaat edeceksin, yoksa seni cezalandırmak zorunda kalırım.” Sustum. Dumanlı, genellikle beni cezalandırmak için tokatlardı, ama canımı acıtmamaya özen gösterirdi. Buna izin verirdim çünkü o da benim için birçok şeye katlanırdı. Bugüne kadarki deneyimlerim sayesinde, Dumanlı’nın tüm gece boyunca sevişebildiğini biliyordum. Hazır olana kadar da benim doruğa ulaşmamı engellerdi. Hatta bazen tam anlamıyla olağanüstüydü; ilahi bir ıstırap halini almış seks partisi gibiydi. Fakat şu an serbest kalmak, uçurumdan atlayıp bir vadiye doğru yuvarlanmak istiyordum.	</p>
<p>	Dumanlı, yatak başlığına yaslanıp diz çökerken, Morio yüksek sesle bir kahkaha attı. Belime sarılıp sırtımı gövdesine dayayarak beni kendine çekti. Sertleşmişti ve beni istiyordu. İçime girmeyi denedi. Gerilmiştim, fakat bunu hazır olup olmadığımı anlamak için yapıyordu.	</p>
<p>	Morio önümde diz çökerek bacaklarımı açtı. Kasıklarıma eğilerek diliyle derinliklerimi aramaya başladı. Emiyor, ısırıyor ve geri çekiliyordu. Dudaklarını en hassas yerime kenetlemeden önce beni tahrik ediyordu.	</p>
<p>	Bedenimin içinde yanan korlar alevlenirken, tiz bir çığlık attım.	</p>
<p>	Dumanlı, beni sımsıkı tutup göğüslerimle oynarken, saçları bedenimi okşuyordu.	</p>
<p>	Morio’nun başını kasıklarıma bastırmak için çırpındım; fakat Dumanlı beni o kadar sıkı tutuyordu ki, hareket edemiyordum. Hızla nefes alıp vererek çırpınmaktan vazgeçtim.	</p>
<p>	“Vazgeç artık,” diye kulağıma fısıldadı. “Kendini bize bırak. Seni zevkten yakmamıza izin ver” Morio dilini içime itip hızla hareket ettirirken, ardında bıraktığı alevlerle gözlerimden yaşlar boşaldı şiddetli bir biçimde inledim.	</p>
<p>	Kalkıp gözlerimin içine baktı. Vahşi ve ilkel bir enerji bulutu yeşil bir örtü gibi yükseldi.	</p>
<p>	İkisi beraber bir çift yılan gibi kıvrılarak, insanlığımın çok ötesine ulaşıp beni tutkuyla kapladı. Dumanlı’nın aurasından gümüş bir ışıltı yayıldığını gördüm.	</p>
<p>	Her sevişmemizde iki adamın beni sürüklediği diyarlardan geri dönebilecek miyim diye merak ediyordum. Birbirimize ruhsal bir biçimde bağlıydık ve sevişmek bizim için seksin ötesindeydi. Sevgili olduğumuz kadar birbirimizin ruh eşiydik ve sonsuza dek birbirimize bağlanmıştık.	</p>
<p>	Dumanlı boynuma bir dizi öpücük kondururken, kafamdaki düşünceleri uzaklaştırdım.	</p>
<p>	Morio dudaklarını benimkilere kenetledi ve dudaklarında kendi tadımı aldım; bal ve şarap tadıydı bu.	</p>
<p>	Dumanlı beni yavaşça kaldırıp ellerimin ve dizlerimin üzerinde doğrulttu. Parmakları içime doğru kayarken benimkiyle beraber kendi organını kayganlaştırdı. Önce hafifçe içime girmeyi denedi, fakat ben zaten hazırdım. Her defasında biraz bekleyerek, yavaşça ilerledi.	</p>
<p>	Çok ağır hareket ettiğinden, tüm bedenimde tatlı bir heyecan yükselmeye başladı. Ben kıvranarak ona teslim oldukça, o da usulca içimde ilerliyordu.	</p>
<p>	Yüzünde bir gülümseme belirdi. Morio organını ağzımda tutarak yatağın kenarında duruyordu. “Tadıma bak” dedi şehvet dolu bir sesle. Dumanlı arkamdan ittikçe, ben daha da fazlasını istiyordum. Morio’nun aletini dudaklarımın arasına alıp, ağzımın onun sıcak ve tuzlu tadıyla dolduğunu hissettim.	</p>
<p>	Morio saçlarımı tutup parmaklarının arasına o kadar sıkıca doladı ki, kafatasımın acıdığını hissettim; fakat acı zevkle karıştıkça ben daha da fazlasını istiyordum. İkisini de içimde istiyordum. Şimdi.	</p>
<p>	Ben dilimle Morio’yu tahrik ederken, enerjim iki adamın arasında eflatun bir gölge gibi yükseliyordu.	</p>
<p>	“Evet. Daha hızlı!” Morio’nun gözlerindeki sarı benekler parlarken, onun yavaşça değişerek mutasyona uğradığını görebiliyordum. Biliyordum, değişmek istiyordu; fakat yatak bize onun şeytan haliyle yetmezdi, özellikle de Dumanlı varken. Bulunduğu yerden çekilip yanıma, bacaklarımın arasına uzandı.	</p>
<p>	Çabucak altıma kıvrılıp belime sarıldı ve içime girmeye başladı. Morio ve Dumanlı’nın ritimleri senkron halini alırken, vücudumun her yerinde patlamalar ve köpüren bir ateş hissediyordum. Onlar içimdeyken, miskli kokuları da tıpkı Keçi Tanrı'nın parfümü gibi etrafımda yükseldi. Her şey olması gerektiği mükemmellikteydi. Bir anda midemi düğümleyen orgazmla titremeye başladım.	</p>
<p>	Morio bacaklarımı tırmalarken nefes nefese başımı kaldırdım. Vücudumda izler kalacağını biliyordum; fakat hissettiğim acı, aldığım zevki daha da arttırmıştı. Zevkten yükselerek, doruğa ulaşma isteğiyle haykırdım. Morio’nun her geçen dakika aldığı zevkle yüzündeki insani ifadeyi biraz daha yitiriyor, hissettiği tutku tüm yüzüne yayılıyordu.	</p>
<p>	“Şeytanım,” diye fısıldadım, gözümden akan yaşlarla.	</p>
<p>	“Beni unutma,” dedi Dumanlı, arkamdan fısıldayarak.	</p>
<p>	“Nasıl unutabilirim, ejderha efendim? Beni parçalara ayırıp, tekrar bir araya getirin.”	</p>
<p>	O sırada Dumanlı doruğa ulaşarak haykırdı. Onun coşkusu benimkiyle birleşerek, duygu dolu ve tüm bedenimizi titreten bir tutkuyla bizi esir alırken, ikimiz aynı anda inanılmaz derecede güçlü bir orgazm yaşadık. Zevkin tam doruğunda son bir kez haykırırken kontrolümü kaybettim ve ikisini de birbirimize bağlandığımız, ruhlarımızı sonsuza kadar birleştiren o karanlık boşluğa çektim.	</p>
<p>		</p>
<p>	Yeni güne birlikte uyandık, gerçi çoğu Seattle günü gibi, bugün de hava kapalı ve oldukça kasvetliydi. Onlar giyinirken ben de aceleyle bir duş aldım. Morio siyah kot pantolon ve yeşil kolsuz bir tişört giymişti. Dumanlı’nın üstündeyse her zamanki beyaz kot pantolonu ve açık gri bir tişört vardı. Bir yandan kurulanıp, bir yandan da pencereden dışarıyı seyrederken, yaş otların yerden yükselen hafif bir sisle parladığını gördüm. Dolaba bir göz gezdirip, bordo renkli kadife bir büstiver ile baldırıma kadar uzanan, örümcek ağından yapılma siyah bir etek giymeye karar verdim. Örümcek ağı diğer tüm kumaşlardan çok daha sıcak tutuyordu. Pelerinimi de omuzlarıma alırsam, kendimi soğuktan epey korumuş olacaktım.	</p>
<p>	Gürültüyle merdivenlerden aşağıya inip mutfağa girdik. Delilah ve İris masada oturuyorlardı. Biz içeri girince başlarını kaldırıp bize baktılar. İris gazete okuyor, Delilah ise bir deftere notlar alıyordu. Menolly, tabii ki kendi evinde uyuyordu. Masanın üzerinde bir tabak dolusu krep ve domuz pastırmasıyla, bir kase karışık orman meyvesi vardı. Üç tane tabak çıkarmak için dolaba doğru yürürken, gözüm Maggie'nin oyun alanına takıldı. Yerde oturmuş, elindeki tahta kaşıkla paslanmaz çelik tencerelerden birine vuruyordu. Bana bakıp gülünce, minik sivri dişleri parladı. Kanatları son bir ay içinde yaklaşık iki üç santim uzamıştı ve artık kolayca yürüyebiliyordu. Gerçi dengesi bozulduğu an hemen yere devriliyordu. Beni görünce elindeki kaşığı bırakıp, sallanarak ayağa kalmaya çalıştı.	</p>
<p>	“Camiyî Camiyi” Işıldayan gözlerle kollarını uzatıp, minik adımlarıyla bana doğru yürümeye başladı. Onu kollarıma aldım ve yüzümü onun yumuşacık tüylerine sürttüm. Bir orman gargoylesi olduğu için bizden daha yavaş büyüyordu. Önünde upuzun bir bebeklik dönemi vardı.	</p>
<p>	“Balkabağım,” diye fısıldadım. “Nasılmış bugün benim kızım? Nasılmış Maggie?”	</p>
<p>	“İii,” diye peltek peltek cevap verdi. Omzumun üstünden Dumanlı’ya seslendi, “Dum! Orio!”	</p>
<p>	Dumanlı onu kollarımdan alarak başını hafifçe okşarken, Morio da çenesinin altını gıdıkladı. Biz masaya otururken onu Delilah’a verdiler. Erkekler tabağı boşaltmadan önce birkaç krep ve domuz pastırması kapmayı başardım.	</p>
<p>	“Bu sabah şeytan ikizler nerede?” diye sordum, gözlerim Rozurial ve Vanzir’i ararken, iris onlara bu lakabı vermişti. Onlar bundan nefret ediyorlardı, bizse onları kızdırmak için lakaplarını her fırsatta kullanıyorduk.	</p>
<p>	“Dışarıdalar. Carter’la konuşuyorlar,” dedi iris. “Bizim için Stacia’nın yerini belirlemeye çalışıyorlar.”	</p>
<p>	Tam ısırık alacakken durdum. Düşünmek istediğim en son şey, Kamavak’ın yerine gönderilen şeytan generaldi. Ondan kurtulana kadar başımız yeterince belaya girmişti. Stacia, diğer adıyla Kemik Öğütücü, hiç kavga etmek istemeyeceğim türden biriydi. Eninde sonunda bu gerçekleşecekti, fakat o gün için çok endişeleniyordum.	</p>
<p>	Dumanlı bana akçaağaç şurubunu uzatırken, Morio elini omzuma koydu. “Yesene,” dedi ejderha. “Gücünü geri kazanmalısın.”	</p>
<p>	Gözlerimi ona çevirdim. Gümüş saçları duman bulutu gibi etrafını sarmıştı. “Evet,biliyorum” dedim gülümseyerek, “Bugün dükkana Henry bakıyor. Kahvaltıdan sonra Morio’yla birlikte Harold’ın evine gidip, goshanti şeytanını temizlememiz gerekiyor. Dumanlı, Delilah, siz de bizimle gelmek ister misiniz?”	</p>
<p>	Dumanlı başını salladı. “Bana ihtiyacınız varsa tabii ki gelirim, fakat yapmam gereken birkaç baskı var,” dedi dalgın bir şekilde. Uyandığımızdan beri oldukça sessiz olduğunu fark ettim.	</p>
<p>	“Sensiz de halledebiliriz.” Morio takvime bir göz attı. “Dolunaya yalnızca bir gün kaldı. Yarına kadar bu işi bitirmemiz gerek. Aksi takdirde diğer şeytanlar gibi, Goshanti de dolunayın gücünü kullanarak birçok kadını tuzağına düşürecek.”	</p>
<p>	“Tek sorun o değil ki. Anne Ay, evresini tamamladığı gün güçlerimi kullanamayacağım.”	</p>
<p>	Her dolunayda Delilah ve ben yeni bir başlangıç yapıyorduk. O kedi formuna dönüşecek, bense Anne Ay’ın Av’ında olacaktım. Ertesi sabah ikimiz için de pek hoş geçmiyordu.	</p>
<p>	Gözlerimi Delilah'a çevirdim. “Peki ya sen?”	</p>
<p>	Notlarından kafasını kaldırıp bana baktı. “Tabii ki. Bugün hiç randevum yok. Bu arada, yarın başkanlık seçimleri var, hatırladınız mı?”	</p>
<p>	“Nerissa başkanlığı kazanırsa bundan haberimiz olacak mı?”	</p>
<p>	“Hayır, kasıma kadar olmayacak” dedi.	</p>
<p>	“Doğru.” Başımla onayladım. “Oy kullanamayacakmışız gibi görünüyor. Fakat Menolly'nin ve Süper Kahramanlar Konseyi’nin hatırı için, seçimi oy çoğunluğuyla Nerissa’nın kazanmasını umarım.”	</p>
<p>	Nerissa, Menolly’nin sevgilisiydi. Aynı zamanda Puma Sürüsü’nün üyelerinden biriydi. Cinsel eğilimini saklamadan, hem bir puma kadın hem de biseksüel olarak şehir konseyinde çalışıyordu.	</p>
<p>	“Eğer seçimi alırsa bu; Dünya’daki süper kahramanların genel halk tarafından kabul görmesi yönünde çok önemli bir adım olacak.” İris Maggie’yi uyuması için oyun alanına bırakarak, ona oyuncak bir penguen verdi. Maggie pengueni kucakladı ve battaniyesinin altına kıvrıldı, iris masayı temizleyip, bulaşıkları makineye yerleştirdi.	</p>
<p>	“Evet, fakat bildiğiniz gibi Özgürlük Melekleri ve onların Dünya’da doğmuş Tarikat üyeleri, seçimin yapılacağı yerlerde bir protesto düzenleyecekler.” Kapı zili çalınca durdum. “Ben açarım.” Kapının deliğinden baktım. Kahretsin. Alacakaranlık Kraliçesi Morgaine kapının dışında duruyordu. Görmek isteyeceğim en son insandı. İnsan demek yanlış olurdu. Morgaine, üç Dünyalı Peri Kraliçesi’nden biriydi ve büyük ihtimalle yine kötü haberlerle gelmişti. Aynı zamanda uzun süredir kayıp olan atalarımızdan biriydi ve bizim gibi yarı peri, yarı insandı.	</p>
<p>	Uzun lafın kısası; Dünyalı Peri Sarayları'nın yeniden yükselmesi için yardım etmekle yükümlüydüm ve bu, benim kaderimin bir parçasıydı. Gerçi bunun iyi bir şey olup olmadığına, pek emin değildim. Fakat olan olmuştu. Artık Seelie ve Unseelie Sarayları’na biri daha eklenmiş, üç tane olmuşlardı; Üç Kraliçenin Sarayları.	</p>
<p>	Kapıyı açıp reverans yapmak için diz çöktüm. “Majesteleri, bizi onurlandırdınız,...”	</p>
<p>	“Zırvalamayı kes Camille, çekil de içeri gireyim.” Beni kenara iterek geçti ve havayı kokladı. “Yine her zamanki gibi mutfakta vakit öldürüyorsunuz, değil mi?” Davet bile beklemeden holden geçerek mutfağa daldı, İris’in kendini tutamayıp sert bir şekilde yanıt verdiğini duydum.	</p>
<p>	Morgaine’in arkasından ben de mutfağa girdim ve Dumanlı’nın gözlerini ona diktiğini gördüm. Peri Kraliçesi’ni sevmediğini söylemek çok hafif kaçardı. Morio ayakta durmuş, gergin bir şekilde bekliyordu. Delilah garip bir reverans yaparak eğilirken; İris, sanki kendisine ait bir bölge kuşatılmışçasına öfke dolu bir ifadeyle bakıyordu. Aslında öyleydi; mutfak, İris’e ait bir bölgeydi.	</p>
<p>	“Bakıyorum benim gelişime çok sevinmişsiniz. Üzülmeyin, hemen konuya geleceğim,”dedi küçük büyücü kadın. Ben ve Delilah hariç, herkesi görmezden geliyordu. “Siz ikiniz ve sizin o vampir kız kardeşiniz benim sarayıma katılmayı reddettiniz, fakat teklifimi reddetme bilgeliğini tekrar düşünmelisiniz. Size ihtiyacımız var ve sizin de bize ihtiyacınız olacak. Dünyalı Periler ve Öteki Dünya Perileri arasındaki sınır çiziliyor ve çok geç olmadan tarafınızı belirlemelisiniz.”	</p>
<p>	“Ne yani? Bizi tehdit mi ediyorsunuz? Ayrıca sınırlar çiziliyor da ne demek? Grupların bölünmesine dair herhangi bir problem olduğunu duymadım.” Başımı eğip ona baktım.	</p>
<p>	Margaine’le tanıştığımda, ona çok özenmiştim. Fakat, o artık bizi Öteki Dünya’dan kalan mirasımızla birlikte ÖDHA’dan çıkmaya, ardından da kendi sarayına katılmaya zorlayan bir baş belasıydı ve beni artık eskisi kadar etkilemiyordu. Biz her defasında tekliflerini reddediyorduk, o da bize öfkeleniyordu.	</p>
<p>	“Tehdit etmek mi? Tabii ki hayır. Kendi cinsimden birini neden tehdit edeyim ki?” Yüzü bulutlanmıştı ve bana her an bir tokat atacakmış gibi görünüyordu. Gözlerimi kaçırmadan ona dik dik baktım. Birbirimize çok benziyorduk. İkimizin de eflatun renkte gözleri ve simsiyah saçları vardı; fakat ben ondan daha uzundum ve benim peri mirasım, onunkinden daha yakın bir geçmişe dayanıyordu. Öte yandan o, kemerindeki sonsuz sayıda büyüye ve bir kraliçe pelerinine sahipti.	</p>
<p>	“Tavsiyenizi değerlendireceğiz.” Kollarımı göğsümde birleştirdim. Başka bir şey var mıydı?”	</p>
<p>	“Umarım yoktur, zira sizi kahvaltı niyetine kızartabilirim,” dedi Dumanlı rahat bir biçimde. Sandalyesini geri iterek duvara yaslanmıştı. “Karımı tehdit eden kimse cezasız kalamaz.”Umursamaz bir ifadeyle Morgaine’e baktı.	</p>
<p>	Morgaine gözlerini kıstı. Dumanlı’ya bakmamasına rağmen gözlerindeki korku parıltısının tüm yüzüne yayıldığını hissettim. Ejderhalardan korktuğu belliydi. Zaten korkmalıydı da. Dumanlı, onu sert bir pençe darbesiyle alt edebilirdi. Ayrıca onun da kendini savunabileceği büyüleri vardı. Bu eğer bir güç gösterisi olsaydı, kesinlikle Ejderha Adam’dan taraf tutardım.	</p>
<p>	Morgaine bu tartışmayı yapmak için pek de uygun bir gün olmadığına karar vermiş olacak ki, Dumanlı'ya tek kelime bile etmeden doğruca bana döndü. “Kararınızı verince bana da bildirin, fakat elinizi çabuk tutun. Zaten ortalık yeterince karışık. Her şey alt üst olunca, iki dünya arasında sıkışıp kalmak istemiyorum.”	</p>
<p>	“Bizi uyarmış oldunuz.” Nazikçe kapıya doğru yöneldim.	</p>
<p>	Morgaine hafifçe tısladı. “Aptal kızlar. Aptal aptal kızlar. Sırf ejderhalarla yatıp, şeytanlarla oynaşıyorsunuz diye güvende olduğunuzu mu zannettiniz? Elfin Kraliçesinin antik kabuğu sizi kutsadı diye korunacağınızı mı sanıyorsunuz? Bence bir kere daha düşünün kızlar. Yanlış taraftasınız ve problemler hızla yaklaştığında zararlı çıkan siz olacaksınız.”	</p>
<p>	Sözlerini bitirir bitirmez yanımdan hızla geçerek kapıyı çarpıp çıktı.	</p>
<p>	Dönüp diğerlerine baktım. Dumanlı, tırnaklarını inceliyor, Morio ise kahvaltısına devam ediyordu, İris mutfak tezgahını temizliyordu. Bir tek Delilah benim endişeli ve öfkeli yüz ifademe aynı ifadeyle karşılık verdi.	</p>
<p>	“Bu çok fazlaydı,” demeyi başardım en sonunda. “Tamam, şimdi gidip goshanti şeytanını yakalayalım.” Fakat içten içe kendi cinsimin, şeytanın tehditlerinden çok daha fazla problem yaratacağını düşünmekteydim.	</p>
<p>		</p>
<p>	Pelerinimi alıp arabaya doğru yürürken, en azından hala kontrol edebileceğimiz şeyler olduğunu düşündüm. Sinirli bir Peri Kraliçesi’nin yerine, şeytanlar veya kötü ruhlarla savaşmayı tercih ederdim.	</p>

  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>