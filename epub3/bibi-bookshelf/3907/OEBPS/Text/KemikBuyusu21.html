<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 21</h2>

    <p class="ilk-prgrf"><span class="ilk-hrf"> G</span> özlerimi açtığımda, Morio yatakta oturuyordu. Sabah ışığı  yüzünden gözlerimi kısarak doğruldum ve etrafa bakındım. Dev yatakta tek başınaydım. Dün gece Dumanlı ve Trillian yanıma yerleşince, Morio pencere kenarındaki divanda uyumuştu. Seks yapmayı düşünemeyecek bir halde, üzerimde gezinen elleri geri çevirmiştim.	</p>
<p>	“Günaydın.” Yorganın altından çıkarken beni öptü ve kollarını bana dolayarak beni yanına çekti. 	</p>
<p>	“Dün gece olmadı, bu sabah da olmaz.” Şakalaşarak hafifçe başına vurdum. 	</p>
<p>	“Zaten ben de istemedim,” diye fısıldadı. “Tek istediğim, şu güzel kıçını alt kata taşıman. Bizi bekleyen koskoca bir gün var, uykucu.” 	</p>
<p>	Gücenmeli mi, yoksa sinirlenmeli miydim? Tam olarak karar veremeyerek saate baktım. Dokuz buçuk mu? Kahretsin, iki saat fazla uyumuştum. Yerimden fırlayarak bir havlu aldım. “Çabucak bir duş almama izin ver.” 	</p>
<p>	“İris, eğer kahvaltı etmek istiyorsan on dakikaya kadar aşağıda olmanı söyledi.” Kahkaha attı ve popoma sert bir şaplak indirip kapıdan çıktı. “Stüdyoda ritüel eşyalarını temizleyip arındıracağım.”	</p>
<p>		</p>
<p>	 Yirmi dakika sonra giyinip, makyajımı yapmış bir halde mutfağa indim. Iris’in dediği gibi masada hiç kahvaltılık yoktu. Fakat iris geldiğimi görünce buzdolabını açıp bana yoğurt, kızarmış İngiliz kekleri, bir muz ve kahve hazırladı. Alışık olduğum mükemmel kahvaltılar gibi değildi, fakat işe yarardı. 	</p>
<p>	Delilah koşarak arka kapıdan içeri girdi. Nefes nefeseydi. Şaşkınlıkla ona bakarken, rüzgarlığını çıkarıp sandalyeye fırlattı. “Morio senin duşa girdiğini söyleyince, çabucak Huşsuyu Gölü’ne gidip bakayım dedim.” 	</p>
<p>	Mutfağa bakındım. “Dumanlı ve Trillian nereye gitti? Ev bugün çok boş görünüyor. Ayrıca Maggie nerede?” 	</p>
<p>	Delilah konuşamadan, iris cevap verdi. “Dumanlı, el arabasıyla çıktı. Yapacak işleri olduğunu söyledi. Trillian, Roz’la birlikte alışverişe gitti. Maggie ise benim odamda cezalı.” 	</p>
<p>	“Cezalı mı? Bu sefer ne yaptı?” Maggie, istediği her şeye ve her yere ulaşabileceği bir dönemdeydi. Bazen ona sınırları olduğunu öğretmenin tek yolu onu cezalandırmaktı. “Beni ısırdı,” dedi Delilah, kalın beyaz bir bandajla sarılı işaret parmağını göstererek. “Ona kahvaltısını verdikten sonra onu oyun parkına geri koymaya çalışırken, küçük şeytan beni ısırdı. Isırmamayı öğrenmesi gerek, yoksa birimizin parmağını koparacak.” 	</p>
<p>	Şaka yapmıyorsun. Parmağına bakakaldım. “Yara ne durumda? Enfeksiyon kapmış olabilir misin?”	</p>
<p>	“Hayır. Temizledim ve Roz üzerine mucize merheminden sürdü. Evet, bugün plan ne; sanki bilmiyor muşum gibi?” Bir sandalyeye oturup, masanın üzerindeki kaseden bir elma aldı, “İris son zamanlarda neden bu kadar çok meyve alıyorsun? Çiftçiler elma ve portakalı bedava mı dağıtıyorlar?” 	</p>
<p>	“Bunlar sağlığın için iyi. Gereğinden fazla abur cubur yiyorsun.” iris bulaşıkları yıkadığı bulaşık teknesinden döndü ve ellerini kalçalarına koyarak sinirle homurdanan Delilah’a baktı. “Sürekli tatlı çörek yemek istiyorsan gidip kendin al. Şeker bağımlısısın ve bu hiç sağlıklı değil.”	</p>
<p>	“Ben hallederim.” diye mırıldandı Delilah fakat elmayı ısırmaya devam etti. 	</p>
<p>	Yoğurdumu kaşıkladım. “Sanırım bugün stratejimizi belirleyeceğiz. Stacia konusunda Aeval’dan yardım istemek pek eğlenceli olmayacak.” O aşamaya varmak istemiyordum, fakat başka seçeneğimiz yoktu. Yardıma ihtiyacımız vardı, hem de hemen. 	</p>
<p>	Delilah kollarını masada birleştirip çenesini kollarına yasladı. “Gerçekten de babamın Tanaquar'la yattığından emin misin?” Sesi o kadar üzgün ve hüzünlü geliyordu ki, kaşığımı masaya bıraktım. 	</p>
<p>	“Sorun ne, Kedicik?” 	</p>
<p>	“Sadece... Hep annemi unutamadığını söylerdi...” Demek sorun buydu.	</p>
<p>	Masanın üzerinden ona uzanarak elini okşadım. “Annemi her şeyden daha çok severdi, fakat artık yoluna devam etmesi gerekiyor. Tek dileğim Tanaquar’ın pençelerini ona saplamaması. Bence babamı kullanıyor ve babamın bundan haberi olduğundan şüpheliyim. Sanırım bana bunu oradayken söylemek istedi, ancak çekindi.” İngiliz kekini ısırdım ve kekin içindeki tereyağı ağzımda erirken gözlerimi kapatıp, kendimi tadın etkisine bıraktım. 	</p>
<p>	“Yoluna devam etmesi gerektiğini biliyorum; bunu istiyorum da, fakat... bu çok... kraliçeyle yatıyor. Her ne kadar nedenini bilmesem de bu çok yanlış.” Huysuz bir şekilde elmanın geri kalanını çöp öğütücüye fırlattı ve dolapları karıştırarak, sonunda bir paket patates cipsi bulmayı başardı. “Burada güzel bir şeylerin olması gerektiğini biliyordum.” 	</p>
<p>	İris tabakları yerleştirmeyi bitirip, kollarını kavuşturdu. “Peki, pes ediyorum. Bir dahaki sefere markete gittiğimde kahrolası abur cuburlardan alacağım; fakat sivilcelerin çıkarsa veya enerjin tükenirse sakın bana gelme.” Tam o sırada telefon çalınca, iris cevapladı ve ardından bana uzattı. “Camille, konuşsan iyi edersin. Henry telefonda.” 	</p>
<p>	Ellerimi peçeteme silerek ahizeyi aldım. “Henry? Ne haber?” 	</p>
<p>	“Camille?” Henry’nin sesi titriyordu. “Bir sorunumuz var. Dedektif Johnson’ı aradım, buraya geliyor. Sanırım hemen dükkana gelmelisin.”	</p>
<p>	“Neler oluyor?” kaşlarımı çattım. Eğer Henry bir problem olduğunu söylüyorsa o zaman gerçekten bir sorun vardı. Abartmayı seven biri değildi. 	</p>
<p>	Henry sesini alçalttı. Eliyle ahizenin ağzını örttüğü belli oluyordu. “Dükkanda sinsice dolaşan iki adam ve bir kadın var. Onları daha önce hiç görmedim. Camille, beni korkutuyorlar. Yardımcı olabilir miyim diye sorduğumda bir tanesi bana gürledi.” 	</p>
<p>	Kahretsin! Aklıma ilk gelen, onları Özgürlük Melekleri veya Dünyada Doğanların Kardeşliği’nin gönderdiğiydi. “Yirmi dakikaya kadar orada olacağım; trafik yoksa on beş. Bu arada sen cesurca davran ve oradan çık. Dükkandaki hiçbir şey için endişelenme, para veya başka bir şey almaya çalışma. Henry...” Durdum. Onu uyarmak istiyordum fakat neye karşı uyaracağımı bilmiyordum. Şeytan da olabilirlerdi, peri karşıtı insanlar da. Hatta bize kin besleyen düşmanlarımız bile. 	</p>
<p>	“Ne oldu, Camille?” 	</p>
<p>	“Henry...” Sözümü tamamlamaya fırsatım olmadı. Büyük bir patlama kulağımda yankılanırken, Henry haykırdı ve hat kesildi. Kahrolasıca orospu çocukları! Ahizeyi masaya fırlattım. Delilah ve iris bana bakıyorlardı. Cüzdanımı ve anahtarlarımı kaptım. “Dükkanda bir şeyler oluyor. Patlamaya benzer sesler duydum ve hat kesildi. Henry, Chase’i zaten aramış. İris, sen yine de onu tekrar arayıp söylediklerimi anlat ve acele etmesini iste. Hemen oraya gitmeliyiz.” 	</p>
<p>	İris telefonu kaptı. “Seninle gelmemi ister misin? Maggie’yi Menolly’nin evine koyabilirim.” 	</p>
<p>	“Evet, fakat bizim derhal çıkmamız lazım. Maggie’yi hallettikten sonra Morio’ya seni getirmesini söyle. Vanzir hala buradaysa o da seninle gelsin. İçimden bir ses, herkese ihtiyacımız olacağını söylüyor. Roz ve Trillian’a bir not yazıp, biz gelene kadar evden ayrılmamalarını bildir.” Durdum. “En iyisi, onları ara ve eve gelmelerini söyle. Hemen.” Delilah’la arabaya koşarken neler olduğunu merak ediyordum. En çok da Henry için endişeliydim. Çünkü o ses her ne ise, iyi bir şey olmadığını hissedebiliyordum.	</p>
<p>		</p>
<p>		</p>
<p>	Kitapçı dükkanım olan Çivit Hilal’e doğru hızla ilerlerken, yarım blok öteden yükselen dumanı gördüm. İtfaiye ekipleri sokağı doldururken, çekilen barikatlarla trafik akışı durdurulmuştu. Barikatın önünde durunca Delilah ve ben arabadan atlayıp, dükkana doğru koşmaya başladık. Olay yerine yaklaşınca polis memuru bizi durdurdu. Her yer Peri İnsan Olay Yeri İnceleme Ekibi tarafından bantlarla sarılmıştı. Shamas oradaydı. Beni görünce başıyla hızlıca selam verdi. İşteyken çok resmiydi ve bu Chase’in hoşuna gidiyordu. 	</p>
<p>	“O dükkanın sahibiyim,” dedim geçmemize engel olan memura, “Arkadaşım içeride çalışıyordu. Onun için çok endişeleniyorum. Onunla telefonda konuşurken patlamayı duydum ve hat kesildi.” 	</p>
<p>	O sırada Chase, tatsız bir yüz ifadesiyle yanımıza geldi. “Ne oldu? Henry iyi mi?” Yüzüne tekrar bakınca kalbim duracak gibi oldu. Her ne olduysa, durum çok kötüydü, Chase parmağını dudağına götürüp, barikattan geçmemizi işaret etti. 	</p>
<p>	“Onlar benimle beraber, Glass.” Memur başıyla onaylayarak, geçmemize izin verdi. “Henry, vücudunun yüzde altmışını kaplayan üçüncü derece yanıklarla hastaneye kaldırıldı. Durumu pek iyi görünmüyor,” dedi Chase, yavaşça. Elini koluma koydu. “Camille, bunu atlatamayabilir.” 	</p>
<p>	Midemde bir sancı hissettim. Delilah hafifçe miyavladı, fakat Tanrı’ya şükür kediye dönüşmedi. “Ne oldu?” 	</p>
<p>	Etrafımızdaki duman o kadar yoğundu ki, midemi bulandırıyordu. Delilah ve ben dumana karşı, safkan insanlardan çok daha fazla hassastık, fakat Chase’in yüzündeki ifadeden onun da bundan rahatsız olduğu anlaşılıyordu. İtfaiyeciler yüzlerinde maskeleriyle dükkana girip çıkarken, havada dumandan başka bir şeyin kokusunu duymaya başladım. Barut olamazdı, daha önce duymadığım bir kalıntı kokusuydu. 	</p>
<p>	“Biri dükkanında bir çeşit cihaz patlatmış. Ne olduğundan emin değiliz. Adamlarım itfaiyecilerle araştırıyorlar çünkü bu bombanın insan üretimi olmadığına dair içimde bir his var.” 	</p>
<p>	Henry’yi düşünüyor fakat bir şey soramıyordum. “Dükkan ne kadarı hasar gördü? Patlama nerede gerçekleşti?” 	</p>
<p>	“Dükkanın üçte biri yerle bir oldu. Sorun alevlerden değil, bombanın üretildiği maddeden kaynaklanıyor. Henry’nin yanıkları kimyasal.” Cep telefonunu cevaplamak için durdu. “Hey, ne bulabildin?... Gerçekten mi?... Tamam, şimdi buradalar. Camille’e vermemi istiyor musun?” Telefonu bana uzattı. 	</p>
<p>	Peri İnsan Olay Yeri İnceleme Ekibi Merkezi’nin başhekimi, Sharah, telefondaydı. Kraliçe Asteria’nın yeğeniydi, fakat Cüce Kraliçesi’yle bağları güçlü değildi. “Arkadaşın Henry burada.” Onun nasıl olduğunu soramadan devam etti. “Durumu kötü. Chase sana onun yaralarından bahsetti mi?” 	</p>
<p>	“Vücudunun yüzde altmışını kaplayan üçüncü derece yanıklar, değil mi?” Sessim hissizdi. Eğer kendimi bırakırsam, hiçbir işe yaramayacaktım. 	</p>
<p>	“Doğru. Yanıklara neyin sebep olduğunu buldum. İyi haber, onu tedavi etmeye çalışacağız.” 	</p>
<p>	Vereceği yanıtı duymak istemiyordum, fakat sormak zorundaydım. “Kötü haber ne?” 	</p>
<p>	“Onunla ilgili tahminlerim iyi değil. En iyi ihtimalle, yüzde yirmi yaşama şansı veriyorum, tabii ilk kırk sekiz saati atlatmayı başarırsa. Eğer atlatırsa, o zaman şansımız yüzde kırka yükselebilir. Yüzünde, göğsünde ve karnında çok fazla yanık var. İç organları zarar görmüş ve şu anda nefes alıp verebilmesi için onu solunum cihazına bağlı tutuyoruz.” 	</p>
<p>	Kahretsin. Telefonu fırlatmak istiyordum fakat bunlar Sharah’ın suçu değildi. Eğer Henry bunu atlatmayı başarırsa, ona minnettar olacaktık. “Yanıklara sebep olan ne?” 	</p>
<p>	“Myocian tozuyla karıştırılmış Alostar bileşimi.” 	</p>
<p>	Aman Tanrım. Bu karışımı en son Roz’un kullandığını görmüştüm. Bombayı onun patlatmadığını bildiğime göre, saldırganlarımızın Öteki Dünya’dan geldiklerini veya Öteki Dünya’dan birileriyle bağlantılı olduklarını anlayabiliyordum. 	</p>
<p>	“Teşekkürler.” Başka ne söylemem gerektiğini bilmiyordum, o yüzden ekledim, “Henry’ye iyi bak, lütfen. O çok iyi bir insan ve çok iyi bir arkadaş. Onu kaybetmek istemiyorum.”	</p>
<p>	“Camille,” Sharah’ın sesi kuşkuluydu, “çok fazla ümitlenme. Elimizden geleni yapacağız, fakat Henry'nin durumu çok kritik. Eğer hayatta kalmayı başarırsa, bu bir mucize olacak.” 	</p>
<p>	Tek kelime etmeden, telefonu tekrar Chase’e verdim. Bir dakika daha Sharah’la konuştuktan sonra telefonu kapayıp, cebine koydu. Ona Alostar bileşimi ve Myocian tozuyla ilgili bildiklerimi söyledim. 	</p>
<p>	“Dükkana girebilir miyim? Belki bir şeyler bulabilirim.” 	</p>
<p>	“Chase, bize katılması için Shamas’a işaret etti. “Kızları dükkana götür ve onlara göz kulak ol. Bulabilecekleri bir şey var mı diye bakmak istiyorlar. Ayrıca, itfaiye şefini yanıma gönder. Onunla konuşmak istiyorum.” 	</p>
<p>	Dükkana doğru yürürken Shamas, onun bastığı yerlerden ilerlememizi söyledi. “Temelin sağlam olduğunu düşünüyoruz. Bodrum katı olmadığı için çökme riski taşımıyor. Fakat her ne kadar alevler tavana ulaşmamış gibi görünse de duvarların ve kolonların ne kadar zarar gördüğünü bilmiyoruz. O yüzden yukarıya, Delilah’ın ofisine çıkmak yok. Elinizi çabuk tutun ve dikkatli olun. Hiçbir şeye dokunmayın. Patlamaya sebep olan kimyasallarla kaplı herhangi bir şeye çıplak elle dokunacak olursanız, çok ağır yaralar, hatta belki daha da kötü şeylerle karşılaşabilirsiniz. Zebani asidini hatırlıyor musunuz?” 	</p>
<p>	Korkmaya başlamıştım. “Evet, doğru. Hiçbir şeye dokunmayacağız.” Üzerime sıçrayan zebani asidinin açtığı yara izi hala elimdeydi. Kahrolasıca yara beni az daha öldürüyordu. 	</p>
<p>	Dükkanın içerisi savaş alanı gibiydi. Etrafa saçılmış kitaplar kömürleşmişti ve dükkan yanık kağıt kokuyordu. Yere dağılan sayfalar tüm zemini kaplıyordu. Özel üretimleri sergilediğim ve tezgah olarak kullandığım cam kırılmış ve etimize saplanabilecek binlerce keskin parçacığa ayrılmıştı. Peri İzleme Kulübü ve okuyucular için ayırdığım oturma köşesi, yanıp kül olmuştu. Kanepe alev almıştı, onu söndürmek için kullanılan su ve is yüzünden berbat hale gelmişti. Daha bu sabah kitapçı dükkanım olan enkazda ilerlerken, dükkanın arka tarafındaki rafların bozulmamış olduğunu, sadece birkaç tanesinin patlamanın etkisiyle devrilip, üzerindekilerin saçıldığını fark ettim. 	</p>
<p>	Ofisime girdiğimizde her şey normal görünüyordu. Arkamı dönünce Chase’i gördüm. 	</p>
<p>	“Merdivenlerin yasak bölge olduğunu söylemişsin?” diye sordum ona. Delilah üst katta kendi işini yürütüyordu. 	</p>
<p>	“Evet.” Shamas omuzlarını silkti. “Merdivenlerin güvenli olduğundan emin olana dek tehlikeli olarak kabul etmeliyiz. Tabii uçma büyünüz yoksa. Benim yok. Menolly uçabilir, ama o da akşama kadar gelemez.” 	</p>
<p>	Etrafıma bakarak kaşlarımı çattım. Aniden bir şey göründü, fakat ne olduğunu anlayamamıştım; ta ki masamın üzerinde duran zarf dikkatimi çekene kadar. Davetiyeler ve büyük boy tebrik kartları için kullanılan ebatta ve bej renkteydi. Zarf, benim adımaydı.	</p>
<p>	“Bu daha önce burada değildi. Buna eminim,” dedim zarfı göstererek. 	</p>
<p>	“Sanırım üzerinde parmak izleri aramalıyız,” dedi Chase yanımıza gelerek. 	</p>
<p>	“Zahmet etme.” Kağıttan gelen yoğun Şeytan kokusunu duyunca, sözler ağzımdan çıkıvermişti. “Bu bir insan tarafından bırakılmadı, Chase.” 	</p>
<p>	Tüm itirazlarına rağmen zarfı aldım. Şeytanın enerjisi elime öyle bir nüfuz etti ki, neredeyse zarfı düşürüyordum. Şeytanlar. Üzerinde ne pul ne de posta damgası vardı. Postayla gelmemişti. Arkasını çevirip, kapağına baktım. Zarf balmumu mühürle kapanmıştı ve balmumunun üzerine büyük ve eğimli bir S harfi basılmıştı. Stacia.	</p>
<p>	“Bunun Kemik Öğütücü’den geldiğine adım gibi eminim.” Delilah güçlükle nefes alarak, omzumun üzerinden baktı. 	</p>
<p>	Tam o sırada bir memur, köşeden başını uzattı. “Amirim? Dışarıda bu olayla bağlantıları olduğunu iddia eden iki adam duruyor. Yanlarında da bir cüce var.” Safkan insandı ve gergin görünüyordu. 	</p>
<p>	“İris. Morio ve Vanzir’le beraber gelmiş,” dedi Delilah. 	</p>
<p>	Chase memura döndü. “Birincisi, onun doğrusu küçük insan. İkincisi, o bir küçük insan değil. Talon-haltija’lardan biri.” 	</p>
<p>	“Talon-neha?” 	</p>
<p>	“O bir peri, şapşal. İçeri gelmelerine izin ver fakat dikkatli yürümelerini tembihle.” Memur arkasını döndüğünde. Chase kısık sesle söylenmeye başladı. “Benim bu adamları duyarlılık eğitimine gönderip, uygun davrandıklarından emin olmam lazım. Ayrıca bazıları hala çok sakar.” Bana bakıp mektubu işaret etti. “Onu açacak mısın?” 	</p>
<p>	Kafamı salladım. “Önce onun büyülü bir bubi tuzağı olup olmadığından emin olmak için sihir yapmalıyız.” 	</p>
<p>	Birkaç dakika sonra iris, arkasında Vanzir ve Morio ile enkazın arasından belirdi. Onlara sessizce zarfı gösterdim. Vanzir ürpermişti. “Bu Kemik Öğütücü. Zarftan yayılan gücü hissediyor musunuz?” 	</p>
<p>	“Evet. Diğer bir soru şu; bu bir tuzak mı? Eğer açarsam patlayacak mı, yoksa sadece nazik bir ‘sizi yakaladım!’ mektubu mu?” Uzun bir iç çekerek, elimle gözümü kapattım. Şimdiden yorulmuştum, koşarak eve gidip saklanmak istiyordum. Son zamanlarda bunu çok sık hissediyordum.	</p>
<p>	Morio zarfı aldı ve büyülü sözler söyledi. Bir ışık parladı, fakat bir şey olmadı. “Burada herhangi bir illüzyon yok. Ayrıca tuzakları kontrol etmek için ben de birkaç ekleme yaptım. Yine bir şey çıkmadı. Güvenli bir şekilde açabilirsin.” 	</p>
<p>	Haklı olduğunu umarak, kapağı dikkatlice kaldırdım ve mektubu çıkardım. İkiye katlanmış sayfayı açarken, mektubun daktiloyla yazılmış olduğunu gördüm. Stacia zekice hareket ediyordu. El yazısı kullanmamıştı. Hatta mektuba hiç dokunmadığına ve yazdırmak için bir piyon tuttuğuna emindim. Aksi takdirde, dokunduğu bir şeye büyü uygulayabilirdik. Fakat en azından onun bulunduğu bir yerde yazıldığından emindim. 	</p>
<p>	“Ne diyor?” diye sordu Delilah, araya girerek. 	</p>
<p>	Ona geri çekilmesini ve okumam için bana zaman vermesini işaret ettim. Kahretsin, bu hiç iyi değildi, hem de hiç. “Size okumadan önce buradan çıkalım. Dükkana izleme cihazı yerleştirmediklerini nereden bilebiliriz? Hadi.” Yanlarından geçerek hızla ön kapıdan çıktım. Yanıma geldiklerinde onları sokağın karşısına geçirip, Chase’in devriye arabasına yaslandım. 	</p>
<p>	“Hadi, Camille. Söyle artık. Neler oluyor?” Shamas endişeli görünüyordu. Aylardır ailemizin bir parçası haline gelerek, bunun için ne kadar çaba harcadığını fark etmiştim fakat hala karanlık doğası gereği bize biraz uzak davrandığını görüyordum. Kahrolasıca. 	</p>
<p>	“İşte yazanlar şöyle.” Mektubu kaldırıp okumaya başladım: “Camille ve arkadaşları: Bu olayı ileride yaşanacakların bir habercisi olarak değerlendirin. Birçok arkadaşınız var ve onların kim olduklarını ve nerede yaşadıklarını biliyorum. Sevdiğiniz her şeyi ve herkesi teker teker yok edeceğiz. İki seçeneğiniz var: Öteki Dünya ya geri dönün veya bizimle savaşın. Bu sizin için bir yol ayrımı. S.B.” 	</p>
<p>	Delilah uzun bir nefes verdi. “Aman Tanrım.” 	</p>
<p>	“Bilmiyorum. Burada yolunda gitmeyen şeyler var.” Morio, başı ağrıyormuş gibi burun kemiğini çimdikledi. “Bana bir dakika verin.” 	</p>
<p>	Umutlanarak ona baktım. “Ne? Söyle.” 	</p>
<p>	“Bir düşünsene. Neden eve bomba koyarak hepimizi havaya uçurup bizden kurtulmuyor? Karvanak da öyle yapabilirdi, fakat Chase’i kaçırıp onu fidye için kullandı. Bütün yandaşlarını toplayıp bize karşı bir savaş açabilirlerdi. Peki neden o, ve şimdi de Kemik Öğütücü Stacia, onlara katılmamız için bu kadar çaba sarf ediyorlar? Hatırlayın, Karvanak sana birkaç kez taraf değiştirmeni teklif etmişti. Soru şu ki, siz üçünüzü neden bu kadar çok istiyorlar? Eksik olan parça ne?” 	</p>
<p>	Güzel bir soru yöneltmişti ve aslında hiçbirimiz bunu düşünmemiştik. Eğer Gölge Kanat bizim ölmemizi istiyorsa, neden evimize toplu bir baskın düzenleyip hepimizi parçalara ayırmıyordu? Neden dönüp dolaşıp korkunç derecede güçlü, fakat ellerindeki silahları kullanmayan şeytan generalleri gönderiyordu? 	</p>
<p>	“Haklısın. Bir şeyler var. Fakat bunu nasıl öğreneceğiz? Ayrıca, arkadaşlarımızı bundan nasıl koruyabiliriz? Çünkü onları öldürmeye başlayacağız, derken ciddi olduğunu biliyorum. Bu mektup bir şantaj içeriyor.” Chase’in telefonu tekrar çalınca, cevaplamak için kenara çekildi. 	</p>
<p>	“Büyükanne Coyote’yi görmemiz gerekiyor. Onun tavsiyesine ihtiyacımız var.” dedi Morio. 	</p>
<p>	Başımla onayladım. “Hemen onun ormanına gitmeliyiz.” Tam o anda Chase, solgun bir yüzle geri döndü. “Camille, çok üzgünüm...” 	</p>
<p>	“Ne? Ne oldu?” 	</p>
<p>	Yüzündeki ifadenin tek bir anlamı olabilirdi, fakat bunu duymak istemiyordum. “Henry. Ölmüş. Onu tedavi etmeye çalışırlarken vücudu bunu kaldıramamış ve kalp krizi geçirmiş. Sharah, onun hemen can verdiğini söyledi.” Dudaklarını sıkıca kapatıp, gözlerinden yaşlar akan Delilah’ı kucakladı. 	</p>
<p>	Sessizce ona baktım. Morio kolunu belime doladı, fakat onu itip dükkanın önüne doğru yürüdüm. Henry, Çivit Hilal’i seviyordu ve ona burada çalışmasını teklif ettiğimizde çok mutlu olmuştu. Fakat şimdi ölüydü, hem de bizim yüzümüzden. Elimi tutan bir el fark ettim ve aşağıya baktım, iris elimi tutarken gözyaşları parlıyordu. “Onu, istediği şekilde sevemedim,” dedi boğuk bir sesle. “Sevebilmeyi dilerdim, fakat ben...” 	</p>
<p>	“Biliyorum,” dedim hissizce, gözyaşlarımı engellemeye çalışarak. İris suçlu hissediyordu, bunu yüzünde görebiliyordum. Henry onu sevmiş, onunla birlikte olmak istemiş; fakat o, bu hislere karşılık verememişti. Şimdi bir ölüydü. Bizim dükkanımızda öldürülmüştü ve iris kendini suçluyordu. 	</p>
<p>	“İris, onun ölümü senin değil, benim suçum. O mutluydu ve bizimle çalışmayı seviyordu.” 	</p>
<p>	“Onları öldürmek istiyorum,” dedi, gözlerinden alevler saçarak. “Bunu yapan alçakları bulup, onlara bunu ödetmek istiyorum.”	</p>
<p>	“Ödeteceğiz,” diye fısıldadım, kendimden çok ona söz vererek. “Güven bana. Onları öldüreceğiz.”	</p>

    
    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>