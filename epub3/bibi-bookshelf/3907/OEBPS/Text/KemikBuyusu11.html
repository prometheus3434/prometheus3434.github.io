<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  

  <div>
    <h2 id="sigil_toc_id_1">BÖLÜM 11</h2>

    <p class="ilk-prgrf"><span class="ilk-hrf"> E</span> rtesi sabah sarayın içindeki kapıların boşalmasını beklerken, Büyük Salon’da dolaştığımız sırada, sarayın büyük bir bölümünün onarımda olduğunu gördüm. Görünüşe bakılırsa Lethesanar, tahtı elinde tutamayacağını anlayınca, kardeşi onun yerine geçmeden önce sarayı yok etmeye çalışmıştı. Sokakları yıkıp dökerek iyi bir iş çıkarmıştı. Anladığım kadarıyla, saf değiştiren binlerce vatandaşı da öldürtmüştü.	</p>
<p>	Binalar; büyü, ateş ve silahlarla yıkılmış, evler tam bir harabeye dönüşmüştü. Şehrin her yeri tahrip edilmişti; çok sayıda insan sokakta kalmıştı. İnsanlar yemek alabilmek için tapınakların önünde kuyrukta bekliyor, yalvarıyordu.	</p>
<p>	Y’Levashan Gölü’nün güneyini çevreleyen parkın enkaz halinde olduğunu görünce kalbim taş kesildi. Ağaçlar yerlerinden sökülüp yakılmış, çeşmeler yıkılmış, yazın açan gül bahçeleri ve ağaçlıklar paramparça edilmişti. Çocukluğumun en güzel anlarından bazıları bu parkta geçmişti. Gördüklerim yüzünden ağlamaya başlayınca, babam omzuma dokundu, fakat hiçbir şey söylemedi.	</p>
<p>	Sephreh de bizimle geliyordu. Dahnsburg’da katılması gereken bir toplantı vardı. Kapının hazır olmasını beklerken, Morio ile birlikte salonda dolaşıyorlardı. Morio’nun Büyükanne Coyote ile olan bağlantısını konuşuyorlardı.	</p>
<p>	İris’i arayarak etrafıma bakındım. Salonun sol tarafında, gözlerini yere dikmiş volta atıyordu. Yanına gidip, onunla beraber yürümeye başladım. “Yolunda gitmeyen bir şey mi var? Bu sabah çok sessizsin.”	</p>
<p>	Yüzünde korkutucu bir ifadeyle bana baktı. “Sana bunu ne zaman söyleyeceğimi hatta söyleyip söylememem gerektiğini uzun zamandır düşünüyorum. Geçen gün kazara gördüklerinden sonra, benim geçmişimle ilgili diğerlerinden daha fazla şey biliyorsun.”	</p> 
<p>	Konuşmaya hazır mıydı? Duvara yaslandım. “Neydi o şey? Ona geri çekilmesini emrettiğinde, henüz zamanı gelmediğini söylemiştin. Neyin zamanından bahsediyordun?”	</p>
<p>	Yüzünü hüzün kaplarken tek bir gözyaşı damlası yanağından süzüldü. “Camille, sana anlatacaklarım şimdilik sır olarak kalmalı. Lütfen, kimseye söyleme. Şeytanlarla ilgili bir şey değil, yani kız kardeşlerinden saklayacağın bu bilgi, onları tehlikeye atacak bir şey değil.”	</p>
<p>	Sır tutmaktan nefret ederdim fakat bazen bu çok gerekli bir durum oluyordu. “Tabii. Söz veriyorum, eğer savaşla ilgili değilse.”	</p>
<p>	Boğazını temizledi. “Gölge, benim... Nişanlımdı. O şey bir zamanlar Vikkommin adında asil, bir kar perisiydi. Evlenecektik, fakat aniden her şey korkunç bir şekilde değişti.”	</p>
<p>	Ona olan inançsızlığım, gözlerindeki acıyla savaşırken, Iris’e bakakaldım. “Senin nişanlın mı? Peki, ne oldu? Nasıl oldu?”	</p>
<p>	Hafif bir inilti çıkardı. “O, Undutar’ın emrindeki bir rahipti ve ben de Baş Rahibe olmak üzereydim. Evlenecektik. Fakat bir gece, düğünümüzden yaklaşık bir ay önce, beni odasına çağırdı. Ben de gittim, tabii. Odaya girdiğimde...” iris’in gözleri yaşlarla doldu ve elleriyle yüzünü kapattı.	</p>
<p>	Elimi omuza koyup, yanında diz çöktüm. “Ne oldu? Söyle bana.”	</p>
<p>	“Sorun da bu zaten! Ne olduğunu bilmiyorum. Kapıyı açtıktan sonra tek hatırladığım, demir parmaklıklar ardında uyandığımdı. Ona işkence ettiğimi ve onu bir gölge yaratığına dönüştürdüğümü söylediler. Beni bulduklarında bir kaçık gibi anlaşılmaz şeyler mırıldandığımı ve ondan nefret ettiğimi söylediğimi anlattılar. Fakat ben onu seviyordum! Ona bunu yapmış olamam; onu bedeninden ayırıp, ruhunu bir gölgenin içine hapsetmiş olamam.”	</p>
<p>	Onu yakına çekip sarıldım. Kollarımın arasında titriyordu ve kalbi paramparçaydı. “Bunu daha önce kimseye anlatmadın, değil mi?”	</p>
<p>	Gözyaşlarını elbisesinin kollarına silerken başını salladı, “Hayır,” dedi, bakışlarını yerden kaldırmadan. “Çok utanıyorum.”	</p>
<p>	Bir dakika sonra onu anlatmaya devam etmesi için ikna ettim. “İris, senin böyle bir şey yapmaya yetecek gücün varmı?”	</p>
<p>	Burnunu çekti. “Ah, kızım, benim gücüm vardı.”	</p>
<p>	“Onlara hatırlamadığını söylediğinde neler oldu?”	</p>
<p>	İris gözyaşlarına boğulmasına rağmen anlatmaya devam etti. “Masumiyetimi savundum. Onlar da benim yaptığımı kanıtlayamadılar. Tek bildiğim, beni ondan uzaklaştırdıktan sonra bir gece Vikkommin veya dönüştüğü canavarın adı her neyse, ansızın ortadan kayboldu. Fakat o zamandan beri beni her yerde takip ediyor. Sanırım ona gerçekten benim zarar verdiğimi zannediyor. Olanları unutmama izin vermiyor. Beni öldürüp, kendisiyle birlikte gölgelerin içine sürüklemek istiyor. Belki de çıldırmıştır, bilmiyorum.”	</p>
<p>	“Aman Tanrım. Yani tehlikede misin?”	</p>
<p>	“Hayır,” dedi, ayaklarına bakmaya devam ederek. “Şu an değil. Bir bedende tutsak edildiği Kuzey Toprakları’na gitmediğim sürece Vikkommin bana zarar veremez.”	</p>
<p>	Nazik davranmak istiyordum fakat İris’in beni olduğum gibi açık sözlü halimle, umursayan biri olarak istediğini biliyordum. “Tapınaktaki büyükler sana ne yaptılar?”	</p>
<p>	Soğukkanlılığını korumaya çalışarak gözlerini kapattı. “İtiraf etmem için bana işkence ettiler. Anlatmak istemiyorum, çok acı çekmiştim. Tıpkı kız kardeşin Menolly gibi ben de hem fiziksel hem de duygusal izler taşıyorum. Sadece benimkiler çok fazla gözle görülür değil. Suçumu itiraf etmeyince de unvanımı ve en önemli güçlerimi elimden alarak beni lanetlerdiler ve Finlandiya’ya sürdüler. Vikkommin benden intikamını alıncaya dek çocuk sahibi olamayacağım. Bu da demek oluyor ki, ya bunu kimin yaptığını bulup, onun yerine intikam alacağım ya da asla çocuk sahibi, anne olamayacağım ve kendi kutsal tapınağıma bir daha ayak basamayacağım.”	</p>
<p>	Bildiğim kadarıyla Finliler anneliğe çok önem veriyorlardı. Hatta oradaki kahramanların anneleri, kahramanlardan çok daha önemliydi. Onu çocuk sahibi olmaktan mahrum bırakmak ve tapınağından atmak çok acımasız bir cezaydı.	</p>
<p>	İris’in böyle bir şey yapmış olabileceğine inananlara öfkelenerek yumruklarımı sıktım. “Bugün bizimle neden geldin? Bunun Bruce’la bir ilgisi var mı?”	</p>
<p>	Evet, anlamında başını salladı. “Bruce benimle evlenmek istediğini söyledi. Bunu ben de çok istiyorum. Onu severek büyüdüm, Camille. O iyi bir adam ve bana çok iyi davranıyor. Fakat onun çocuk istediğini biliyorum. O ailesindeki son kişi ve ailesinin adını devam ettirmesi gerekiyor. Eğer üzerimdeki laneti kaldıramazsam, onun teklifini kabul edemem. Dahnsburg’a, yazları şehre inen Büyük Kış Kurt Perisi’ni bulmak için gidiyorum. Kışlarını,Vikkommin’in gölgesinin geri çekildiği yukarı Kuzey Topraklarındaki dağların tepelerinde geçiriyor. Belki bana Vikkommin’i takip edip, gerçeği bulmam için yardımcı olabilir. Her yolu denedim ve artık aklıma gelen tek şey bu.”	</p>
<p>	Sessizce elini tuttum ve hafifçe sıktım. “Bruce bu yaşadıklarınla ilgili bir şey biliyor mu?”	</p>
<p>	Bana sanki The Jerry Springer Show 'd ak i adaylardan biriymişim gibi bakarak başını salladı. “Olanları kendim bile bilmezken ona nasıl anlatabilirim? Masum olduğuma dair hiç kanıtım yok ki. Vikkommin’in odasına girdiğim andan, hücrede uyandığım ana kadar hafızam kalıcı olarak mühürlenmiş gibi. Bu duvarı kırmak için elimden gelen her şeyi denedim fakat hiçbiri işe yaramadı. Unvanımı ve en önemli güçlerimi alarak beni lanetlemiş olmaları, beni toplumdan dışlanmış biri yapıyor ve ...” durdu. Alt dudağı titriyordu. 	</p>
<p>	“Ve ne?”	</p>
<p>	“Ya ben yaptıysam?” diye fısıldadı. “Ya içimde derinlerde saklı olan korkunç bir parçam kontrolümü ele geçirip ona zarar verdiyse? Ya onu gölgeye dönüştüren bensem? Ya ikimizin de hayatlarını mahvettiysem? Eğer gerçek bir canavar olduğumu öğrenirsem o zaman bununla yaşayamam. En iyisi Bruce bir şey öğrenmeden, benim gerçeği bulmam. Eğer bunu gerçekten ben yapmamışsam o zaman ona her şeyi anlatabilirim. Fakat eğer yaptıysam o zaman...”	</p>
<p>	O orada durmuş duvara bakarken ben de ona bakıyordum. “O zaman ne? Ne yapacaksın?”	</p>
<p>	“Bilmiyorum,” dedi boğuk bir sesle. “Bunu daha fazla düşünemiyorum. Düşüncesi bile korkutucu.”	</p>
<p>	Tam o anda babam bizi çağırınca, İris çabucak gözyaşlarını sildi. Onlara doğru yürürken gülümsemek için kendimi zorladım fakat tek düşündüğüm, Iris’in, sevdiği adamın başına gelenlerden gerçekten kendisinin sorumlu olduğunu öğrenirse neler yapabileceğiydi.	</p>
<p>		</p>
<p>		</p>
<p>	Dahnsburg’a yaptığımız kapı yolculuğunun diğerlerinden pek bir farkı yoktu, fakat şehir Y’Elestrial’den oldukça farklıydı. Zaten Dahnsburg bir batı liman şehriydi. Havada tuzlu su ve yosun kokusu vardı.	</p>
<p>	Canlı bir rüzgar eserken, gözlerimi kapatıp derin bir nefes aldım. Seattle’ı da en çok bu yüzden seviyordum. Okyanusun yanındaydık. İskelede durup dalgaların koydaki gelgitini izlemek ve Puget Sound’u oluşturan kanal ve derelere akan Okyanus Anne’nin sesini dinlemekten daha büyüleyici bir şey yoktu.	</p>
<p>	Burada, Pasifik yerine, Finlandiya’nın efsanevi topraklarına ve Norveç’in şerefli Tapiola ormanlarına, oradan da Valhalla ve Asgard Fiyortları’na akan Wyvem Okyanusu’na bakan kıyıda duruyorduk. Kuzeyde, üzerinde Kuzey Topraklarına bağlanan doğal kapıların bulunduğu söylenen Pohjola toprakları bulunuyordu.	</p>
<p>	Kapıdan çıkınca, kendimizi tepeden bir su birikintisine bakarken bulduk. Kapı, dik duran iki taş arasına kurulmuştu ve üç Dahns Tek Boynuzlu At’la korunuyordu. Sanırım atlar da Dahns soyundan gelmeydiler. Yeleleri sırtlarından aşağı uzanıyordu. Bir tanesinin kar gibi bembeyaz değil de, beyaz üzerine gri benekli olduğunu görünce şaşırmıştım. Üçünün de gümüş boynuzları vardı, ki bu da onların dişi olduğunu gösteriyordu. Erkeklerin altın boynuzları olurdu.	</p>
<p>	Atlardan bir tanesi öne çıkıp başını arkaya attı ve homurdandı. “Benim adım Sheran-Dahns. Siz Ay Cadısı Camille olmasınız, yanılıyor muyum? Dahns Tek Boynuzlu Atları’nın yıllardır mükemmel bir biçimde kullandığı ve Ay Cadıları’nın da öğrendiği, güzel fakat pek sık rastlanmayan bir Kripto lehçesi olan Melosealfor dilinde konuşmuştu.	</p>
<p>	Başımı eğerek hızlıca reveransta bulundum. “Benim. Bu, Y’Elestrial Kraliçesi Majesteleri Tanaquar’ın Danışmanı, babam Sephreh ob Tanu. Bu da eşim Morio ve arkadaşım İris.”	</p>
<p>	At, gözlerini kırpıştırırken, uzun kirpikleri rüzgarla dalgalandı. İkiz göller gibi duran yeşil benekli gözleri muhteşem görünüyordu. Hafifçe kişneyerek başını babama doğru eğdi ve ortak dilde konuşmaya başladı. “Ekselansları, siz ve grubunuz Dahnsburg’a hoş geldiniz. Kral Upala-Dahns sizi sarayında bekliyor. Lütfen beni takip edin.”	</p>
<p>	Morio kafası karışmış bir şekilde bana baktı. Ona ortak dili, anlaşabileceği kadar öğretmiştim fakat konuşulanları hala anlayamıyordu. Atın dediklerini ona sessizce tercüme ettim.	</p>
<p>	At, eğimli bir patikaya doğru yürümeye başlayınca biz de onu takip ettik. Hafif eğim kıyıya paralel bir şekilde şehir sınırından dört beş metre daha devam etti. Tepenin üzerinde ve kıyı kenarında birkaç tane ağaç vardı. Şehir, kumlu toprakla örtülü, yumurta büyüklüğünde çakıllar ve uzun otların bulunduğu Silofel Düzlükleri’ne kurulmuştu. Düzlükler, Windwillow Vadisi’nin yanındaydı. Dahnsburg şehri ise Gelgitler Koyu’ndaydı.	</p>
<p>	Bu sabah hava kapalıydı ve suyun görünüşüne bakılırsa, okyanustan gelen bir fırtına yaklaşmaktaydı. Gri fırtına bulutları denizden görünmeye başlamış, kıyıya vuran köpüklü dalgalar kıyıyı dövmeye ve dalgakıranları sarsmaya başlamıştı. Havayı yoğunlaştıran bir elektrik akımı bulutların arasından çatırdamaktaydı.	</p>
<p>	Aşırı yüklü havayı içime çektim ve vücuduma yayılan kıvılcımları hissettim. Böyle zamanlarda, her şeyin canlı ve enerjik olduğu bu dünyayı özlüyordum. Dünyamdaki bulutlar ve toprak da canlıydı tabii ki, fakat burada her şey çok daha net ve belirgindi. Elementlerin duyarlılığını inkar etmek imkansızdı.	</p>
<p>	Morio elime uzanınca parmaklarını sıktım. Bana baş döndürücü gülümsemesiyle baktı. “Sen de hissediyorsun,” dedim neşeyle.	</p>
<p>	Evet anlamında başını salladı. “Buraya ilk geldiğimde her şey bu kadar belirgin değildi. Belki de o zaman Aladril’de olduğumuz içindir. Fakat burada... okyanusun kıyısında... gözlerimi kapatsam, Elemetleri dans ederken görecekmişim gibi hissediyorum. Her şey çok canlı.”	</p>
<p>	“Canlılık iyidir,” dedim.	</p>
<p>	Babam bize doğru döndü. Söylediklerimizi duymuştu ve şimdi bana bakıp göz kırpıyordu. O kısacık anda bile, eve döndüğüm için mutlu olduğunu söyleyebilirdim. Çok yalnız olmalıydı. O zaman anladım ki, savaş olsa da olmasa da, ben ve kız kardeşlerim ona bir eş bulmalıydık. Birine ihtiyacı vardı ve ben annemin hatıralarını sevgiyle anıyor olsam da babamın yoluna devam etmesi gerekiyordu. Kalbini ve hayatını tekrar açmalıydı.	</p>
<p>	Tam o sırada şehrin kapılarına vardık. Dahnsburg çok güçlendirilmişti. Kuzeyde Wyvern Okyanusu vardı. Diğer üç taraf, üzerinde kulelerin inşa edildiği büyük taş duvarlarla çevriliydi. Her duvarın kendi bekçi odası ve olası bir işgal sırasında kapatılmak üzere tasarlanmış kale kapıları vardı.	</p>
<p>	“Burada çok tehdit alıyor musunuz? Darkynvvyrd ve Guilyoton’a çok yakın değilsiniz.”	</p>
<p>	Shean-Dahns dönüp bana baktı. “Hayır,” dedi sesi titreyerek. “Fakat Windwillow Vadisi etrafında dolaşan birçok kötü kalpli Kripto var. Ayrıca Nebulvuori Dağları’nda yaşayan ve yolculuk ederken buradan geçen troller var. Doğudaki Thistlewyd Derinlikleri var ve Darkynwyrd kadar tehlikeli olmasalar da bu kutsanmış ormanlar hem iyiyi hem de kötüyü barındırıyor. Kötü huylular gelip şehri huzursuz etmek için yapılabilecek bir şeyler ararlar. Bir de okyanustan saldırı girişiminde bulunan Mereler var.”	</p>
<p>	Evet anlamında başımı salladım ve yanında yürüyebilmek için ona yetiştim. “Bu kadarı bile yeterli. Hiçbir  yer tam anlamıyla güvenli değil.”	</p>
<p>	Sheran-Dahns bana baktı. Gözleri ışıkta parlarken o muhteşem yeşile dalıp kendimi kaybetmek istiyordum. Hafifçe homurdandı ve eğilip, burnunu koluma değdirdi. Tüyleri kadife gibi yumuşak, burnu nemliydi. Başımı kaldırıp gözlerine baktım.	</p>
<p>	“Dahns Tek Boynuzlu Atları’nın tümü şeytanları biliyorlar, Camille. Şunu unutma; sadece elinden geleni yapabilirsin, genç Windwalker. Sinirlenme ve sakın kendini eleştirme.”	</p>
<p>	Bana Windwalker deyişi beni kızdırmamıştı, aksine iltifat olarak algılamıştım. “Teşekkürler,” dedim ve aniden uzanıp ona dokundum. “Endişelenmemek zor, fakat haklısın. Kısa sürede her zaman başarılı olabilirsiniz fakat önemli olan uzun vadede kazanmak.”	</p>
<p>	Tekrar homurdanıp başını salladı. Yelesi tıpkı şampuan reklamındaki bir kadının saçları gibi dalgalandı. Saçı için ne kullanıyorsa, ben da aynından istiyordum. O anda yolumuz Dahnsburg şehrinin batı kapısına doğru çatallandı.	</p>
<p>	Sheran-Dahns bizi, nobla stedas takımının çektiği arabanın bağlı olduğu kapıya getirdi. Yine sokakları lüks içinde dolaşacakmışız gibi görünüyordu. Dünya’da arabalara alışmıştım fakat Y’Elestrial’da yaşarken herkes yürüyerek yolculuk ederdi. Babam elimi tutup bana yardım ederken, dönüp ata baktım.	</p>
<p>	“Teşekkür ederim,” dedim gülümseyerek. “Eğer Dünya’ya gelirseniz biz de sizi ağırlamaktan mutluluk duyarız. Her zaman.”	</p>
<p>	Başını eğdi. “Davetinizi hatırlayacağım. Neler olacağını bilemeyiz, Camille.” Babama bakarak ekledi, “Danışman Sephreh, ziyaretinizin iyi geçmesini diliyorum. Koruma sizi güvenli bir şekilde saraya götürecektir. İyi günler.” Sözlerini bitirir bitirmez gitti.	</p>
<p>	Söz konusu korumanın peri olduğunu söylemek zor değildi fakat hangi soy ağacına dahil olduğunu tahmin etmek pek de kolay sayılmazdı. Neredeyse gri renkte olan saçları, bir atkuyruğuyla geriye toplanmıştı. Rengi gümüşlerle karışık maviydi. Yaşlı görünüyordu fakat bugüne kadar tanıştığım perilerden daha yaşlı değildi. Arabaya binip dizginleri eline almadan önce bizim yerleşmemizi bekledi. Atlar hareket etmeye başlayınca, pencereden şehri seyretmek için öne doğru eğildim.	</p>
<p>	Dahnsburg bana Terial’ı ve bazı yönlerden Seattle’ı hatırlatıyordu. Tüm liman şehirlerinin verdiği bir ferahlık hissi vardı. Belki de karaya taşınan geniş, uçsuz bucaksız suların oluşturduğu kıyı şeridinden dolayıydı. Ya da gemilerle seyahat eden birçok farklı ırk ve ülkeden insanların kattığı kozmopolit havadan kaynaklanıyordur. Ne olursa olsun, Dahnsburg büyük ve geniş bir izlenim bırakıyordu. Ayrıca ben her zaman birden fazla kaçış yolumuzun olması taraftarıydım.	</p>
<p>	Mimari yumuşak bir yapıya sahipti. Binalar taş ve kerpiçten yapılmıştı ve büyüktü. Beyaza boyamıştı, şehir boyunca bütün sokaklar temizdi ve Y’Elestrial’dekilerden daha genişti. Etrafta insan başlı atlar ve devlerle sokaklarda gezinen tek boynuzlu atlar görmüştüm ve bu kadar çok Kripto’yu barındırabilmek için şehrin daha büyük ölçekte inşa edilmesi gerektiğini düşünüyordum.	</p>
<p>	Ağaçlar çok seyrek olsa da birkaç ağaç görmüştük. Dünya’daki palmiye ağaçlarına çok benziyorlardı fakat bunların hurma ağaçlarına çok benzeyen farklı bir tür olduğunu biliyordum. Bu ağaçtan elde edilen meyvelerle muhteşem kokteyller hazırlanabiliyordu.	</p>
<p>	İçecek düşüncesiyle karnım guruldamaya başladı. Kahvaltı etmiştim fakat kapı yolculuğu tüm enerjimi tüketmişti.	</p>
<p>	Açık pazar çok hareketliydi ama sokak fuarındaki kaosta bile gözle görülür bir düzen mevcuttu. Satıcılarla pazarlık yapanları ve tanımlayamadığım yaşlı yaratıklar gördük. Tüm yiyecek ve balık tezgahlarının dalgalanan tenteleri ile kilim ve kıyafet arabaları arasında kalabalığa yayılan bir düzen vardı.	</p>
<p>	Babamın koluna hafifçe dokundum. “Neler oluyor?” Daha önce açık pazardaki insanların hiç bu kadar düzenli davrandığını görmemiştim.	</p>
<p>	Güldü. “Camille, sosyal bilimler çalışmalarını unutuyorsun. Dahns Tek Boynuzlu Atları, kanunları çiğneyenlere karşı oldukça katıdır. Hırsızlar, kavga çıkaranlar ve diğer suçlular ağır şekilde cezalandırılırlar. Tabii cinayet ve tecavüz suçluları için durum daha da kötü üstelik burada hiçbir suç cezasız kalmaz. Yakalanma riskini almaya değmez. Kral Upala-Dahns katı bir lider olarak ün saldı. Halkını iyi dizginler.”	</p>
<p>	“Harika. Benim de onunla güzel ve uzun bir sohbet etmem bekleniyordu. Feddrah-Dahns’ın orda olmasını umuyordum. Feddrah-Dahns’ı seviyordum çünkü benden ne beklemesi gerektiğini biliyordu. Fakat tek boynuzlu kralla görüşmeden önce Trillian’ı görmek istiyordum, hem de her şeyden çok. Kimseye itiraf edemsem de, onun deyişiyle Ejderha Adam ve Tilki Oğlan’la evli olduğumu duyduğunda söyleyeceklerinden endişe ediyordum.	</p>
<p>	Fakat aşk hayatıma duyduğum endişenin de ötesinde, Trillian’ın aylardır savaşta nasıl zaman geçirdiğini merak ediyordum. Acaba travma sonrası rahatsızlıklar yaşıyor muydu?	</p>
<p>	Bunca zamandır aktif bir mücadeleye dahil olmuş muydu? Hala Tanaquar için ne yaptığı ile ilgili bir fikrim yoktu.	</p>
<p>	Trillian kolay bir adam değildi. Kolayca bir cana kıyabilirdi fakat kendini birine adadığında sadakati hayatının sözü haline geliyordu. Onun açık sözlülüğünü ve çekingenliği reddedişini seviyordum. Kendini savunamayan, korkak kadınlardan hoşlanmıyordu.	</p>
<p>	Morio eğilip kulağıma fısıldadı. “İyi misin? Kokunu duyabiliyorum. Tahrik olmuşsun ve korkuyorsun.”	</p>
<p>	Kafamı salladım. Babamın önünde Trillian‘la ilgili endişelerimi konuşmak istemiyordum. Tek yapacağı aşkıma saldırmak olurdu. Bir babanın hissedebileceği şefkat ve adalet duygularıyla babam, Trillian’a beslediği önyargılarını silah kuşanır gibi kuşanmıştı. Hatta Menolly vampire dönüştürüldükten sonra onu kendinden uzaklaştırdığı için özür dilemesi beni çok şaşırtmıştı. Zaten Menolly de babamın özründeki samimiyetten emin olmadığını söylemişti.	</p>
<p>	“İyiyim,” diye fısıldayarak cevap verdim. “Sonra anlatırım.”	</p>
<p>	Morio sesini daha da alçalttı. “Trillian mı?”	</p>
<p>	Başımla onayladım.	</p>
<p>	“Nasıl istersen. Sonra konuşuruz.” Morio kolunu omuzlarıma doladı.	</p>
<p>	İris gülümsemesinin altındaki endişeyle bize baktı. Bakışlarımı yakalayıp, omuzlarını silkti ve ‘Ne yapabilirsin,’ anlamında başını salladı.	</p>
<p>	“Saray ne kadar uzakta?” Eteğini düzeltip, elini cebine soktu ve bir kutu Milk Duds çıkardı. Yüzüme masum bir yüz ifadesi yerleştirerek elimi uzattım. Morio da benimle beraber uzandı. “Ah, cennet aşkına, ikiniz de umutsuzsunuz. İşte, birkaç tane alabilirsiniz fakat bir dahaki sefere kendi yiyeceklerinizi getirin.”	</p>
<p>	Babam kutuya baktı. “Onlar da ne?”	</p>
<p>	“Şeker,” dedim.	</p>
<p>	“Annen çikolataya bayılırdı ama nedenini anlayamazdım,” dedi ve İris şekerlerden ona da ikram edince başını salladı. “Teşekkür ederim Bayan iris fakat şekerlemelerle aram iyi değildir.”	</p>
<p>	Karamelli çikolata drajelerinden birini ağzıma atıp çiğnedim. “Senin bu özelliğini asla anlayabilmiş değilim. Gerçi Delilah şekerlere benden daha düşkün. Morio sonunda Menolly’nin içtiği kanlara aroma katmayı başardı, hatta artık bunu diğer yiyeceklere de uygulayabiliyor.” Ne söyleyeceğini merak ederek babamın yüzüne baktım.	</p>
<p>	Yüzü bir an gölgelense de tekrar gülümsedi. “Onun huzurlu olduğuna sevindim. Tüm yaşananlardan sonra bizim onun için yapabileceğimiz çok az şey var. Sen bana her şeyi anlattıktan sonra, ona o kadar kötü ve sert davrandığım için bir süre kefaret çektim. Onun için bir sürprizim var, fakat hala plan aşamasında ve senin sır tutabileceğinden emin olmadığım için sana söylemiyorum.”	</p>
<p>	Tam karşı çıkacakken elini kaldırdı. “Seni seviyorum tatlım fakat sen ve kız kardeşlerin sırlarınızı her zaman paylaşırsınız. Ben ve annen size bir sır verdiğimizde, arkamızı dönene kadar birbirinize anlatacağınızı bilirdik.”	</p>
<p>	Kahkahalar atarak ağzımdaki şekeri yuttum ve pencereden dışarı baktım. Sarayın iç avlusuna açılan kapıdan girmiştik. Bu daha önce gördüğün saraylara benzemiyor. Kral Upala-Dahns, tek boynuzlu at kralına yakışır bir saraya sahipti. Geniş bahçeler üzerine kurulmuş olan saray, yağmurdan korunabilmek için çok sayıda altın gölgelikle çevriliydi. Gölgeliklere asılan ağır fildişi panjurlar sarayın çatısını oluşturuyorlardı. Panjurlar altın işlemeliydi ve fırtına çıktığında kapanmaya hazır bir şekilde bordo kanatlarla geri tutturulmuşlardı. Saray hareketli gibi görünüyordu; sanki birkaç saatte toplanıp başka yere taşınabilirmiş gibi. Tıpkı MASH’teki hastane gibi, diye düşündüm. Sadece ondan daha güzel îç avlu, iki ayaklı saray mensupları için yapılmış hanelerden oluşan bir duvarla çevriliydi.	</p>
<p>	Araba durduğunda, arabacı kapılarımızı açana kadar kıyafetlerimizi düzelttik. Fakat kapı açıldığında, bana bakan yüz kapıcınınki değildi. Onun yerine güneşsiz gökyüzünde bile ışıldayan cildi, bacağıma astığım hançer kadar gümüş, mavi tutamların uzandığı saçları ve okyanus kadar mavi gözleri ile karşımda duruyordu; Trillian.	</p>

    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>