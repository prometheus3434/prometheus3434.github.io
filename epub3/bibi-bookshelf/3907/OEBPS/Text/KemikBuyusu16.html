<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
   <h2 id="sigil_toc_id_1">BÖLÜM 16</h2>

    <p class="ilk-prgrf"><span class="ilk-hrf">B</span>itkin bir halde gözlerimi açtım ve doğrulmaya çalıştım. Omzum yanıyordu. Aslında iki omzum da alev gibi yanıyordu ve biraz ateşim vardı. Sabah ışığında gözlerimi kırpıştırıp nerede olduğumu anlamaya çalıştım. Hala derinliklerdeydim, onu anlamıştım. Hayır, yatakta, kalın bir yorganın altındaydım. Doğrularak oturur pozisyona gelirken yanımda birinin hareket ettiğini hissettim. Morio yanımda uyanmaya çalışıyordu.	</p>
<p>	“Camille, kendini nasıl hissediyorsun?” Yanıma oturan Trillian’ın sesini duydum. Elime bir fincan kahve tutuşturdu, iris kapının yanında, Morio için getirdiğini tahmin ettiğim, başka bir fincan tutuyordu.	</p>
<p>	“Fazla ısınmış bir Cehennem gibi. Neredeyiz?” Odada etrafıma bakındım. Kendimi yabancı hissetmeyeceğim kadar düzenli ve rahat görünüyordu.	</p>
<p>	“Bir handa. Dryfor köyündeyiz.” Sıcak içeceği dengede tutabilmek için ellerimi sabitlerken bir yudum aldım.	</p>
<p>	“Burada kahveyi nasıl buldunuz?” Öteki Dünya güzelliklerle doluydu fakat kahve bunlara dahil değildi. Babam eskiden Dünya’dan dönerken anneme kahve getirdiği için, biz kahvenin tadına alışmıştık fakat perilerin çoğu ne olduğunu bile bilmiyordu.	</p>
<p>	“Zulam olmadan hiçbir yere gitmem,” dedi Trillian sırıtarak. “Bu sabahla ilgili ne hatırlıyorsun?”	</p>
<p>	“Pek bir şey hatırlamıyorum,” dedim Morio’ya dönerek. iris’in getirdiği sıcak kahve dolu fincanı oburca kapmıştı. “Ya sen?”	</p>
<p>	Kaşlarını çattı. “Belli belirsiz olaylar dışında pek bir şey...” Sesi kesilince ne düşündüğünü anladım.	</p>
<p>	Odaya tekrar bakındım. “Burası ne kadar güvenli?” Trillian İris’e işaret ederek kapının arkasında biri olmadığından emin olmak için kontrol etmesini istedi. “Yeterince güvenli. Fakat Feddrah-Dahns aşağıda. Onun yukarıya çıkmasına izin vermiyorlar.”	</p>
<p>	“Bu iyi, çünkü onun ne bildiğinden veya ona ne kadarını anlatmam gerektiğinden emin değilim.” Bir an tereddüt ettikten sonra söyleyiverdim. “Dün gece Siyah Tek Boynuzlu Atı, Anne Ay’a kurban ettim.”	</p>
<p>	Trillian dudaklarını büzerek ıslık çalmaya başladı. “Demek bütün telaşın bu yüzdendi.”	</p>
<p>	“Ne telaşı?”	</p>
<p>	“Sen ve Tilki Oğlan, gökten yuvarlanarak inerken, yanınızda Anne Ay'ın rahibesi olan başka bir kadın daha vardı. Bizi harekete geçirip, sizi gün doğmadan Derinlikler’den çıkarmamızı söyledi. Aslında atlarıyla yolumuzu açtı; tabii onlara at denebilirse.”	</p>
<p>	İris boğazını temizledi. “İskelet canavarları. Çok korkunçtular ve rüzgar kadar hızlı koşuyorlardı. Dryfor Köyü'ne vardığımızda durdular. Sonra biz daha tek kelime edemeden gözden kayboldular. Rahibe, Dünya'ya döndüğünüzde birinin sizinle irtibata geçeceğini söyledi. Siz yolculuk yapabilecek duruma geldiğiniz anda buradan ayrılmamızda ısrar etti.”	</p>
<p>	“Camille, bak,” dedi Trillain.	</p>
<p>	“Neye bakayım?”	</p>
<p>	“Sırtın.” Şifonyerin üzerinde duran küçük el aynasını uzatınca omzumun aynadaki yansımasına baktım. Sağ kürek kemiğimin üzerine yeni bir dövme işlenmişti. Ay Cadısı olduğumu gösteren sol omzumdaki gümüş sarmalın tam paralelinde bir hilalin üzerinden uçan siyah bir baykuşa yöneltilmiş boynuzlar vardı. Hilal karanlık bir kürenin üzerinde duruyordu.	</p>
<p>	Anne Ay 'in tüm rahibelerinde bulunan sembol Sırtımdaki dövmenin ışıl ışıl parlamasını izlerken nefesim kesildi. Sol omzumdaki sarmalın ışıltısı aynaya yansımıştı ve sırtıma Anne Ay'ın mürekkebi değil de, elmas ve kristaller işlenmiş gibi görünüyordu.	</p>
<p>	“Artık bir rahibeyim,” diye fısıldadım, iris ciddi bir biçimde başını sallayarak onayladı.	</p>
<p>	“Öylesin, Camille. Buna alışman için biri gelip seni ziyaret edecek, fakat şimdi acele etmeliyiz.”	</p>
<p>	“Feddrah-Dahns’a söylemeli miyiz?” diye sordu Morio. Ağzından çıkan kelimeleri duyar duymaz başımı salladım. ‘‘Bilmiyorum. Bilmemezlikten gelmek bizim için daha güvenli olabilir. Bunu ondan saklamak gerektiğini hissediyorum. Eve dönmeliyiz. Rahibe haklıydı. Hadi, hazırlanmamıza yardım edin de buradan çıkalım.”	</p>
<p>	“Peki, kapıdan nasıl geçeceğiz?”	</p>
<p>	“Sanırım önce Dahnsburg’a geçmemiz gerekecek. Oradan kapıları kullanabiliriz. Derinlikler’e en yakın olan kapıdan uzakta değiliz. Geldiğimiz yoldan dönüp, bizi yakalamamaları için dua edeceğiz.”	</p>
<p>	Eteğimi alacakken durdum. Bütün kıyafetlerim çamur, kan ve çimene bulanmıştı. “Harika. Ben bunları giymem,” dedim, yerde ıslak duran kıyafetlere bakarak. “Şeytan 'nın Kızlar Okulu’ndan atılmış gibi görünebilirim. Onu öldürürken çıplaktım fakat yine de her şey kirlenmiş.”	</p>
<p>	iris kahkaha atmaya başladı. “Ben hallederim. Sizi buraya getirdiğimizde halinizi görmeliydiniz. Sizi elimden geldiğince temizlemeye çalıştım,” derken kızararak Morio’ya baktı. “Seni de.”	</p>
<p>	“Teşekkürler, iris,” dedi göz kırparak. “Harikasın.” iris yine kızararak bir çanta getirdi. “Siz uyurken ben de pazardan biraz alışveriş yaptım. Çok fazla bir şey bulamadım fakat işte hepsi bu.” Parlak mavi renkte düz bir kaftan ve kaliteli deriden bir kemer çıkarıp bana uzattı. Morio için ise, kahverengi pantolon ve yeşil bir gömlek almıştı. “Ayakkabılarınızı temizleyip köşeye bıraktım.”	</p>
<p>	Çabucak giyinip kirli kıyafetlerimizi çantalarımıza tıktık ve bulabildiğimiz peynirle ekmeği yiyerek aceleyle merdivenlerden indik.	</p>
<p>	Feddrah-Dahns ve Mistletoe bizi aşağıda bekliyorlardı. Tek boynuzlu at başıyla bana işaret edince şaşırdım. “Rahibe Camille, emin olun ki babama hiçbir şey anlatmayacağım. Bu bilgiyi açıklamak Dahns Tek Boynuzlu Atları’nın Efendisinin görevidir.”	</p> 
<p>	“Rahibe mi?” Ona baktım. “Neler olduğundan haberin var mı?”	</p>
<p>	Başını eğdi. “Tabii ki var. Onun ölümünü hissettim. Tüm Dahns Tek Boynuzlu Atları hissetti. Titreşimi hepimizi salladı. Fakat benim dışımda kimse tam olarak ne olduğunu bilmiyor. O her yeniden doğduğunda halkı bunu hisseder.”	</p>
<p>	“ Tahmin etmem gerekirdi,” dedim. “Peki, halkınız ne düşünecek? Benden nefret edecekler mi?”	</p>
<p>	Feddrah-Dahns kafasını salladı. “Hayır. En azından benim halkım etmeyecek. Diğerleri olayları net olarak anlamayabilirler.” Ne söyleyeceğini düşünürmüş gibi durdu. “Şunu anlamalısın; Kara Yaratık seni seçti, Bayan Camille. Onun emri Dahns Tek Boynuzlu Atları için kutsaldır.”	</p>
<p>	“O zaman herhangi bir sorun var mı?”	</p>
<p>	“Biraz. Babamın senden yerine getirmeni isteyeceği ayinler ve ritüeller var, fakat bunlar için zamanın yok. Dünya’ya gittiğinde ilgilenmeni gerektirecek bazı şeylerle karşılaşacağını hissediyorum. O yüzden kapılardan sorunsuz bir şekilde geçtiğinden emin olmam lazım.”	</p>
<p>	Birdenbire, kollarımı boynuna dolayarak, yanağını öptüm. “Sen gerçek bir arkadaşsın, Feddrah-Dahns. Lütfen kendine dikkat et. Sana bir şey olursa bunu kaldıramam. Sen her küçük kızın hayal ettiği türden bir tek boynuzlu atsın. Efsanelerin tek boynuzlu atısın ve tahta çıktığın gün, halkın, bugüne kadar hayal edebileceği, en asil lidere sahip olacak.”	</p>
<p>		</p>
<p>		</p>
<p>	Sabah, tek boynuzlu atlarla cücelerden kaçarak ve aceleyle kapılardan seyahat ederek geçti. Öğlen olduğunda, bizi Büyükanne Coyote’nin ormanına çıkaracak olan kapıya girdik ve o zaman derin bir nefes alabildim. Evde ve güvendeydik, fakat artık hiçbir şey eskisi gibi olmayacaktı. Sırtımdaki semboller bunun kanıtıydı.	</p>
<p>	Büyükanne Coyote görünürde yoktu. İlk kez rahatlamak yerine hayal kırıklığına uğramıştım. Ruh mühürleriyle ilgili onun görüşünü almak istiyordum. İçimde, Tanaquar ve Asteria’nın, istemeden de olsa, her şeyi alt üst edeceklerine dair bir his vardı ve bu konuda uzman birinin görüşünü almak bana neye mal olacaksa ödemeye hazırdım. Fakat kapıdan çıktığımızda o, yerinde değildi.	</p>
<p>	Etrafa bakındım fakat hiçbir şey yoktu. Bir dakika sonra iç çekerek telefonuma uzandım.	</p>
<p>	Delilah cevapladı.	</p>
<p>	“Geri döndük. Bizi gelip buradan alabilir misin?”	</p>
<p>	“Tanrı’ya şükür evdesiniz,” dedi. Sesi gergin geliyordu. “Chase, seni ve Morio’yu sorup duruyor. Görünüşe göre Westwood Mezarlığı şu an şehrin en hareketli yeri ve Menolly ile benim bu konuda yapabileceğimiz pek bir şey yok.”	</p>
<p>	 “On dakikaya kadar oradayım.”	</p>
<p>	Ormanlıktan çıkıp yola vardığımızda, gözlerimi kapattım ve elektrik hatlarının, uçak seslerinin ve yoldan geçen arabaların seslerine tekrar alışmaya çalıştım. Burası Öteki Dünya’dan çok daha gürültülü bir yerdi fakat bu sefer geri döndüğüm için rahatlamış hissediyordum. Ayrıca Trillian da yanımdaydı. Ona bakınca bana hem tutkulu hem de tehlikeli olabileceğini hatırlatan o yumuşak ifadesiyle gülümsedi.	</p>
<p>	Yola vardığımızda tekrar yağmur yağmaya başlamıştı. Seattle’da, Öteki Dünya’ya göre çok daha fazla yağmur yağıyordu. Aslında, Dahnsburg’un iklim şartları batı Washington’dakiyle şaşırtıcı derecede benzeşiyordu. Huzur verici bir sessizliğe sürüklendiğim sırada Delilah, Morio’nun Subaru’sunu kullanarak geldi. Morio anahtarlarını ona bırakmıştı. Morio sürücü koltuğuna geçerken, ben de Trillian ve Delilah’la arka koltuğa oturdum, iris Morio’nun yanındaki koltuğa yerleşti.	</p>
<p>	“Eve hoş geldin, Trillian,” dedi. “Geri döndüğüne sevindim.”	</p>
<p>	Trillian ona bakıp gülümsedi. “Öyle mi diyorsun? İlginç.”	</p>
<p>	Delilah Trillian’a dilini çıkardı fakat laf yetiştirmek yerine soru sormaya başladı. “Acaba bu akşam mezarlığa gidecek enerjin var mı? Bir sürü olay oldu. Sanki Ölüler Bayramı gibi.” 	</p>
<p>	Cadılar Bayramı ve Ölüler Bayramı, Öteki Dünya’da biraz daha farklı kutlanırdı. Demek ki, Ölüler Bayramı arifesinde, ölülerimiz bizi ziyaret etmek istemişlerdi. Gürültülü ve kabaydılar; onların gerçekten orada olup olmadığından şüphelenmenize fırsat vermezlerdi. Fakat Cadılar Bayramı tartışmaya daha açıktı. Öteki Dünya’da buradaki gibi kostüm partileri verilmezdi. Orada sadece Noel Yortusu kutlanırdı. Noel Baba, diğer bir deyişle Kutsal Kral, getirdiği hediyelerle partilerin odak noktası olurdu.	</p>
<p>	Kafamı salladım. “Tatile daha bir ay var ve ölüler genelde ekinoks döneminde ortaya çıkmazlar. En azından bu şekilde değil. Peki, önce eve gidelim. Size Öteki Dünya’da olup bitenleri anlatmak istiyorum. Neler olduğuna inanamayacaksınız.”	</p>
<p>		</p>
<p>	Kapıdan girdiğimizde saat geç olmuştu. Olanları anlatmak için Menolly uyanana kadar beklemeye karar verdim, İris duş almak için odasına girdi ve ben de acilen duş alma ve giyinme ihtiyacıyla odama çıkmak için merdivenlere yöneldim. Trillian ve Morio’yla odada yalnız kaldığımda ne söyleyeceğimi bilemiyordum fakat onlar beni bu dertten kurtardılar.	</p>
<p>	“Hardal ve mayonezli, kalın ve büyük bir sandviç istiyorum,” dedi Trillian; mutfak kapısından bakarken gözleri parlıyordu.	</p>
<p>	“Ben de,” dedi Morio. Ben hızla odama giderken, onlar da sandviç hazırlamak için malzemeleri çıkarmaya başlamışlardı.	</p>
<p>	Telefonum çaldığında kurulanıyordum. Havluyu yatağa bırakıp, oturdum ve telefonu açtım. Annemin dünyasının nimetlerine bir kez daha bir kez daha şükrediyordum; Dünya’nın sağladığı imkanları reddetmek imkansızdı.	</p>
<p>	Arayan Henry Jeffries’di. Henry, ÖDHA, Dünya’da bir şubesini açtığından beri, Çivit Hilal’in devamlı müşterisiydi. Dükkanı tamamen satın alınca, birbirimizi daha iyi tanıma fırsatı bulduk. Altmış yaşlarında -safkan insan yılı- bir beyefendiydi. Altın çağ bilimkurgu ve fantezi düşkünüydü. Birkaç ay önce, onu yarı zamanlı çalışması için işe almıştım. Mükemmel bir çalışandı: Paraya ihtiyacı yoktu, çalışmayı seviyordu, kibardı ve eğlenceli biriydi.	</p>
<p>	“Merhaba, Henry, nasıl gidiyor?” Dükkanda neler olup bittiğine dair bana bir özet vermesini bekliyordum.	</p>
<p>	“Annem öldü, Camille.” Sesi üzgün gelmiyordu, fakat altında yatan melankoliyi fark etmiştim. Annesi huysuz bir ihtiyardı ve Henry’nin hayatını yöneterek, onu ebedi bir bekarlığa mahkûm etmişti.	</p>
<p>	“Üzgünüm. İşlemleri yerine getirmek için biraz izin almak istersin herhalde.”	</p>
<p>	ikinci sürpriz. “Hayır, teşekkür ederim. Annem hep sade bir tören isterdi ve açık konuşmak gerekirse çok fazla arkadaşı olmadığı için bağlantı kurabileceğim birileri yoktu. Onu bu sabah gömdüm. Avukatlar vasiyetname işlemlerini uygulayacaklar fakat o da oldukça basit görünüyor. Annem zengin bir kadındı, biliyorsun.”	</p>
<p>	“Hayır, bunu bilmiyordum.”	</p>
<p>	“Aslında, seninle bununla ilgili konuşmak istiyordum. Ben onun tek varisiyim. Yakında çok zengin bir adam olacağım, Camille. Hem de çok zengin. Zamanımı harcayacağım bir şey yok, zaten pek seyahat eden biri de değilimdir. Bu yüzden senin dükkanının yanındaki yeri satın almayı düşündüm. Fırının iflas ettiğini biliyor muydun?”	</p>
<p>	“Evet,” diye mırıldandım. Bunun nereye varacağını merak ediyordum. Çıplak bir halde oturuyordum. Üst kat çok soğuktu ve evin yalıtımını henüz yaptırmamıştık.	</p>
<p>	“Orayı bir kahve dükkanına dönüştürüp, ilgilenmesi için birini tutmayı düşünüyordum. Böylece kitapçı dükkanını işletebilmen için sana daha çok yardımcı olabileceğim. İki dükkanın arasında bir kapı açarak, onları birbirine bağlayabiliriz. Bu sana daha çok müşteri çekecektir. Yani, bir nevi senin dükkanını satın almadan ona ortak olmuş sayılacağım.” Çok hızlı konuşuyordu ve sözlerindeki heyecanı hissedebiliyordum.	</p>
<p>	Kitapçıyı bu kadar önemsemesi ve satışları artırmak istemesi beni çok etkilemişti. “Çok güzel bir fikir. Bunu birkaç gün içinde konuşuruz fakat açıkçası hoşuma gitti. Biraz izin almak istemediğine emin misin?”	</p>
<p>	“Hayır,” dedi yavaşça. “İş bana iyi geliyor. Annem uzun bir ömür yaşadı. Ayrıca onun karakterini biliyorsun. İkiyüzlü davranmayacağım. Baskıcı ve sivri dilli biriydi. Onu özleyeceğim. tabii ki. fakat onu sevmeme hiçbir zaman fırsat vermedi. Herkesi kendinden uzaklaştırdı.”	</p>
<p>	“Peki. O zaman bugün öğleden sonra çalışmak istiyorsan. bu harika olur, iris ve ben Öteki Dünya’dan yeni döndük. Babamla konuşmamız gereken şeyler vardı. O yüzden ikimiz de biraz yorgunuz.”	</p>
<p>	Kahkaha attı. “İşte bu gerçekten yaşamak istediğim bir macera. Belki bir gün beni de kendi dünyanıza götürürsünüz.”	</p>
<p>	Gülümsedim. Henry çok tatlı ve kibar biriydi. Hayatımıza erdem ve terbiye sokmuştu. “Henry. sana söz veririm, bir gün seni Y'Eirialiastar’a götüreceğim. Orayı çok seveceksin”	</p>
<p>	Telefonu kapatınca, Henry’nin hayallerine kavuşmayı hak eden biri olduğunu düşündüm. Her ne kadar iris’le evlenme hayalleri gerçekleşmese de. Karşılıksız bir aşka tutulmuştu fakat İris onu seviyor olsa da onun hislerine karşılık veremiyordu ve filizlenmeyecek olan bir aşkı zorlamanın anlamı yoktu.	</p>
<p>	Saçımı kurutup, üzerime temiz ve rahat bir şeyler geçirdim. Oğlanlar bana sandviç bıraktı mı, yoksa tabakta kalan kırıntıları mı yalamak zorundayım, diye merak ederek odadan çıktım.	</p>
<p>		</p>
<p>	Merdivenlerden indiğimde Chase’i gördüm. Kolunu Delilah’nın omzuna atmış, birlikte oturma odasında sarmaş dolaş oturuyorlardı. Odaya girince Trillian ve Morio bana baktı.	</p>
<p>	Önce Trillian’ın sonra da Morio’nun dudaklarına birer öpücük kondurmak için uzandım ve aralarında geçip oturdum.	</p>
<p>	“İkiniz de duş almalısınız. Ben bu kadar temizlenmişken size bu halinizle sarılamam.”	</p>
<p>	Trillian önce söylenmeye başladı sonra da bir kahkaha attı. “Tilki Oğlan’la köpük banyosu yapmayacağım fakat şimdi çıkıp bir duş alırım.”	</p>
<p>	Morio homurdandı. “Ben de Iris’in odasındaki duşu kullanırım o zaman. Umarım onun işi bitmiştir.”	</p>
<p>	“Lütfen kapıyı çalmadan girme,” dedim. İkisi de odadan çıkınca, onların kanepedeki yerlerini kaptım. “Chase, nasıl gidiyor?”	</p>
<p>	Derin bir iç çekti. “Sen söyle. Wedgewood Mezarlığı tam bir parti salonu gibi. En azından gulyabaniler, hayaletler veya diğer yaratıklar için. Dün gece ortalık birbirine girdi. Bölgeyi ablukaya aldım fakat eninde sonunda o yaratıklardan birkaçı yine oralarda gezintiye çıkacak. Keşke burada olup, bize yardım edebilseydiniz.”	</p>
<p>	“Tam Ay’dı,” dedim. “Av’a çıkmıştım, hem de tam bir çılgınlık noktasında. O haldeyken sana Delilah’tan bile daha az yardımım dokunurdu. Peki, gazeteler zombi sürüsünün haberini aldı mı?”	</p>
<p>	Chase başını salladı ve gülümseyerek onay verdi. “Evet, ah evet. Andy Gambit hemen olaya el attı.”	</p>
<p>	Gambit, cehalet ve bağnazlık üzerine kurulu bir gazete bozuntusu olan Seattle Tattler için yazıyordu. “Peki şimdi ne diyor?”	</p>
<p>	“Her şeyden Peri İnsan Olay Yeri İnceleme Ekibi’ni sorumlu tutuyor ve Dünya’da Doğanlar Kardeşliğini kışkırtmaya çalışıyor. Bekçi Köpekleri’nin ve Özgürlük Melekleri’nin kurduğu yeni kilise var ya? İşte onları farklı mezarlıklara çekip ölüler için dua ediyor. Eğer dikkatli olmazsa çok insan zarar görebilir.”	</p>
<p>	Delilah gözlerini kıstı. “Dualar pek bir işe yaramıyor. Ölüleri sakinleştirecek büyüleri içermiyorsa tabii. Ayrıca büyüleri uygulayabilmek için de güçlü bir büyücü veya cadı gerekir.”	</p>
<p>	“Biliyorum, sen de biliyorsun fakat Gambit buna inanmıyor.” Chase arkasındaki yastığa dayandı ve gözlerini ovalamaya başladı. “Çok yorgunum. Dün gece Delilah kovalamaca oynamak istedi; tabii benimle değil. Resmen çıldırdı ve odayı darmadağın etti. Komodinin üzerindekileri yere devirip, ayaklarıma atlamaya başlayınca, onu mecburen odadan atmak zorunda kaldım, yoksa uyuyamayacaktım.”	</p>
<p>	“Bana verdiğin oyuncak fareyi görünce dayanamıyorum,” dedi Delilah, kahkaha atarak.	</p>
<p>	“Tabii, suçu bana at,” dedi ve Delilah’ı alnından öptü. “Ciddiyim Camille, dün gece yanımda bana yardım edebilecek birinin olmasını o kadar isterdim ki. Menolly benimle gelemedi çünkü eve göz kulak olması gerekiyordu.”	</p>
<p>	“Gelecek ay, dolunay sırasında sana yardım edecek binlerini buluruz.” Kafamı salladım. “Yolculuk inanılmazdı. Menolly uyanınca daha detaylı anlatırım fakat dün gece Anne Ay... beni terfi ettirdi. Artık bir rahibeyim.” Yeni dövmemi onlara göstermek için bluzumu indirdim.	</p>
<p>	Delilah’ın nefesi kesildi. “Ah Tanrım! Tebrikler!” Sandalyesinden fırlayarak beni ayağa kaldırdı ve bana sıkıca sarıldı. “Bunun olmasını ne kadar istediğini biliyordum! Fakat nasıl? Neden?”	</p>
<p>	Odada etrafıma bakındım. “Korumalar yerinde mi?”	</p>
<p>	“Hepsi aktif durumda,” dedi.	</p>
<p>	“Tamam, kısaca şöyle. Bu gece daha detaylı anlatacağım, o yüzden soru sormak yok. Bunu anlatmak çok... zor.” Sözler ağzımdan tahmin ettiğimden de zor çıktı. Anlatmak çok ağır geliyordu. “Dün gece Siyah Tek Boynuzlu At’ı, kendi boynuzuyla kurban ettim. Benim boynuzumla,” dedim ve uyandığım andan beri ilk kez gözyaşlarına boğuldum.	</p>
<p>	Delilah irkilmişti. Chase bile dehşetle bakıyordu fakat ikisi de tek kelime etmediler.	</p>
<p>	Bunun için onlara minnettardım. Bir dakika sonra iris mutfaktan, Maggie’yi tek kalçasına dayamış halde geldi.	</p>
<p>	Gargoyle bana uzanınca onu kollanma aldım. İri gözleri hafifçe parlarken, yüzümden akan yaşları nazikçe yaladı.	</p>
<p>	“Üzülmek yok, Camiy... üzülmek yok...”	</p>
<p>	“Biri Camille’i özlemiş.” iris bana bakıyordu. “İyi misin?”	</p>
<p>	Evet, anlamında başımı salladım. “Evet, sadece biraz fazla duygusallaştım.”	</p>
<p>	“İyi, o zaman, Delilah,” dedi iris, parçalara ayrılmış bir tuvalet kağıdı rulosunu göstererek. “Gördüğüm kadarıyla dün gece yeni bir oyuncak keşfetmişsin.”	</p>
<p>	Delilah kızardı. “Ah... eh... evet. Onu nereden buldun?” 	</p>
<p>	“Misafir banyosunda. Umarım dün iyi vakit geçirmişsindir çünkü tezgahtaki her şeyi yere devirmişsin, tuvalet kağıdını paramparça etmişsin ve duş perdesine tırmanmışsın.”	</p>
<p>	“ Camiy! Camiy!” Maggie araya girdi.	</p>
<p>	O, ince tüyleriyle burnunu gıdıklarken ona komik sesler çıkardım. Bana sarıldı ve saçımı tutarak gözlerini kapattı. Eli hala omzumdaydı. Alnını öpüp sallanan sandalyeye oturdum ve hafifçe ileri geri sallanarak onu uyuttum. Gözyaşlarım dinmeye başlamıştı.	</p>
<p>	“Biraz yoğun bir sabah geçirdi,” dedi Delilah, yüzünde bir suçluluk ifadesi belirirken. “Ben banyoya girince onu mutfakta, yalnız bıraktım. Yeni oyun parkını devirerek dışarı çıkmayı başarmış ve mutfak teknesinin altındaki dolabı açmış. Çöpü boşaltmış. Onu bulduğumda çöpteki bayat pizzayı yiyordu. Gerçi yediğinden fazlası üzerine bulaşmıştı ya, neyse.”	</p>
<p>	“Ah Tanrım, bunu görmek isterdim,” dedim kahkaha atarak ve Maggie’yi tekrar öptüm. Hem çocuk hem de bir kediydi. Sadece fazladan kanatları ve çok büyük kulakları vardı.	</p>
<p>	“Pizzayı yemesi sorun olmaz, değil mi?”	</p>
<p>	“Elimde fotoğrafları var,” dedi Chase sırıtarak. “Delilah yine kaçak uykularından birindeyken, kahve yapmaya geldiğimde onu buldum. Bu arada ben evdeydim, çünkü Menolly’ye yardım ediyordum ve hayır, ona pizza yedirmemelisiniz. Fotoğrafını çektikten hemen sonra ayağıma kustu. Tabii, kusarkenki halini belgelemedim.”	</p>
<p>	“Şimdi iyi görünüyor. Bu arada senin yardıma ihtiyacın varken Rozurial ve Vanzir neredeydi?” İkili son zamanlarda sık sık kayboluyordu ve bunun nedenini merak ediyordum.	</p>
<p>	“Şu Kemik Öğütücü denen kadınla ilgili daha fazla bilgi elde edebilmek için dışarıda soruşturma yapıyorlardı.”	</p>
<p>	“O bir şeytan,” dedim hemen.	</p>
<p>	“Şeytan. Dün gece saat on civarı çıktıklarından beri onlardan haber almadım.” Chase saatine baktı. “Sizce endişelenmeli miyiz?”	</p>
<p>	“Belki de.” Pencereye doğru yürüyüp, ellerimi cama yasladım ve fırtınalı öğleden sonraya baktım. Sonbahar çok güçlü gelmişti. Yağmur yağıyordu ve bu havada, gecenin bu karanlığında mezarlıkta yürümek beni korkutuyordu. Ay bulutların arasından yolumuzu aydınlatabilirdi fakat bunun pek kolay olmayacağını biliyordum.	</p>
<p>	Delilah yanıma gelerek elini elimin üzerine koydu. “Zor bir gece geçirdin, değil mi?” diye yavaşça sordu.	</p>
<p>	“O dediğin, bu yılın en küçümseyici ifadesi olurdu. Hikayenin tümünü dinleyene kadar bekle. Çok zorlu bir görevdeyiz ve Ayın Çocuğu Venüs de bu işin içinde. Korkarım vermemiz gerek bazı zor kararlar olacak. Ayrıca, babam da bu işin tam ortasında.”	</p>
<p>	Kolunu omzuma sardı. “Bunu atlatacağız. Her zaman başarırız. Her şey ters gidiyor olabilir, fakat şu ana kadar şans bizden yanaydı.”	</p>
<p>	“Doğru,” diye düşündüm. Fakat şansımız daha ne kadar böyle devam edebilirdi? Birimiz kılıcın keskin tarafına veya kötü bir büyüye düşmeden daha ne kadar dayanabilirdik? Gölge Kanat yolumuza şeytanları atıyor olabilirdi. Hatta bizim durduramayacağımız, karşısında yenik düşeceğimiz kötülükleri bulabilmek için onları teker teker deniyor da olabilirdi. Fakat bunun sonunda nereye varacaktık? Yine ümitsizliğe düşmüş, kocaman bir dünyada kaybolduğumu hissetmiştim. Başımı Delilah’ın omzuna dayadım ve bir kereliğine de olsa onun kadar iyimser olabilmeyi diledim.	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>