<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 6</h2>

    <p class="ilk-prgrf"><span class="ilk-hrf">H</span>ızla kapıdan içeri daldığımda, iris beni tuttu ve mutfağa götürüp bir sandalyeye oturttu. “Bu halde onların yanına gidemezsin. Seni tanıyorum,” dedi. “Sinirlendiğin zaman neler söyleyebileceğini biliyorum ve inan bana şu anda bir hata yapmak istemezsin. Salonumuzda oturanların üçü de birer ejderha ve hiçbiri mutlu görünmüyor. Bu korkman için yeterli bir sebep, fakat görüyorum ki aşırı derecede sinirlisin.”	</p>
<p>	Son derecede doğru bir tespitti. Yol boyunca tek düşünebildiğim, Dumanlı’nın bir nişanlısı olduğunu bana neden söylemediği ve bu durumun, yapmış olduğumuz Soul Symbiont ritüelini nasıl etkileyeceğiydi. Daha önce hiç kıskanç biri olmamış, eşlerimin başka sevgilileri olmasından endişe duymamıştım. Tek istediğim, onların gözdesi olmaktı. Fakat oturma odamda oturan kadının, kocama kancayı takmak için gelmesi, içimdeki gizli kıskançlık eğilimini tetiklemişti. Öfkem sürerken, hislerimden utanarak sakinleşmeye çalıştım.	</p>
<p>	Bir dakika sonra Dumanlı, mutfağa girdi. Ona, tek kelime etmeden baktım, İris ve Delilah’a döndüğünde, ikisi de Maggie’yi alıp İris’in odasına çekildiler. Ne söyleyeceğimi bilmiyordum, bu sayede ilk kez de olsa, o an yapmam gereken en doğru şeyi yaptım. Sustum ve sessiz bir şekilde ona uzun uzun baktım. Morio elimi tutarak yanıma diz çöktü. Bu işe karışmayacak kadar akıllı biriydi, buna rağmen hemen aradan çekilip, beni bu pisliğin içinde yalnız bırakmadığı için rahatlamıştım.	</p>
<p>	Dumanlı, derin bir iç çekip, yanıma bir sandalye çekti. “Camille... İyi misin?”	</p>
<p>	Omuzlarımı silktim, hala konuşabilecek gücü kendimde bulamıyordum.	</p>
<p>	“Böyle öğrendiğin için çok üzgünüm. Sana bir şekilde söylemeye çalıştım, fakat bu kadar olup biten şey varken, hiç doğru zaman bulamadım.” Sesi yumuşak ve şefkatliydi. Saçının bir tutamı hafifçe yüzümü okşuyordu. Bir an saçını tutup çekmeyi düşündüm, fakat sonra vazgeçtim.	</p>
<p>	“Yani... Nişanlı mısın? Ne kadar süredir görüşüyorsunuz?” Gururu bir kenara bırakmıştım. En iyisi gerçeği öğrenip, nerede durmam gerektiğini bilmekti.	</p>
<p>	Kafasını salladı. “Durum öyle değil. Bu hiç onay vermediğim, ayarlanmış bir evlilik. Benim cinslerim arasında, eşleşmeyi aileler yapar. Daha çok politik ve fınansal bir mesele. Ben doğduğumdan beri nişanlıyım... Fakat bunun çok uzun bir süre problem yaratmayacağını düşünmüştüm. Onunla hiçbir zaman, insanların yaptığı gibi duygusal bir beraberlik kurmadım. Onunla el sıkışmaktan öteye geçmedim bile.” Gözleri, tıpkı dolandırıcı bir ejderhanınkiler gibi parladı, fakat yine de içimde doğruları söylediğine dair bir his vardı.	</p>
<p>	“Peki, şimdi ne olacak? Baban neden geldi? Ve o neden burada?” Bu evliliğin ayarlanmış olması ve onun evlenme teklifinde bulunmamış olması, hatta bu konuda söz söylemeye bile hakkı olmaması beni bir nebze rahatlatmıştı. Soru şuydu ki; bununla ilgili ne yapacaktık?	</p>
<p>	Hatta yapabileceğimiz bir şey var mıydı?	</p>
<p>	“Babam evli olduğumu ve ejderha olmayan biriyle Soul Symbiont ritüeli yaptığımı öğrenmiş. Seni uyarmalıyım ki, bu onu pek memnun etmemiş. Biz babamla zaten hiçbir zaman iyi geçinemedik. Ben bu ailedeki dokuzuncu oğlun, dokuzuncu oğluyum ve bu geleneği devam ettirerek dokuz oğlan sahibi olmam bekleniyor. Sana nedenini söyleyemem, en azından şimdilik. Fakat benim Kuzey Topraklarından Dünya’ya gelişim, tamamen babamla alakalı.” Kaşlarını çatarak yere baktı.	</p>
<p>	Morio ayağa kalkıp elini omzuma koydu. “Yani baban seni almak ve görevini yerine getirmen için o kadınla evlendirmek için mi geldi?”	</p>
<p>	“Durum özünde bu.” Dumanlı, sandalyesinden kalkıp, hızla tezgaha doğru yürüdü.	</p>
<p>	Yüzündeki ifadeyi görünce, onun müstakbel karısının, ona yamalanan kadının yerinde olmak istemediğimi anladım. “Kendi cinsime dönmeye hazır değilim. Affetmem için yeteri kadar zaman geçmedi.” Durdu ve duvara boş boş baktı.	</p>
<p>	Neyi affetmek için? Anlatmadığı şeyler vardı; onu evinden uzaklaşmaya iten şeyler.  Görebiliyordum, aramızdaki bağlantı sayesinde Morio da, ben de her şeyi hissedebiliyorduk.	</p>
<p>	Dumanlı’nın benzi attı ve yüzü bir anda bembeyaz kesildi. “Bununla ilgili konuşamam. Şimdi değil. Burada değil. Sadece bilin ki, bazı seçimler yapmam lazım ve onları şimdi yapmalıyım, düşündüğümden de kısa bir süre içinde. Ya eve dönüp onunla evleneceğim ya da sahip olduğum tüm haklardan vazgeçeceğim. Başka bir seçenek göremiyorum.”	</p>
<p>	Tüm bedenimi bir korku dalgası kapladı ve masaya tutundum. “Eğer gidersen...”	</p>
<p>	Bana baktı ve gözleri doğruca benimkilerle buluştu. “O zaman bu bağ çok gerilmiş olacak ve hepimizi mahvedecek. Üçümüzü de.”	</p>
<p>	“Fakat eğer kalırsan...”	</p>
<p>	“Tüm aile mirasıma sırtımı dönmüş olurum ve ejderhalar ülkesinden atılabilirim” Kafasını salladı. “Benimle gelebilsen, benimle orada yaşayabilsen. Benim o kadına karşı tek görevim çocuklarına adımı verip babalık etmektir. Yasal olarak karım olduğunu iddia edebilir, fakat senin varlığına karşı çıkamaz. Ejderha toplumunda sevgililer ve ikinci eşler kabul edilir.”	</p>
<p>	İkinci sırada olmak pek hoşuma gitmemişti fakat bu çok da önemli değildi, ne de olsa onunla gitmem söz konusu değildi. “Seninle gelemem. Bunu biliyorsun. Benim görevim burada, benim zorunluluklarım ailem ve uğruna kavga verdiğimiz savaş içindir.” Hemen ardından kendime engel olamayıp ekledim. “Beni sevdiğini söylemiştin.”	</p>
<p>	Dumanlı iki adımda tekrar yanıma geldi. Beni sandalyemden kaldırıp omuzlarımdan tuttu ve gözlerimin içine uzun uzun baktı. “Seni tabii ki seviyorum. Seni tahmin edemeyeceğin kadar çok seviyorum. Cadı Kadınım, benim karım sensin.”	</p>
<p>	“Fakat ben senin kadar uzun yaşamayacağım. Sırf benimle, belki de sadece bin yıl geçirebilmen için, kendi cinslerinle yaşayacağın binlerce yıldan vazgeçmeni senden nasıl isteyebilirim?” Yaşadığım hayal kırıklığıyla gözyaşlarına boğuldum. “Onunla evlenip benim yanıma gelsen ve onun yanına dönmek için... Benim...”	</p>
<p>	“Şşşttt... Sus, aşkım.” Dumanlı beni kollarına alarak hafifçe öptü. “Bu, senin düşünmen gereken bir konu değil. Lütfen endişelenme. Ben her şeyle ilgileneceğim. Seni terk etmiyorum. Her şeyi yoluna koymak için bir çözüm bulacağım.”	</p>
<p>	Onun önünde üzüntüme yenik düştüğüm için sinirliydim ve akan yaşlar yüzünden gözlerimi güçlükle kırpmaya çalıştım. “Eğer orada kalman gerekirse, aramızdaki bağ zayıfladığında, belki ayda bir, birkaç günlüğüne buraya dönebilirsin... En azından bizim burada deliye dönmemize engel olursun.” İsterik görünmek istemiyordum. Nişanlısı muhtemelen hiç isterik davranmamıştı. Hatta belki de, bir ejderha olarak, oturma odasından gizlice bizi dinleyip gülüyordu.	</p>
<p>	Dumanlı yine başını salladı. “Camille. Ağlama. Aramızdaki bağa hiçbir şeyin zarar vermesine müsaade etmeyeceğim. Sen benim karımsın ve bu böyle kalacak.”	</p>
<p>	“O benim de karım” diye çıkıştı Morio, gözleri parlayarak.	</p>
<p>	Dumanlı ona tedbirli bir ifadeyle baktı ve gürledi, “Evet, tabii, ona engel olamayız. Fakat sanırım ben Camille’i babamla tanıştırırken, senin burada beklemen daha iyi olur. İş ne kadar az karışırsa, o kadar iyi olur. Ben fanilere karşı hoşgörülü olabilirim, fakat babam bu konuya pek... Sıcak bakmıyor. O kadın ise... Onun görüşü hakkında pek bir fikrim yok, zaten ilgilenmiyorum da.”	</p>
<p>	Morio omuzlarını silkti. “Ben bir şeytanım. Eğer form değiştirirsem, ikisinin de bana zarar verebileceğini düşünmüyorum, fakat haklısın. İşler şu anki haliyle bile yeterince karışmış durumda. Ben burada bekleyeceğim. Fakat seni uyarıyorum, eğer ikisinden biri Camille’i incitecek olursa...” 	</p>
<p>	“Yeter,” dedi Dumanlı, öfkeyle bakarak. “Eğer ikisinden biri onu incitme girişiminde bile bulunursa, onları durdururum.Ne pahasına olursa olsun.” Kolunu omzuma doladı. Yüzünü yıka, şimdi,.sanırım sonra kayınpederinle tanışsan iyi olacak.	</p>
<p>	Dumanlı’nın babasıyla nişanlısına görünmeden üst kata çıkamayacağım için çamaşır odasına girerek, nemli bir etek ve büstiyer buldum. Aceleyle Iris’in odasına geçip, onun duşunu kullandım ve makyajımı biraz tazeleyerek gözlerimin şiş görünmediğinden emin oldum. Delilah ve iris beni süzerek bekliyorlardı fakat ben sadece omuz silkip, temiz kıyafetleri üzerime geçirdim.	</p>
<p>	“Size sonra her şeyi anlatırım. Neler olacağını bilmiyorum. Fakat şunu söyleyebilirim ki, bir daha aramızdan biri evlenecek olursa, öncesinde bir yerlerde gizli saklı bir nişanlı veya kız arkadaş var mı diye araştırsak iyi olur.”	</p>
<p>	Delilah renk değiştirerek, çürük bir şeftali gibi kızardı. “Evet, bunu ben de kötü bir şekilde öğrenmiştim. Fakat en azından Chase’le evli değildim.”	</p>
<p>	“Yüzümü buruşturdum. Dumanlı, bu... ejderhaya... daha önce hiç dokunmadığını söylüyor. Ayarlanmış bir evlilikmiş. Ona inanmalı mıyım bilmiyorum, fakat Soul Symbiont ritüeli varken bana yalan söylemesi çok zor. Aynı durum benim için de geçerli. Hatta Morio için de. Her neyse, kayınpederimle tanışmak için hazır görünüyor muyum?”	</p>
<p>	İris bana kocaman gülümsedi. “Neşelen. Sana kim karşı koyabilir?” Parmak ucunda yükselerek, yanağıma bir öpücük kondurdu. “Çok güzel görünüyorsun. Şimdi git ve göster onlara. Yalnız ağzından çıkan laflara dikkat et ve ne yaparsan yap, tek boynuzlu atın boynuzuna sahip olduğunu belli etme.”	</p>
<p>	Kahretsin. Haklıydı. Dumanlı onu benden almaya çalışmayacak kadar iyi biriydi fakat aynı şey diğer ejderhalar için söz konusu olmayabilirdi. Eteğimi kaldırıp boynuzu bacağıma bağlayan jartiyeri açtım. “Bunu sakla. Lütfen. İşi şansa bırakmak istemiyorum.”	</p>
<p>	Delilah boynuzu aldı ve başıyla onayladı. “Sanırım artık oraya gitsen iyi olur.”	</p>
<p>	Kendimi toplayıp mutfağa geri döndüm. Dumanlı, temiz kıyafetlerime ve yüzüme bir göz gezdirip onaylarcasına başını salladı.	</p>
<p>	“Çok güzelsin,” diye fısıldadı, koluna girdiğimde. Morio, yanından geçip, ona bitkin bir şekilde gülümserken kalçamı okşadı. Kocamın akrabalarıyla tanışacağım günü bu şekilde hayal etmemiştim, fakat yine de hayatımızda hiçbir şey kolay görünmüyordu. Derin bir nefes alıp, Dumanlı’nın beni oturma odasına, ejderhaların ortasına götürmesine izin verdim.	</p>
<p>		</p>
<p>	Ne beklemem gerektiği hakkında hiçbir fikrim yoktu ve ilk izlenimimi görüntülerden çok hisler oluşturdu. Oturma odasına girerken, ejderhaların güçleri bana tıpkı bir balyoz gibi çarptı ve neredeyse yerle bir olduğumu hissettim. Sanki, biri beyaz biri altın, iki ateş sütununa bakıyordum. Az daha beni kör ediyorlardı. Gözlerimi kapatıp açtığımda, birinin yerinde uzun, çok çok uzun bir adam ve diğerinin yerinde ise, muhteşem güzellikte bir kadın duruyordu.	</p>
<p>	Adam Dumanlı’ya çok benziyordu fakat onun saçları oğlununki gibi gümüşi değil, bembeyazdı. Yüzü sivri ve çok daha sertti. Yaşlı görünmüyordu, fakat yaşını anlayamayacağım kadar ezeli duruyordu. Bu ejderhanın ne kadar süredir var olduğuna dair hiçbir fikrim yoktu, fakat Dumanlı ondan çok daha diri duruyordu.	</p>
<p>	En az iki metre on santim uzunluğunda ve geniş omuzluydu. Yüzünde bembeyaz kirli sakallar vardı, cildi Dumanlı’nınkinden çok daha beyaz ve yarı saydamdı. İpeğe benzer bir kumaştan yapılmış, dökümlü bir kaftan giyiyordu. Cebindeki sorguç, gümüş nakışlarla süslenmişti. Buz mavisi ve beyaz ışıltılarla parlayan gözlerine güçlükle bakabiliyordum.	</p>
<p>	Nefesimi tutarak kadına doğru döndüm. Dumanlı ile aynı yaşta görünüyordu fakat yanık tenli ve neredeyse yüz doksan santim uzunluğundaydı. Altın rengi saçları beline kadar uzanıyordu ve taş gibi sımsıkı bir vücudu vardı. Sağlam, kaslı ve dik göğüsleri, incecik beli ve beni paramparça edebilecek bacakları vardı. Evet, çok iyiydi. Gözleri de diğer yerleri gibi altın renginde parlıyordu. Dolgun ve gösterişli dudaklarıyla içten bir kahkaha attı. Vücudunun yarısını açıkta bırakan kırmızı bir kaftan giymiş, beline de altın kaplama gibi görünen bir kemer takmıştı.	</p>
<p>	Dumanlı, titrediğimi hissedince beni sessizce tuttu. Derin bir nefes alarak, ondan gelecek olan işareti bekledim.	</p>
<p>	“Baba, size eşim, Camille te Maria’yı tanıştırmak istiyorum.” Soyadımı, Öteki Dünya’da bilinen haliyle kullanmıştı. “Camille, bu benim babam. Bayım, ona, size hitap etmesi için hangi isminizi vermeliyim?”	</p>
<p>	Tabii ki. Dumanlı’nın gerçek adını hala bilmiyordum, babasının da gerçek adını öğrenemeyecektim. Dumanlı’nın babası bana kanımı donduran bir bakış attı. Hayır, hiç de mutlu değildi. Kötü Kalpli Büyük Ejderha. Aniden Kötü Kalpli Büyük Ejderhanın beni yiyebileceğinden korktum. İyi yönde değil tabii. Zaten beni mecaz anlamda yediğini hayal bile etmek istemiyordum.	</p>
<p>	“Adımı hiçbir insana bahşetmem. Hiçkimse, gerçek adımı verebileceğim kadar bile değerli değil.” Adamın sesi soğuktu ve içimden, kalbinin bana karşı buz kestiğini hissedebiliyordum. Beni kollarıyla saran Dumanlı’ya daha da sokuldum. “Bu kadını huzurumuza getirerek, gerçek nişanlının onurunu kırıyorsun.”	</p>
<p>	Titreyerek bir nefes aldım ve ağzımı kapalı tutmaya çalıştım. Kadın ejderha yüksek sesle bir kahkaha attı. Sesi sert ve mutsuz geliyordu. Bir adım öne çıkarak, bana doğru yaklaştı.	</p>
<p>	“Kendini Iampaatar’ın karısı olarak görme cesaretini nereden buluyorsun? Ne kadar gülünç ve kendine güvenen bir davranış. Sen benim nişanlımın çocuklarını bile taşıyamazsın.”	</p>
<p>	Benimle konuşmak çok iğrenç bir şeymişçesine sözleri tükürür gibi söylüyordu. “lampaatar?” Onu öldürmeye hazır görünen Dumanlı'ya dönüp baktım. “Adın bu mu?” diye fısıldadım. “Hayır” dedi sakin bir şekilde. “Bu benim Kuzey Topraklarındaki adım. Evimi terk ederken, adımı da geride bıraktım. Benim adım Dumanlı.” Kadına baktı. “Gereğinden fazla şey bekliyorsun, Ateşli Dudaklar.”	</p>
<p>	Ateşli Dudaklar? Ah, harika, mükemmel erkek hırsızı için ideal bir isim. Fakat Dumanlı’nın ses tonu, hiç de ona iltifat eder gibi gelmiyordu. “Ateşli Dudaklar mı? Güzel, en azından bu kaltağın önünde bana Kuzey Toprakları’nda kullanılan adımla hitap edecek kadar saygı duyuyorsun.” Homurdandı, “Ayrıca, neyi gereğinden fazla bekliyorum? Bana öyle geliyor ki, kendine oldukça sıradan, pasaklı bir kaltak seçmişsin, müstakbel kocam.”	</p>
<p>	“Biri burnunu yerinden koparmadan, onu her işe sokmayı kes.” Dumanlı artık ateş püskürüyordu.	</p>
<p>	Ionyc Denizi’nden üzerimize esen ve kemiklerimizi donduran soğuk rüzgardan, onun ne kadar sinirlendiğini anlayabiliyordum.	</p>
<p>	Aradan çekilmeye çalıştım. En son ihtiyacım olan şey, düello yapan ejderhaların arasında kalmaktı fakat Dumanlı beni daha da kendine doğru çekerek, bana herhangi bir seçenek bırakmadı.	</p>
<p>	“Camille benim karım. Onunla Soul Symbiont ritüelini gerçekleştirdik, yani bu kadın benim ruh eşim. Safkan insan değil, o bir yarı peri. Fakat onun fani veya ölümsüz olması fark etmiyor. Gerçek olan şu ki, ben Camille’i seviyorum ve onu eşim olarak seçtim. İkinizin de bilmesi gereken tek şey bu.”	</p>
<p>	Dumanlı’nın babası gürleyerek, uzun adımlarla yaklaştı. Beni bileğimden tutup, kenara fırlatırken dokunuşu sert ve öfkeliydi. Aralarından çekilmeye çalışırken tabureye takıldım ve tam o anda adam elini kaldırıp Dumanlı’nın yanağına bir tokat indirdi. Ardında kırmızı bir iz bırakan bu tokat, boynumu kolayca kırabilirdi.	</p>
<p>	“Bu, bana karşı geldiğin için.” Elinin tersiyle Dumanlı’ya tekrar vurdu. Dumanlı dimdik durup, saldırmak için elini bile kaldırmazken, ona bakakaldım. “Bu da nişanlını küçük düşürdüğün için. O senin sahip olabileceklerinin en iyisi”	</p>
<p>	Burnundan çıkan kan damlaları, Dumanlımın solgun yüzünden aktı, fakat sevgilim buna aldırış etmedi. Omuzları dik bir şekilde durdu ve yavaşça başını salladı. “Senin için en iyisi olabilir, fakat benim için değil. Sen bir beyaz kanatsın, fakat ben gümüş bir anneden dünyaya geldim ve onun statüsünü taşıyorum. Altın kanatlar yüksek zümreye dahil olsalar da, benim konumumda değiller.”	</p>
<p>	Ateş Dudak’ın gözleri parladı, fakat hiçbir şey söylemeden başını yana eğdi.	</p>
<p>	“Bana bir insanın önünde karşı gelmeye nasıl cüret edersin? Sen nasıl bir evlatsın? Ailene karşı sorumlu olduğun görevleri unuttun mu yoksa?” Dumanlı’nın babası ona bir daha vurdu fakat bu seferki, elindeki gümüş yüzüğün darbesiyle yüzünde bir yara bıraktı. Yüzük, bir alyansa benziyordu.	</p>
<p>	Dumanlı yine elini bile kaldırmadan ve tepkisiz kaldı. Fakat gözleri bir girdap gibi derindi. “Artık üzerimdeki egemenliğini tanımıyorum. Eğer ailem beni dinleseydi, ancak o zaman aileme hizmet ederdim. Fakat burada olup bitenlere dair hiçbir fikrin yok. Senin tek derdin kendi elde edeceğin kazanç, o yüzden bu... Bu...” Eliyle Ateş Dudakı gösterdi. ... “Bu politik ittifakı destekliyorsun.”	</p>
<p>	Altın ejderhaya döndü ve, “Siz kullanılıyorsunuz, hanımefendi. Sizi küçük düşürmeyeceğim, fakat şunu bilin ki, ben sizin aradığınız eş değilim. Benimle yapacağınız birleşme, ailelerimizin zenginliğini ve babamın şerefini arttırabilir, hatta doğurduğunuz çocukların da onurunu yükseltebilir. Fakat gerçek şu ki, ben sizi sevmiyorum. Ben de, tıpkı büyükbabam gibi, görev gereği evlenmeyi reddediyorum. Üstelik tüm bu konuların ötesinde, esas endişelenmemiz gereken başka bir mesele var. Savaş geliyor ve neyle karşı karşıya olduğumuza dair hiçbir fikriniz yok.”	</p>
<p>	Ben babasının, Dumanlı’nın boğazına sarılmasını beklerken, o sadece durdu ve başını eğdi. “Savaş mı? Nasıl bir savaş?”	</p>
<p>	Dumanlı biraz rahatladı, fakat bunu sadece ben fark edebildim. “Eğer Büyükbabamın savaşının kötü olduğunu düşünüyorsan, burada yüzleşeceğimiz şey, ondan on kat daha ağır olacak. Şeytanlar kapılardan zorla geçmeye çalışıyorlar. Şayet geçebilirlerse, tüm dünyalar risk altında olacak. Eğer Dünya’yı ve Öteki Dünya’yı istila ederlerse, eninde sonunda Kuzey Toprakları’na da ulaşacaklar.”	</p>
<p>	Büyük ejderha gözlerini kıstı ve bana baktı. “Onun bu olayla ne ilgisi var?”	</p>
<p>	“Senin anlayabileceğinden çok ilgisi var,” dedi Dumanlı ve bana doğru başını salladı. “Camille ve onun kız kardeşleri bizim tek umudumuz. Böyle bir durumda düşünmem gereken en son şey; istemediğim bir evlilik, bu kadar kısa sürede çocuk sahibi olmak ve sırf senin sosyal statün yükselsin diye sana itaat etmek. Eğer annem de burada olsaydı, o da beni haklı bulurdu.”	</p>
<p>	Dumanlı’nın babası kaşlarını çattı fakat hiçbir şey söylemedi. Sonra yavaşça bana doğru yürüdü ve beni tepeden tırnağa süzdü. Kendimi toparladım ve oğluna attığı fiskenin bana da gelmesi halinde kendimi kaçmaya hazırladım.	</p>
<p>	“Camille, değil mi? Demek oğlumu büyüledin. Onun hislerini bu kadar kuvvetli etkileyebildiğine göre inanılmaz yeteneklerin olmalı”. Yüzünde çapkın bir bakış belirirken üzerime doğru eğildi. “Belki etkilediğin onun kalbi değil başka yerleridir. Belki de peri kanın, seni tadılmaya değer kılıyordur. Kendi cinsin için oldukça çekicisin.”	</p>
<p>	Bakışları bir anda göğüslerime odaklandı. Eliyle uzanıp çenemi okşayınca titremeye başladım. Dokunuşundan ne kadar açgözlü ve doyumsuz biri olduğunu belli ediyordu.	</p>
<p>	Kesinlikle Dumanlı gibi şefkatli ve yumuşak dokunmuyordu. Bu ezici bir dokunuştu ve karşısındakinin rızasının olup olmaması onun için önemli değildi. Evet, onda eski tecavüz ve talan mantığı vardı, fakat o bunu alacak güce de sahipti. Bana doğru eğilip dudaklarıma bir öpücük yapıştırdığında kendimi toparladım ve doğrudan gözlerinin içine baktım. Dili dudaklarımda gezindikçe, ben ağzımı açmayı reddediyordum. En sonunda geri çekilip gürledi.	</p>
<p>	“Aileye hoş geldin... Biz oğlumuzun heveslerini kabul ettiğimiz sürece,” diye kulağıma fısıldadı. “Fakat şunu unutma, Iampaatar’ın babası olarak onun sahip olduğu her şeye erişebilme hakkına sahibim ve hangi amaçla olursa olsun istediğimi bana vermek, onun yeminli olduğu görevidir.”	</p>
<p>	İşte o anda kendimi kaybettim. Bana dokunmaya istekli parmaklarıyla beni kavradı ve kanepeye oturttu. Oradan uzaklaşarak duş alıp ellerinin dokunduğu her yerimi temizlemekten başka hiçbir şey istemiyordum.	</p>
<p>	Daha önce hiç görmediğim kadar hiddetle kendisine bakan Dumanlı’ya döndü, “Konuşmamız gereken çok şey var. Bu evlilikten kurtulman için gereken bedeli ödemene izin verip vermeyeceğim henüz kesin değil. Fakat savaş hakkında konseyle görüşmeliyiz. Bildiğin her şeyi bize anlatacaksın oğlum. Ancak o zaman evliliğini konuşabiliriz.”	</p>
<p>	Ateş Dudak kızgın görünüyordu. Kollarını göğsünde birleştirmiş, tırnağıyla hafifçe koluna vuruyordu. “Eğer bu evlilikten caymak için seni ikna etmesine izin verirsen, aptallık etmiş olursun, Hyto. Bu evlilik, konseydeki pozisyonunu güçlendirecek.” Görünüşe göre büyük ejderhanın adını benim önümde açıklamaktan hiç çekinmiyordu.	</p>
<p>	Hyto omuzlarını silkti. “Son karar tabii ki karıma ait, ne de olsa o daha yüksek bir mevkiye sahip. Bu arada biz Kuzey Toprakları’na dönüp oğlumun bahsettiği şu savaş durumunu araştıralım. Iampaatar, gel.” Sözleri çok kesindi ve Dumanlı’nın bu yolculuktan kaçamayacağını ben bile biliyordum.	</p>
<p>	Başını hafifçe eğerek babasına onay verdi ve bana doğru yürüyüp beni kollarına aldı. Bakışlarını benden ayırmadan beni odadan çıkarıp girişe götürdü. Kapıyı kapatıp beni köşeye çekti ve bana sarıldı. “Babam için çok özür dilerim. Eğer sana gerçekten zarar vermeye çalışsaydı, onunla dövüşürdüm. Lütfen, sakın başka bir şey düşünme. Fakat bu o kadar hassas bir denge ki...”	</p>
<p>	Dudaklarına uzandığımda, beni yumuşak öpücüklerle uzun ıızıın öptü. Dili benimkiyle oynuyor, elleri bedenini sıkıca kavrayıp bana onun olduğumu hissettiriyordu. Sonunda rahatlamıştım. Dumanlı ve babası arasındaki fark, tıpkı Büyük Kanyon kadar belirgindi.	</p>
<p>	Görünüşe göre armut, pek de dibine düşmemişti.	</p>
<p>	Öpücüğün verdiği sıcaklıkla erirken, bir yandan eğer giderse geri gelmeyeceğinden korkuyordum. “Bana dön,” diye fısıldadım. “Seni alıkoymalarına izin verme. Bana, bize dön. Sana ihtiyacımız var. Benim sana ihtiyacım var.”	</p>
<p>	Dumanlı, bana doğru eğilip alnını benimkine yasladı. “Camille, sana şeref sözü veriyorum ki bizi ayırmalarına izin vermeyeceğim. Sana ve kız kardeşlerinin yanına geri döneceğim. Senin ailen artık benim de ailemdir ve eğer tek bir aile seçmem gerekirse, seninkini kabul etmeye hazırım. Sen bana aitsin, ben de sana. Hiçbir şey, ne şeytanlar, ne ejderhalar ne de ben doğmadan verilen sözler bunu değiştiremez.”	</p>
<p>	Yanaklarımdan yaşlar süzülerek ona sarıldım ve kollarımı boynuna doladım. “Trillian’ı kaybettim,” diye fısıldadım. “Döneceğini biliyorum, fakat ya bir şeyler ters giderse? Seni de kaybedemem. Hiçbirinizi kaybedemem. Sen, Morio ve Trillian benim aşklarım, benim hayatımsınız. Beni siz tamamlıyorsunuz. Siz olmazsanız çıldırırım.”	</p>
<p>	Parmağını dudaklarıma bastırdı. “Şşşşttt... Her şey yoluna girecek. Sana söz veriyorum. Ben babam gibi değilim. Annem doğuştan kibirli ve sert bir yapıya sahip olmasına rağmen onurlu biridir. Babamda ise beyaz ejderhaların açgözlülüğü var. Daha düşük bir sınıftan gelip, annemle evlendikten sonra bu statüye sahip oldu ve gözü hep yükseklerde. Fakat ben büyükbabama daha çok benziyorum. Tanışsanız, birbirinizi çok severdiniz.”	</p>
<p>	“Onunla tanışma fırsatım olabileceğini sanmıyorum,” dedim oldukça üzgün bir şekilde.	</p>
<p>	“Asla asla deme, aşkım.” Beni tekrar öptü. “Ateş Dudak’la evlenmeyeceğim; ülkemden atılmak pahasına, umurumda değil.” Durdu ve yavaşça devam etti, “Ruh eşi olduğumuzu söylerken ciddiyim. Ritüel bizi sonsuza dek birbirimize bağladı. Camille, gitmeden önce sana bir şey söylemeliyim. Sanırım, çocuk sahibi olabilmemizin bir yolunu buldum.”	</p>
<p>	Ona bakakaldım; sözleri beni şok etmişti. “Ne? Bu mümkün değil!”	</p>
<p>	“Evet, mümkün. Bize yardımcı olabilecek sihirli bir ritüel biliyorum. Çocuğumuz safkan ejderha olamaz, fakat ejderhaya dönüşebilir.”	</p>
<p>	“Ne diyeceğimi bilemiyorum. Ona korkarak baktım.” Benden bir çocuk istiyordu. Onun çocuğunu. Ejderha bir çocuk. Bir anda aklımdan sezaryen odaları ve it s Alive gibi filmler geçti.	</p>
<p>	“Sadece bir düşün,” diye fısıldadı. “Eğer bir çocuğumuz olursa, bu benim ailemdeki yerini sağlamlaştırır ve mirasıma aktaracağım görevlerimden birini gerçekleştirmemi sağlar. Lütfen düşünmeden hayır deme.” Yutkunurken, hiç olmadığı kadar endişeli görünüyordu.	</p>
<p>	Bu olasılığın varlığını sindirmeye çalıştım. Sonra yavaşça, çok yavaşça, neredeyse sessiz bir şekilde, “Biliyorsun, benim annelik içgüdülerim yok. Fakat bunu düşüneceğim. Yine de sana herhangi bir söz veremem,” dedim.	</p>
<p>	“Önümüzde daha çok zaman var ve bunu düşüneceğine dair verdiğin söz bile benim için yeterli,” dedi ve beni kollarına sardı. “Unutma; dadılar çocuk bakmak için var. Şimdi gitmeliyim.”	</p>
<p>	Geriye çekildim; ağlamıyordum fakat yüreğimde büyük bir acı vardı. Tek istediğim her şeyin düzelmesiydi. Çok fazla stres ve endişe taşıyordum; şeytan tehditleri yetmezmiş gibi bir de öfkeli ejderhalarla baş etmek zorundaydım ve tüm bunlar benim için çok fazlaydı.	</p>
<p>	“Dumanlı, git ve bu işin üstesinden gel. Seni bekliyor olacağım.”	</p>
<p>	Beni isteksizce bıraktı. Onu, babasının sabırsızca ayağını yere vurarak beklediği oturma odasına kadar takip ettim. Ateşli Dudaklar, beni yenilgiye uğratarak büyük bir zafer kazanmışçasına sırıtırken; Hyto kalçamı kavrayıp o kadar sert sıkıştırdı ki, iz kalacağından neredeyse emindim. Dumanlı bu olanların farkında değildi, bu yüzden ben de bir şey söylememeye karar verdim. Evde Üçüncü Dünya Savaşı çıkartmanın bir anlamı yoktu.	</p>
<p>	“Hadi, gidip şu işi halledelim,” dedi Dumanlı.	</p>
<p>	Hyto tek kelime etmeden bir eliyle oğlunu, diğeriyle de Ateşli Dudaklar’ı tuttu ve üç ejderha da oturma odasından Ionyc Denizi’ne doğru gitmek için bir anda ortadan yok oldu.	</p>
<p>	Onlar gözden kaybolurken, sevgili ejderhamı tekrar görebilecek miyim diye merak ediyordum.	</p>

  
      </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>