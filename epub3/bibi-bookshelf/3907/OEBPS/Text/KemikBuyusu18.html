<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kemik Büyüsü</title>
  <link href="../Styles/dnm.css" type="text/css" rel="stylesheet"/>
</head>

<body>
  <div>
    <h2 id="sigil_toc_id_1">BÖLÜM 18</h2>

    <p class="ilk-prgrf"><span class="ilk-hrf">B</span>ana doğru yaklaşmakta olan iskeletten sıçrayarak uzaklaştım. Sivri uçlu silahlar kullanarak kemiklerle savaşmak ipek iyi bir yöntem değildi; fakat hançerim şimdilik işe yaramalıydı çünkü bedenimde dolaşan büyü beni yakmaktaydı ve Anne Ay’ın sihrini çağırmak için kafamı toplamam gerekiyordu. Eğer büyü geri teperse, bu benim için bir felaket olurdu.	</p>
<p>	Omzumun üzerinden arkama bakınca; Morio’nun, ona saldırmakta olan bir zombiyle uğraştığını gördüm. Diğerleri de rakipleriyle çarpışırken, bağrışmaları etrafımızda yankılanıyordu. Aramızda en savunmasız olan kişi Chase olduğu için onun iyi durumda olmasını dileyerek dikkatimi yeniden önümdeki iskelete yönelttim. Yaratığa saldırabileceğim en uygun yeri saptamaya çalışarak ileri doğru atıldığım sırada, iskelet sola doğru yanaştı.	</p>
<p>	Delilah’ın uçan tekmeleri veya Menolly’nin özel güçleri bende olmayabilirdi; fakat ben de boş durmuyor, kendi yöntemlerimle savaşıyordum.  Derin bir nefes alarak, öne doğru atıldım ve yürüyen kemiği kestim.	</p>
<p>	Harika! Tam sağ eline vurmuştum. Gümüş hançerim kemiğe çarparken, etrafa küçük kıvılcımlar saçılmıştı. Eli bilekten koparmayı başarmıştım. İskeletin eli, saldıracak bir şeyler arayarak yerde hareket etmeye devam ediyordu. Fakat artık onu destekleyecek bir bedeni yoktu ve tehlike teşkil etmiyordu. Tutunacak bir şey bulana kadar etrafta kör bir şekilde dolanmaya devam edecekti. Tabii o zamana dek biri üzerine basmaz veya büyüsü tükenmezse.	</p>
<p>	İskeletin göz çukurları, hastalıklı bir yeşil alevle parlıyor ve çenesi, sanki konuşmaya çalışırmış gibi takırdıyordu. Onun konuşmasını sağlayacak bir duyu büyüsü yapılmadığı için şanslıydım. Diğer eliyle beni yakalayıp üzerime saldırmaya çalışırken ondan uzaklaştım. Bu şey kılıç veya hançer kullanmıyor olabilirdi, fakat göz açıp kapayana kadar nefes borumu yırtabilecek doğaüstü bir güce sahipti.	</p>
<p>	Sol tarafımda bir kahkaha duyup döndüğümde, Menolly’nin başka bir iskeletin kafasına bir yumruk indirdiğini gördüm. İskelet yere düşünce Menolly, onu çıplak elleriyle tutup, kemiklerine ayırırken kahkahalar atıyordu. Delilah onun yanındaydı. O, yürüyen iskeletleri tekmeleye tekmeleye.yolunu açmaya çalışırken, hançeri şarkı söylüyordu. Kendi rakibime dönerek, ona tekrardan dikkatle saldırdım. Diğer elini kestiğim gibi, sol elini de yakalamayı başarmıştım.	</p>
<p>	“Yardıma ihtiyacı olan var mı?” diye bağırdım, içimde yükselen heyecanı hissederek. Av hala ruhumu doldururken; kovalamacanın verdiği zevk kaslarımda dolaşarak bana en çok ihtiyacım olan desteği veriyordu.	</p>
<p>	Menolly’nin yöntemini denemeye karar verdim. Bir zafer çığlığı atarak, çevik bir hareketle iskeletin üzerine sıçradım. Geriye doğru sendelemişti; fakat bu yeterli değildi. Ona tekrar saldırarak onu yere devirmeyi başardığımda, ben de onun üzerine devrildim. Çamura düşmüştük, fakat kemikler o kadar sertti ki sanki kayaların arasına düşmüş gibi hissettim.	</p>
<p>	Acıyı yok sayarak; hançerimin sapını yaratığın kafatasına sapladım ve normal şartlarda beyninin ön lobunun olması gereken yerde kocaman bir delik açtım.	</p>
<p>	Kabzayı bu sefer göz çukurlarının ve burnunun tam ortasına vurunca, kemikler çatırdadı ve yaratık çığlık atmaya başladı. Elleri olmadığı için, kollarını sallaması kemiklerin bana çarpmasından başka pek bir işe yaramıyordu. En azından ben öyle zannediyordum, ta ki yaratık beni kucaklayana kadar. Beni dirseklerimden sararak sıkıca tutmuş, göğsünde sıkıştırarak paramparça etmeye çalışıyordu.	</p>
<p>	Harika. Bunun olabileceği aklıma gelmemişti!  Kurtulamaya çalışıyordum fakat ona verdiğim tüm zarara rağmen, hala benden daha güçlüydü. Yürüyen iskelet, gövdemi tıpkı kemikten ibaret bir piton yılanı gibi sıkıyordu. 	</p>
<p>	Yerden kalkmaya çalışarak, ondan kurtulmak için savaş veriyor, güç kazanmaya çalışıyordum; fakat ellerim onu kavrayıp, kendimden uzaklaştırmayacak kadar kaygandı. Her şey bir anda bulanıklaşmaya başladığında, yeteri kadar oksijen alamadığımı fark ettim.	</p>
<p>	“Relacta de mordente!” Wilbur’un sesi o kadar yüksek ve netti ki iskeletin kolları hakimiyetini kaybetti. Büyücünün kemik gönderme büyüsünden kaçmak için iskelet, altımdan çekilmeye çalışıyordu.	</p>
<p>	Yuvarlanarak ayağa kalktım ve derin bir nefes aldım. Tepeden tırnağa çimen ve çamur lekeleriyle kaplanmıştım. Wilbur eliyle bana destek olurken, Menolly hızla yanımızdan geçti.	</p>
<p>	Yürüyen iskeletlerden birinin uyluk kemiğini, diğerinin gövdesine vurarak onu ikiye böldü ve parçalara ayırmaya başladı.	</p>
<p>	Wilbur’a baktım. “Teşekkürler, gerçekten,” dedim, onun için bu kadar kötü şeyler düşünmemiş olmayı dileyerek.	</p>
<p>	Bana dönüp gülümsedi; pek dostça bir gülümseme değildi ama yine de işe yarardı. “Çok kurnazlar,” dedi ve diğer üçlünün yanına doğru ilerledi.	</p>
<p>	Delilah birkaç iskeletin işini bitirmekteydi. Gözlerimi kırpıştırarak karanlığa doğru baktım ve karanlığın içinde hareket eden bir şey gördüm. İlk bakışta büyük bir köpeği andırıyordu, fakat gözlerimi kısarak bakınca büyük, hayalet bir kedi halini aldı.	</p>
<p>	Arial! Delilah’ın uzun zaman önce ölen ikiz kız kardeşi onu izliyordu! Sislerin arasında gizlenmiş olan leopar iskeletlerden birinin üzerine sıçrayarak onu devirdi ve Delilah’a diğerine saldırma fırsatı verdi. İkisi beraber yürüyen kemiklerin hakkından gelmişlerdi.	</p>
<p>	Hemen ardından Arial dönüp Delilah’a baktı ve göz açıp kapayıncaya kadar ortadan kayboldu.	</p>
<p>	Gülümserken, yanaklarımdan süzülen yaşları fark etmemiştim. Arial sadece Delilah’nın değil, aynı zamanda benim ve Menolly’nin de uzun zaman önce kaybettiğimiz kız kardeşimizdi. Birkaç ay öncesine kadar bunu bilmiyorduk ve hala onunla ilgili bilgi edinmeye çalışıyorduk. Babam bu olayla ilgili konuşmak istemiyordu. Bize tek söylediği, onun doğduğu gece öldüğüydü. Bu yüzden de annem ve babam bu konudan bize bahsetmemeye karar vermişler ve onu sessizce aile mezarlığına gömmüşlerdi.	</p>
<p>	Gözlerimi silmeye çalışırken, yüzüme bulaşan kiri de yaymayı başarmıştım. Dönüp tekrar etrafa baktım. İki zombi dahil, yürüyen ölülerin tümü paramparça olmuşlardı. Artık boş ve sessiz bir mezarlıkta, etrafa saçılmış kemiklerin arasında duruyorduk.	</p>
<p>	Ortada toplandık. Herkes yorgun, kirli ve dağılmış görünüyordu.	</p>
<p>	“Onu gördüm,” dedim Delilah’a sessizce. Işıldayan gülümsemesiyle bana baktı. “Sevindim. Benim dışımda birinin de onu görebilmesine sevindim.”	</p>
<p>	“Sanırım buradaki büyü enerjisinin yardımı oldu.”	</p>
<p>	Menolly kafası karışmış bir halde bana bakınca kafamı salladım. “Sonra.” Başıyla onayladı.	</p>
<p>	“Peki şimdi ne yapıyoruz?” diye sordu Delilah.	</p>
<p>	“Sınır çizgisi boyunca uzanan büyüyü kırmamız lazım, yoksa ölüleri mezarlarından çıkarmaya devam edecek ve eğer başka bir birleşim noktasından, akıntıya sihir yollamayı sürdürürse; zarar önünde sonunda yine buraya dönecek.”	</p>
<p>	“Stacia’yı bulmalıyız.” Morio’ya ve Wilbur’a baktım, “Elinizde ne var? Burada uyguladığı büyüyü bozmak için ne yapabiliriz?”	</p>
<p>	Wilbur tek kaşını kaldırdı. “Deneyebileceğiniz bir şey var; fakat onu denerseniz, yerinizi öğrenebilir. Enerjiyi kutuplaştırarak, ona geri patlamasını sağlayabilirsiniz; tıpkı gerilmiş bir lastik gibi.”	</p>
<p>	Başımı sallayarak sordum, “Kullanabileceğimiz başka yöntem aklına gelmiyor mu? Onun peşinde olduğumuzu fark etmesini istemiyorum.”	</p>
<p>	“Bir fikrim olabilir.”  Roz bağdaş kurup yere oturdu ve açılmış mezarların birinden çıkan toprağı incelemeye başladı. Ne kadar işe yarayacağını bilmiyorum ama, ben daha karabasan olmadan çok uzun zaman önce kullanılırken gördüğüm bir teknik var. Tıpkı göbek bağlarındaki düğümler gibi çalışıyor; tek farkı, sihirle yapılıyor olması.”	</p>
<p>	“Efendim?” Ona dik dik baktım. “Hayatımda hiç bebek doğurmadım ve hiçbir bebeğin doğumuna şahit olmadım. Neyden bahsediyorsun?”	</p>
<p>	“Neyden bahsettiğini biliyorum,” Chase araya girdi. Delilah elini onun koluna koymuştu ve Chase dalgın bir şekilde onu okşuyordu. “Ben birkaç doğuma şahit oldum...” 	</p>
<p>	“Gerçekten mi?” diye sordum.	</p>
<p>	“Bu kadar şaşırmana gerek yok. Ben polisim. Polisler kazalarda bebeklere yardım eder.” Bana dil çıkarıp homurdandı. Roz’a dönerek devam etti. “Merkezi boş bırakarak, kordona iki düğüm atıyorsun. Kordonu iki düğümün arasından kestiğin zaman, kanın çift taraflı akışını engellemiş oluyorsun. Bunu büyülere uyguladığımızda, sihrin dışarıya sızmasını engelleyebileceğimizi sanıyorum. Şeytan bunu hemen fark etmeyecektir. Peki, bu sınır çizgisindeki büyünün dağılmasını sağlayacak mı?”	</p>
<p>	Chase’e ağzım açık bakakaldım. “Kullandığımız terimleri öğreniyorsun.”	</p>
<p>	Gülümsedi.	</p>
<p>	“Doğru,” dedi Roz, sırtına dostça vurarak. “Fakat büyüyü sınır çizgisinde yakmamıza gerek yok, biz büyünün akmasını istiyoruz. Sadece Stacia’nın bunun farkına varmaması lazım” 	</p>
<p>	Ne demeye çalıştığını anlamaya başlıyordum. “Bu demek oluyor ki, sihirli bir turnike yaratmalıyız. Enerjinin akış yönünde uygulayıp, sihri sınır boyunca patlatırız. Esas soru, bunu nasıl yapacağımızı biliyor muyuz?”	</p>
<p>	Wilbur ve Morio birbirlerine baktılar. Büyü listelerini gözden geçiriyorlardı. Onlar düşünürken biraz uzaklaşarak iris’i aradım ve ona ihtiyacımız olan şey kısaca anlattım. Sen böyle bir şey yapabilir misin?	</p>
<p>	Önce duraksadı fakat sonra tekrar konuşmaya başladı. “Evet, yapabilirim. Tek başına kullanıldığında tehlikeli değil fakat büyü sınır çizgisinden akmaya başladığında, ters tepecek. Orada bana ihtiyacınız var mı?”	</p>
<p>	“Evet, ama Maggie’yi yalnız bırakamazsın.”	</p>
<p>	“Yalnız olmayacak,” dedi ve iç çekti. Bruce burada. “Ayrıca... Dumanlı döndü.”	</p>
<p>	Midem düğümlendi. Eve gidip neler olduğunu öğrenmekten başka bir şey istemiyordum. “Onunla gelen birileri var mı?”	</p>
<p>	“Hayır, ve sen gelene kadar kimseye bir şey anlatmayacak. Bruce’a beni yanınıza getirmesini söyleyeceğim. Arabası ve şoförü burada. Dumanlı’ya senin iyi olduğunu söyleyeceğim ki yanına gelmek istemesin.” Telefonu kapatıp diğerlerine döndüm.	</p>
<p>	Morio başını sallıyordu. “Bunu yapabileceğimi sanmıyorum. Ne kullanabileceğimi bile bilmiyorum.”	</p>
<p>	Wilbur omuzlarını silkti. “Ben de yapabileceğimden emin değilim.”	</p>
<p>	“Sorun değil,” dedim, “İris yapabileceğini söyledi. Yolda, geliyor.” Onlar sormadan ekledim, “Dumanlı eve geri döndü, o yüzden Bruce onu kendi arabasıyla getiriyor.”	</p>
<p>	Gruptan uzaklaşınca, Trillian ve Morio da arkamdan geldiler.	</p>
<p>	“Kertenkele geliyor mu?” Trillian üzgün görünüyordu, fakat sinirli değildi.	</p>
<p>	“Henüz değil.” dedim, ağzımdan çıkanları güçlükle duyarak. Kafamı karıştıran birçok şey vardı ve Ejderhalar Komitesinde neler olduğu da bunlardan biriydi.	</p>
<p>	Çok geçmeden İris göründü. Arsayı boydan boya dolaşarak enerjiyi hissetmeye çalıştı. Halen yağmakta olan yağmurlar artan sise karşı korunmak için kalın pelerinini giyiniş ve Aqvıaline kristali asasını da yanına almıştı.	</p>
<p>	Asayı tıpkı bir maden arama çubuğu gibi kullanarak; Kemik Öğütücü’nün, sınır çizgisinin tam olarak neresine büyü yaptığını aramaya başladı. Çok geçmeden durdu. Bir sıra mezara doğru giden patikanın tam ortasına yerleştirilmiş bir drenaj bulmuştu.	</p> 
<p>	“İşte burada. Bu ızgara çubukları, lağım çukuruna bağlanan kanalizasyon borularına akmakta. En azından, öyle tahmin ediyorum. Mezarlığın bu kısmını selden koruyor. Izgara çubukları ve drenaj da doğrudan sınır çizgisi boyunca akıyor.” Büyüsünü kanalizasyona fırlatınca, büyü, arazinin enerjisi tarafından emildi.	</p>
<p>	“İyi fikir,” dedi Morio ona katılarak. Eğilerek ızgara çubuklardan içeri baktı. “Yalnızca buradaki mezarların etkilenmesinin sebebi de muhtemelen budur. Mezarlığın daha yeni bölümleri buranın doğusunda, kapının öteki tarafında bulunuyor. Sınır çizgisinden, büyünün etkilemeyeceği kadar uzakta.”	</p>
<p>	“Bunu tüm ayrıntılarıyla planlamalıyız.” dedi Delilah, ellerini kot ceketinin ceplerine sokup titreyerek. “Yarın, İris’le ben buraya gelip; sınır çizgisinin, mezarlığın tam olarak neresinden geçtiğini çizeceğiz.”	</p>
<p>	“Başka ne var? Nasıl yardımcı olabiliriz?” Yanlarına gidip gözlerimi kapattım. Çok yorulmuştum; fakat sınır çizgisiyle, titreyerek, ayaklarımın yanında hareket eden şeytan büyüsünün uğultularını hala hissedebiliyordum. İkisi birleşip, bozuk ve çarpık bir ahenk oluşturmuşlardı.	</p>
<p>	“Geride durup, topraktan fışkıran veya kanalizasyondan sızan herhangi bir şeyle savaşmaya hazır olmalısın. Bu oldukça hileli bir büyü” dedi iris. “Büyünün akışını kestiğimde enerji, sınır çizgisinden dışarıya akacak ve bunun sonunda çirkin şeyler olma ihtimali var. Hem de gerçekten çirkin şeyler, ve bu dediğim sadece görüntüden ibaret değil tabii. Ben lamia’nın bunu hissetmemesi için uğraşırken, siz de benim arkamı kollamaksınız.”	</p>
<p>	Her şeye hazırdık, fakat hiçbir şey ummuyorduk, iris drenaj kapağına konsantre olurken, bize sessiz olmamızı işaret etti.	</p>
<p>	“Şimdi enerjiyi görüyordum.” Kemik Öğütücü büyüsüyle oluşmuş bir girdap halindeydi ve arazinin enerjisine izinsiz girmişti. Rüzgar dalgaları iç içe geçiyordu, iris, enerjinin esas birleşme noktasından birkaç metre ötede çalışıyordu. Büyünün akarak Stacia’yı harekete geçirmemesi için, onu sıkıyordu. Büyüsünü büyük bir ustalıkla işliyor, lamia’nm buz tutmuş  bir ağın üzerindeki sihrini kapatıyordu. Kapattıktan sonra ağı tutup, sıkıca çekti.	</p>
<p>	Enerji eninde sonunda geri çıkacak ve Stacia bunu fark edecekti. Fakat eğer şanslıysak; o tüm bunların farkına varmadan, onu bulup yok etmeyi başarabilirdik. Güçlü bir rakiple savaşmanın iyi yönlerinden biri buydu: Kendi karmaşalarına ayak uyduramayıp, bir süre sonra takip edemeyecekleri kadar çok büyü yaparlardı.	</p>
<p>	On beş dakika süren yoğun bir konsantrasyondan sonra, hepimiz üşümüş ve sırılsıklam olmuştuk, İris bana bakıp başıyla onay verdi. Keskin ve acımasız görünen kısa bir kılıç çıkardı. Hızlı bir el hareketiyle kılıcı açık enerji şeridine sapladı ve kordonu kopardı.	</p>
<p>	Bir... iki... üç... Aman Tanrım! Elimde hançerimle durmuş neler olacağını beklerken, bulunduğumuz yer bir patlamayla sarsıldı ve hepimizi havaya uçurdu. Ayaklarım yerden kesilince, iki metre ötedeki çimenlerin üzerine düştüm.	</p>
<p>	Güçlükle ayağa kalkarak, kırılan bir şey var mı diye bakındım; fakat kıyafetlerim o kadar ıslanmıştı ki, düşüşümü yumuşatmıştı. Etrafıma bakınarak neler olduğunu görmeye çalıştım.	</p>
<p>	Hiçbir şey, hem de hiçbir şey yoktu. Sonra Wilbur’u gördüm. Yerde boğazını tutuyordu.	</p>
<p>	“Wilbur... Ona yardım edin!” diye bağırarak yanına koştum.	</p>
<p>	Menolly benden önce onun yanına vardı. Dizlerinin üzerine çöküp kollarını çıldırmış gibi Wilbur’un etrafında sallamaya başladı. “Onu neyin yakaladığını göremiyorum.”	</p>
<p>	“Ben görüyorum!” dedi Morio ve Menolly’yi kenara çekti.	</p>
<p>	Menolly korkarak tıslamaya başladı, fakat hemen toparlanıp yardım edebilmek için Morio’nun yanına çöktü.	</p>
<p>	“Bu da ne?” Büyücünün diğer tarafına oturdum.	</p>
<p>	Morio elini Wilbur’un boğazına doğru sallayarak bir şeyler fısıldayınca, bir cinin silueti göründü. Ölüler Diyarı’ndan gelen cinler, çok yaramaz ruhlardı. Tam olarak şeytani değil fakat ruhani enerji ile beslendikleri için tehlikeliydiler. Yoda’ya benzeyen yaratık, ellerini Wibur’un kafasına uzattı, fakat ayakları hala boğazına dolanmıştı.	</p>
<p>	“Ne yapabiliriz? Onu nasıl öldüreceğiz?”	</p>
<p>	Delilah beni kenara çekti. “Ne yapacağını değil ama kimin yapacağını biliyorum. Herkes geri çekilsin.” O kadar kesin ve güçlü konuşmuştu ki, hepimiz hareket etmeden önce birkaç saniye durup ona bakakaldık. Gözlerini kapatınca enerji değişti. Tam o sırada, ağzımızdan tek kelime çıkmasına fırsat kalmadan, etrafındaki hava dalgalanarak onu siyah panter formuna dönüştürdü; fakat yalnız değildi. Sislerle çevrili, altın benekli bir leopar yanında duruyordu.	</p>
<p>	Arial! Zorlukla nefes alıyordum.	</p>
<p>	“O da kim?” diye sordu Morio, gözlerini kocaman açarak.	</p>
<p>	Menolly öfkeyle etrafa bakındı. “Kim kim? Neyden bahsediyorsunuz?”	</p>
<p>	Chase ve Trillian da şaşırmış görünüyorlardı fakat Roz, “Onu görebiliyorum” dedi ve Vanzir de ekledi, “Ben de.”	</p>
<p>	Onlara döndüm. “Kız kardeşimiz; Delilah’ın ikizi. Doğumda ölmüştü, fakat hala kedi formunda Delilah’ı izliyor.” Trillian gözlerini kırpıştırdı. “Doğru söylüyor.”	</p>
<p>	Tekrar Delilah ve Arial’a döndüm. Cini her ikisi de bir tarafından tutarak ağızlarına alınca, yaratık çığlıklar atarak ellerinden kurtulmaya çalışırken, Wilbur’u serbest bırakmıştı.	</p>
<p>	Menolly hızla fırlayarak Wilbur’u çekip, yaratıktan uzaklaştırmaya çalışıyordu. Cin artık iki kocaman kedinin ağzındaki bir diş simidiydi.	</p>
<p>	Arial ve Delilah, yaratıkla oynamaya devam ederken onları izlemek hiç hoşuma gitmiyordu fakat kendime engel olamıyordum. Tıpkı bir tren enkazı gibiydiler, her ne kadar bakmak istemesem de gözlerimi onlardan alamıyordum. Delilah oynamayı bırakınca, Arial ağzında cinle kayboldu.	</p>
<p>	Delilah sessizce Wilbur’a doğru yürüyüp yüzünü yalamaya başladı. Sonra dönüp bana bakınca, dizlerimin üzerine çökerek kollarımı boynuna doladım ve onu burnundan öptüm.	</p>
<p>	Hafifçe homurdanıp, başını bana sürtmeye ve yüksek sesle mırlamaya başladı. Şarkı söylemeye başladığındaysa, geri çekildim. Birkaç dakika sonra eski haline dönmüş, yerde çömelmiş vaziyette başını sallıyordu. Gözlerini kırpıştırırken, ona ayağa kalkması için yardımcı oldum.	</p>
<p>	“O iyi mi?”	</p>
<p>	“İyi olacak,” dedi Trillian. O ve Chase büyücünün yanına çökmüş, Wilbur’un nabzını ve  gözbebeklerini kontrol ediyorlardı. Wilbur kendine gelmeye başladığında, onu ayağa kaldırdılar.	</p>
<p>	Korku içinde boğazını ovmaya başladı. “Çok acıdı. O yaratık da neydi böyle?”	</p>
<p>	“Bir cin. Bir büyücü olarak bunlarla daha önce karşılaşmamana çok şaşırdım,” dedim.	</p>
<p>	“Aslında o ülkeden bazı canavarcıklarla karşılaşmıştım, fakat bunu ilk kez görüyorum.”	</p>
<p>	“Sık rastlanan bir yaratık mı?” Boynunu iki yana çevirerek, esnetti. “O şeyin inanılmaz bir kavrama gücü var. Sanki ruhumu emmeye çalışıyormuş gibi hissettim.”	</p>
<p>	“Ruhani enerjilerle beslenen bazı yaratıklar var,” dedi Vanzir ilerleyerek. “Ben de onlardan biri olsam da, hayatta kalmak için bunu yapmaya mecbur değilim; o yüzden en iyisi bu arzumu bastırmak. Fakat cinler ve küçük yaratıklar için bu yaşamsal bir gereksinim. Ayrıca evet, bunlar sık görülen yaratıklar. Sebepsizce sürekli yorgun uyanan insanlar veya belirli yerlere gittiklerinde bitkin hisseden insanlar, genelde fark etmeden cinlerle karşılaşmışlardır.”	</p>
<p>	“Onları uzak tutmanın bir yolu var mı? Onlardan korunmam lazım,” dedi Wilbur.	</p>
<p>	“Korunma dualarını birazdan konuşuruz,” dedim araya girerek, “bu arada seni Delilah kurtardı ve yaratık gitti.” Iris’e döndüm. “O patlayan şey bu muydu?”	</p>
<p>	Başıyla onayladı. “Evet, kapılarda bir hareketlilik hissetmiştim, demek ki buymuş. Fakat oyalanmamalıyız. Kemik Öğütücü, büyüsünün işe yaramadığını fark edince neler olacağını tahmin edemiyorum. Ayrıca merak edip buraya geldiğinde, onunla karşılaşmak istemeyiz.”	</p>
<p>	“Belki de isteriz,” dedi Vanzir. “Belki de bölgeyi kontrol altında tutmalıyız. Onun nerede olduğunu bulabilmenin daha iyi bir yolu var mı?”	</p>
<p>	“Fakat gelmesi gerekecek mi? Saklandığı yerden neler olduğunu anlayamaz mı?”  Kaşlarımı çatmıştım. “Burada birini bırakmak istemiyorum. Hem çok tehlikeli hem de bir kişi eksilmiş olacağız.”	</p>
<p>	“Eğer bölgeyi kamerayla izlersek öyle olmaz,” dedi Chase. “Adamlarımı çağırıp buraya hemen bir kablosuz izleme birimi yerleştirebilirim. Ağaçların arkasına saklanıp, vericiyi iris’in sihri kırdığı bölgeye doğrultabilirler. Eğer lamia görünürse, bunu istasyondan izleyebiliriz. En azından yerini bulmuş oluruz.”	</p>
<p>	“Buraya ne kadar zamanda gelebilirler?”	</p>
<p>	“Birkaç saat içinde.”	</p>
<p>	Başıyla onay veren Menolly’ye baktım. “Sanırım zamanımız var,” dedi. “Henüz akşamın erken saatleri. Onları bekleyip, buraya gözkulak olurum.”	</p>
<p>	“Tamam, o zaman. Menolly, sen ve Chase burada kalıp onları bekleyin. Biz eve dönüyoruz.” Menolly’yi eve geri getirebilmesi için, Chase’in arabasını orada bırakacaktık.	</p>
<p>	Arabalara doğru yürürken Delilah yanıma gelip, beni kenara çekti.	</p>
<p>	“Sorun ne?” diye sordum.	</p>
<p>	Kaşlarını çattı. “Seninle bir konu hakkında konuşmam lazım; bir şeyi yapmadan önce. Şu an en uygun zaman olmayabilir fakat bundan sonra da pek uygun zaman bulabileceğimi sanmıyorum. Senden izin istemiyorum, biz kararımızı verdik; fakat sana söylemem gerekiyor. Menolly bunu öğrenince küplere binecek.”	</p>
<p>	“Yine ne yaptın?” Ona doğru döndüm ve yüzüne dikkatlice baktım. Zümrüt yeşili gözlerinde belli belirsiz bir suçluluk ifadesi vardı. “Benim söyleyeceklerimden korkuyorsun.”	</p>
<p>	“Hemen şimdi söyle, yoksa daha kötü olur.”	</p>
<p>	“Chase ve ben bir karar verdik. Aeval, Titania ve Morgaine’in düzenledikleri Litha festivalinden bir şişe Abıhayat Suyu çaldım. Chase bunu içecek. Böylece çok uzun bir süre beraber olabileceğiz.” Sesini alçaltarak fısıldamaya başladı, “Bunu ekinoksta yapmaya karar verdik”	</p>
<p>	Hayır! Hayır, hayır, hayır. Bu çok yanlıştı. “Kedicik, beni dinle. Onu öylece içmesine izin veremezsin. Saikan insanların Abıhayat Suyu’nu içerken yerine getirmeleri gereken bazı ritüeller var. Sonraki etkilerine karşı hazırlıklı olunması lazım. Gerektiği gibi yapmazsan, onun akıl sağlığını tehlikeye atmış olursun.”	</p>
<p>	“Fakat ne yapabiliriz? Ritüeli kim yerine getirecek? Evde bunu yapabilecek olan birini tanımıyorsun. Hatta babam bile, annemi o kadar çok sevmesine ve daha önce aynı şeyi ona da teklif etmesine rağmen, bana bu konuda yardımcı olmayacaktır. Hiçbir erkeğin bizim için yeteri kadar iyi olduğunu düşünmüyor.” Ağlamaya hazırdı. “Tek istediğim, Chase’in sonsuza kadar benimle olabileceğini hissetmesi.”	</p>
<p>	“Bebeğim, beni dinle. Bunu yapmayacağına dair bana söz ver. Bu çok düşüncesizce ve tehlikeli. Eğer bana söz verirsen, ben de sana ritüelde yol gösterecek birini bulacağıma söz veririm. Ekinoksta olmayacak fakat sana yardım edeceğim. Sadece ikinizin de bu işten sağ salim çıkmasını istiyorum.”	</p>
<p>	Aslında, onlardan bunu unutmalarını istiyordum. Chase bana bin yıllık bir göreve katlanabilecek biri gibi gelmiyordu, ama yanılıyor da olabilirdim. Tek bildiğim, eğer planlarını kendi bildikleri gibi uygularlarsa, dedektifimizin çok kötü bir şekilde zarar göreceğiydi.	</p>
<p>	Dudağını ısırdı ve sonunda başıyla onayladı. “Peki. Fakat unutma, bana söz verdin ve bundan sorumlusun.”	</p>
<p>	“Evet, biliyorum,” dedim, yıllar boyunca verdiğimiz tüm sözleri düşünerek. Bazılarının sonuçları çok ağır olurdu. Bazıları ise devamlı yolumuza çıkarak bizi tehdit ederlerdi.	</p>
<p>	Dumanlı, bunlardan biriydi. Dumanlı ve Morio’yla ruhumu birleştirmiştim fakat bu söz, aramızdaki bu yemin ve bağ, onun ailesinin isteğine karşı gelmeye yetecek miydi? Evet, dönmemi bekliyordu, fakat bana ne haberler verecekti? Kalacak mıydı? Yoksa ailesi onu kendi katına dönmeye mi zorlayacaktı? Ruhlarımızı birleştirdiğimiz bağları koparacak mıydı?	</p>
<p>	Eğer kalırsa, Dumanlı ve Trillian yine yüz yüze geleceklerdi. Fakat artık Dumanlı, Trillian’ın daha önce olmadığı bir şekilde bana sahipti ve bu, güç dengelerini nasıl etkileyecekti? Kemik Öğütücü’yle ilgili problemlerimizi düşünmem gerektiğini bilmeme rağmen, arabaya binerken tek düşünebildiğim, Dumanlı’nm bana olan aşkı ve eve döndüğünde o aşkın hala orada olup olamayacağıydı.	</p>

    
    
  </div>
<div style="margin-top:25%"> <p class="No-Paragraph-Style para-style-override-5" xml:lang="en-US"><center><a href="https://ukalafilozof2019.wordpress.com"><span class="Normal char-style-override-5" xml:lang="tr-TR">https://ukalafilozof2019.wordpress.com</span></a> </center></p>
  </div>
</body>
</html>