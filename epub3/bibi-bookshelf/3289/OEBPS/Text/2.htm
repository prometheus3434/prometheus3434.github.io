<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p><br /></p>

    <h1 class="MsoPlainText" id="sigil_toc_id_1" style="text-align: center; margin-bottom: 6pt;">GİRİŞ</h1>

    <p>Her okyanus, geçiş ücreti olarak zaman zaman insan ve gemiler yutar, ama hiçbiri Pasifik'in doymak bilm'eyen büyük iştahıyla yutamaz. Bounty gemisindeki ayaklanma Pasifik'te olmuş ve isyancılar gemiyi Pitcairn Adasında yakmışlardı. Melville'nin Moby Dick adlı yapıtına konu olan ve bir balina tarafından batırıldığı bilinen tek gemi Essex de Pasifik dalgalarının altında yatmaktadır. Bunlardan başka teknesinin altında bir sualtı yanardağının patlaması sonucu paramparça olan Haî Maru da vardır.</p>

    <p>Tüm bunlara karşın yine de dünyanın en büyük okyanusu sakin bir bölge olma eğilimindedir. Gerçekten adı bile sakin ve yumuşak huylu anlamına gelir.</p>

    <p>Belki de bu nedenle Komutan Felix Dupree havanın kararmasından kısa bir süre önce nükleer denizaltı Starbuck'ın köprüsüne tırmanırken, kötü bir faciayla karşılaşma düşüncesini aklından tümüyle atamıyordu. Dupree nöbetçi subayına bir baş işareti yaptı ve gemisinin pruvada dalgalan kolayca yarıp ilerlemesini izlemek için yandaki parmaklıkların üzerine eğildi. Denizciler genellikte denize saygı duyarlar, hatta onun sakin oluşundan da gizli bir korku duyarlar. Ne var ki, Dupree birçok denizciden farklıydı, ötekilerin kapıldığı boş inançlar onu hiçbir zaman etkilememişti. On dördü denizaltılarda olmak üzere toplam yirmi yılını denizde geçirmişti ve hâlâ denizle ilgili daha birçok şey öğrenmek için büyük bir açlık duyuyordu. O anda dünyanın en yeni ve en gelişmiş denizaltısının komutanıydı ama yine de yeterli değildi bu. Daha çoğunu istiyordu.</p>

    <p>Starbuck baştan sona tümüyle San Francisco'da yapılan ilk gemiydi. Yüksek basınca dayanıklı geminin her birimi, her sistemi bilgisayarlarca hesaplanıp çizilmişti. Sualtı gemiciliğinde yeni bir kuşağın ilki... deniz yüzeyinden altı yüz metr'eye dek her derinlikte saatte yüz yirmi beş deniz miii hızla seyredebilecek güçteki bir sualtı kentinin başlangıcıydı. Starbuck ilk gösterisinde yeteneklerini ortaya koymaya hazır v'e güçlükle kontrol edilebilen safkan bir yarış atı gibiydi.</p>

    <p>Ne yazık ki, Starbuck'ın ilk gösterisinde hiçbir izleyici olmayacaktı. Sualtı Savaş Dairesi denemelerin tam bir gizlilik içinde ve Pasifik'in uzak bir bölgesinde, yanında koruyucu gemi bulunmadan yapılmasını emretmişti.</p>

    <p>Bilinen ünü nedeniyle deneme seyrinde Starbuck'a komuta etmesi için Dupree seçilmişti. Annapolis'deyken (ABD Deniz Harp Okulu) arkadaşları ona "Bilgi Bankası" derlerdi. Dupree'ye elinizdeki kanıtları söyleyin, sonra da ağzından mantıklı yanıtları elektronik beyinden boşalır gibi izleyin, derlerdi. Dupree'nin bu yeteneği denizaltıcılar arasında iyi bilinirdi ama Deniz Kuvvetlerinde yükselebilmek için kişilik, başkalarını etkileyebilmek ve sosyal ilişkilerde başarılı olmak da gerekirdi. Dupree'deyse bu özelliklerden hiçbiri olmadığından yükselebilmesi oldukça gecikmişti.</p>

    <p>Bir zil sesi duyuldu. Uzun boylu, kapkara saçlı bir yüzbaşı olan nöbetçi subayı köprüdeki telefonun almacını kaldırdı. Bir süre konuşup iki kez de başını salladıktan sonra yine yerine koydu.</p>

    <p>Nöbetçi subayı kısaca, "Kontrol odası," dedi, "Sonar deniz tabanının son beş milde dört yüz elli metre yüksekliğini gösteriyormuş." Dupree düşünceli düşünceli yavaşça geriye döndü. "Belki de küçük bir sualtı dağ dizisidir. Altımızda hâlâ bir mil derinlikte su var." Sonra da sırıtarak ekledi. "Karaya oturmayız kaygılanma."</p>

    <p>Yüzbaşı da ona sırıttı. "Yine de güvence olarak altımızda birkaç metre su bulunması iyi olur."</p>

    <p>Dupree yeniden denize doğru dönerken gözlerinin çevresindeki çizgiler kırıştı. Boynunda asılı duran dürbünü gözlerine götürerek ufku dikkatle araştırdı. Bu davranışı yalnızlıktan okyanuslarda seyreden öteki gemileri araştırarak geçirdiği binlerce saatten kaynaklanıyordu. Yoksa tümüyle yararsız bir davranıştı, çünkü Starbuck'daki karmaşık radar sistemi çıplak gözle görülemeyecek uzaklıktaki nesneleri kolayca belirleyebilecek güçteydi. Dupree de bunu biliyordu ama yine de denizi kendi gözleriyle araştırması için rahatlatmış oluyordu.</p>

    <p>Dupree bir süre sonra iç çekti ve dürbünü. yere indirdi. "Yemek için aşağıya iniyorum. Saat 21.00'de dalış için köprüyü sıkıca kapatın."</p>

    <p>Dupree üç katlı kumanda ya da modern deyişle seyir kulesinin içindeki borudan kayarak kendisini kontrol odasına bıraktı. O anda ikinci komutan başını kaldırarak Dupree'ye baktı.</p>

    <p>"Şaşırtıcı okumalar elde etmeye başladığımızı sanıyoruz, efendim."</p>

    <p>"Koskoca bir günün sona ermesinden daha şaşırtıcı bir şey olamaz," diye Dupree neşeyle karşılık verdi.</p>

    <p>Dupree daha sonra iki adamın arasına sokuldu ve masa lambasının buzlu camından yayılan zayıf bir ışığın aydınlattığı ayrıntılı haritanın üzerine eğildi. Haritada birbirlerini kesen bir dizi kısa çizgi vardı ve bunların yanlarında da bir sürü rakam, matematik formülü dikkatsizce karalanmıştı.</p>

    <p>"Ne elde ettiniz?" diye Dupree sordu. Seyir subayı yavaşça anlatmaya başladı. "Deniz dibi şaşılacak bir hızla yükseliyor. Eğer ilk yirmi beş metrede zirvesi görünmezse, kendimizi buralarda olmaması gereken bir adaya ya da adalar grubuna bindirmiş bulacağız." "Şu anda nerede bulunuyoruz?" "Burada, efendim," diye seyir subayı elindeki kalemle haritada bir noktayı gösterdi. "Oahu'nun Kahuku Noktasından sıfırsıfıryedi derece kuzey doğrultusunda ve altı yüz yetmiş mil uzaklığındayız."</p>

    <p>Dupree hızla bir kontrol panosuna doğru dönüp bir mikrofonun düğmesini açtı. "Radar, ben komutan. Ekranda bir şey görünüyor mu?" "Hayır, efendim," diye robot gibi bir ses hoparlörden yanıt verdi. "Ekran bomboş... bekleyin .. düzeltiyorum, efendim. Ufukta tam onümüzde ve yirmi üç mil uzaklıkta belli belirsiz bir şey var."</p>

    <p>"Bir cisim mi?"</p>

    <p>"Hayır, efendim. Daha çok alçak bir bulutu andırıyor. Ya da bir duman izini. Kesin olarak anlaşılmıyor."</p>

    <p>"Pekala, ama ne olduğunu anlar anlamaz hemen rapor et." Dupree mikrofonu yerine koyarak harita masasındaki iki adama döndü. "Ee, baylar, sizin düşünceniz nedir?"</p>

    <p>İkinci komutan başını iki yana salladı. "Duman olan yerde ateş de vardır. Ve ateş varsa bir şey yanıyor demektir. Bu bir petrol tabakası olabilir mi, ne dersiniz?"</p>

    <p>"Nereden kaynaklanabilir bu petrol tabakası?" diye Dupree sabırsızca atıldı. "Kuzey deniz trafiğinin geçtiği bir bölgede değiliz. San Francisco'dan Honolulu'ya, oradan da Asya'ya uzanan deniz trafiği dört yüz mil güneyimizden geçiyor. Burası okyanusun en ıssız bölgelerinden biri. Starbuck'ın ilk denemeleri için Deniz Kuvvetlerinin bu bölgeyi seçmesinin de nedeni buydu. Meraklı gözlerden uzak olsun diye." Dupree başını iki yana sallayarak konuşmasını sürdürdü. "Yanan bir petrol tabakası akla yatkın değil. Pasifik tabanından yükselen yeni bir yanardağ düşüncesi daha mantıklı olur, sanırım. Ve tabii bu yalnızca bir varsayımdan öteye gitmez."</p>

    <p>Seyir subayı radar bulgusunu önündeki haritada işaretledi, sonra da çevresinde bir daire çizdi. Ve kendi kendine yüksek sesle düşünmeye başladı. "Deniz yüzeyinde ya da yüzeye yakın bir yerde alçak bir bulut olması son derece olağandışı bir şey, çünkü böyle bir olay için bölgedeki atmosfer koşulları tümüyle elverişsiz."</p>

    <p>Hoparlör takırdadı. "Komutanım, burası radar."</p>

    <p>"Evet, radar. Ben komutan. Dinliyorum." "Görüntüyü belirledim, efendim." Hoparlördeki ses devam etmeden önce sanki bir an ne diyeceğini bilemedi. "Bu, çapı aşağı yukarı üç mil olan yoğun bir sis bulutu, efendim." "Emin misin?" "Kesinlikle, efendim."</p>

    <p>Dupree mikrofonun düğmesini kapadıktan sonra köprünün telefonunu açtı. "Yüzbaşı, tam önümüzde bir radar görüntümüz var. Bir şey gördüğünüz anda bana rapor edin." Dupree telefonu kapatıp ikinci komutana döndü. "Şimdi derinlik ne?"</p>

    <p>"Deniz tabanı hâlâ yükseliyor. Sekiz yüz kırk metre oldu ve hızla artıyor."</p>

    <p>Seyir subayı arka cebinden bir pamuklu mendil çıkararak boynundaki teri kuruladı. "Beni ateş basıyor. Daha önce duyduğum buna benzer tek deniz dibi yükselmesi PeruŞili Çukurunda vardı. Deniz yüzeyinden yedi bin beş yüz metre derinlikte başlar ve her milde bîr mil yükselir. Şu ana dek, Peru Şili Çukurundaki bu yükseltinin dünyadaki en olağanüstü sualtı eğimi olduğu kabul edilirdi."</p>

    <p>"Öyle," diye ikinci komutan homurdandı. "Deniz jeologları bu küçük buluşla çok iyi vakit geçireceklerdir, değil mi?"</p>

    <p>"Beş yüz elli beş metre," diye sonardan tekdüze bir ses duyuldu.</p>

    <p>"Aman Tanrım!" dedi seyir subayı şaşkınlıkla. "Yarım milden daha az bir uzaklıkta üç yüz metrelik bir yükseklik artışı. Böyle bir şey olamaz!"</p>

    <p>Dupree kontrol odasının iskele yönüne gitti ve içinde sonar bulunan cam koruyucuya burnunu iyice dayadı. Aygıtın gösterge tablosuna göre, deniz dibini simgeleyen kıvrımlı uzun siyah çizgi, göstergenin en üstündeki kırmızı renkli tehlike noktasına doğru hızla yükseliyordu. Dupree elini sonar operatörünün omzuna koydu.</p>

    <p>Dupree, "Aygıtın ayarında bir bozukluk olabilir mi?" diye sordu.</p>

    <p>Sonar operatörü bir düğmeyi çevirdi ve yanında açılan bir pencereden içeriye baktı, Sonra da, "Hayır, efendim. Ayrı bir sistemden de aynı sonuçları elde ediyorum." diye açıkladı.</p>

    <p>Dupree sonar aygıtının gösterge tablosunda dikine çıkan siyah çizgileri bir süre daha izledikten sonra hızla geriye dönüp harita masasının yanına giderek deniz tabanının yükselmesiyle ilgili olarak gemisinin yerini belirleyen kurşun kalemle işaretli noktalara bakmaya başladı.</p>

    <p>"Köprü konuşuyor," diye robot gibi bir ses duyuldu. "Görüyoruz onu." Kısa bir duraksama oldu. "Bildiğim kadarıyla, karşımızdaki şeyin New England'da görülen sis bulutlarının daha küçük bir örneği olduğunu söyleyebilirim."</p>

    <p>"Dupree mikrofonun düğmesine dokunarak, "Anlaşıldı," dedi. Ve önündeki haritaya bakmaya devam etti; yüzünden bir şey belli olmuyordu, gözleriyse dalgındı."</p>

    <p>"Peari Harbour'a mesaj gönderilim mi, efendim?" diye seyir subayı sordu. "Araştırma için belki bir keşif uçağı gönderirler."</p>

    <p>Dupree hemen yanıt vermedi. Bir eli yanımda hareketsiz dururken, öteki eliyle masanın kenarını düşünceli düşünceli tıkırdattı. Dupree ani kararlar verebilen biri değildi. Zorunlu olarak ani karar vermesi çok ender bir olaydı, Dupree'nin her hareketi kurallara uygun olurdu.</p>

    <p>Starbuck'ın mürettebatından birçoğu daha önce de Dupree'nin emrinde görev yapmışlardı. ona körü körüne bağlı değillerse de onun yetenek ve kararlarına saygı ve hayranlık duyuyorlardı. İnsan olarak ona güveniyor, yaşamlarını tehlikeye sokacak kötü bir hata yapmayacağına inanıyorlardı. Başka bir zaman olsa belki haklı olabilirlerdi. Ama bu kez tümü de büyük bir yanılgı içindeydi.</p>

    <p>"Şu sis bulutu neyin nesiymiş, bir bakalım," dedi Dupree yavaşça.</p>

    <p>Bu sözler üzerine ikinci komutanla seyir subayı birbirlerine anlamlı anlamlı baktılar. Verilen emirler Starbuck'la ilgili denemelerin yapılmasıydı yoksa ufukta hayalet gibi beliren sis bulutlarının peşinden gitmek değildi.</p>

    <p>Hiç kimse Komutan Dupree'nin böyle ansızın kişiliği dışına çıkmasının ve verilen emirlerden sapmasının nedenini öğrenemedi. Belki komutanın bilinmeyeni öğrenme tutkusu üstün gelmişti. Belki de kendisini bir an için o güne dek elde edemediği büyük bir başarıya doğru yol alan bir kâşif olarak hayal etmişti. Neden ne olursa olsun Starbuck'ın koku almış bir tazı gibi yeni rotasına yönelip ölü dalgalar arasında ileri atılması büyük bir kayıptı.</p>

    <p>Starbuck'ın o hafta pazartesi günü Pearl Harbour'a demirlemesi bekleniyordu. Ama o gün ortalıkta görünmeyince, karadan ve denizden yapılan yoğun arama çalışmalarında da gemiden arta kalacak tek bir petrol ya da enkaz izine rastlanamaymca, Deniz Kuvvetlerinin en yeni denizaltıyla birlikte yüz altmış mürettebatının kaybolduğunu kabul etmekten başka seçeneği kalmadı. Olaydan şaşkına dönen kamuoyuna yapılan resmi açıklamadaysa, Starbuck'ın Kuzey Pasifik'in uçsuz bucaksız boşluğunda bir yerlerde kaybolduğu bildirildi. Denizaltı tüm mürettebatıyla birlikte ve büyük bir gizemle yok olmuştu. Zamanı, yeri ve nedeni bilinmiyordu.</p>
  </div>
</body>
</html>
