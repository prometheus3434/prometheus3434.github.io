<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p><br /></p>

    <h1 class="MsoPlainText" id="sigil_toc_id_2" style="text-align: center; margin-bottom: 6pt;">BİRİNCİ BÖLÜM<br /></h1>

    <p>Hawai'nin kalabalık kumsallarında insan hâlâ başını dinleyebileceği bir köşe bulabilir. Bir boksörün sol yumruğu gibi Kauai Kanalına doğru düz bir çıkıntı oluşturan Kaena Burnu da, işte böyle insanın dinleyip bomboş bir kumsalın tadını çıkarabileceği az bilinen birkaç yerden biridir. Güzel bir kumsal olmasına karşın bu güzelliği aldatıcıdır. Çünkü önündeki denizde çok sık oluşan ters akıntılar, aşırı dikkatli yüzücüler dışında denize girenler için son derece tehlikelidir. Her yıl, sanki önceden belirlenmiş bir ölüm programına uyuyormuş gibi, kimliği bilinmeyen herhangi bir yüzücü kumsalın ıssızlığına ve yumuşak dalgaların çekiciliğine kapılarak denize girer birkaç dakika içinde de ters bir akıntıyla açık denize sürükleniverir.</p>

    <p>Kumsaldaki bir metre doksan santim boyunda, güneşte iyice bronzlaşmış ve ayağında kısa beyaz mayo olan genç adam, bambudan yapılmış plaj yaygısının üzerine uzanmış yatıyordu. Soluk aldıkça hafifçe kabaran kıllı geniş göğsündeki ter damlacıkları yılan gibi kıvrıla kıvrıla süzülüp kuma karışıyordu. Gözlerini kızgın güneşin zararlı etkisinden korumak için yüzünü örttüğü kolu adaleliydi, ama top gibi yuvarlak boğum boğum şişkinlikler yoktu. Siyah sık saçları dağınıktı, bir bölümü de sert çizgili ama dost canlısı bir yüzü çevreleyen alnına dökülüyordu.</p>

    <p>Dirk Pitt hafif uykusundan kıpırdanarak uyandı ve dirseklerinin üzerinde doğrularak parıldayan koyu yeşil gözleriyle denizi uzun uzun süzdü. Pitt yalnızca güneş banyosu yapıp çevreleriyle ilgilenmeyen kişilerden değildi. Ona göre kumsal yaşayan, hareket eden, rüzgârın ve dalgaların sürekli etkisiyle biçim ve özellik değiştiren bir şeydi. Denizde binlerce mil ötedeki fırtınalarda oluşan ama kıyıya varana dek ölü dalgaya dönüşen kabarıklıkların sığ dibi hissedince daha çok kabararak hızlarını arttırmalarını izledi. Öyle ki, yaklaşık üç metre yüksekliğindeki bu kırılmış dalgalar birbiri ardına devrilirken büyük bir gürültüyle kıyıda patlıyor, çevrelerine su saçarak bembeyaz köpükler oluşturuyorlardı, sonra da denizin bittiği yerdeki küçük girdaplarda yok olup gidiyorlardı.</p>

    <p>Pitt'in gözlerine ansızın kıyıdan yüz metre ilerde, kırılan dalgaların ardında renkli bir parıltı ilişti. Bir an sonra da bir dalga çukurunda gözden kayboldu. Pitt ısrarla renk parıltısını en son gördüğü noktaya bakmaya başladı. İkinci dalga da yükselip öne doğru devrilirken güneşte parıldayan o şeyi yine gördü. Biçimi bulunduğu yerden belli olmuyordu, ama kesin olarak belirlediği bir şey varsa o da gördüğü parıltının sarı renkte oluşuydu.</p>

    <p>Pitt o andaki en akıllıca davranışın sırt üstü yatmak ve dalgaların gördüğü nesneyi kıyıya getirmelerini beklemek olacağını düşündü, ne var ki bir an sonra ani bir kararla yerinden fırladı ve yavaş yavaş denize doğru yürümeye başlads. Dizboyu derinliğe ulaşınca önündeki dalgayı zamanladı ve içine doğru atıldı, öyle ki dalganın üzerine devrildiğini suyu döven ayaklarıyla hissetti. Su bir otel odasındaki banyo kadar ılıktı, aşağı yukarı kırk beş derece olmalıydı. Sudan başını çıkarır çıkarmaz da ters akıntının kendisini derin sulara çekmesine izin vererek köpüklü denizde rahat bir tempoyla kuiaç atmaya başladı.</p>

    <p>Dakikalar sonra bir an durakladı ve gözleriyle san nesneyi araştırdı. Sol tarafında ve yirmi metre ilende olduğunu gördü ve gözlerini olabildiğince o nesneden ayırmadan o yönde yüzdü. Bu arada nesne de dalgaların hareketiyle bir görünüyor bir kayboluyordu. Pitt akıntının kendisini sağ tarafından açık denize doğru çektiğini hissedince yüzme açısını da ona göre ayarladı ve ölüm tehlikesinden kurtulmak için de kulaçlarını gittikçe hızlandırdı.</p>

    <p>Pitt bir süre sonra nesneye ulaştı ve parmakları, altmış santim uzunluğunda, on beş santim eninde ve üç kilo ağırlığında silindir biçimindeki san nesnenin kaygan yüzeyine dokundu. Nesneyi kaplayan sugeçirmez sarı plastik kabın üzerinde ve her iki uçta büyük harflerle, 'U.S. NAVY' (ABD Deniz Kuvvetleri) yazılıydı. Kollarını nesnenin çevresinde dolayarak kısa bir süre dinlendi ve bu arada dört bir yanma bakarak tehlike içinde bulunduğu yeri iyice gözden geçirdi.</p>

    <p>Pitt, denize girdiğini gören kimse olmuş mudur, diye gözlerini kumsala dolaştırdı, ama millerce uzunluğundaki kumsal bomboştu. Pitt kendisini yorup kumsalın ardındaki sarp kayalıklara bakmadı bile. Çünkü hafta içinde bu kayalıklara tırmanan kişiler olabileceğini düşünmek umutsuz bir davranış olmaktan öteye gidemezdi.</p>

    <p>Pitt bir an için neden böyle aptalca ve delice bir tehlikeye atıldığını düşündü. Dalgaların arasında yüzen gizemli sari nesne bu anla şıîmaz davranışı için iyi bir özürdü ve o güne dek bir işe başlayınca asla geri dönüş yapmamıştı. Ama ne var ki, o anda acımasız deniz kendisini kıskıvrak yakalamıştı.</p>

    <p>Pitt'in kafasında kıyıya dümdüz bir çizgide geri dönme düşüncesi belirdi. Ama belirmesiyle kaybolması bir oldu, tıpkı çakıp sönen bir şimşek gibi. Çünkü böyle bir işi Mark Spitz olsa belki başarabilirdi, ama Pitt çok iyi biliyordu ki, günde bir paket sigara akşamları da sürekli viski içtiğinden kendisi Mark Spitz'in Olimpiyatlarda kazandığı o altın madalyaları dünyada kazanamazdı. Bu nedenle de, Pitt tabiat anayı kendi oyunuyla nasıl yenebileceğini düşünmeye karar verdi.</p>

    <p>Pitt deniz yüzeyindeki ve dibindeki akıntılar konusunda eski kulağı kesiklerd'endi, senelerce dalgalar üzerinde tahta ile kıyıya doğrukayma sporu yaptığından bilmediği şey yoktu. Aynı kumsalda denize giren yetişkin biri akıntıyla açık denize sürüklenirken onun yüz metre ötesinde hiçbir akıntı olmayabilir ve orada denize giren küçük çocuklar dalgalar arasında birbirleriyle şakalaşıp oyunlar oynayabilirler. Bir ters akıntının acımasız gücü, kıyıdaki akıntının kıyıdan uzak sualtı sığlıkları arasında fırtınaların oluşturduğu dar kanallardan geçip açık denize geri dönerken oluşuyordu. O anda kıyıya yaklaşan dalga saatte altı mil gibi büyük bir hızla ansızın yön değiştirir ve dalganın burnu açık denize döner. Pitt de tam akıntının yayıldığı yerde bulunuyordu. O nedenle de sığlık bölgeden çıkana dek kıyıya paralel bir çizgide yüzmek zorunda olduğunu anladı, yüzme yönünü kıyıya doğru ancak ondan sonra yöneltebilirdi.</p>

    <p>Pitt'i kaygılandıran tek şey, köpek balıkları tehlikesiydi. Denizin ölüm makineleri olan bu balıklar avlarına yaklaşırken kendilerini her zaman denizi yararak yaklaşan kuyruklarıyla belli etmezlerdi. Suyun altından ve habersizce de saldırabilirlerdi. Pitt ise deniz gözlüğü olmadığından sualtından yapılacak böyle bir saldırıyı önceden göremeyecekti. Tek umudu köpek balıklarına yem olmadan kıyı dalgalarının bulunduğu güvenli bölgeye ulaşabilmekti. Çünkü çok iyi biliyordu ki, çok aç olanları dışında köpek balıkları genellikle kıyıya yaklaşmazlardı. Nedeniyse kıyıdaki küçük akıntıların kaldırdığı dip kumlarının balığın solungaçlarına kaçmasıydı. O anda tüm gücünü harcamaktan kaçınacak zaman değildi. Pitt sanki Pasifik Okyanusu'nun bütün köpek balıkları kendisini kovalıyormuş gibi olanca gücüyle kulaç attı. Bu şekilde aşağı yukarı on beş dakika hızla yüzdükten sonra burnu kıyıya yönelik ilk dalgaya ulaştı. Yön değiştirdi, kıyıya doğru yüzmeye başladı. Bu arada üzerinden dokuz dalga geçti, onuncu dalgada gücü tükendiğinden yanındaki silindir biçimindeki nesneye şamandıra gibi asıldı. Böylece kıyıya sürüklenmeye devam etti. Dizleri kumu hissedince de bir deniz kazazedesi gibi tükenmiş bir durumda, olduğu yerde doğruldu ve ödülünü de ardı sıra sürükleyerek sendeleye sendeleye sudan çıktı. Sonra da büyük bir minnetle kendini güneşin ısıttığı kumlara bıraktı.</p>

    <p>Pitt yorgun yorgun ödülü olan silindir biçimindeki kutuyla ilgilenmeye başladı. Plastik kabın altındaki nesne pek sık rastlanmayan türde bir alüminyum kutuydu. Kutunun çevresi küçük bir demiryolu hattını andıran birçok küçük alüminyum çubukla kaplıydı. Kutunun bir ucunda vidalı bir kapak vardı. Pitt kapağı güçlükle ve birçok kez denedikten sonra açabildi. Kutunun içinde sıkıca sarılı bir kağıt tomarından başka birşey yoktu. Pitt kağıt tomarını açtı ve üzerinde tarihler bulunan, titiz bir biçimde el yazısıyla kaleme alınmış sayfalan incelemeye başladı.</p>

    <p>Pitt sayfaları okudukça, o andaki eli sekiz derecelik aşırı sıcağa karşın sanki soğuk bir e! kendisine dokunmuşcasına tüm bedenindeki tüyleri bir anda diken diken oluverdi. Gözlerini birkaç kez elindeki sayfalardan uzaklaştırmaya çalıştı ama beceremedi, çünkü ellerinin arasında tuttuğu facia haberinden şaşkına dönmüştü.</p>

    <p>Pitt kâğıtlardaki son tümceyi de okuduktan sonra tam on dakika boş gözlerle okyanusa bakarak öylece oturdu kaldı. Yazıların en sonunda bir ad vardı: AMİRAL LEIGH HUNTER. Pitt yavaş hareketlerle ve dikkatle kâğıt tomarını yine kutunun içine yerleştirdi, kutunun vidaiı kapağını kapadı ve yine büyük bir dikkatle en üstteki sarı sugeçirmez koruyucusunu geçirdi. Kaena Burnuna insana korku veren bir sessizlik çökmüştü. Kırılan dalgalar birbiri ardına devriürken çıkardıkları gürültü sanki sessizce birşeyler anlatmak istiyor gibiydi. Pitt yerinden doğruldu. Islak bedenine yapışan kumlan silkeledi, sonra da silindir kutuyu koltuğunun altına sıkıştırarak kumsalda hafifçe koşmaya başladı. Plaj yaygısının yanına varınca da elindeki kutuyu çabucak yaygıyla sardı ve kumsalın ardındaki yola uzanan patikada hızlı hızlı yürüdü.</p>

    <p>Parlak kırmızı renkteki AÇ Ford Ccbra'sı yolda terk edilmiş gibi durmaktaydı. Pitt hiç zaman harcamadı. Elindeki yükü arabanın koltuğuna fırlattı ve hızla direksiyona geçip kontağı çevirdi.</p>

    <p>Pitt'in arabası jet gibi ileriye atıldı. Önce Waialua'dan, sonra da güzel manzarası bulunan, ama genellikle kurumuş olan Kaukomahua Çayı boyunca uzanan ara yoldan ilerleyerek 99 sayılı karayoluna çıktı. Schofield Kışlası Askeri Bölgesi de dikiz aynasında geride kaldıktan sonra Pitt Waialua yoluna saptı ve gezici karayolu devriyesiyle karşılaşma tehlikesine aldırmadan son hızla Pearl kentine doğru yöneldi.</p>

    <p>Solunda, tepeleri sürekli kara yağmur bulutlarıyla kaplı Koolau sıradağları yükseliyordu</p>

    <p>Bu dağlar boyunca da, zengin ve kırmızı renkler toprakla canlı bir tezat.oluşturan bakımlı ve yeşil ananas tarlaları uzanmaktaydı. Pitt ani başlayan bir sağanakla karşılaştı ve hemen arabanın sileceklerini çalıştırdı.</p>

    <p>Sonunda Pearl Harbour'un ana kapısı göründü. Üniformalı bir nöbetçi bürodan çıkarken Pitt de arabayı yavaşlattı. Sonra da cüzdanından sürücü belgesiyle kimliğini çıkardı ve konuk defterini imzaladı. Tüm bu işlemler olurken nöbetçi deniz piyadesi hiç konuşmadı, iş bitince de selam vererek geçmesi için eliyle işaret etti.</p>

    <p>Oysa Pitt geçip gitmeden önce nöbetçiye Amiral Hunter'in karargâhına nasıl gidebileceğini sordu. Deniz piyadesi göğüs cebinden bir bloknotla bir kurşun kalem çıkardı, bir kâğıda izleyeceği yolu çizerek kâğıdı Pitt'e uzattı. Ve bir kez daha selam verdi.</p>

    <p>Pitt elindeki çizime göre ilerledi ve rıhtım yakınında göze çarpmayan bir beton binanın önünde durdu. Binanın önünden kolayca geçip gidebilirdi de, ama kapının yanında asılı madeni levhayı gördü. Üzerinde, 101. KURTARMA FİLOSU KARARGÂHI, yazılıydı. Kontağı kapadı, içinde metal kutu bulunan ıslak paketi aldı ve arabadan indi. Binaya girerken de aklından, keşke kumsala giderken, yanımda spor bir gömlekle bir pantolon götürseydim, diye geçirdi ve daktilo yazmakta olan beyaz üniformalı bir denizcinin oturduğu masaya doğru ilerledi. Masanın üzerinde küçük levhada, ER YAGER, yazılıydı.</p>

    <p>"Afedersiniz," diye Pitt utangaç bir tavırla mırıldandı.</p>

    <p>"Amiral Hunter'i görmek istiyordum."</p>

    <p>Daktilo yazmakta olan er doğal bir davranışla başını kaldırdı ama gördüğü manzarayla neredeyse gözleri yuvalarından fırlıyordu.</p>

    <p>"Aman Tanrım, ahbap, ne o yoksa banyodan mı kaçtın? Mayodan başka bir şey giymeden bu kılıkta gelmekle ne yapmaya çalışıyorsun? Bizim ihtiyar seni böyle yakalarsa kendini ölmüş bil. Onun için şimdi hemen toz ol, yoksa kodesi boylarsın!"</p>

    <p>"Bir kokteyl partisine katılacak kılıkta olmadığımı ben de biliyorum, tabii," dedi Pitt tatlı tatlı. "Ama ne var ki bu iş son derece ivedi. Amirali kesinlikle ve hemen görmeliyim."</p>

    <p>Er kıpkırmızı kesilen bir yüzle masada doğruldu ve yüksek sesle, "Bu kadar maskaralık yeter. Ya kuzu kuzu gidersin ve ben de her şeyi unuturum, ya da Kıyı Devriyesini çağırırım," diye bağırdı.</p>

    <p>"Öyleyse hemen çağır onları!" diye Pitt ansızın sertleşiverdi.</p>

    <p>"Bak, ahbap," diye söze başlayan er öfkesini kontrol etmeye çalışıyordu. "Kendine bir iyilik yap. Hemen evine dön ve Amirali görmek için normal hiyerarşik yollardan resmi başvuruda bulun."</p>

    <p>"Buna gerek kalmayacak, Yager." Arkalarından gelen seste asfalt bir yolu kazıyan buldozer inceliği vardı.</p>

    <p>Pitt geri döndü ve bir iç büronun kapı eşiğinde dimdik duran uzun boylu, yaşlı birinin üzerine dikilmiş bakışlarıyla karşılaştı. Adam tepeden tırnağa beyaz giyinmişti ve üniforması kollarda, omuzlarındaki ispaletlerde san sırmalarla bezenmişti. Aklaşmış gür saçları yorgun ve soluk yüzüyle iyi uyuşuyordu. Adamın yüzünde canlı görünen tek şey gözleriydi ve bu gözler Pitt'in elindeki kutuya merak dolu bakışlarla dikilmişti.</p>

    <p>"Amiral Hunter benim, koca oğlan. Sana yalnız beş dakika ayıracağım. Umarım bu şansını iyi değerlendirirsin," dedi ve eliyle silindir kutuyu işaret ederek ekledi. "Ayrıca içeri gelirken o nesneyi de yanında getirmeyi unutma." Pitt güçlükle, "Peki, efendim," diyebildi. Oysa o anda Hunter hızla geri dönmüş bürosuna girmek üzereydi. Pitt de ardından yürüdü ve bürodan içeriye girerken, her ne kadar öyle çok sıkılmamışsa da yine de içinde bulunduğu durumun kendisini huzursuz ettiğinden hiç kuşkusu yoktu. İçerde, kusursuz denecek denli güzel cilalı konferans masasında Hunter' den başka üç deniz subayı daha oturmaktaydı. Kolundaki garip görünüşlü paketle yarı çıplak Pitt'i görünce tümünün de yüzlerini büyük bir şaşkınlık kapladı.</p>

    <p>Hunter, Pitt'e öteki subayları tanıştırdı. Ama Pitt bu yalancı kibarlığa aldanmadı, gayet iyi anlamıştı ki amiral öteki subayların rütbelerini ve mevkilerini belirterek bir yandan kendisini korkutmaya çalışıyordu, öte yandan da tepkisini izlemek için Pitt'in gözlerini inceliyordu. Pitt'e tanıştırıldığına göre, John Kennedy'! andıran uzun boylu sarışın Binbaşı Paul Boland 101. Filo'nun Kurmay Başkanıydı. Orly Cinana diye garip bir adı olan ve çok terleyen şişko albay, Hunter'in küçük kurtarma filosundaki gemilerinden birinin komutanıydı. Öne atılarak Pitt'in elini içtenlikle sıkan kısa boylu, cüceye benzeyeniyse kendisini Hunter'in yardımcısı Yarbay Burdette Denver olarak tanıttı, sonra da sanki anımsamaya çalışıyormuş gibi Pitt'e dik dik bakmaya başladı.</p>

    <p>"Pekâlâ kocaoğlan," diye Amiral Pitt'e yine aynı biçimde hitap etti. Pitt o anda yumruğunu Hunter'in ağzının tam ortasına indirebilmek için bir aylık maaşını seve seve verirdi. Çünkü Hunter'in sesi alay doluydu. "Şimdi bize lütfedip kim olduğunu ve geliş nedenlerini anlatırsan hepimiz sana minnettar kalırız."</p>

    <p>"Bu kutuyu neden taşıdığımı öğrenmek için can atan biri olarak çok kabasınız," diye Amirali yanıtlayan Pitt kendini masadaki boş koltuklardan birine bıraktı ve sözlerinin uyandıracağı tepkiyi beklemeye başladı.</p>

    <p>Yüzü haince duygularla buruşan Cinana masanın öte tarafından Pitt'e öfkeli öfkeli baktı. "Pis herif! Buraya gelip bir subaya hakaret etmeye nasıi cüret edebilirsin!"</p>

    <p>"Deli olmalı," diye Boland araya girdi. Sonra da Pitt'e doğru eğilerek soğuk ve sinirleri gergin bir biçimde bakarak ekledi, "Seni gidi aptal piç seni kiminle konuştuğunu biliyor musun, sen?"</p>

    <p>Cinana'nın terli yumruğu hızla masaya indi. "Tanrım, hemen Kıyı Devriyesini çağırmalı. Yager'e söyleyeyim de Kıyı Devriyesini çağırsın ve bu herifi kodese attırsın."</p>

    <p>Hunter uzun bir sigara yaktı, kibriti kül tablasında söndürdü ve düşünceli düşünceli Pitt'e baktı. "Bana başka bir seçenek bırakmıyorsun, koca oğlan." Ardından Boland'a döndü. "Yarbay, Yager'e Kıyı Devriyesini çağırmasını söyle."</p>

    <p>"Ben olsam çağırmazdım, Amiralim," diyen Denver koltuğundan doğruldu, Pitt'i tanıdığı yüzünden belli oluyordu, "Kiminizin pis ve piç diye nitelendirdiği sonra da kodese attırmak istediği bu adam gerçekte Ulusal Sualtı ve Denizcilik Örgütü (NUMA)'nın Özel Projeler Müdürü Dirk Pitt olup babası da Deniz Kuvvetleri Onay Komitesi Başkanı olan California Senatörü George Pitt'dir."</p>

    <p>Cinana kısa ve sunturlu bir küfür savurdu.</p>

    <p>Kendini toparlayan ilk kişi Boland oldu. "Emin misin?"</p>

    <p>"Evet, Paul. Hem de kesinlikle." Denver masanın çevresinde dolandı ve Pitt'in yanına geldi. "Onu yıllar önce babasıyla birlikte bir NUMA konferansında görmüştüm. Bundan başka, yine NUMA'da görev yapan yeğenimin de arkadaşı olur. Yeğenimin adıysa Yarbay Rudi Gunn."</p>

    <p>Pitt tatlı tatlı sırıttı. "Tanıyorum onu. Birçok projede Rudi'yle birlikte çalıştık. Aranızdaki benzerliği şimdi görebiliyorum. Tek belirgin ayrılık Rudi'nin komik çerçeveli gözlüklerinin ardından bakması."</p>

    <p>Denver gülerek, "Çocukken ona Kunduz Gözlü derlerdi," dedi.</p>

    <p>Pitt de gülümsedi ve "İlk karşılaşmamızda ona bundan söz ederim," dedi.</p>

    <p>"Umarım... biraz... önce... söylediklerimiz... sizi... gücendirmez," diye Boland kekeledi.</p>

    <p>Pitt Boland'ı en alaylı bakışıyla süzdü ve yalnızca, "Hayır," dedi.</p>

    <p>Hunter'le Cinana bakıştılar ve bunu farkeden Pitt bu bakışlardaki gizli anlamı çözmekte güçlük çekmedi. İkisi de aralarında bir Birleşik Devletleri senatörünün oğlunun bulunmasından duydukları huzursuzluğu gizlemeye çalıştılarsa da bunda başarılı olamadılar.</p>

    <p>"Ben yalnızca tatilini geçirmeye çalışan birisiyim," dedi Pitt yavaşça. "Bu nesneyi bugün öğleden sonra kumsalda güneşlenirken keşfettim. Kutu size ait."</p>

    <p>"Şey," diye Hunter ağır ağır söze başladı. "Onur duydum. Ama neden ben?"</p>

    <p>Pitt öteki üç adama düşünceli düşünceli baktı ve silindir kutuyu masanın üzerine koydu. "İçinde bir sürü kâğıt bulacaksınız. Bir tanesinde de sizin adınız yazılı."</p>

    <p>Hunter'in bakışlarında en küçük bir merak kıpırtısı bile olmadı..</p>

    <p>"Bunu nereden buldunuz?" "Kaena Burnunun ucuna yakın bir yerde." Denver öne doğru eğilerek, "Kıyıya, kumların üzerine mi vurmuştu?" diye sordu.</p>

    <p>Pitt başını salladı. "Hayır. Kırılan dalgaların ötesine yüzerek kıyıya çekip çıkardım."</p>

    <p>Denver şaşırmıştı. "Yani Kaena Burnundaki kırılmış dalgaların ötesine mi yüzdüğünü söylüyorsunuz? Böyle bir şeyin olabileceğini düşünemiyorum bile?"</p>

    <p>Hunter Pitt'e inanmamış gibi baktı ama pek üzerinde durmadan sordu, "Orada bulduğunuz şu nesneye bir göz atabilir miyiz?" Pitt sessizce başını salladı ve masaya dö</p>

    <p>kulen ıslak kumlara aldırmadan silindir kutuyu ortaya koydu ve Hunter'e doğru uzattı.</p>

    <p>"İlgimi çeken de bu sarı plastik kabı olmuştu."</p>

    <p>Hunter silindir kutuyu eline aldı ve öteki subayların da iyice görebilmesi için havaya kaldırdı. "Ne olduğunu anladınız mı, beyler?"</p>

    <p>Tümü de başlarını sallayarak anladıklarını belirttiler.</p>

    <p>"Daha önce bir denizaltıda hiç görev yapmamış olmalısınız, Bay Pitt. Yoksa bir haberleşme kapsülünün neye benzediğini bilirdiniz," diyen Hunter kutuyu masaya koyarak eliyle de kutuya hafifçe dokundu. "Bir denizaltı su altında seyrederken kendisini izleyen bir su üstü gemisiyle haberleşmek isterse gönderilecek mesaj böyle bir alüminyum kapsülün içine konur." Hunter konuşurken bir yandan da kapsülün sugeçirmez plastik kabını çıkardı. "Kırmızı işaret boyası iliştirilen kapsül denizaltıdan basınçlı bir tüp kanalıyla dışarıya fırlatılır. Kopsül deniz yüzeyine erişince boya serbest kalır ve denizaltıyı izleyen geminin kolayca görebileceği biçimde binlerce metre karelik bölümü renklendirir."</p>

    <p>Pitt yavaşça, "Kapaktaki ince lifler de," dedi ve devam etti, "Yüksek basınç altında içine su sızmasını önlemek için konulmuştur."</p>

    <p>Hunter bu sözler üzerine Pitt'in vereceği yanıtı tahmin ederek sordu. "İçindekileri okudunuz mu?"</p>

    <p>Pitt başını salladı, "Evet, efendim."</p>

    <p>Odada bulunan öteki üç subay o anda Hunter'in gözlerinde beliren acı ve umutsuzluğu farketmedi, hatta hiç görmediler bile.</p>

    <p>"Okuduklarınızı bize birkaç sözcükle özetleyebilir miisniz?" diye soran Hunter, verilecek yanıtın ne olacağını anlamıştı ve bundan da büyük bir korku duymaktaydı.</p>

    <p>Kısa bir sessizlik oldu. Bu arada Pitt içinden, keşke o melun kapsülü hiç görmemiş olmayı geçirdi. Ama kaçış yoktu. Şimdi tek bir cümle söyleyecek ve tüm bu sıkıntıdan kurtulacaktı. Pitt derin bir soluk aldı ve yavaşça konuştu.</p>

    <p>"İçinde size yazılmış bir not t/ar ve bundan başka nükleer denizaltı Starbuck'ın seyir günlüğünden yırtılmış yirmi altı sayfa bulacaksınız, Amiralim."</p>
  </div>
</body>
</html>
