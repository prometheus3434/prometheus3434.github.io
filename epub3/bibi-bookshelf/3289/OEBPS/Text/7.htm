<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p><br /></p>

    <h1 class="MsoPlainText" id="sigil_toc_id_6" style="text-align: center; margin-bottom: 6pt;">BEŞİNCİ BÖLÜM</h1>

    <p>Pitt duşun altına girdi. Sıcak su derisindeki gözenekleri açıyordu. Ardından bir de soğuk duş aldıktan sonra banyodan çıktı, havluyla kurulandı ve acele etmeden yavaş yavaş önceki geceden beri uzayan sakalını traş etti. Hunter'in karargâhına buluşma saatinin son anında ulaşmak gibi bir niyeti yoktu. Yaşlı bunak isteki ilk gününü berbat etmemeli, diye düşündü. Sonra da aynadaki görüntüsüne bakarak sırıttı.</p>

    <p>Pitt beyaz bir takımla pembe bir gömlek giymeye karar verdi. Kravatını bağlarken aklına kendini koruması için yanına bir şeyler almasının hiç de kötü olmayacağı düşüncesi geldi. Summer başarılı olamamıştı, ama yine de Pitt yaşlılığa doğru yönelen yaşantısmdaki bazı üstünlüklerin her geçen saatle birlikte azaldığını anlamaya başlamıştı. Bundan böyle iyi yetişmiş profesyonel bir gizli ajanla yalnız ellerini kullanarak dövüşmeyi göze alamazdı.</p>

    <p>712 Schnell Fueur Pistole model 47405 seri numaralı Mauser marka tabancayı tanıtmak için onun tam bir kana susamış silah olduğunu söylemek yeterdi. Tek tek, ya da makinalı tüfek gibi, otomatik olarak seri atış yapabilen tek tabanca türüydü. Kendisini namlunun karşısında bulma şanssızlığına uğrayacak zavallının yüreğine korku salacak görünümdeydi.</p>

    <p>Pitt silahı yatağın üzerine rasgele attı ve yine bavuluyla ilgilenmeye başladı, içinden tahtadan yapılmış bir koltuk altı kılıfı çıkardı. Kılıfın dar kenarında metal bir ray vardı. Bu metal ray, süpürge sapı biçimindeki bir tutma yerinin içindeki bir diş üzerinde kayarak uzatılıyor ve silahı uzak hedeflere atış yapabilen bir karabinaya, yani kısa namlulu tüfek durumuna sokuyordu. Bu süpürge sapı biçimindeki tutma yeri otomatik atış yapılırken de silahı iyice kavramaya yarıyordu. Pitt silahın atış mandalını seri atışa göre ayarladı ve silahı kılıfa yerleştirdi, sonra da bu çirkin öldürme makinesini bir plaj havlusuna sardı.</p>

    <p>"Asansör lobiye varana dek her katta durarak yeni yolcular aldı, taa ki kapasitesi tamamlanana dek. Pitt asansörde bulunanlar havluya sarılı silahı farketseler acaba neler düşünürlerde, diye aklından geçirdi. Kalabalık omuzlarına çarpa çarpa lobiye boşaldıktan sonra ;| Pitt inmedi, kontrol panosundaki B düğmesine ' bastı ve bodrum katındaki garaja indi. AÇ Kobrasını açtı. Mauseri sürücü yerinin arkasındaki dar boşluğa bıraktı, sonra da direksiyonun başına geçti."</p>

    <p>Pitt arabayı garajın rampasından ağır ağır çıkardı ve burnunu kentin kuzey ucuna doğru</p>

    <p>yönelterek Kalakaua Caddesindeki akan trafiğe katıldı. Caddenin iki yanında uzanan palmiye ağaçları kavisli gövdelerini çağdaş mimari tarzında yapılan dükkan ve büroların üzerine doğru eğmişlerdi. Kaldırımlarsa canlı renklerde gömlek ve giysiler içindeki turistlerden oluşan yoğun bir kalabalıkla yılan gibi kıvrılıyordu. O anda güneş yakıcıydı ve asfalt yolda yansıyan güneş ışığı Pitt'in önce gözlerini kısarak bakmasına sonra da el yordamıyla dar kontrol panosunun önündeki güneş gözlüğünü aramasına neden oldu.</p>

    <p>Daha şimdiden Hunter'le olan buluşmasına bir saatten çok gecikmişti, ama daha önce yapmak zorunda olduğu bir şey vardı. Bu, kafasının geri kısmında kendisine kulak verilerek bir şans tanınması için yalvarıp duran küçücük bir önseziydi. Arabanın lastikleri yolun kenarındaki kırmızı volkanik taşları çatır çatır çiğnerken Pitt aslında ne bulmayı umduğunu da pek bilmiyordu. Ama iki mil yol almıştı ki birdenbire aradığı şeyi gördü. Hemen arabasını park etti, yürüyerek küçük ve düzgün oyulmuş tahta levhayı geçti. Levhada: BERNİCE PAUAHİ PİSKOPOS POLINEZYA ETNOGRAFYA VE DOĞAL TARİHİ MÜZESİ, yazılıydı.</p>

    <p>Daha yüksek bölümlerini çevreleyen balkonları bulunan büyük salonda uskundralı kanolar, doldurulmuş kuşlar ve balıklar, ottan yapılmış ilkel kulübelerin kopyaları ve eski Hawai tanrıların garip ve çirkin oymaları vardı. Pitt çam bir kasa içindeki midye kabuklarından oluşan bir koleksiyonu düzenlemeye çalışan uzun boylu, beyaz saçlı ve dimdik duran adamı</p>

    <p>tanıdı. George Papaaloa gerçek bir Hawailiydi. Geniş kahverengi yüzü, sivri çenesi, kalın dudakları, dumanlı kahverengi gözleri ve estetik bir görünümle çaba sarfetmeden hareket eden bir vücudu vardı. Adam başını kaldırdı, Pitt'i tanıyınca da elini salladı.</p>

    <p>"Ah, Dirk. Gelişinle günüm şenleniyor. GeL rahatça oturabileceğimiz büroma gidelim."</p>

    <p>Pitt adamı izleyerek, temiz ve sade döşenmiş bi.r odaya girdiler. Mobilyalar eskiydi ama vernikle yeniden cilalanmıştı. Duvarları dolduran kitaplardaysa toz diye bir şey yoktu. Papaaloa masasına oturdu, Pitt'e de Victoria tarzı bir kanepeye oturmasını işaret etti.</p>

    <p>"Söyle dostum, Kral Kamehameha'nın mezarını bulabildin mi?"</p>

    <p>Pitt arkasına yaslandı. "Geçen haftanın büyük bir bölümünü Kona Kıyısı boyunca dalmakla geçirdim, ama bir mağara mezarını andıran hiçbir şey bulamadım."</p>

    <p>"Efsanelerimiz Kral'ın mezarının sualtı mağaralarından birinde olduğunu söyler. Bu su belki bir nehir de olabilir."</p>

    <p>"Benden daha iyi bilirsin ki, George, kurak mevsim boyunca nehirleriniz birer kuru dereden başka bir şey değildir."</p>

    <p>Papaaloa omuz silkti. "Belki de en iyisi mezarın hiçbir zaman bulunmayıp Kral'ın kalıntılarının huzur içinde yatması."</p>

    <p>"Kimse Kralınızı rahatsız etmek istemiyor ki! İşin içinde herhangi bir define de yok. Kralınız Büyük Kamehameha'nın mezarı yalnızca önemli bir arkeolojik bulgu olacak, o kadar. Bir de, kemikleri rutubetli eski bir mağarada kalacağına Honololu'da inşa edilecek yeni bir mezara konacak, sonra da insanlar onu ziyaret ederek saygıyla anacaklar."</p>

    <p>Papaaloa üzgün üzgün baktı. "Acaba, ulu kralımız siz haoles'lerin kendisini aptal aptal izlemelerinin değerini anlayabilir mi, diye merak ediyorum."</p>

    <p>"Sanırım, kralınız günümüzde ülkesinin yüzde seksenini doğuluların oluşturduğunu bilseydi ana kara haoles'leri olan bizlere kolayca katlanabilirdi!"</p>

    <p>"Üzüntü verici bir şey, ama gerçek. Japonlar 1940'larda bombardımanla elde etmeyi başaramadıklarını yetmişli ve seksenli yıllarda parayla elde ettiler. Bir gün kalktığımda doğan güneşin lolani Sarayı üzerinde batıdan yükseldiğini görürsem hiç şaşmayacağım." Papaaloa dik dik Pitt'e baktı. Yüzü anlamsızdı. "Halkımın : çok zamanı kalmadı. Ancak iki ya da üç nesil boyu, ondan sonra da öteki ırklar arasında tümüyle eriyip yok olacağız. Kendi soyumsa benimle birlikte sona erecek. Saf kan Hawaili olan ailemden hayatta kalan son kişiyim." Elini odada şöyle bir dolaştırdı. "Bu nedenle de tüm yaşamımı bu müzenin kurulmasına adadım. Ölmekt'e olan bir ırkın, yani kendi ırkımın kültürünü koruyabilmek için."</p>

    <p>Papaaloa sustu ve boş gözlerle küçük pencereden Koolau Dağlarına bakmaya başladı. "Yaşlandıkça daha çok düşünür oldum. Şimdi de sanırım bir ihtiyarın gevezeliklerini dinlemeye gelmemişsindir. Bana sormak istediğin şey nedir?"</p>

    <p>"Pasifik Girdabı diye adlandırılan denizdeki bir bölge hakkında neler bildiğini öğrenmek istiyorum."</p>

    <p>Papaaloa'nm gözleri kısıldı. "Pasifik Gir... ah, evet. Demek istediğin yeri biliyorum." Birkaç saniye düşünceli düşünceli baktı. Sonra da nerdeyse fısıltı gibi bir sesle yavaşça konuşmaya başladı.</p>

    <p>A ka makani hema pa</p>

    <p>Ka Mauna o Kanoli Ikea</p>

    <p>A kanaka ke kauahiwi hoopii.</p>

    <p>"Hawaice çok ahenkli bir dil," dedi Pitt.</p>

    <p>Papaaloa başını sallayarak Pitt'i doğruladı. "Bunun da nedeni dilimizde yalnızca yedi sessiz harfin oluşu: h, k, l, m, n, p ve w. Bir hecede yalnızca bir sessiz harf olabilir. Deminki şiiri İngilizceye çevirirsek anlamı şu olur:</p>

    <p>Güney rüzgârları estiği zaman</p>

    <p>Kanoli Dağı görünür</p>

    <p>Ve zirvesinde insanlar yaşıyor gibidir."</p>

    <p>"Kanoli mi?" diye Pitt sordu.</p>

    <p>"Evet. Kuzeyde bir efsanevi ada. Söyfentiye göre yüzyıllarca önce bir aile kabilesi güney batıdaki uzak adalardan, olasılıkla Tahiti'den ayrılmış ve kendilerinden yıllarca önce Hawai'ye göç eden öteki kabilelere katılmak için kocaman okyanusta geniş bir kanoyla yolculuk yapmışlar. Ne var ki tanrılar halkının yurtlarını terkedip gitmelerine kızmışlar ve gökteki yıldızların yerlerini değiştirerek kanonun denizde yolunu kaybetmesine neden olmuşlar. Kuzeye doğru millerce yol aldıklarından Hawai'ye</p>

    <p>ulaşamamışlar, ama karşılarına Kanoli çıkmış. Sonra da orada karaya çıkarak adaya yerleşmişler. Tanrılar bu kabileyi gerçekten de çok kötü cezlandırmışlar. Çünkü Kanoli çıplak bir adaymış. Yalnızca birkaç hindistan cevizi ve meyva ağacı, bir de kulkas bitkisi varmış. Soğuk ve temiz içme suyu bile yokmuş. Kabile halkı tanrılara kurbanlar keserek bağışlanmaları için yalvarmışlar. İstekleri kabul edilmeyince de acımasız tanrılarını fırlatıp bir kenara atmışlar ve Kanoli'yi bir bahçeye dönüştürebilmek için en kötü koşullar altında büyük bir uğraşa girmişler. Bu uğraşta birçoğu ölmüş, ama birkaç nesil sonra Kanoli halkı adanın volkanik kayalıklarında büyük bir uygarlık kurabilmeyi başarmış. Ve bu başarılarından öyle çok mutlu olmuşlar ki kendilerini birer tanrı gibi görmeye başlamışlar."</p>

    <p>Pitt, "Bizdeki Pilgrims, Quakers ve Mormons adlı tarikatları andırıyor," dedi.</p>

    <p>Papaalo aynı düşüncede olmadığını belirtircesine derin bir iç çekti. "Aynısı değil. Sizin halkınız dayanak noktası olarak temelde dinlerini korudular. Oysa Kanoli yerlileri kendilerinibir zamanlar taptıkları tanrılardan daha üstün gördüler. Hem ne de olsa cennetlerini eski tanrıları olmadan başarmamışlar mıydı? Ondan sonra da ölümlü insanların sınırını aştılar. Kauai, Oahu, Hawai ve öteki adalara baskınlar yapmaya, öldürüp talan etmeye, dönüşlerinde de oralardaki en güzel kadınları köle olarak yanlarında getirmeye başladılar, îlke! Hawaililerin elinden bir şey gelmiyordu. Kendilerini birer tanrı gibi gören ve tanrı gibi dövüşenlerle nasıl başa çıkabilirlerdi? Hawaililerin tek umutları kendi tanrılarına olan inançlarıydı. Tanrılarına, kurtulmaları için yalvardılar. Tanrıları da onların isteklerini kabul etti. Hawai tanrıları denizi yükseltti. Ve kötü Kanolileri sonsuza dek sulara gömdü."</p>

    <p>"Bizde de bunun gibi denizin yuttuğu bir adı Atlantis'di." ülkeyle ilgili benzer bir efsane vardır. O ülkenin</p>

    <p>"Atlantis hakkında bi kitap okudum. Eflatun Timaeus ve Critias adlı eserinde Atlantis'ten oldukça duygusal bir biçimde söz eder."</p>

    <p>"Anladığıma göre yalnızca Hawai efsaneda bir otoritesin," dedi Pitt, leri değil, dünyadaki öteki efsaneler hakkında</p>

    <p>Papaaloa gülümsedi. "Efsaneler bir ip üzerindeki düğümlere benzerler: Her biri bir sonrakine bağlanır. Sana, İncil'den daha önceki tarihlere denk gelmesine karşın İncil'deki öykülere neredeys tıpatıp benzeyen ve çok uzak ülkelerde yüzyıllardır anlatıla gelen birçok öyküden söz edebilirim."</p>

    <p>"Kahinler Atlantis'in yine su üzerine çıkacağını söylerler."</p>

    <p>"Aynı şey Kanoli için de söylenir."</p>

    <p>"Acaba efsanenin ne kadarının gerçeği yansıttığını merak eder dururum," dedi Pitt mırıldanarak.</p>

    <p>Papaaloa dirseklerini masaya dayadı ve birbirine sıkıca kenetlenmiş ellerinin üzerinden Pitt'e dik dik baktı.</p>

    <p>"Garip," dedi yavaşça. "Hem de çok garip. O adam da aynen böyle demişti."</p>

    <p>Pitt merak dolu bakışlarla, "O adam mı?" diye sordu.</p>

    <p>"Evet, uzun yıllar önceydi. İkinci Dünya Savaşı'ndan hemen sonraydı. Bir hafta hemen her gün müzeye bir adam geldi, kitaplığımızdaki her kitabı ve el yazmalarını inceledi. Bundan başka, Kanoli efsanesini de araştırmaktaydı."</p>

    <p>"Aradan geçen onca yıl boyunca efsaneyi ilginç bulan daha başkaları da olmuştur, sanırım."</p>

    <p>"Hayır. O adamdan sonra ilgilenen ilk kişi sen oldun."</p>

    <p>"Yıllarca önce karşılaştığın birini anımsayacak denli çok güçlü bir belleğin var, dostum."</p>

    <p>Papaaloa birbirine kenetlenmiş ellerini çözdü ve bir an duraksayarak gözlerini Pitt'e dikti. "O olayı hiçbir zaman unuutmadım. Nedeniyse çok basit. Çünkü adamı hiç unutmamıştım. Yani anlayacağın, o adam sapsarı gözleri olan bir devdi."</p>

    <p>Şaşkınlığın ötesinde düş kırıklığı gelir. Düş kırıklığına uğrayan bir kişi kendinde değildir, o andaki hareketleri tümüyle içgüdüseldir. Öğle olmasına yarım saat kala, müzede George Papaalo'anın yanından ayrıldıktan dakikalar sonra Pitt kendini işte böyle bir durumda buldu.</p>

    <p>Kafası karmakarışıktı. Arabanın vitesini değiştirirken hâlâ umutsuzca bilmecenin ilk iki parçasını birleştirmeye çalışıyordu. Müzenin oto parkında gri renkte eski bir kamyon da harekete geçti ve iyice yakından Pitt'in takıldı. Pitt aklından hep yolda pusuya yatmış trençkotlu ve ufak gözlü düşman ajanlarıyla karşılaşacağını geçirdiğinden ardındaki kamyonun bir kuruntudan başka bir şey olmadığını kabul etmeye hazırdı. Ama ne var ki Pearl Harbour'a doğru yol alırken kamyon da sanki kendi arabasına iple bağlıymış gibi her virajda yanıbaşındaydı.</p>

    <p>Pitt bir viraj daha aldı ve gözlerini dikiz aynasından ayırmadan hızını biraz arttırdı. Kamyon da virajı aldı, sonra biraz geride kaldı ve hemen hızlanarak arayı kapadı, önceki duruma getirdi. Pitt kıvrımlı trafikte iki mil ilerledi, daha sonra da Tantalus Dağı yoluna saptı. Her dönemeçte gaz pedalına biraz daha basarak Koolau Dağlarının sık ormanlı tepelerine doğru kıvrıla kıvrıla çıkan keskin virajlarla dolu yolu kolayca ilerledi. Zaman zaman da dikiz aynasına bakarak önündeki küçük kırmızı arabaya yetişmek için direksiyonla boğuşan kamyon sürücüsünü izledi.</p>

    <p>Bir süre sonra beklemediği bir şey oldu. Herhangi bir silah sesi duyulmadan ansızın bir mermi kapının kenarındaki dikiz aynasına çarptı. Ve küçük yuvarlak aynayı parçalayarak delip geçti. Oyun sertleşmeye başlıyordu. Pitt gaza bastı, kendisini izleyen Dodge'la arasını biraz açtı. Orospu çocuğu susturucu kullanıyor, diye Pitt içinden geçirdi. Kent dışına çıkması aptalca bir davranıştı. Hiç olmazsa kent trafiğinde daha güvenceli olurdu. Şimdiyse tek umudu ikinci bir mermi kafasını dağıtmadan Honolulu'ya geri dönmeyi başarabilmesiydi. Şansı yavergiderse belki devriye dolaşan bir polis arabasıyla da karşılaşabilirdi. Ama Pitt dikiz aynasına ikinci bakışında şoke oldu. Kamyonla arabasının tamponları arasındaki uzaklık on metre bile değildi, kendisine iyice yaklaşmıştı.</p>

    <p>Yol altı yüz metre yükseklikteki bir tepeye ulaşmış, bir dizi keskin virajla aşağıda görünen kente doğru dik inişe başlamıştı. Pitt önünde bir mil kadar uzanan dümdüz yola hızla atıldı, kamyon da arayı kapamaya çalıştı. Pitt ilk viraja hazırlıklı olması için arabanın hızını aynı tuttu ve hedef küçültmek için arabası elverdiği ölçüde koltuğuna gömüldü. Kamyon yolun ortasındaki çizgiyi geçip kendi arabasıyla yanyana gitmeye başladığında Pitt'in gözü kilometre saatine kaydı. İbre o anda yüz kilometreyi gösteriyordu. Pitt başını yana çevirdi, camdan dışarıya baktı. Düzensiz ve tütünden sapsarı olmuş dişleriyle sırıtan uzun siyah saçlı kamyon sürücüsünü gördü. Bakışı bir an gibi çok kısa sürmesine karşın yine de adamın çiçekbozuğu yüzünde alev gibi parıldayan gözlerindeki ve yanmış ceviz rengi tenini örten kocaman gaga burnundaki her ayrıntıyı görebilmişti.</p>

    <p>Pitt büyük bir öfke içindeydi. Kamyondaki serserinin sırıtan suratını darmadağın etmek için tabancasıyla ateş edememesine içerliyordu. Koltuğunun tam arkasında duran mükemmel bir otomatik silahı vardı ve ona erişemiyordu. Vücudunu istediği biçime sokabilen bir metre yirmi santim boyundaki bir akrobat belki Mauser'i uzanıp alabilirdi ama koltuğuna iyice gömülen bir metre doksan santim boyundaki" Pitt alamıyordu.</p>

    <p>Pitt'in elindeki bir başka seçenekse arabayı durdurmak, arkaya uzanmak, koltuğun gerisindeki silahı yakalamak, havlu örtüyü ve silahın emniyetini açmak, en sonunda da atışa başlamaktı. Tek sorun zamanlamaydı., Eski kamyon çok yakmındaydı. Pitt daha havlu örtüyü açmaya fırsat bulamadan gaga burunlu sürücü kamyonu durdurur, tabancasında kalan öteki beş mermiyi Pitt'in karnına boşaltabilirdi. Yol ilerde sola doğru keskin bir dönüş yaparak tehlikeli bir viraj oluşturuyordu. Virajın köşesinde sarı bir işaret levhası göze çarpıyordu. Üzerinde: AZAMİ HIZ 30 Km. yazılıydı. Oysa Pitt viraja yetmiş beş kilometre hızla girdi. Kamyonsa virajı alırken merkezkaç kuvvetine dayanamadı, bir an için yoldan çıktı, ama sürücü kontrolündeki motorların büyük beygir gücünü kullanarak tehlikeden kolayca sıyrıldı.</p>

    <p>Pitt kafasında her an sürekli olarak yeni yeni planlar yapmaktaydı. Önündeki viraja yaklaşırken, hızını biraz azaltmak için gaz pedalına basarken dikiz aynasından da bir kez daha AÇ Cobra'sının yanına geçmek için hamle yapan kamyon sürücüsünü gördü.</p>

    <p>Hiç olmazsa sürücü silahını Pitt'in kafasına nişanlamıyordu, bu nokta kendisi için bir avuntuydu. Adamın niyeti Pitt'i korkutup arabasını yoldan çıkarmak ve yolun bir kenarında dimdik uzanan kayalıklardan aşağıdaki vadiye yuvarlanmaktı.</p>

    <p>İki yüz metre ilerde yeni bir viraj başlıyordu. Pitt'in hızıysa hâlâ aynıydı. Gri Dodge, Pitt' in arabasının ön çamurluğuna santim santim yaklaşmaktaydı. Kamyon spor arabanın ça</p>

    <p>murluğuna vuracak olsa, Pitt hemen sarp kayalıklardan aşağı uçacaktı. Viraja yüz metre , kala Pitt gaz pedalını kökledi, ayağını bir süre pedalın üzerinde öylece tuttu, sonra da birdenbire geri çekip frene bastı. Pitt'in bu ani manevrası kamyondaki sırıtan avcıyı hazırlıksız yakalamıştı. O da hızını arttırdı, avının yanına yaklaşmaya, daha sonra da çarparak uçurumdan aşağıya yuvarlamaya çalışıyordu. Ama artık çok geçti! Düz yol bitmiş, viraja ulaşmışlardı.</p>

    <p>Pitt fren yapmayı sürdürdü. Vitesi küçülttü ama yine viraja hızlı girdi ve yoldaki sürtünmeden lastikler acı acı çığlık attı. Pitt'in AC'si bir süre dört tekerleği üzerinde sürüklendi ve arabanın arkası yana savrulmaya başladı. Pitt hemen direksiyonu sağa kırdı ve savrulmayı dengeledi, sonra da yine gaz pedalına basarak viraj bitiminin önünde uzanan dümdüz yola hızla atıldı. Dikiz aynasına göz attığında arkadaki yolun boş olduğunu gördü. Gri kamyon yokolmuştu.</p>

    <p>Pitt yavaşladı ve yarım mil kadar ilerledi. Kamyon hâlâ görünürde yoktu. Dikkatle yolda gerisin geriye döndü ve biraz önce geçtiği viraja doğru ilerledi. Tabii, eski Dodge ansızın ortaya çıkarsa hemen o anda keskin bir dönüş yapmaya da her an hazırdı. Viraja geldi. Arabayı durdurdu ve dışarı çıkarak yolun kenarına yürüdü.</p>

    <p>Uçurumun dibindeki toz bulutu tropik çalılılığın üzerine yavaş yavaş inmekteydi. Sarp kayalığın bitim noktasının hemen yanıbaşında motoru paramparça olmuş gri kamyondan geride kalanlar duruyordu. Sürücü görünürde yoktu. Pitt sürücüyü aramaktan tam vazgeçiyordu ki gözleri kamyon enkazının yaklaşıK otuz metre ötesindeki bir telefon direğinin tam tepesinde hareketsiz duran nesneye takıldı.</p>

    <p>Dehşet verici bir görünümdü. Anlaşıldığına göre, sürücü eski Dodge uçuruma doğru uçuşa başlamadan önce atlayıp kurtulmaya çalışmıştı. Ama yola denk gelememiş, onun yerine beton zemine tutturulmuş bir telefon direğine çarpmadan önce havada yaklaşık altmış metre takla atarak uçmuştu. Vücudu hat bakımı için telefon onarımcıları tarafından kullanılan madeni bir ayak dayama kancasına geçmişti. Pitt büyülenmiş gibi bakarken demir kancanın alt bölümü yavaş yavaş kahverengiden kızıla dönüştü. Görünüm, tıpkı kancaya asılmış bir sığırı andırıyordu.</p>

    <p>Pitt arabasını Tantalus Dağından aşağı sürmeye devam etti. Manoa Vadisi gözetleme kulesini geçti ve ulaştığı ilk evin önünde durdu. Ve evin önündeki asmayla örtülü verandaya çıktı, kapıyı çaldı. Kapıyı açan yaşlı Japona bir kazayı haber vermek için telefonunu kullanıp kullanamayacağını sordu. Daha sonra da kadın iki büklüm eğildi ve eliyle Pitt'e mutfakta duran telefonu işaret etti. Pitt önce Amiral Hunter'ı aradı, ona kazayı ve kaza yerini çabucak anlattı.</p>

    <p>Amiralin sesi telefonda havalı klakson gibiydi. Pitt telefon almacını kulağından biraz uzaklaştırmak zorunda kaldı. "Sakın, hemen Honolulu polisi arama," diye Amiral kükredi, "Bölge Trafik Ekipleri orasını iyice karıştırmadan önce kendi güvenlik görevlilerimi enkazın yanına gönderebilmem için bana on dakika süre ver. Anladın mı?"</p>

    <p>"Becerebilirim, sanıyorum." "Güzel!" Hunter Pitt'in yanıtındaki ince alayı anlamamış görünerek devam etti. "On dakika. Sonra da dosdoğru Pearl Harbour'a gel. Yapacak işlerimiz var."</p>

    <p>Pitt, "Peki, olur," dedi ve telefonu kapadı. Pitt on dakika bekledi, bu arada da küçük Asyalı kadının uçuruma düştükten sortra hemen yanmaya başlayan kamyonla ilgili olarak sorduğu bir sürü soruyu yanıtladı. Daha sonra, telefon almacını eline yine aldı ve santral görevlisinden Honolulu polisini bağlamasını rica etti. Polise kazayı ve kazanın yerini anlattıktan sonra telefonda sanki kum hastalığına tutulmuş gibi konuşan ses adını sorunca Pitt hiçbir şey söylemedi, almacı yavaşça yerine koydu,</p>

    <p>Pitt kadına tşekkür ederek ayrıldı ve arabasına bindi. Tropik sıcağın neminden ve çukur koltuğunun sert derisinden terleye terleye beş dakika kadar öylece oturdu.</p>

    <p>"Bir şey bir türlü biçimlenmiyordu; kafasının içinde daha önce çıkaramadığı ve ne olduğunu anlayamadığı bir önsezi yine geri gelmiş kafasını kurcalamaya başlamıştı."</p>

    <p>Sonra ansızın ne olduğunu anladı. Hemen arabayı çalıştırdı. Gerisin geriye kaza yerine doğru hızla ileriye atılınca arabanın Goodyear lastiklerinin asfalt yolda izleri kaldı. Kaza yerinden telefon ettiği yere varana dek geçen beş dakika, zaman önemsizmiş gibi evde oyalanarak geçen yirmi dakika, kaza yerine dönüşte geçen üç dakika olmak üzere toplam yirmi sekiz dakika boşa harcanmıştı.</p>

    <p>Peşinde birden çok kişinin olacağını daha önceden tahmin etmesi gerekirdi. AC Cobra ani bir duruşla yana savruldu ve bir kez daha uçurumun yanına yürüdü.</p>

    <p>Kamyonun enkazı tıpkı bıraktığı gibi. yani bir çocuğun parçalanmış oyuncağı gibi eğri 'büğrü ve paramparçaydı, iki yanda uzayıp giden telefon tellerini tutan kollan ve kendisini çevreleyen çitin tam ortasında terkedilmiş gibi duran telefon direği de bıraktığı gibiydi. Üzerinde ayak basma kancaları da duruyordu. Ama ne var ki, kancaya asılı sürücünün ölüsü yok olmuştu. Yalnızca sabah güneşinin yakıcılığı altında pıhtılaşıp kristalleşen kırmızı leke duruyordu.</p>
  </div>
</body>
</html>
