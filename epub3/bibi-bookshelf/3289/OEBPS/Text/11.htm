<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p><br /></p>

    <h1 class="MsoPlainText" id="sigil_toc_id_10" style="text-align: center; margin-bottom: 6pt;">DOKUZUNCU BÖLÜM</h1>

    <p>Batık bir gemiye dalmak hem heyecan verici hem de korkutucudur. Bunu. daha çok batıl inançlı kişiler Goliath'ın (Hz. Davud'un öldürdüğü dev gibi adam } cesedinin çürümüş kemikleri arasında yüzmeye benzetirler. Böyle bir işe kalkışan balıkadamın kalbi korkunç derecede hızlı atmaya başlar, içini de nedenini bilmediği bir korku kaplar. Belki de neden, o anda kafasında canlanan hayali görüntülerdir. Bunlar, yelkenli gemilerde dümen doJabı bulunan güverteyi adımlayan ihtiyar ve uzun sakallı kaptanların, ya da eski buharlı gemilerin kızgın kazanlarına ter içinde kömür atarken, bir yandan da küfredip duran ateşçilerin, hatta tropikal kıyı limanında geçirilen çılgın bir geceden sonra sarhoş bir biçimde sendeleye sendeleye gemisine dönen göğsü dövmeli tayfaların hayalet görüntüleridir.</p>

    <p>Pitt de daha önce batık gemilere daldığmda tüm bu garip duygulara kapılmıştı. Ama bu kez farklıydı. Her ne kadar sualtı dünyası bir suüstü gemisi için yabancı sayılırsa da, bir denizaltının kuşkusuz doğal çevresiydi. Pitt her an ana fanlardan havakabarcıkları çıkacağını ve kocaman bronz uskur dönmeye başlayarak uzun, siyah nesnenin hareket edip canlanacağını sandı.</p>

    <p>Pitt'le March denizaltı boyunca ve çıplak deniz dibinin yalnız birkaç santim üzerinden yavaşça yüzdüler. March Nikonos marka sualtı kamerası taşıyordu ve zaman zaman dekfansöre basarak film çekmeye başlamıştı bile. Kameranın elektronik flaşı üzerlerini örten karanlık suları hızla hareket eden birer ışık demetleri biçiminde aydınlatmaktaydı. Deniz dibindeki sessizliği bozan tek şey iki adamdan çıkan hava kabarcıklarıydı. Gözalıçı renkteki balık sürüleri de bu arada oyun bahçelerinin dokunulmazlığını bozan bu iki yaratığın çevresinde sessizce yüzüp durdular.</p>

    <p>Siyah ve sarı renkli bir maymunbalığı merakla iki adama yaklaştı. En az kırk papağan balığı zarif kuyruk hareketleriyle yanlarından geçip gitti. İki metre boyunda, beyaz yüzgeçli kahverengi bir köp'ekbalığı da adamların tepesinde yüzdü ama onlara hiç aldırmadı bile. Çünkü köpekbalığı için çevrede yiyecek çok boldu. Ama yine de nohut gibi küçük beyinli köpekbalığının karnını bu kez insan etiyle doyurmak isteyebifeceğini her an akıldan çıkarmamak gerekiyordu.</p>

    <p>Pitt şöyle bir silkindi ve çevresine hayran hayran bakınmayı bıraktı. Yapması gereken şeyler ne denli çoksa. zamanı da o denli azdı. Pitt sağ elinde tuttuğu uzun aliminyum çubuğa sıkıca sarıldı.</p>

    <p>March bu çubuğa Sihirli Ejderha Kusturucusu diyordu. İğne gibi sivri ucu bulunan bir metre boyundaki alimunyum boru Pitt'e "arklarda yerlere atılan kâğıtları toplamak için kullanılan, ucunda da sivri demir parçası bulunan sopayı anımsatıyordu. Oysa bu alimunyum boru gerçekte o güne dek keşfedilen en öldürücü köpekbalığı silahıydı. Sualtı tüfekleri, uzaklaştırıcılar, av tüfeği mermisi atan uzun namlulu silahlar hep insanoğlunun nefret ettiği bu düşmanına karşı kullanılmışlar, farklı derecelerde başarılı olmuşlardı. Ama hiçbiri de sihirli Ejderha Kusturucusu gibi güvenilir ve kesin etkili olmamıştı. Pitt bu köpekbalığı silahının ticarî modellerini de daha önce görmüştü, ama onlar Deniz Kuvvetlerinin geliştirdiği elindeki modelden daha küçük ve daha az etkiliydi. Kısacası, bir silahtı ve öldürücü değilmiş izlenimi veren aldatıcı görünüşüne karşın bir köpekbalığının içine dışına çıkarmakta hiç şaşmazdı. Ustura dişli canavarlardan biri yanına yaklaşacak olsa dalgıcın yapacağı tek şey silahın sivri ucunu canavarın zımpara gibi görünen derisine dokundurup tetiği çekmek olacaktı. Böylece, hayvanın vücuduna girecek olan karbon dioksit kapsülü patlayacak ve kemikleri olmayan canavar balığın tüm iç organlarını balon şişirir gibi şişirerek kocaman ağzından dışarıya fırlatacaktır. Hayvanı bu bile öldürmeyebilir. O zaman da iç organlarını şişiren bu gazın etkisiyle su yüzeyine çıkmak zorunda kalacak ve bu da onun boğularak ölmesine neden olacaktır. Çünkü köpekbalıklarının öteki balıklar gibi hava keseleri, ya da solungaçları yoktur ve su yüzeyinde yüzemezler. Her an hareket etmek zorundadırlar, ancak böylelikle ağızlarından giren sudan gerekli oksijeni alırlar, sonra da suyu doğrudan doğruya dışarıya açılan solungaç biçimindeki yarıklarından çıkarırlar. Yani, bir köpekbalığı hareket etmezse oksijen alamaz.</p>

    <p>March kameranın deklanşörüne yin'e dokundu ve film çekmeyi sürdürdü. Sonra Pitt'e eliyle yukarı doğru bir işaret yaptı. Birlikte işaret ettiği yöne yürüdüler. Önce alt güverteyi, işaret şamandırası bırakılan kapalı kapıyı, sonra da balast tanklarını ve palamar bağlanan koç boynuzlarını geçtiler.</p>

    <p>Pitt March'm maskesi ardındaki yüz ifa* desine baktı. Genç adamın gözlerinde korku belirmeye başlamıştı. Geminin basınç kılıfı ardında bulunanlardan korkuyordu. March kamerayı yukarıya kaldırdı, su yüzeyini işaret etti, filmi azalmıştı. Pitt olmaz anlamında başını iki yana salladı, sonra da belindeki ağırlık kemerine asılı dikdörtgen biçimindeki bir tahtayı eline aldı, yağlı kalemle üzerine iki sözcük yazdı: KAÇIŞ KAPISI.</p>

    <p>Marc mesaj tahtasına dik dik baktı, sonra da kolundaki sualtı saatini işaret etti. Pitt'in bunu anımsaması gerekmiyordu, çünkü yirmi dakikalık havalan kaldığının kendisi de farkındaydı. Pitt elindeki tahtayı havaya kaldırdı ve March'ın kolunu sıkıca yakaladı. Hatta öyle sıkı yakaladı ki Pitt'in parmaklan derisine deler'cesine batan Yüzbaşı March, Pitt'in emrinin</p>

    <p>kaçınılmazlığını hemen anladı ve maskenin ardındaki gözleri faltaşı gibi açıldı. Sonra da televizyon kameralanyla izlendiklerini bildiğinden başını yukarıya, Martha Ann'ın teknesinin gölgesine doğru kaldırdı. Amacı oyalanıp zaman geçirmek ve Pitt'i emrinden vazgeçirmeye çalışmaktı.</p>

    <p>Oysa Pitt March'ın bu oyununa kanmadı. Parmaklarını March'm koluna daha çok bastırdı ve elini iyice sıktı. Bu davranışı işe yaramıştı. March, Pitt'in ne demek istediğini belirten bir baş işareti yaptı, sonra da hızla dönerek Starbuck'm baş tarafına doğru yüzmeye başladı. Aslında Pitt de adamın başka türlü hareket edeceğini hiç düşünmemişti.</p>

    <p>Pitt, March'ın çıkardığı hava kabarcıklarının arasından yüzerek Yüzbaşının ayağındaki paletlerin nerdeyse tam ucundan ayrılmamaya çalıştı. İki adamın gölgesi teknenin yanından sürüne sürüne yükselip Starbuck'm üst güvertesine ulaşması yalnız birkaç saniye sürdü. Bu arada, kabaca önlerine çıkan bir yengecin gezintisi bozuldu ve hayvan çılgın gibi yan yan kaçarak denizaltının yuvarlak teknesinin altına doğru kayarak uzaklaştı ve dipteki kuma sekiz ayağını açarak kondu. Yengeç korkmuştu ama March da korku içindeydi. March Starbuck'ın çıkış kapısına doğru bakıp ardındaki korkunç görünümü gözlerinin önünde canlandırırken Pitt onun elinde olmadan korkudan tir tir titrediğini gördü.</p>

    <p>Pitt mesaj tahtasına KAPIYI AÇ diye yazdı. March kapıya baktı, yine titredi, sonra da yavaşça eğildi, diz çöküp güç alarak kapının el çarkını çevirmeye çalıştı, ama kımıldamadı bile. Pitt elindeki silahın ucunu hafifçe kapıya vurdu, ama deniz suyu bir amplifikatör gibi madeni sesin olduğundan çok güçlü çıkmasına neden oldu. March kapının el çarkını çevirebilmek için ikinci bir denemede bulundu ve boynundaki damarları şişene dek zorladı. Ama yararı yoktu, yine hiç kımıldamamıştı. Durdu ve başını kaldırarak yer yer öfke bürüyen gözleriyle Pitt'e soran bakışlar attı. Pitt üçüncü bir deneme yapmasını anlatmak için üç parmağını havaya kaldırdı ve el çarkını işaret etti. Sonra da March'ın karşısına geçen Pitt elindeki Kusturucunun sapını çarkın kolları arasına soktu. March'ın harekete geçmesi için başını salladı.</p>

    <p>Birlikte çevirmeye çalıştılar. Sonunda çark azıcık kımıldadı, ama ilk sıkışıklığı açmayı başardıklarından daha sonraki denemelerde çar* kın karşı koyması gittikçe azaldı ve çarkı sonuna dek çevirdiler. March kapıyı açtı ve altlarında beliren hava kilidine dik dik bakmaya başladı. Hava kilidindeki basınçla dışardaki su basıncının eşit olması kötüydü. Pitt yaptığı büyük planın yavaş yavaş güme gitmekte olduğunu gördü, ama yine de elinde oynamadığı bir kozu daha vardı ve bunun için de yalnızca bir dakikası kalmıştı.</p>

    <p>Pitt mesaj tahtasmdaki yazıyı sildi ve şunu yazdı: ÇALIŞTIRABİLİR MİSİN?</p>

    <p>Pitt sorusundan ne demek istediğini anlayan March içinde bir ürperme duyarak evet anlamında başını salladı ve kendi mesaj tahtasını çıkarıp üzerine şunu yazdı: AMA BÜYÜK</p>

    <p>GÜÇ OLMAZSA BÎR İŞE YARAMAZ.</p>

    <p>Pitt tahtasına yalnızca: DENERİZ, diye yazdı.</p>

    <p>itiraz etmenin yararsız olduğunu anlayan March bir an duraksadı, tüm cesaretini topladı ve alttaki hava kilidi bölmesinin ürkütücü loşluğuna daldı. Pitt bir süre March'ın gözlerinin dışardan süzülen ışıkla aydınlanan bölmeye alışmasını bekledi. March loşluğa alışıp içerdeki hava valfını yakaladığında başını kaldırdı ve Pitt'e işaret etti, Pitt de kendini aşağıya bıraktı, sonra da çıkış kapısını arkasından kapatıp sıkıştırdı.</p>

    <p>Kaçış bölmesi denizaltının gövdesinde inşa edilmiş tüp biçiminde bir odaydı. Bölme altı adam alabilirdi ve denizaltı battığında mürettebatın kaçıp kurtulması için yapılmıştı. Bu iş için adamlar önce bölmeye girerler ve iç kapıyı kapatırlardı. Sonra hava valfını kullanarak bölmedeki havayı boşaltırken bölmeyi deniz suyuyla doldururlardı. İçteki hava basıncı dıştaki hava basıncına göre eşitlenir ve kalan fazla hava da bölmeden boşaltılırdı. Son aşamada da adamlar yalnızca dış kapıyı açarlar ve deniz yüzeyine çıkarlardı. Pitt'le March'ın yapmaya çalıştıklarıysa işte bunun tam tersiydi, yani hava valfını açıp bölmedeki deniz suyunu dışarı atmak ve Pitt'in umduğu gibi denizaltının tümüyle kuru iç bölümüne girmekti.</p>

    <p>March bölmenin karanlığında yerde otururken, içinde bulunduğu duruma ancak çılgınlık diyebilirdi, çünkü iç kapıyı açıpMçeriye girmek çok daha kolaydı. Oysa denizaltı suyla kaplı olduğuna göre basınçlı havayla bölmedeki su</p>

    <p>yun boşaltılması gibi yararsız bir işe kalkışarak neden boş yere zaman harcanmalıydı? Nasılsa içerde bulacakları şey şişmiş ve çürümüş cesetlerle dolu kapkaranlık bir yer olacaktı. Kaldı ki, acele etmezlerse bu arada kendileri de öleceklerdi. Sırtlarındaki ana tüpler her an tükenip içinde kısıtlı hava bulunan yedek tüplere geçebilirlerdi. March üzgün üzgün yaptıkları işin çılgınlık olduğunu bir kez daha düşündü. Olmayacakmış bir şey gibi görünüyordu ama işte terliyordu. Sonunda March hava valfını açtı.</p>

    <p>Hava yavaşça tıslayarak bölmeye dolmaya ve içerdeki su da çekilip gitmeye başladı. Bu bir düş olmalı, diye düşündü March. Sanki olanlar gerçek değil gibiydi. Ne var ki vücudu içeriye dolan havanın neden olduğu basınç azalmasmı hissediyordu ve hava valfını tutan havadaki elinin de su düzeyinin üzerinde kaldığını hissetti. Sonra yüzüne okşar gibi çarpan küçük su dalgacıklarını hissetti. O anda hava borusunun ağız kısmı dişlerinin arasına kenetlenmiş olmasaydı, duyduğu şaşkınlıktan ağzı açık kalırdı. Uğradığı büyük şaşkınlıktan kurtulmaya çalıştı ve bölmedeki sugeçirmez elektrik şalterinin hava valfı yakınlarında olduğunu anımsadı. Hemen şalteri el yordamıyla ve büyük bir aceleyle aramaya başladı. Kısa bir süre sonra eli kauçuk şaltere dokundu ve elini yukarıya doğru iterek şalteri açınca kaçış bölmesini ışıkla doldu.</p>

    <p>March o anda gördüklerinden dondu kaldı. Önünde ayakta duran Pitt yüzündeki maskeyi hava hortumunun ağızlığını çıkarmış ve çevresinde olanlara hiç aldırmıyormuş gibi oldukçarahat bir hareketle bölmeye yaslanmış beklemekteydi. Pitt kendisine şaşkın şaşkın bakan March'a yeşil gözleriyle karşılık vererek göz kırptı ve bronz rengi yüzündeki dudakları hafif bir sırıtışla kenarlarından kıvrıldı.</p>

    <p>March ağızlığı çıkardı ve bir solukta, "Nasıl bilebildin?" diye sordu.</p>

    <p>"Yalnızca bilimsel Wr tahmin," dedi Pitt. "Işıklar, pompalama basıncı," dedi March dik dik bakarak. "Bu durumda nükleer reaktör hâlâ çalışıyor olmalı."</p>

    <p>"Öyle görünüyor, bir göz atalım mı?" March'a göre Pitt'in o andaki soğukkanlılığı hayret vericiydi. Marc, "Neden olmasın," dedi. Sesinin normal çıkmasına çalıştı ama sözcükler ağzından boğuk kurbağa sesi gibi döküldü. Bölmedeki suların çekilmesi o anda tümüyle tamamlanmıştı. March gözlerini yere dikti, Starbuck'ın iç kapısına baktı.</p>

    <p>Kaçış bölmesinde normal hava olduğuna göre denizaltının içinde de solunabilir normal hava olacağını kabul ederek iki adam hava tüplerini, yüz maskelerini ve ayaklarmdaki paletleri çıkardı. March bölmede kalan ve iç kapıyı örten bir iki santimlik suya diz çökerek iç kapının el çarkını çevirmeye çalıştı. Bu el çarkı birincisi gibi onları uğraştırmadı, kolayca döndü ve denizaltının içinden gelen hava kapının kenarında küçük hava kabarcıkları oluşturdu. March yere iyice eğildi ve içerden gelen havayı kokladı. "Oldukça normal, kokmuyor." "Öyleyse kapıyı biraz daha aç." March el çarkını sonuna dek çevirdi veiçerden gelen hava ayağının altındaki su biri kinlisini iyice karıştırdı. Kısa bir süre sonra bölmedeki hava basıncı denizaltının içindeki hava basıncına eşitlenince ayaklarının altındaki su açılan kapaktan aktı gitti. March üzüntü verici birşeyi sezinledi: Bu kez vücudundaki ıslaklığa neden gerçekten de buz gibi terlemesiydi, bundan emindi. Dikkatle kapağı menteşeleri üzeriride kaldırdı ve hızla yana bıraktı. Bu korkunç yere ilk önce kendisi girecekti, başka çaresi yoktu. Kaygılanmaması gerekiyordu, ama tam o anda Pitt hızlı bir hareketle yanından geçti ve kendisini aşağıya inen merdivenl'ere bıraktı, sonra da gözden kayboldu.</p>

    <p>Pitt kendisini iyi aydınlatılmış küçük ve boş ön torpil bölmesinde buldu. Her şey yerli yerinde ve düzenli bir biçimde duruyordu, sanki sahipleri kısa bir sür'e için oyun salonuna kağıt oyunu oynamaya, ya da yemekhaneye ikindi kahvaltısına atıştırmaya gitmişler gibiydi. Torpil ana bölmesinin gerisinde yükselen ve içinde torpiller bulunan torpil kovanları sıkıca kapalıydı, torpillerin bulunduğu kovanların arka kapaklarını oluşturan pirinç kapaklar pırıl pırıl parlamaktaydı. Bundan başka, havalandırma tertibatı da normal hızla çalışıyordu. Odadaki tek hareket belirtisi bölme duvarında eğilmiş bir biçimde hareket eden Pitt'in gölgesiydi. Pitt geri dönerek kaçış kapısına yürüdü ve yukarıya baktı.</p>

    <p>"Burada hiç kimse yok, aşağıya gel, kusturucuyu da getir."</p>

    <p>Aslında konuşmasına da gerek kalmamıştı, çünkü March o anda merdivenleri inmeye başlamıştı bile, elinde de fotoğraf makinesi ve kusturucu vardı. Kusturucuyu Pitt'e uzattı ve bu arada da bakışlarını gizli gizli bölmede dolaştırdı. Pitt bölmenin boş olduğunu söyleyerek kendisini kandırmadığını görünce March'ın duyduğu korku bir anda şaşkınlığa dönüştü.</p>

    <p>"Herkes nerede?"</p>

    <p>"Gel, birlikte bulalım," dedi Pitt. March'ın uzattığı kusturucuyu aldı ve fotoğraf makinesini işaret etti. "O da senin silahın mı?"</p>

    <p>March sonunda azıcık gülümseyebildi. "Elimde sekiz poz daha kaldı. Komutan Boland neler bulduğumuzu görmek isteyebilir. Ama denizaltının kapağını açıp içine girdiğimize çok kızacaktır, kuşkusuz."</p>

    <p>"Hafife alınıp emri çiğnenen bir komutanın öfkesi hiçbir şeye benzemez, ama tüm sorumluluğu ben üzerime alıyorum," dedi Pitt.</p>

    <p>"Televizyon monitorlarmda kaçış kapısından içeriye girdiğimizi görmüş olmalılar," dedi March huzursuzca.</p>

    <p>"Her şeyden önce şu anda önemli olan bana denizaltında rehberlik etmen olacak."</p>

    <p>"Bir denizaltıda görev yapmıştım. Starbuck beş yıl önce düşlerimizde bile canlandıramayacağımız türde bir mühendislik harikasıdır. En yakın tuvaleti bile bulabileceğimden kuşkuluyum."</p>

    <p>"Saçma," dedi Pitt, kibirli kibirli. "Eğer bir denizaltıyı görmüşsen, tümünü görmüş sayılırsın. Burası nereye açılıyor?" diye sorarak ar kadaki bölme kapısını işaret etti.</p>

    <p>"Sanırım, torpil kovanlarının yanından erat yemekhanesine uzanıyor."</p>

    <p>"Pekala, gidelim öyleyse."</p>

    <p>Pitt bölme kapısını açtı ve eşikten atlayarak hemen hemen Carlsbad Mağaralarıyla aynı büyüklükteki bir bölmeye girdi. Çok büyüktü, en azından dört güverte yüksekliğindeydi. Bir labirenti andıran istim boruları, enerji nakil sistemleri, jeneratörler, buhar kazanları ve dev gibi büyük iki türbin göze çarpıyordu. Bir enerji santralı, diye düşündü Pitt. Havagazı vö eJektrik şirketinin karabasan gibi birbiri ardına uzanan borulardan ve bir sürü makinalardan oluşan enerji santrallarmdan birini andırıyordu. Pitt bölmenin büyüklüğü karşısında şaşkın şaşkın bakınırken, March onu iterek yavaşça yanından geçti ve sanki tam bir hipnoz durumundaymış gibi ellerini aygıtların üzerinde dolaştırmaya başladı.</p>

    <p>"Aman Tanrım!" diye March bir çığlık attı. "Başarmışlar. Gerçekten de makine dairesiyle reaktörleri bir araya getirmişler ve tümünü geminin ön kısmına yerleştirmişler."</p>

    <p>"Radyasyon tehlikesi nedeniyle reaktörlerin ayrı bölgelere yerleştirilmesi gerektiğini düşünürdüm," dedi Pitt.</p>

    <p>"Radyasyon kontrolünü geliştirdiler. Öyle ki, bir reaktörün içinde ya da çevresinde bir yıl çalışan kişi, hastanelerin röntgen servisinde bir hafta çalışan teknisyenden daha az radyasyona uğruyor."</p>

    <p>March aşağı yukarı altı metre yükselen geniş bir buhar kazanı görünümündeki makinenin yanına yaklaştı. Sonra da onu dikkatle incelemeye başladı. Ve istim borularını izleye izleye ana itici türbinle bireştiği noktaya dek ilerledi.</p>

    <p>"Sancak reaktörü kapalı," dedi March ya</p>

    <p>vaşça. "Ama çubuklar iskele reaktörüne sokulu. Sistemin enerji üretmesine de neden bu."</p>

    <p>Pitt, "Gemi daha ne kadar süre böyle kalabilir?" diye sordu.</p>

    <p>"Altı ay, belki de bir yıl. Bu, en yeni sistem ve çok da gelişmişti. Hatta daha da uzun bir süre çalışabilir."</p>

    <p>"Burasının normal olmayacak denli çok temiz olduğunu söyleyebilir misin?"</p>

    <p>March sıkıntılı sıkıntılı arkasına bakmarak, "Haklısın, bakım yapılmış, bu kesin," dedi.</p>

    <p>Pitt kısaca, "İlerlesek, iyi olur," dedi.</p>

    <p>"Başka bir kapıya ulaşan bir merdiveni tırmandılar ve kapıyı açarak eşiği geçtiler. Kendilerini bir anda erat yemekhanesinde buldular. Güzelce döşenmiş uzun ve geniş bölmede üzerleri koyu mavi renkte muşambayla kaplı uzun yemek masaları vardı. Bir denizaltının yemek'hanesinden çok Holiday Inn'nin kahve salonunu andırıyordu. Servis tezgâhındaki yemek ızgaraları soğuktu ve her şey düzenli, yerli yerindeydi. Ortalıkta ne tencere tava yığınları, ne de .tabak çanaklar vardı. Pitt dikkatle bakınmasına karşın en küçük bir ekmek kırıntısı bile bulamadı. Bu arada, büyük ekranlı bir renkli televizyon alıcısının ve kocaman bir stereo müzik dolabının yanından gecen Pitt gülümsemekten kendini alamadı. O ;anda kafasında bir türlü biçimlenmeyen bir şey vardı. Aslında kafasının almadığı şey bu deli saçması ve bomboş gemide gördüğü her şeydi. Sonra ansızın yakaladı... şaşırtıcı bulmacanın küçücük bir parçasını yakaladı."</p>

    <p>"Hiç kağıt yok," dedi uluorta.</p>

    <p>March Piît'e baktı. "Ne yok?"</p>

    <p>"Hiçbir yerde en küçük bir kâğıt parçası yok," diye Pitt mırıldandı. "Burası erlerin zamanlarını geçirdikleri yer, değil mi? Öyleyse neden hiç oyun kâğıdı, dergi, ya da kitap yok? Neden hiç seker, karabiber, ya da tuz yok..." Birdenbire sustu ve hızla servis tezgâhının ardından yemekhanenin mutfak bölümüne geçti. Ne kadar yiyecek dolabı varsa açtı, ama tümü de boştu. Mutfakta yalnızca yemek pişirme kaplan ve tabak, çanak vardı. Yüzünde acı bir gülümsemeyle kaplarda kullanmaktan oluşan küçük aşınmaları farketti.</p>

    <p>March o anda düşünceli düşünceli servis tezgâhının arkasından Pitt'i izlemekteydi. "Ne sonuç çıkarıyorsun?"</p>

    <p>"Daha önce bu bölmeyi su basmış." dedi Pitt yavaşça.</p>

    <p>"Olamaz," diyebildi March. "Makine ve reaktör dairesi..."</p>

    <p>"Oralarını su basmamış," diye ayıldı Pitt. "Öyle olduğu da gün gibi ortada. Çünkü koskoca bir nükleer reaktörü çamaşır kurutur gibi kurutamazsın. Ama su basmış bir mutfağı yine eski duruma kolayca sokabilirsin." Açtığı yiyecek dolaplarını büyük bir dikkatle kapatarak yine bulduğu durumda bıraktı.</p>

    <p>Uzun bîr koridor boyunca hızlı hızlı yürüdüler. Subay salonunu, subay kamaralarım geçtiler. Komutan kamarasına gelince, Pitt Komutan Dupree'nin kamarasında kısa bir araştırma yaptı, ama hiçbir şey bulamadı. Öyle ki Dupree'nin giysileri bil© yoktu. Pitt bir an için kendisini içinde yatan hastanın daha yeni öldüğü ve hastabakıcıların da hastanın odada yattığını belirtecek tüm eşyasını ortadan kaldırdığı bir hastane odasında duruyormuş gibi hissetti.</p>

    <p>Pitt hızla ve hiç konuşmadan yine koridorda ilerlemeye devam etti. Sonra da doğru tahmin ettiği gibi ana kontrol odasına ulaştı. Elindeki Kusturucuyu sıkıca kavradı ve bir dizi elektronik aygıtın yanından sessizce ilerledi. Gözleriyle panoları, paslanmaz çelik kaplı sayaçları, radar ekranlarını, aydınlatılmış haritaları ve saydam rota perdelerini taradı. Pitt'in o anda Ulusa! Uzay Merkezinin son derece karmaşık komuta merkezi yerine denizin altındaki bir denizaltıda olduğuna inanması çok güçtü. Starbuck, kendisini uykusundan uyandıracak ve yine denizlerde bata çıka seyretmeye gönderecek bir emrin verileceği günü bekliyormuş gibi, içinde insan olmadan boğuk bir sesle yavaşça çahşmasma devam ediyordu.</p>

    <p>Pitt sonunda aradığı şeyi buldu: 8u telsiz odasına açılan kapıydı. Telsiz aygıtları terkedilmiş bir durumdaydı, sanki nedense her an telsizcinin geri dönmesini bekliyormuş gibiydi. Pitt oturdu ve en yakın çekmeceyi açarak telsiz kullanımını anlatan bir kitabı çıkardı. Donanmada aygıtların kullanma el kitaplarının hiçbir zaman o aygıtın uzağına konmayacağını anımsayan Pitt bu kurala bir kez daha şükretti. Sonra da vericinin üzerine eğildi ve gerekli düğmeleri çevirdi. March'a dönerek, "Anten kolunu bul ve antenin olabildiğince yükselmesini sağla," dedi.</p>

    <p>March'ın güverte antenini bulup çalıştırması yalnızca altmış saniye sürdü. Pitt vericinin</p>

    <p>mikrofunu eline aidi. Pitt denizaltının garip sesliğinde görevine kendisini öyle çok kaptırmıştı ki su yüzeyine geri dönmeyi tümüyle unutmuştu. Vericinin frekansını sivil denizcilik frekansına ayarladı, böylece mesajının Pearl Har bour'daki harekât merkezinden de alınacağın! biliyordu. Pitt şeytanca, bu davranışının birkaç kişiyi hayaletlere inandırmaya sevkedeceğini düşündü. Sonra da vericinin düğmesine dokundu.</p>

    <p>"Alo, alo. Martha Ann. Burası Starbuck. Tekrar ediyorum, Starbuck, Beni duyuyor musunuz? Tamam."</p>

    <p>Boland boş durmamıştı. Pitt Startouck'ın kaçış kapısından içeriye girip ardından kapıyı kapar kapamaz Boland da en iyi adamlarından ikisine dalış içrn hazırlanmalarını emretmişti. Adamlar Pitt ve March'ın tüpleriyle değiştirmek üzere yanlarında fazla tüp götüreceklerdi ve Roland'ın hesaplarına göre Pitt'le Marc da o anda yedek tüplerini kullanıyor olacaklardı. Boland çaresizlik içinde elini harita masasına hızla indirdi, ikisi de çok uzun süredir denizaltıda bulunuyorlardı. Kaçış bölmesine sıkışıp kalmış olmalıydılar. Pitt'e de, onun gibi acemi bir pilotu yanımda sürüklediğim için bana da lanet olsun, diye Boland aklından geçirdi.</p>

    <p>Boland eline iç haberleşme aygıtının mikrofonunu aldı. "Dalma kapısındakiler. Aşağıdakileri çıkarmak için beş dakikadan az zamanınız var. O halde kıçınızı kıpırdatın biraz."</p>

    <p>Boland mikrofunu yerine koydu ve yine televizyon monitorlarına döndü. Gözleri buz gibi bakışlarla ekranlara kilitlendi. "Ne kadar?"</p>

    <p>Stanley ellinci kez saatine baktı. "Kendileri çaba göstermezlerse, yalnızca üç dakikaları kaldı."</p>

    <p>Ekranda balıkadamların suya çarpıp sert bir biçimde hızla denizaltıya doğru yüzüşlerini izlerken dışardaki koridorda ayak sesleri duyuldu ve içeriye paldır küldür porsun astsubayıdaldı.</p>

    <p>"Duyduk onları!" diye bağırdı.</p>

    <p>"Telsizde Starbuck'ı duyduk!"</p>

    <p>"Sen neden söz ediyorsun böyle?" diye Boland atıldı.</p>

    <p>"Radyoda Starbuck'tan gönderilen bir mesaj duyduk," diye porsun astsubayı bu kez daha yavaş anlaşılır konuştu.</p>

    <p>Telsizci daha Boland üzerine eğilmeden porsun astsubayı araştırma odasını terketmek üzere geriye dönmüştür bile, diye aklından geçirdi. Sonra da başını kaldırdı ve Boland'a baktı.</p>

    <p>"İster inanın, ister inanmayın, efendim. Ama Binbaşı Pitt bizi denizaltının içinden arıyor."</p>

    <p>"Beni ona, onu da hoparlöre bağla," dedi Boland. Sesindeki heyecanı gizleyemedi.,. Belki de Pitt olmazı başarmıştı.</p>

    <p>"Starbuck," dedi Boland, "Burası Martha Arar", Tamam."</p>

    <p>Boland hoparlöre baktı, sanki Pitt'in içinden yürüyerek çıkmasını bekliyor gibiydi.</p>

    <p>"Martha Ann. Burası Starbuck. Tamam."</p>

    <p>"Sen misin, Pitt? Tamam."</p>

    <p>"Hem de etiyle, kemiğiyle."</p>

    <p>"Ne durumdasın?"</p>

    <p>"İkimiz de iyiyiz. March selam söylüyor." Pitt sesini yükseltmek için bir an durdu. "Starbuck kupkuru. Tehrar ediyorum. Starbuck kupkuru. Yanımızda on kişi daha olsa onu sağsaiim yuvaya götürebiliriz."</p>

    <p>"Peki, ya mürettebat?"</p>

    <p>"Hiçbir iz yok. Sanki gemide hiç bulunmamışlar gibi."</p>

    <p>Boland hemen konuşmadı. Bir süre kafasında boş yere mürettebatsız ve ihmal edilmiş bir biçimde deniz dibinde yatan terkedilmiş bir hayalet gemiyi canlandırarak Piît'in sözlerindeki korkunçluğu sindirmeye çalıştı, Çevresinde olan hiçbir şeyin farkında değildi. Hatta şaşkınlık içinde sessizce dikilen koridora toplanmış Martha Ann'm mürettebatının yarısını bile farketmemişti.</p>

    <p>Önce duyduklarına bir türlü inanamadı, sonra yavaş yavaş acı veren dayanılmaz gerçeği kavradı.</p>

    <p>"Lütfen, tekrarla!"</p>

    <p>"Tekne tümüyle bomboş. En azından ön torpil bölmesinden ortadaki ana kontrol odasına dek. Arka bölmeleri daha araştırmadık. Birisi iyilik edip elektrik faturalarını ödemiş olmalı. İskele reaktörü hâlâ enerji üretiyor."</p>

    <p>Boland'ın dizleri titredi. Bir an duraksadı, boğazını temizledi ve konuşmaya başladı. "Sen ve March üzerinize düşeni başardınız. Hemen çıkış kapısına gelin ve Martha Ann'a geri dönün. Çıkış kapısında fazla tüplerle sizleri bekleyen adamlar bulacaksınız. Yüzbaşı Marçy yanında mı duruyor?"</p>

    <p>"Hayır, arka bölmeleri incelemek ve Hyperion füzelerinin hâlâ yerlerinde olup olmadıklarım kontrol etmek için kıç tarafa gitti."</p>

    <p>"Sanırım, bu frekanstan bin millik bir alan içindeki her alıcıya yayın yaptığını biliyorsundur."</p>

    <p>"Altı aydır batık olan bir denizaltıdan yayın yapıldığına kim inanır ki?"</p>

    <p>"Öncelikle Rusya'deki dostlarımız," dedi Boland. Elindeki mendille alnını kurulamak için bir an durdu. "Bugünlük bu kadar çalışma yeter. March yanına döner dönmez doğruca kaçış kapısına yönelin. Amiral ayrıntılı bilgi için arayabilir. Ve bu durumda siz oradan konuşup yine yayın yapmayacaksınız. Tamam mı? Bu bir emirdir."</p>

    <p>O anda Pitt'in yüzünde beliren sırıtışı görür gibi oldu.</p>

    <p>"Pekâlâ, babacığım, içkileri hazırla. Orada tam..."</p>

    <p>Pitt'in sesi konuşmasının yarısında kesildi. Hoparlörden gelen tek ses iki yayın arasında duyulan boğuk sesti. Boland mikrofonu yine dudaklarına götürdü, gözleri içten içe kabaran bir öfkeyle kısılmıştı.</p>

    <p>"Sizi duyamıyorum. Starbuck. Lütfen tekrarlayın."</p>

    <p>Hâlâ hoparlörden aynı boğuk ses duyuldu.</p>

    <p>"Haydi, Pitt, Lanet olsun, neden yanıt vermezsin ki?"</p>

    <p>Ama ne var ki aldığı tek yanıt sessizlikti.</p>
  </div>
</body>
</html>
