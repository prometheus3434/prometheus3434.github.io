<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">Tarih, insanın denetimi altında tuttuğunu hayal ettiği mukadder bir akıştır</span></p>
<p class="calibre1">Amsterdam'daki Descartes Evi'nde düzenlenen, Uo Gillet'nin yaptığı söyleşi, 1 Şubat 1982.</p>
<p class="calibre1">LĞO GILLET: <span class="calibre3">Az önce kitaplarınızın kendiliğinden konuşan uzun başlıklarını arka arkaya dinledik. Bir gün, eserlerinizi bilmeyen birine kitaplarınızın başlıklarını sıralamıştım. Kendini tutamayarak haykırdı: "Bu beyefendi hayatı pek sevmiyor galiba!" Bu itirazı önemli buluyor musunuz? Böyle hir fikir beyanını bir anlayışsızlık olarak mı görüyorsunuz?</span></p>
<p class="calibre1">CIORAN: Ne cevap vereyim pek bilemiyorum. Bu başlıkların biraz fazla gözalıcı, bence fazla saldırgan olduklannı söylemeliyim. İlk ki-taplanmı yazdığım zaman, bununla yetinmeyi düşündüm. O zamana kadar bir kitabı, hayatla yapılan bir tür karşılıklı açıklama gibi değerlendirmiştim, bir tür mücadele, bir hesaplaşma... O dönemde bende hâkim olan düşünce şuydu: "Ya varoluş, ya ben!" İkimizden biri boyun eğmeli. Dolayısıyla bu kitapları bir saldırı eylemi gibi değerlendiriyordum. Sonra bir başka kitap yazdım, sonra bir tane daha. Sırf meşgalesiz olduğumdan, asla bir meslekle iştigal etmemiş bir adam olduğumdan. Yine de bir şeyler yapmam gerekiyordu. Gördüğünüz gibi şu küçük kitaplan yaptım. İnsanın kendi kitaplarından bahsetmesi biraz güç, ama buraya itiraflarda bulunmak için geldim: Şimdi niye yapmayayım? İkinci kitabım <span class="calibre3">Burukluk'u</span> yayımladığımda, istisnasız bütün dostlanm bana şöyle dediler: "Bir çuval inciri berbat ettin, anlamsız bir kitap bu, hepsi takılma, ciddi değil." Bu kitaptan sadece moda dergisi E//e'de bahsedildi ve <span class="calibre3">Combat</span> dergisindeki dostum Guy Dumur'ün bir yazısı çıktı. Onu belki tanırsınız, Tal-. leyrand'dan alıntı yapıyordu ve her abartılı şeyin anlamsız olduğunu söylüyordu. Tabii söz konusu olan benim kitabımdı. Size bu ayrıntıdan bahsetmemin nedeni: Bir anlamda size işin mutfağını açık ediyorum. Yapabilir miyim?</p>
<p class="calibre1"><span class="calibre3">Evet, tabii ki.</span></p>
<p class="calibre1">Bu kitap l952'de iki bin adet basıldı, dört franga satılıyordu, yirmi yılda yaklaşık iki bin adet satıldı. Ve sonunda kendime dedim ki: "İnsanlar haklı, bu kitap bir hiç, varolmayı hak etmiyor, neyse, başına geleni hak etti." Gallimard birkaç yıl önce bu kitabı cep dizisinde yayımlayınca, yolunu şaşırmış gençlik için bir tür elkitabı haline geldi, günümüzde en çok sivrilen kitaplarımdan biri... Kısa süre önce evime bir hanım geldi, yayıncılıkla uğraşan bir kadın, "Bu türde bir başka kitap yazmanız için ne isterseniz veririm," dedi bana. Ona, "Yapamam... , böyle şeyler ısmarlama yazılmaz," dedim. Ama size bir kitabın kaderinden bahsedersem: Asla, ama asla bu kitabın gömüldüğü yerden çıkarılacağına inanmazdım. Bu sadece Fransa'da böyle değil, Almanya'da bile kısa süre önce Berlinli bir solcu gazete benim hakkımda iki sayfa yaptı; bu kitap söz konusu ediliyor ve makalenin adı: "Nichts als Scheisse" (Sadece pislik). <span class="calibre3">(Gülüşmeler</span>Ve bir dışkı denizinin içinde boğulma noktasında olduğum görülüyor. Fakat tuhaf olan, bu makalenin bana karşı olmaması. Normal olarak bunun çok sert bir eleştiri olması gerekirdi, ama hiç öyle değil. Size bu şeylerden bahsetmemin tek nedeni, her şeyin öngörülebileceğini, ama bir kitabın kaderinin öngörülemeyeceğini söylemek. Gördüğüm bütün genç yazarlara diyorum ki: "Bakın, tahminler yürütmek yararsız; bir kitap yazdığınız zaman, kaderinin ne olacağı asla bilinmez. Ve bu herkes için geçerlidir, ama bu tecrübeyi kendimiz yaşamamız gerekir. Dolayısıyla, çok fazla yanılsamaya kapılmak veya bir kitap ilgi görmedi diye bunalıma girmek yararsız. Unutulmuş veya batmış bir kitabın birdenbire yeniden ortaya çıkma ihtimali vardır daima." Görüyorsunuz, pek fazla iyimserolmayan ben bile, bazen iyimserle-şiyorum. Böyle devam etmeyeyim, yoksa kendini beğenmişin biri zannedeceksiniz beni.</p>
<p class="calibre1"><span class="calibre3">Katiyen, buraya kendinizden bahsetmek için geldiniz. Peki kitaplarınızda fikirlerle çok sık kapışıyorsunuz. Eserlerinizin ilkinden beri, düşüncenin, bütün biçimleri altında, bir bakıma düzmece olduğunu savunuyorsunuz. Düşüncenin yozlaşmasının açıklaması nedir?</span></p>
<p class="calibre1">Bu yozlaşmanın kaçınılmaz olduğunu düşünüyorum. Çünkü bir şeyi tasarlar tasarlamaz, ona bağlanırız. Aklımıza bir fikir gelir gelmez, bundan dolayı seviniriz. Fikirlerdeki salon düşkünü taraftır bu. Ama okurlar için, kitle için, aslında herkes için, bir fikir ister istemez canlanır. Orada her şey yansır, çünkü her şey duygusaldır. Sadece duygusal olan şeylerin gerçek olduğunu söyleyebilirim. Paris'te Rumen bir filozof var, adı Lupasco; duygusallığı Mutlak'la özdeş tutuyor. Madem ki duygusallık var ve bu duygusallık fikirlerde yansır, her fikir tutkuya dönüşme riskiyle karşı karşıyadır, dolayısıyla da bir tehlike vardır. Tamamen mukadder bir süreçtir bu. Mutlak olarak yansız fikir yoktur, mantıkçılar bile tutkuludurlar. Burada bir şeye dikkat çekiyorum. Hayatımda tanıdığım bütün filozoflar, son derece tutkulu, fevri ve lanet kişilerdi. Oysa onlardan, haklı olarak, bir tür yansızlık beklenir. İddia ediyorum, ve hayatımda kaç filozof tanıdığımı bilmiyorum, ama yine de epey tanıdım, hepsi tutkulu kişilerdi ve o duygusallığın damgasını taşıyorlardı. Dolayısıyla kendilerini ülkü veya fikir boyutunda tuttukları zannedilenler, fikri kirletiyorlarsa, tam da tutkudan kopması gerekenler tutkuya doğru kayıyorlarsa, bunu kitle nasıl yapmasın? İdeoloji nedir ki aslında? Fikirle tutkunun birleşmesi. Hoşgörüsüzlük de bundan gelir. Çünkü fikir, kendi içinde tehlikeli olmazdı. Fakat bir histeri ona bağlanır bağlanmaz, berbat olur. Bunun üzerine sonsuza kadar konuşabilirdik, çıkışsız bir şey bu.</p>
<p class="calibre1"><span class="calibre3">Kitaplarınızda bir başka günah keçisi daha var, o da tarih. Tarihle siz pek dost değilsiniz...</span></p>
<p class="calibre1">Bu sadece bende böyle değil. Eliade'ın düşüncesi de tarihe karşıdır. Aslında bütün Doğu Avrupalılar tarihe karşıdırlar. Söyleyeyim size niçin: Çünkü Doğu Avrupalıların, ideolojik yönelimleri ne olursa olsun, tarihe karşı ister istemez bir önyargıları vardır. Niye? Çünkü onun kurbanıdırlar. Doğu Avrupa'daki o hepsi kadersiz ülkeler, aslında istila edilmiş ve kullaştırılmış ülkelerdir: Onlar için tarih zorunlu olarak şeytanidir. Ayrıca şunu da söyleyeyim: Tarih ahlakın yadsınmasıdır. Tarihi derinleştirirsek, onun üzerine kafa yorarsak, kötümser olmamak kesinlikle imkânsızdır. İyimser bir tarihçi, terimlerde bir çelişki yaratır. Bunu katiyetle tasavvur edemem. Ben tarihi, kuramsal öğreti haliyle epey geç keşfettim, gençliğimde tarihçileri okumayacak derecede kibirliydim. Gençliğimde sadece filozofları okurdum, daha sonra filozofları bıraktım ve şairleri okumaya koyuldum. Ve kırk yaşına doğru, tamamen habersiz olduğum tarihi keşfettim. Yıldırımla vurulmuşa döndüğümü söyleyebilirim. Tasavvur edilebilecek en büyük kinizm dersidir bu. Tarihin istediğiniz dönemini alın, biraz derinlemesine araştırın ve çıkaracağınız sonuçlar zorunlu olarak korkunçtur. Tarihin hep nesnesi olmuş olan Doğu Avrupalılar için, tarih lanet bir şeydir. Şeyleri her zaman, nasıl diyeyim, nahoş bir görüşüm oldu. Ama tarihi keşfettiğim andan itibaren, tüm yanılsamalarımı yitirdim. Hakikaten şeytanın eseri bu! Yakından veya uzaktan şahit olduğunuz bütün olayları, yaşadıklarınızı aklınızdan geçirin: Bundan nasıl bir sonuç çıkarılabilir? Bütün ahlaki değerlerin ve sözü edilen diğer değerlerin hiçbir gerçekliği, hiçbir tesiri ol-mamasındandır bu. Tarih, insanın denetimi altında tuttuğunu hayal ettiği mukadder bir akıştır. Yanılmaktadır. Bu anlamda epey kaderci-yimdir, bütün Doğu Avrupa gibi. Orada herkes kadercidir, öyle olmadığını iddia edenler bile. Bu da anlaşılır bir şeydir. Fakat bu olmasa bile, iyice düşünülürse: Şeylere yüzeyde hâk.imizdir, derinlikte değil. Özgürlük meselesi, felsefi bir bakış açısıyla çok basittir: Öz-gürüzdür, dışarı karşı hareketlerimizde özgürlük yanılsaması içinde-yizdir. Ama aslında özgür değilizdir. Derin olan her şey özgürlüğü yadsır. Her şeyi yöneten bir tür gizli mukadderatvardır. Bunu çok iyi ifade eden Almanca bir kelime var: <span class="calibre3">Verhangnis.</span> Başlığıyla beni büyüleyen ve gençliğime hâkim olan bir kitap var; maalesef kötü bir kitap, ama başlığı olağanüstü: <span class="calibre3">Bewusstsein als Verhangnis</span> ("Bilinçli Olma Bedbahtlığı"). Bu kitabı yazan Seidel adındaki delikanlı daha sonra intihar etmiş. Ama ondan sonra iki şey kalmış: intiharı ve kitabının başlığı. Kitap okunmaz bir şey.</p>
<p class="calibre1"><span class="calibre3">Tarihe ve tarihin bir anlamı olup olmadığını bilme meselesine dönelim. Tarihin bir anlamı olması istenir, tıpkı hayatın bir anlamı olmasının istendiği gibi. Şöyle yazıyorsunuz: "Denizdeki dalgalar düşünmeye başlasalar, ilerlediklerini, bir hedefleri olduğunu, denizin iyiliği için çalıştıklarını zannederlerdi ve gayretkeşlikleri kadar zevzek bir felsefe geliştirmekten eksik kalmazlardı"</span> (Ebauches de vertige). <span class="calibre3">insanın şeylere anlam verme yolundaki bu ihtiyacı nereden geliyor?</span></p>
<p class="calibre1">Çünkü bildiğiniz gibi, harekete geçen her insan bir anlam tasarlar. Yaptığına bir anlam atfeder, katiyetle kaçınılmaz bir şeydir bu; ve de üzücü bir şeydir. Harekete geçemezsiniz... Ben hiçbir zaman haya-tınıdan bir şey yapamadım. Neden hayatım boyunca hiç harekete geçmedim? Çünkü anlama inanmıyorum. Düşünerek ve iç tecrübe yoluyla hiçbir şeyin anlamı olmadığını, hayatın hiçbir anlamı olmadığını keşfettim... Bununla birlikte çırpınmaya devam ettiğimiz müddetçe bir anlam tasarlarız. Kendim de uydurma anlamlar içinde yaşadım. Bir anlam tasarlamadan yaşayamayız. Fakat harekete geçen kimseler yaptıklarının bir anlamı olduğuna zımnen inanırlar. Yoksa çırpınmazlardı. Şeylere benim bakışımın pratik sonucunu çıkarsak, ölümümüze kadar burada kalırdık, yerimizden kımıldamaz-dık, oturduğumuz koltuktan kalkmanın hiçbir anlamı olmazdı. Bir canlı olarak varoluşum, fikirlerimle çelişki halinde. Canlı olduğuma göre canlıların yaptığı her şeyi yapıyorum, ama bu yaptığıma inanmıyorum. İnsanlar yaptıklarına inanıyorlar, zira bunu başka bir şekilde yapamazlardı. Yaptığıma inanmam, ama her şeye rağmen biraz inanırım: Konumum hemen hemen bu. Ama hayatım boyunca tanıdığım herkes, bir şey yapan herkes, inandığı bir tasarısı olan bütün insanlar, buna bir anlam tasarlarlar. Gündelik yaşantıda tecrübe ettiğimiz şey, pekâlâ tarih düzeyinde de vuku bulur. İnsanlar bu tarihte hiç değilse biraz anlam bile olmayabileceğini tahayyül edemezler. Tarihin bir <span class="calibre3">mecra'sı</span> vardır, ama bir <span class="calibre3">anlam'ı</span> yoktur. Roma İmparator-luğu'nu alırsanız: Önce dünyayı fethedip sonra Cermenler'in istilasına uğramak niye? Bunun hiçbir anlamı yok. Neden Batı Avrupa yüzyıllar boyunca çırpınarak bir uygarlık yarattı da, şimdi içi içini yediği için, göründüğü kadarıyla içeriden tehdit altında kaldı? Dışarıdan gelen herhangi bir tehlike değildir asıl vahim olan, onların hepsinin ortadan yokolma kıvamına gelmiş olmalarıdır. Bütün dünya tarihi böyledir: Bir an gelir ve bir uygarlık ortadan yokolacak kıvama gelir. Öyleyse bu akışın ne anlamı olduğunu sorarız kendimize. Ama bir anlam yoktur. Bir <span class="calibre3">akış</span> vardır. Anlamı nedir? Katedralleri yapmış olmak niye? Katedraller yapmış Paris'e bakın: Şimdi Montpamasse Kulesi var. Katedraller yaptıktan sonra Montpamasse Kulesi'ni yapmak: Bundan sonra tarihin bir anlamı olduğu söylenebilir mi? Paris yaşamının bir anlamı olduğu söylenebilir mi? Yok. Kendimizi helak ederiz, bir şey yaparız ve sonra ortadan yokoluruz. Ama hakkında bu kadar kötü konuştuğum o tarih akıyor, niçin? Çünkü insanlar daima bir anlama inandılar. Tarihin yadsınması eninde sonunda Hindu felsefesidir: Eylemin önemsiz ve yararsız bir şey gibi değerlendirilmesi. Tek önemli olan zamanın askıya alınmasıdır. Nitekim şeyler üzerine kafa yorarsak, harekete geçmememiz, kımıldamamamız gerekirdi. Kendimizi yere atmamız ve ağlamamız gerekirdi.</p>
<p class="calibre1"><span class="calibre3">Bu anlam yokluğundan, sizin kitaplarınızın diğer bir konusu olan boşluğa geliyorum. Bununla birlikte iyice düşünüldüğünde, iki tür boşluk var. Bir tarafta</span> boşluğun dehşeti <span class="calibre3">var, diğer tarafta da</span> boşluğun çekimi <span class="calibre3">var. Dolayısıyla bir tarafta can sıkıntısı var, geçen zaman var; diğer tarafta da bir Budist filozof tarafından ıssızlığın özü diye adlandırılan şey, Budistler'in</span> shunyata <span class="calibre3">diye adlandırdıkları şey var. "Ancak boşluğun idrakı ölümü alt etme imkânı verir; zira gerçeklik noksanlığı her şeyde varsa, ölümde niye olmasın?" diye bahsettiğiniz o boşluk. Boşluğun bu iki türünden söz edebilir misiniz biraz?</span></p>
<p class="calibre1">Bir tarafta sıkıntı var, diğer tarafta da metafizik tecrübe olarak boşluk var. Size can sıkıntısından bahsedersem: Bunu herkes bilir. Size biraz malumatfuruşluk yapayım: Sıkıntıdan en derinbiçimde bahsetmiş olan yazarın Senancour olduğunu biliyor musunuz? Günümüzde unutulacak olan bir kitap yazmıştı, adı <span class="calibre3">Oberman'dı.</span> Kitabı, bir tür sıkıntı <span class="calibre3">kültürü</span> diye adlandırabileceğimiz bir şeydi.</p>
<p class="calibre1">Sonra, belki Saint-Simon'un Anı/ar'ındaki o olağanüstü Orl£ans Dükü Philippe portresini hatırlarsınız. Büyüleyici bir çehredir bu. Philippe, 14. Louis'nin yerini alan kişiydi. Bu Philippe, her akşam kafayı bulup kızları çağırmaktan başka elinden hiçbir şey gelmeyen bir tipti. Belki kötü bir şef değildi, ama hiçbir şeyin onu ilgilendirmediğini gösteriyordu. Saint-Simon onun için şu olağanüstü lafı söyler: <span class="calibre3">Doğuştan sıkıntılıydı.</span> Saint-Simon'un daha sonra çizdiği portre o kadar günceldir ki. Philippe'in ne kimseyi sevdiğini ne de kimseden nefret ettiğini söyler. Sevgi siniriyle nefret siniri aynıdır. Eğer kimseden nefret edemiyorsanız, sevemezsiniz de. Bu Philippe 18. yüzyılın tonunu belirlemiştir.</p>
<p class="calibre1">Ve bu adam, sadece iki hafta boyunca, Senancour'dan önce can sıkıntısı üzerine en derin şeyleri söylemiş olan kadınla birlikte olmuştur: Deffand Markizi'yle. Markiz'i günümüzde kimse okumuyor, ama mektuplan kesinlikle olağanüstü. Bir kadın tarafından yazılmış en derin mektuplar arasında. Madame de S£vign£'ninkilerden uzak ara üstün. Mektuplarını özellikle Walpole'a yazıyordu; Voltaire'e de yazıyordu, ama özellikle Walpole'a: Markiz altmış yaşındaydı ve bu genç adama o aşk mektuplarını yazıyordu. Mektuplar açıldığı ve kendisini İngiltere'de zor durumda bırakabileceği için, genç adam mektuplarını kesmesi için ona yalvannıştı. Peki neden bu mektupla-n okumalı? Çünkü sıkıntının en iyi canlı tasviridir: <span class="calibre3">Akmayan zamanın.</span> Konu noksanlığı çeken zamanın. Ümitsizliği sıyırıp geçen sıkıntıdır bu. Bu mektupların yeniden basımı yapılmadı. Ama canlı bir tecrübe olarak olağanüstüdür.</p>
<p class="calibre1">Daha sonra Chateaubriand vardır. O da sıkıntı konusunda Hei-degger'le aynı örneği verir. Onun gözünde sıkıntı, varolanın algılanmasıdır. Şeyleri sıkıntı yoluyla görür, idrak ederiz ve yaşadığımızı hissederiz. Chateaubriand <span class="calibre3">Atala'da</span> şöyle der: <span class="calibre3">Varolduğumu ancak sıkıldığım zaman fark ediyordum.</span> Sıkıldığınızda, zaman akamaz. Her an şişer ve bir andan diğerine geçiş adeta gerçekleşmez. Bunun sonucu da şeylere karşı derin bir benimsemezlik içinde yaşanır. Herkes sıkıntıyı yaşamıştır. Bunu bir nöbet gibi yaşamış olmak bir hiçtir. Fakat yaşamının bir dönemi boyunca sabit bir sıkıntı halini yaşamış olmak, yapabileceğimiz en korkunç tecrübelerden biridir. Bir tek yaşlıların sıkıldığını zannederiz. Bense özellikle gençken yaşadım sıkıntıyı. Boşboğazlaşmaya başlıyorum, ama olsun: İlk bilinçli sıkıntı tecrübemi mükemmel hatırlıyorum. Beş yaşındaydım, gülünç bir şey bu, ama neyse, hatırlıyorum bir öğleden sonra, saat tam olarak üçtü, daha sonra dile getirebileceğim bir tecrübe yaşadım, zamanın varoluştan <span class="calibre3">kopup ayrıldığını</span> hissettim. Zira can sıkıntısı budur. Hayatın içinde varoluş ve zaman birlikte yürürler, organik bir birlik teşkil ederler. Zamanla birlikte ilerlenir. Sıkıntı içinde ise zaman varoluştan kopar ve bizim için <span class="calibre3">dışsal</span> bir hale gelir. Oysa yaşam ve fiil diye adlandırdığımız şey zamana eklenmedir. Zaman <span class="calibre3">oluruz.</span> Sıkıntı içindeyken artık zamanın içinde değilizdir. O olağanüstü titreme, o derin rahatsızlık duygusu buradan gelir; ve nesnel olmalıyım, sonunda bu hali severiz. Sıkıntıya böyle teşne olma durumunu yaşadım ben kendi hayatımda. Sıkıntı içinde yuvarlanırız, gırtlağımıza kadar onun içine gömülürüz. Doğruyu söylemek gerekirse dehşet verici bir tecrübe olabilir bu. Ben bunu yaşamış olduğuma pişman değilim, kaldı ki herkes bunu şu veya bu şekilde yaşamıştır. Ama ısrar ediyorum: Sürekli sıkıntı, aylar boyunca süren sıkıntı, işte gerçek sıkıntı budur. Yarım saat ya da iki saat, veya bir öğleden sonra boyunca sıkılmak, sıkılmak değildir.</p>
<p class="calibre1">Sıkıntıyı en derin biçimde dile getirmiş şair olan Baudelaire'e kadar gidilebilir. Ruslar için ufak bir parantez açıyorum: Lermontov ve Dostoyevski dönemleri boyunca sıkıntı tecrübesi olmuştur. Rus</p>
<p class="calibre1">Byron'cılığı diye adlandırılan şey baskın çıkmıştır ve bunun en olağanüstü dışavurumu <span class="calibre3">Ecinnilerdeki</span> Stavrogin'in sıkıntısıdır. Bir Rus sıkıntısı vardır, bunu Gogol'den Çehov'a kadar bütün Çarlık Rusya-sı'nda görürüz; bunun sıkıntı tecrübesi olduğunu söyleyebiliriz. Özellikle belirtmeliyim ki <span class="calibre3">Ecinniler'i</span> 19. yüzyılın en büyük kitabı gibi değerlendiriyorum. Aynı zamanda genel olarak en büyük romandır da. Dostoyevski de bütün zamanların en büyük yazandır, en derini.</p>
<p class="calibre1">Şimdi, dışsal olarak sıkıntıya benzeyen boşluğa geçiyorum. Ama bu anlamda boşluk, hiç de bir Avrupa tecrübesi değildir. Aslında Doğuludur bu. Olumlu bir şey olarak boşluktur bu. Her şeyden nasıl iyi-leşeceğimizdir. Varlığın bütün özellikleri ortadan kaldırılır. Ve bir noksanlık duygusu hissedeceğinize, yokluğun tamlığı duygusudur bu. Dolayısıyla, adeta selamet aracı olarak boşluktur. Yol olarak, selamet yolu olarak. <span class="calibre3">Shunyata</span> diye adlandırılır bu, dolayısıyla ıssızlıktır. Issızlık bizim için sıkıntı gibi bir baş dönmesi sebebi olmak yerine, bir baş dönmesi biçimidir yine de. Hiç olumsuz bir tecrübe değildir bu. Kurtuluşa doğru bir tür yol alıştır. Dikkatinizi çekmek istiyorum: Benim için en ileri felsefe okulu, her halükârda kendisinden sonra söylenecek hiçbir şey kalmamış olan okul, Budizm'in son döneminde yer alan ve bizim ikinci yüzyılımız civarında konumlandırılan <span class="calibre3">Madhyamika'dır.</span> Bu okulu temsil eden üç filozof vardır: Na-garcuna, Çandrakirti ve Şantideva. Bunlar tahayyül edilebilecek en ince filozoflardır. Elealı Zenon'dan da incedirler. İsterseniz basitleştirmek için, diyalektik gücünü her şeyi yıkmaya kullanan ve bu yıkım sonucunda bireyi özgürleştiren bir Elealı Zenon tahayyül edin. Dolayısıyla hiç olumsuz değildir bu. <span class="calibre3">Her şeyi</span> tasfiye ettikten, artık hiçbir bağı kalmadıktan sonrasıdır bu: Gerçekten kopulmuştur, her şeyin üzerinde olunur. Dünya alt edilmiştir: Artık hiçbir şey yoktur. Batı kültürü içinde yaşamış olan, yaşayan bizler, bu aşın düşünce biçimini nihilizm diye adlandırmışızdır. Ama nihilizm değildir; çünkü hedef, varılan nokta bir tür boş, kapsamsız vecddir, dolayısıyla kusursuz mutluluktur. Niçin? Çünkü artık hiçbir şey yoktur. Bizim için yadsıma olan şey de bundan ötürü onlar için bir zaferdir. Doğu düşüncesinin aşın konumlarındaki gerçekten olumlu taraf da budur. Dolayısıyla bizim için felaket olan şey, onlar için taçlanmadır. Madhyamika Okulu Batı'da çok tanınmaz; ben de sanki bir otoriteymişim gibi konuşuyorum ama, aslında çok iyi bilmiyorum, çünkü bu konuda çok az yazı var, yazılanların hepsi de çevrilmemiş. Bunu Tibet çevirileri sayesinde tanıyoruz, ama bunlardaki incelik katiyetle baş döndürücü. Bütün bunlar da niçin? Ruhu ve yüreği kurtarmak için. Dolayısıyla hiç de nihilist bir diyalektik değil, bunu nihilist diye adlandırmaya hakkımız yok. Nagarcuna <span class="calibre3">her şeyi</span> yok eder, her şeyi, her şeyi, felsefenin bütün kavramlarını alır ve hepsini birbiri ardına yıkar. Ve sonra, bir tür <span class="calibre3">nur</span> olur.</p>
<p class="calibre1"><span class="calibre3">Teşekkürler, bundan çok iyi söz ediyorsunuz.</span> (Cioran kıkırdar.) Ecar-telement'da <span class="calibre3">şöyle bir alıntı yapıyorsunuz: "Bir posta güvercinine coğrafya öğretilebilseydi, dosdoğru hedefine yönelik bilinçdışı uçuşu imkânsız bir şey olurdu." Daha sonra şunu ekliyorsunuz: "Dil değiştiren yazar, bilgisi yüzünden ne yapacağını şaşıran bu güvercinin durumunda bulur kendini."</span></p>
<p class="calibre1">Demek yine kendimden bahsedeceğim. Biliyor musunuz, Fransa'ya 1937 yılında geldim. Bir gün Fransızca yazmaya koyulacağımı hiç düşünmemiştim; aslında kendimi bir yazar gibi görmüyorum. Kaza sonucunda yazar olmuş biriyim. Hem bu bile doğru değil. Bunu başka bir şekilde dile getirmek lazım. 1947 yılındaydı, tatil için Dieppe yakınında bir köyde bulunuyordum ve Mallarm£'yi Rumenceye çevirerek eğleniyordum. Birden kendi kendime, "Ama bunun hiçbir anlamı yok ki!” dedim. Altı yıldır Fransa'daydım, "Mallarm£'yi Rumenceye neden şimdi çeviriyorum?" dedim. "Hayır! Bütün bunları bırakacağım. Fransızca yazmaya başlayacağım," dedim. Paris'e döndüm ve hemen başladım yazmaya. <span class="calibre3">Çürümenin Kitabı</span> adındaki o kitabın ilk versiyonunu yazdım. Bunu çok çabuk yazdım. Bu elyazma-sını bir arkadaşıma gösterdim, bana, "Olmamış, bunu yeniden yazmak lazım," dedi. Yeniden yazmadım, ama bütün bir sene boyunca 18. yüzyıl yazarlarını okudum. Size demin bahsettiğim Madame du Deffand da bunlardan biriydi. 18. yüzyılın bütün kadınlarını okudum. <span class="calibre3">(Gülüşmeler.)</span> Matmazel de l'Espinasse'ı falan. Sonra bu kitabın bir ikinci versiyonunu yazdım. Size tüm gerçeği söylemem gerekirse, kitabı tekrar tekrar dört kere yazdım. Yazmaktan tiksindirdi bu beni. Bunu neden yaptığımı da söyleyeyim. Pascal'in <span class="calibre3">Taşra Mektuplarının</span> bazılarını on yedi kere yazdığını okumuştum. Dehşet verici bir şey bu! Kendi kendime dedim ki: "Eğer Pascal <span class="calibre3">Taşra Mektupları</span> ’nın bazılarını on yedi kere yazdıysa, benim gibi bir yabancı neden dört defa yazmasın?"</p>
<p class="calibre1">Size ayrıntıları vermem lazım: Fransız dili, olabilecek en zor dillerden biridir. Ne olduğu tahayyül edilemez. Bir Slav ve Latin karışımı olan ve tamamen tutarlılık noksanlığı çeken Rumence gibi bir dili istediğiniz gibi yazabilirsiniz değil mi? Ve Fransızca hariç bütün dillerde istendiği gibi yazılabilir. Paris'teydim ve Fransa'da keşfettiğim iki şey oldu. Yemenin ne demek olduğunu. Ve yazmanın ne demek olduğunu. Fransa'ya gelmeden önce bir hayvan gibi yiyordum. Çünkü annem, bize <span class="calibre3">hiçbir zaman</span> öğlen şunu ve şunu yiyeceğiz falan dememişti. Bu iyi, şu kötü gibi bir yorum <span class="calibre3">hiç</span> işitmemiştim. Yiyorduk işte, hepsi buydu. <span class="calibre3">(Gülüşmeler.)</span> Ailem çok yoksul değildi, aksine, fakat onların gözünde yemek yeme fiili uygarlığın bir parçası değildi. Üstelik uygarlaşmış bir halktan da gelmiyorum, ama mesele orada değil zaten. Mevzu o değil. Olan biten şuydu: Paris'e geldiğim zaman, Quartier Latin'de ufak bir otele yerleşmiştim. Ve her sabah telefon etmek için aşağıya iniyordum. Hatırlıyorum, en başlarda, patron hanımı kocası ve oğluyla tartışırken işitiyordum: "Anne, öğlen ne yiyeceğiz?" Sahi söylüyorum, yanın saat boyunca dört başı mamur bir mönü hazırlıyorlardı. Bense yemeğe misafirleri olduğunu zannediyordum. Bu olay iki-üç kere tekrarlandı ve sonunda kendi kendime, "Demek ki yemek yemek entelektüel bir işmiş," dedim. Ve yemek yerken "bu iyi," gibi yorumlar yapmaya başladım. Bilinçli bir biçimde yemeye başlıyordum.</p>
<p class="calibre1">Yazıyla da aynı şey oldu. Rumencede bir sürü kitap yazdım ve hepsi kötü yazılmıştı: Yazmanın hiçbir türde bir önemi olmadığını düşünüyordum. Şeyleri söylemek için yazarız, ama yazı biçiminin ve bizzat ifadenin benim için hiç önemi yoktu. Ama Fransa'da anladım ki, yazma işi de ziyafet de uygarlıkla aynı niteliği paylaşmaktadır. Tamamen aynı şeydir: <span class="calibre3">Bilinçli</span> bir fiildir bu. Aynen Fransızcada bilinçsiz bir biçimde yazılamaması gibi. Kitaplarımı yayımlamaya başladığım sırada büyük bir rol oynamış biri var. Size portresini aktaracağım bir şahsiyet tanıyordum. Size adını bile söyleyebilirim, hiç önemi yok, adı Mösyö Lacombe idi, Quartier Latin'de dolanıyordu, keçisakalı vardı, çolaktı, Birinci Dünya Savaşı'nda bir kolunu kaybetmişti ve Bask diline bütünüyle vfilc.ıftı. Gençliğinde yazdığı bir-iki makale dışında şahsen hiçbir şey yazmamıştı. Çok zengindi, kesinlikle hiçbir iş yapmıyordu ve olağanüstü bir Fransızca bilgisi vardı. Bir <span class="calibre3">manyak'tı:</span> Mesela sık sık Sorbonne'daki amfi derslerine gidiyordu ve profesör bir Fransızca hatası yaparsa, yerinden protesto ediyordu! <span class="calibre3">(Yumruğuyla masaya vuruyor, gülüşmeler.)</span> Tam bana lazım olan adamdı. İkimiz de avare olduğumuza göre, sık sık görüşüyorduk. Fransız dilini gerçekten çok iyi bilen biriydi. Ama demin dediğim gibi, Baskça yazdığı makaleler dışında hiçbir şey yazmamıştı. Dikkat çekici bir kütüphanesi vardı. Üstüne üstlük uçkuruna çok düşkündü, olağanüstü bir erotik kitaplığı vardı ve bu kitaplardan hiç duyulmadık şeyler anlatıyordu. Sokakta gördüğü bütün kadınlara, ya da neredeyse bütün kadınlara diyelim, yanaşırdı. En büyük zevki de fahişelerle konuşmaktı. Beni muazzam eğlendiren bir şey de, fahişelerin yaptıkları Fransızca hatalarını düzeltmesiydi. <span class="calibre3">(Gülüşmeler\)</span> Budalaca görünebilir bu, gülünç görünebilir, ama bu adamın benim üzerimde olağanüstü bir nüfuzu oldu. <span class="calibre3">Çürümenin Kitabı</span>'na son halini verip bitirdiğimde Mösyö Lacombe'a, "Size kitabımı göstermem gerek," dedim. "Pöh! Nasıl isterseniz..." dedi. Bir kafede randevulaştık, elyazmamla geldim. Ona bir sayfa okudum ve uyuya-kaldı. Yapacak hiçbir şey olmadığını anladım. Metne biraz yakından bakmasını istiyordum, ama reddetti. Fa.kat belirli bir noktaya kadar bu kitabı ona borçluydum; ona borçluyum. Kelimeler üzerine düşünme; herkesi, profesörleri bile düzeltme manyaklığıyla, yazma fiilinin bilinci diye adlandırdığım şeye katkıda bulundu. Tam da bu bilinç yoktu bende... Bu bilinç sadece Fransa'da bu kadar derinlemesine gelişmiştir. Sadece Fransa'da, yazma olgusu gerçekten kutsal bir şeydir. Bu dediğim biraz aptalca, ama en nihayetinde doğru. Bilir misiniz Birinci Dünya Savaşı sırasında, artık adını hatırlamadığım <span class="calibre3">Ordu Bülteni'ne</span> gönderilen okur mektuplarının üçte biri dilbilgisi köşesi içindi. Günümüzde bile kelimeler hakkında tartışan insanlar görmek pek ender bir şey değildir. Bundan bir İrlandalı'ya bahsediyordum, bence bu dil tapınmasının sadece Fransızlara mahsus bir şey olduğunu söyledim. Bana dedi ki: "Hayır, biz İrlandalılar da böyleyiz." Ama doğru değil bu; İrlandalılar geveze... Aynı şey değil. Ben bilinçli yazma fiilinden söz ediyorum. Fransa'ya gelmemiş olsaydım, yazardım belki, ama ne yazdığımı asla bilemezdim. Bir de özellikle kusursuzluk batıl inancı var... Bilirsiniz, yazarların yaşa-möykülerini okuduğunuz zaman, şimdi hatırlamıyorum hangi yazardı, her mektubunu üç-dört kere yazarmış... Dolayısıyla aksamaması lazımdır: Mesela "Filan kişi kusursuz Almanca yazıyor," demenin hiçbir anlamı yoktur. Hiçbir anlamı. İngilizcede bile. Her halükarda kimse söylemez bunu. Mesela <span class="calibre3">Observer, Sunday Times</span> ya da <span class="calibre3">Die</span></p>
<p class="calibre1"><span class="calibre3">Zeit'taki</span> edebiyat yazılarını okuduğunuz zaman, asla, ya da neredeyse asla, "İyi yazılmış," demezsiniz. Tamamen fransız olan bir kavramdır bu. Başka hiçbir yerde yoktur. Çok sayıda yabancı tanırım, çünkü Paris'te sadece yabancıları, yazarları görüyorum; bundan hiç konuşmayız. Bir Amerikalı hiçbir zaman kalkıp da size, "İyi yazılmış," demeyecektir. Bu Fransızlara vergidir. Biliyor musunuz, 68 ayaklanması sırasında, Odeon Tiyatrosu'nun tam karşısında oturduğum için, sık sık söylevleri dinlemeye gidiyordum. Öğrenciler sürekli olarak, "Peki işçi yoldaşlarımız neden gelip konuşma yapmıyorlar?" diyorlardı. O zaman bir tip çıktı ve "İşçi yoldaşlarımız gelip herkesin önünde konuşma yapmak istemiyorlar, çünkü hata yapmaktan korkuyorlar," dedi. Demek ki dil bir tür mutlak haline gelmiş. İnsanlık tarihinde gerçekten yegâne vakadır bu. Madem 18. yüzyıldan bahsettim, Madam du Deffand o devirde epey tanınmış olan bir Thomas vakası zikreder. Bu adam Akademi'ye az kalsın giremeyecekmiş, çünkü bir sözdizimi yanlışı yapmış. İşitilmemiş bir şeydir bu. Burada bir şeye dikkat çekeceğim: Bu dil tapınması, bu puta tapar gibi dile tapma artık ortadan yokolma noktasındadır. Şimdi Paris'te, "Fransızca yanlışlarını bırakın, bunun hiçbir önemi yok. Bunlara kulak asmayın," diyen bazı yayıncılar var. Bu çok vahim bir dönemeçte olunduğunu gösteriyor. Ama genel gerilemenin bir parçası bu. Israr etmeye değmez, değil mi?</p>
<p class="calibre1"><span class="calibre3">Neredeyse bütün eserlerinizin parça halinde olduğu söylenebilir. Bu parça tercihi nereden geliyor size?</span></p>
<p class="calibre1">Çünkü tembelim. Devamı olan bir şey yazmak için etkin bir insan olmak lazımdır. Ben parça içinde <span class="calibre3">doğmuşum.</span> Daha devamı olan metinler de yazdım, ama bunları zikretmeye değmez. Şimdi artık sadece aforizmalar yazıyorum: Kendi fikirlerimin kurbanıyım. Çünkü bütün yaptıklarım, edebiyata saldırmaktı, yaşama saldırmaktı, Tan-rı'ya saldırmaktı. Bu koşullarda devamı olan bir şey yazmak niye? Neyi ispatlamak için? Beni bu tutuma getiren de kaskatı bir mantık oldu; sonra mizacıma uygun olduğu da çıktı ortaya. Yaşanmış verilerden yola çıkmadan asla bir şey yazmadım. Bütün yazdıklarımı, şu ve şu ve şu nedenle yazdım. Daha önce dediğim gibi, çünkü öğretmen olmama, ders vermeme, bir meslekle iştigal etmeme, dolayısıyla da bir tür entelektüel tutarlılık gösterme zorunluluğunda olmama avantajım vardı. Kendimi daima sorumsuz gördüm. Dolayısıyla benim için yazmak, istediğimi söylemektir. Kendimle çelişme pahasına, bunun hiçbir önemi yok. Saygıdeğer olmak için ya da başarı için yazmadım. Uzun süre boyunca Fransa'da neredeyse hiç tanınmayan biriydim. Sadece çok dar bazı çevreler dışında. O zaman kendime dedim ki: "Madem ki mizacıma uyuyor..." Eninde sonunda doğrusu bu: Yine de Fransız ahlakçılarının etkisine maruz kaldım. Gençliğimde Chamfort, La Rochefoucauld ve bütün bunlara çok hayrandım. Joubert'i ve bütün ahlakçıları okudum. Ama bu bir mizaç meselesi. Anlıyorsunuz değil mi? Aforizmalar yazmak çok basit: Yemeklere gidersiniz, bir hanım salakça bir şey söyler, bu size bir düşünce ilhamı verir, eve dönersiniz, bunu yazarsınız. Mekanizması hemen hemen budur. Ya da gecenin ortasında bir ilham gelir, bir formül başlangıcı, sabahın üçünde bu formülü yazarsınız. Ve sonunda bir kitap haline gelir. Ciddi değildir bu. Aforizmalarla üniversite profesörü olamazsınız. Bu mümkün değildir. Ama dağılmakta olan bir uygarlığa bu tür şeylerin kusursuz bir biçimde yakıştığını düşünüyorum. Elbette bir aforizma kitabını asla baştan sona okumamak lazımdır. Çünkü bir kaos ve tamamen bir ciddiyet noksanlığı izlenimine kapılırsınız. Bunu <span class="calibre3">sadece</span> akşamleyin yatmadan önce okumak lazımdır. Ya da bir eflcar ânında, bir tiksinti ânında. Eğer Chamfort'u başından sonuna okursanız, bunun hiçbir anlamı olmaz. Çünkü bu aforizma-ların biri diğerini yok eder. Aforizmalar anlık genellemelerdir. Devamı olmayan düşüncedir bu. Her şeyi açıklıyor gibi görünen bir düşüncedir; anlık düşünce diye adlandırılan budur. Bu düşüncede çok hakikat yoktur, ama biraz gelecek vardır. Hayattaki tecrübelerde bunun anlamı ve içeriği daima doğrulanabilir. Sahip olunması gereken zihinsel bir yatkınlıktır. Benim bildiğim kadanyla Rusya'da, Rus edebiyatında aforizma yoktur. Almanya'da çok azdır. Bu türü uygulayan sadece Lichtenberg ve Nietzsche vardır. İtalya'da da öyle: Aforizma yine de Fransızlara özgü bir şey. Ama ciddiyetle ciddiyetsizliğin bir karışımı. Bazen tamamıyla anlamsız önermelerde bulunurum ve bunlar yüzüme vurulur. "Bakın, tam aksini söylüyorum: Sayfayı çevirin yeter," diyebilirim pekâlâ. Bir sofist olduğumdan değil, ahlakçı bir sofist değildir. Ama bunlar tecrübe içinde düşünülmüş hakikatlerdir. Sahte bir biçimde parçalı olan hakikatlerdir. Ama elbette aforizmanın avantajı kanıt getirme ihtiyacı olmamasıdır. Şamar atar gibi yazarsınız aforizmayı.</p>
<p class="calibre1"><span class="calibre3">Doğu felsefesiyle çok ilgilisiniz. Batı ile Doğu arasında yapılan bu temel ayrımı doğru buluyor musunuz?</span></p>
<p class="calibre1">Biliyor musunuz, Doğu'yu tanımıyorum. Biraz Budizm'i biliyorum. Aynı zamanda biraz da Hindu felsefesini. Hindu felsefesini şimdiye kadar varolmuş olan en derin felsefe gibi değerlendiriyorum. Doğal olarak bana, "Önce Hindu felsefesi vardı, sonra büyük sistemler olarak Yunan felsefesi ve Alman felsefesi geldi," denebilir. Ama Hindu felsefesinin şu kayda değer avantajı var: Hindistan'da filozof, felsefesini uygulamakla yükümlüdür. Uygulama <span class="calibre3">amacıyla</span> felsefe yapar: Çünkü kurtuluş aranmaktadır. Entelektüel bir alıştırma değildir bu. Daima bir tamamlayıcı vardır. Oysa Yunanistan veAlmanya'da yapılmış olan büyük sistemler, yaşanmış tecrübeyle bu ilişkinin olmadığı yapılardır. Bir sistem geliştirilir ve devam eder. Hiç kimse bir filozoftan aynı zamanda bir bilge de olmasını istemez. Kaldı ki Batı'da bilge yoktur. Çünkü biraz düşünürsek, bilge kimdir? Montaigne. Peki Montaigne'den sonra ikinci bir bilge sayın... Sonra, Goethe olabilir, istenirse, ama örnek iyi değildir. Montaigne tamam, o bir bilgedir. Ama Fransız ya da Alman ya da İngiliz edebiyatlarında bilge yoktur. Batı'ya özgü bir şey değildir bu. İlkçağ'a özgü bir şeydi, ama İlkçağ'ın bitiş dönemine. Felsefenin dağılmaya başladığı âna özgüydü. Oysa Doğu'da, Taocu babaları entelektüel sahtekârlar ya da profesörler gibi tahayyül edemeyiz. Bu bir meslek değildi. Yaşamları ayrılmaz bir biçimde düşüncelerine bağlıydı. Bu çok önemli bir şeydir yine de. Ben şahsen, düşüncelerini yaşayanlara değil de, yaşama doğrudan karışmış olan kimselere saygı duyuyorum. Ama Batılı filozof, tasarlanmış olan biridir. Büyükler, Alman sistemleri düşünüldüğünde, bunların yaşamla <span class="calibre3">hiç</span> alakası yoktur. Batı felsefesi, daha sonra fantastik yapılar vermiş olan bir dizi varsayımdır; ama yaşamdan çıkmamıştır bu, ayrıca yaşama göre de hazırlanmamıştır. Hindistan'da, Çin'de, bütün felsefe geleneği bunu söyler. Size bir şey anlatayım, bir fikir vermesi için. Eliade, İngilizcedeki en büyük Hindu felsefesi tarihini yazmış olan felsefe öğretmeni Dasgupta'nın ona, "Batı'nın en büyük düşünürü Meister Eckhart'tır," dediğini anlatmıştı bana. Kısa süre önce bunu bir Alman filozofu önünde zikrediyordum ki adam güldü ve bunu kesinlikle aptalca buldu: Halbuki doğru. Meister Eck-hart'ın Batı'da doğmuş olan en derin filozof olduğu söylenebilir. Bu hiç de bir abartma ya da saçmalama değildir. Ama Meister Eckhart türünde birdüşünürün yine deyegâne birvaka olduğuna inanıyorum. Hem somaMeisterEckhartmuazzam bir yazardı. Dasgupta'nın fikrinin doğru olduğuna inanıyorum. Meister Eckhart gerçekten Hindistan'da doğmuş olabilecek bir düşünürdü. Hakikaten dikkat çekici olan bir kitabı tavsiye edeyim size: 1927'de çıkan ve sanıyorum Ru-dolf Otto'nun yazdığı bir kitap bu. Otto kutsal üzerine bir kitap yazdı; ilginç olmayan basitleştirilmiş bir kitaptı bu. Ama başka şeylerin de yanında her halükârda Fransızcaya çevrilmiş olan bir kitap yazdı: Kitabın Almanca başlığı <span class="calibre3">West-<sup class="calibre6">Ö</sup>stliche Mystik,</span> Fransızca başlığı ise <span class="calibre3">Mystique d'Orient et d'Occident</span> ("Doğu'da ve Batı'da Mistisizm"). Payot yayınevi bastı bunu. Bu kitap neden ilginç? Paralellikleri gösterdiği için. Herhangi bir etkinin olabilmesi bile mümkün değil. Ama yaptığı alıntılarla muayyen bir paralellik olduğunu gösteriyor. Nasıl olup da iki mistisizmin birbirinden bağımsız olarak evrim geçirip aynı büyük metafizik meselelere temas ettiklerini gösteriyor. Bazen dilde bile benzerlikler oluyor. Bunu görmek çok etkileyici. Neden bilmiyorum bu kitap unutuldu. Mistisizm meselesini son derece güzel bir biçimde aydınlatan çok büyük bir kitap bu. Biliyor musunuz, aslında dini mistisizmden ayırmak lazım. Belki bütünüyle değil, ama mistisizm ayrı bir şey. Batılılar mistikler aracılığıyla Doğululara kavuşur. Burada da, mistik görüş tecrübesiz <span class="calibre3">tasarlanamaz.</span> Vecd yaşamayan bir mistik yoktur. Demek ki <span class="calibre3">katetmiş</span> olmak gerekir. İlginç olan şey, mistik tecrübenin birbirinden o kadar farklı olan iki uygarlık tarafından neredeyse aynı terimlerle dile getirilmiş olmasıdır. Çünkü aslında, eğer vecdi düşünürseniz, ister Doğu'da olsun ister Batı'da, bunun önemi yok, dili zorlayan yükseklikler vardır. Nerede olursanız olun, bazı deyişleri kullanmakla yükümlüsünüzdür. Dolayısıyla, yüksekliklerde bir aynılık vardır. Şöyle diyelim: Baş dönmesinin doruğunda. Böylelikle Hindu felsefesinin büyük uzmanlarından olan Rudolf Otto, bu iki büyük mistik düşünürün nasıl birleştiklerini gösterir -ve bu çok etkileyicidir. Çankara mistik olmaktan ziyade büyük düşünürdü, Meister Eckhart ise gerçekten büyük bir mistikti ve büyük bir filozoftu. İkisi de neredeyse aynı dile varırlar.</p>
<p class="calibre1"><span class="calibre3">Hindufelsef esinin ve Budizm’in somut tarafıyla ilgilendiğinizi söylüyorsunuz. Budizm kurtuluş yoluna sadece bilgi aracılığıyla giriş imkânı vermez. Aynı zamanda meditasyon uygulamaları ve alıştırmaları da var...</span></p>
<p class="calibre1">Gerçeği söylemek gerekirse alıştırmalar beni hiçbir zaman ilgilendirmedi. Ama Budizm beni uzun zaman boyunca ilgilendirdi: Budizm size iman sahibi olmadan bir dine girme imkanı verir. Budizm sadece bilgiyi salık veren bir dindir. Size sadece bileşikler olduğunuz, bu bileşiklerin çözüldüğü, gerçekliklerinin olmadığı öğretilir ve gerçekdışılığınız kanıtlanır. Sonra da, "Şimdi sonuçlarına katlanın," denir. Budizm'in yorumuna girmek istemiyorum, ama madem ki kendimden söz ediyorum, size Budizm'le ilişkilerimden bahsedeceğim. Çok uzun zaman boyunca kendimi bir Budist gibi görüyordum. Bunu söylüyordum ve bununla böbürlenerek gurur duyuyordum. Bunun bir sahtekârlık olduğunu fark ettiğim güne kadar. Şu an bile Budizm'in bütün olumsuz tespitleriyle hemfikirim: Gerçek değiliz, bütün bunlar yalan, her şey yanılsama... Ama Budizm'in salık verdiği <span class="calibre3">yol</span> benim için ulaşılmaz bir yol. Arzudan vazgeçilmesi, benliğin yokedilmesi, benliğin alt edilmesi. Eğer benliğinize bağlı kalırsanız, Budizm bir imkânsızlıktır. Dolayısıyla benliği alt etmek gerekir. Ama benimkini alt edemediğimi saptadım. Kendimle saplantı derecesinde meşgul olduğumu, hepimiz gibi... Bütün Budist olmayanlar gibi... Ve bir gün kendi kendime, "Bu sahtekarlık artık bitmeli, senin Budizm'in bir yalan," dedim. Gerçekten de yıllar boyunca bu benzeri görülmemiş kendini beğenmişlikle yaşadım, hatta kendimi Bu-da'yla mukayese ediyordum. Hayat tecrübemin Buda'nınkiyle çakıştığı da doğru. Buda'nın ölüm, yaşlılık ve ıstırap anlayışı, yaşamış olduğum ve hâlâ yaşadığım bir tecrübedir. Gündelik gerçekliğimdir bu. Ama Buda'nın salık verdiği çözümler benimkiler değil, çünkü ben arzudan yüz çeviremem. Ben <span class="calibre3">hiçbir</span> şey'den vazgeçemem. Bunun üzerine de, kendi kendime, "Bu sahtekârlığın son bulması lazım. Ben sadece ıstırap, yaşlılık ve ölüm söz konusu olduğunda bir Budist'im," dedim. Ama Buda, "Şimdi arzudan vazgeçmek, benliği alt etmek gerek," dediğinde, yapamıyorum. Yapamıyorum, çünkü edebiyat içinde yaşadım ve yazdığım her şey aslında kendi etrafımda dönüyor. İster kendi benliğim olsun, ister genel olarak benlik. Bu ise Budizm'de tam tersidir. Sonra unutmayalım ki Budizm'in asıl büyük fikri vazgeçiş'tir. Bense söylemeliyim ki, şöyle bir etrafıma baktığımda, vazgeçmeyi becerebilecek çok az kimse görüyorum. Kendim de, gerçeği söylemek gerekirse, bunu <span class="calibre3">yapamadığımı</span> saptamışımdır. Size bir olay anlatabilirim: Tanıdığım sosyetik bir hanım bana sürekli olarak Budist olduğunu söylüyordu. Çok zengindi. Ben otelde oturduğum için (yirmi beş yıl boyunca otelde oturdum), bir dairede yaşamak isterdim, diye düşündüm. Ve bu kadının Paris'te yaklaşık on tane evi vardı; dolayısıyla bu kadından bana bir dairesini vermesini istedim: "Madem ki sizin için benlik diye bir şey yok, bunun bir önemi olmaz..." <span class="calibre3">(Gülüşmeler.)</span> Sonunda bana, "Tamam, bakın, Quar-tier Latin'de büyük bir evim var, size göstereceğim," dedi. Bana en üst katı gezdirdi ve şöyle dedi: "İki odam var, biri koridorun başında, diğeri öbür uçta." Bunu bana bir daire olarak öneriyordu. Ona, "Ama otelde kırma tavanlı, bitişik iki odada yaşıyorum. Sizse bana uzun bir koridorun iki ucundaki odaları öneriyorsunuz. Üstelik otelde ödediğimden daha fazla para istiyorsunuz!" dedim. Söylemem gerekir ki bunu çok çok fena aldım ve ona saldırdım. Hindistan'a sardıran bütün herkese karşı bir makale yazdım. Eliade'a saldırdığımı söylediler. Katiyetle yanlıştı bu. Bu sosyetik kadına saldırmıştım. Sonunda kendime, "Bu hanım ne ise sen de öylesin, çünkü aslında zaferden söz ediyorsun, dünyadan üstün olduğunu söylüyorsun, büyük metafizikçi havalanna giriyorsun, ve aslında hayatta sen de bütün ötekilerin yaptığını yapıyorsun," dedim. Budist olabilecek manevi kumaşta olmadığımızın farkına vardım. Çünkü Budizm ancak yaşanırsa anlamlıdır. Mesela ben son derece çabuk öfkelenen biriyim. Öfkeye kapılıyorum, kendime hakim olamıyorum. Buda'nın gözünde en büyük günahlardan biridir öfke. Deniyorum, ama katiyetle öfkeme hâkim olamıyorum. Aynca, beni son derece etkileyen bir örnek vereceğim size. Nasıl anlatmalı? Budizm'de kine benzeyen her şey, öfkeye benzeyen her şey, aksiliğe benzeyen her şey, bütün bunlar, hatta hüzün bile, alt edilmesi gereken şeylerdir, sonra huzur gelir. Ben bunu yapamıyorum.</p>
<p class="calibre1">Size beni son derece etkileyen bir örnek vermek isterim: Nasıl anlatacağımı bilemiyorum. Kısa ve özlü anlatmaya çalışacağım. Almanların Paris'e girişinden birkaç gün önce, bana paranın hiçbir değerinin kalmayacağı söylendi. Bin frangım vardı. Bu bin frangı kaybetmek aptallıktı. Sadece tek bir kostümüm vardı, bir tane daha alabilirdim. Bir tane kostüm satın almak için büyük bulvarlardaki mağazalardan birine gittim. Her şeyin darmaduman olduğu bir anda bir kostüm satın almanın yakışıksızlığının tamamen farkındaydım. Doğal olarak hiç kimsenin bulunmadığı bir mağazaya giriyorum. Tezgâhtar bana bir sürü kostüm gösteriyor. Birden, "Bir kostüm satın almak aptallık!" diyorum kendime. Tezgâhtar, "Hiçbiri hoşunuza git-metli mi?" diyor. Ben, "Hayır..." diyorum. Bana, "Aptal herif!" diyor. Birden kendi kendime, "Adam haklı, bir aptal gibi davrandım, bir kostüm almanın sırası değil, bütün bir ülke batmak üzere. Bu tip bana ders vermekte haklı," diyorum. İşte. Demek ki kırk yıl önce oldu bu. İki-üç yıl önce, gecenin ortasında sıçrayarak uyanıyorum. "Ah!" diyorum; bu tipi boğazlama isteğiyle "Ah!" diyorum. Bütünüyle unutmuştum bunu, aklımdan tamamen çıkmıştı, bütünüyle unutmuş olduğum bir hikâyeydi. Ve neredeyse kırk yıl sonra, bu tipi öldürme fikriyle sıçrayarak uyanıyorum! Bana aptal muamelesi yaparak ettiği hakaretin intikamını almak için. O zaman dedim ki kendime: "Eğer kötü bir fikir içimde kırk yıl boyunca gizliden gizliye varolabildiyse, içimde yer ettiyse, demek ki ilk günah denen şeyin damgasını yemişim, düşmüş bir yaratığım ben, manevi bir kaderim yok, bütün büyük mistikleri okudum, bunu söylemeliyim, ama aslında bende mistik kumaşı yok, çünkü bir mistiğin kırk yıl boyunca birine kızgın kalabileceğini hayal edemiyorum... " Benim için olağanüstü bir tevazu dersi oldu bu. Size verdiğim bu örnek biraz aptalca. Ama bu alanda yalana boyun eğmemek yine de çok önemli. Oysa elbette ki manevi şeylerde yalanın cazibesine çok kolay kapılırız. Kendimiz hakkında da daima yanılsamalar besleriz. Budizm'de yanılsama cehalettir. Dünyadaki bütün belalar da Buda'ya göre cehaletten gelir.</p>
<p class="calibre1"><span class="calibre3">Romanya’da Almanlar, Macarlar ve Rumenlerin birbirlerine komşu olduğu, Transilvanya diye adlandırılan bölgede doğdunuz. Babanız papazdı, değil mi? Gençliğinizden itibaren yazdıklarınızda büyük bir rol oynayan da uykusuzluktu. Gençliğinizde size uykuyu kaybettirecek derecede etkileyen ne oldu?</span></p>
<p class="calibre1">Bu kadar şahsi şeylerden söz etmek çok güç. Ama madem ki uykusuzluktan bahsettiniz, ben gençliğinde uykusuzluk derdini yaşamış olmanın o kadar da kötü olmadığına inanıyorum. Son derece acı verici bir tecrübedir bu; bir felakettir. Ama başkalarının anlayamayacağı şeyleri anlamanızı sağlar: Uykusuzluk sizi canlıların dışına çıkarır, insanlığın dışına. <span class="calibre3">Dışlanmış</span> olursunuz. Akşam saat sekizde yatarsınız, saat dokuzda ya da onda, ve ertesi sabah saat sekizde uyanırsınız ve gününüze başlarsınız. Uykusuzluk nedir? Sabahın sekizinde akşam sekizdekiyle tamamen aynı noktada olursunuz! Hiçbir ilerleme yoktur. Sadece orada olan o muazzam gece vardır. Hayat ise sadece kesintilerle mümkündür. İnsanlar bu yolla hayata tahammül ederler, uykunun verdiği kesintiler sebebiyle. Uykunun ortadan kalkması bir tür uğursuz devamlılık yaratır. Tek bir düşmanınız vardır, o da gündüzdür, gün ışığıdır. Ayrıntılara girmek istemiyorum, değmez. Son derece güç bir şeydir bu. Ama şu olur, uykusuz beklediğiniz zaman yalnızsınızdır... kiminle? Hiç kimseyle. Hiçlik fikriyle baş başasınızdır; Sartre yüzünden aşınmış bir kelimedir bu... Ama bu bariz bir şey haline gelir, neredeyse fiziksel olarak hissedersiniz onu. Sadece kavram olan şeyler de sizin için canlı gerçeklikler haline gelir. İlk olarak, zaman başka bir boyuta geçer. Zaman neredeyse akmaz. Dakikadan dakikaya. Ve her dakika bir gerçekliktir. Akan ama ilerlemeyen zaman. Neye doğru ilerlediği bilinmez. Saatler boyunca zamanın ağır geçişine neredeyse kulak kesilen tipin psikolojik sürecini tasviretmek istemezdim. Aslında bence bütün psikolojik hastalıklar, bütün iç sarsıntılar, özel bir zaman duygusundan gelirler. Demin can sıkıntısı konusunda söz etmiştik bundan: Sıkılırken zaman sizin için dışsal bir hale gelir. Ama uykusuzlukta zaman sizin düşmanınızdır. Çünkü içine giremediğiniz bir zamandır bu. Zamanın bu geçişinin ne anlamı vardır? Oradasınızdır, herkes horlamaktadır, evren horlamaktadır, siz de tek başınıza nöbet tutmaktasınızdır. Öyleyse, bunun trajik veçhesinden söz etmek istemiyorum, ama intiharların yüzde doksanının uykusuzluktan geldiğini biliyorsunuz. Size istatistikler zikretmiyorum, ama bunun önemi yok. Bunu <span class="calibre3">biliyorum. </span>Uykusuzluk bu. Bir uykusuz intihar eder, ama uykusuzluktan haberi olmayan kişi intihar etmez. İşini bitirmek isteyen bir sahtekar ya da bir hırsız ya da bir cani değilse. Ama genel olarak, hayır. Sebepsiz intiharların neredeyse hepsi uykusuzluktandır. İnsan buna ancak, ki benim durumum buydu, çalışmamak şartıyla tahammül edebilir. Hatta, annemle babam uykusuzluklarımıfînanse <span class="calibre3">etmemiş olsalar</span> kesinlikle kendimi öldürmüş olacağımı bile söyledim. Bütün bunları ortaya dökmek belki biraz ayıp; ama herkesin yaşayabileceği şeyler bunlar, onun için söylüyorum. Bireysel bir tecrübe değil bu, sadece ben değil, aynı şeyleri yaşayan bir sürü insan tanıyorum. Hekimlerle uykusuzluk üzerine konuştum, bu konuda hiçbir şey bilmiyorlar. Bu trajediyi kendi başına yaşamayanlar hiçbir şey anlayamazlar. Ben de şahsen, uykusuzluk hastalığının insanın hayatında yaşayabileceği en <span class="calibre3">büyük</span> tecrübe olduğunu düşünüyorum. En korkuncudur, bütün diğerleri onun yanında hiç kalır. Bu konuda açık ve kesin konuşuyorum. İyice boşboğazlığım tuttu bugün, çünkü hayatımda dinleyiciler önünde ikinci konuşmam bu. Size bir sımmı açacağım.</p>
<p class="calibre1">Yirmi yaşımdayken, gecenin üçünde evden çıkan ve şehirde öyle dolanan bir oğlu olduğu için annem elbette ki ümitsiz bir durumdaydı. Hiçbir şey yapmayan ve okuyan bir oğlu olduğu için. Ama bunun hiçbir anlamı yoktu: Kısacası tam bir başarısızlık örneğiydim. Çok şey vaat etmiş ve hiçbir vaadini yerine getirmemiş bir tiptim. Size bunu söylüyorum, çünkü... neyse, göreceksiniz... Dolayısıyla, yirmi yaşındaydım ve evde annemle benden başka kimse yoktu. Saat öğleden sonra ikiydi -hep saati belirtiyorum, çünkü hayatın olağanüstü anlarında saat önemlidir, kendinde değil, ama benim için önemli-, hatırlıyorum, kendimi kanapenin üzerine <span class="calibre3">attım.</span> Ve "Artık dayanamıyorum!" dedim. Ve bir Ortodoks papazının eşi olan annem, bana şöyle dedi: "Böyle olacağını bilseydim, kürtaj yaptırırdım!" Söylemem gerekir ki bu sözler, beni bunalıma sokmak yerine, bir kurtuluş gibi oldu. Bana iyi gelmişti... Çünkü hakikaten sadece bir kaza olduğumu anladım. Hayatımı ciddiye almak gerekmiyordu. <span class="calibre3">Kurtarıcı</span> bir sözdü bu. Yalnız, yine de kürtajın ailelerde kabullenil-mediği bir dönemdi, gizli saklı bir şeydi. Şimdi bu şeyler normal. Ama yine de, bunu bana bir papaz karısı olan annemin söylemesi... Annemin çok zeki bir kadın olduğunu da hemen hemen bu dönemde anladım... bundan önce horgörüyordum onu. Onu takdir etmeye başlamama iki şey neden oldu: Bir gün bana sadece Bach'ı sevdiğini söyledi (ben de onu büyük bir müzisyen olarak görüyordum); bir de kürtaj üzerine o sözü.</p>
<p class="calibre1"><span class="calibre3">Uykusuzluk hastalığına dönersek, bu bir tür imge, belki de bilinç uyanışının bir karikatürü...</span></p>
<p class="calibre1">Evet, uykusuzluk, evrende <span class="calibre3">bütünüyle</span> yalnız olduğumuz andır gerçekten. <span class="calibre3">Bütünüyle.</span> İman sahibi olsanız çok daha basit olurdu. Ama iman sahibi olmayan ben bile, Tann'yı çok sık düşünüyordum. Neden? Çünkü <span class="calibre3">her şey</span> darmaduman olur, <span class="calibre3">her şey</span> ortadan kalktığı zaman biriyle diyalog kurmanız lazımdır, bütün gece kendi kendinize konuşamazsınız. Ve Tanrı düşüncesi otomatik bir biçimde gelir. Kaldı ki, size bunu söylemem çok önemli, yirmi beş yaşında dinî bir buhran geçirdim. İman <span class="calibre3">olmaksızın</span> yaşanan bir dinî buhran. Fakat bütün bir sene boyunca aziz yaşamlarını okumaktan başka iş yapmadım. Her şeyi <span class="calibre3">hatmettim,</span> özellikle de azizeleri. <span class="calibre3">(Kıkırdama.)</span> Bir deli gibiydim, sadece bunları okuyordum. <span class="calibre3">Ve</span> Shakespeare'i. Bunlar bir arada katiyetle gitmez, ama yine de... İlişkiler olabilir. Neden peki? Çünkü bütünüyle yalnız yaşadığınız zaman, evren boşaltıldığı zaman, bir tür sınıra temas edersiniz. Bu sınır da Tanrı diye adlandırılan şeydir aslında, inanmayan biri için. Ve neden Meister Eckhart'ı anlamış olduğumu da göreceksiniz. Meister Ecclchart da Tann'dan bir tür sınır gibi bahseder, ama aşılması gereken bir sınırdırbu. Tanrı'nın <span class="calibre3">ötesine,</span> tanrılığın içine gitmek gerekmektedir. Zannediyorum ki hatta, tanrılığın içinde Tann'nın Tann'dan çıktığı deyişini kullanır. Mistisizmi, uç halleri de bu uykusuz geceler esnasında hakikaten anladım, çünkü aslında mistisizmde büyüleyici olan şey, uç halleri kavramasıdır; bunun sonrası sadece çılgınlıktır. Gecenin ortasındasınız-dır, her şey çekip gitmiştir, ama aslında bir tanrı olmayan bu Tanrı ortaya çıkıverir ve esrarengiz bir mevcudiyet izlenimine kapılırsınız. O zaman da bazen vecd yaşanır ve Dostoyevski'yi bu kadar sevmemin nedeni budur. İman olmaksızın yaşanan vecdleri tasvir etmiştir. Kirilov'dur bu; sara hastasıdır; Dostoyevski'deki bütün saralılar imansız vecdi yaşarlar. Ben oe, sara hastası olmadan, tam anlamıyla dini vecdleri anlamanızı sağlayan bu vecdleri yaşadım. Bana inanmayacaksınız, ama Avilalı Azize Tereza'nın <span class="calibre3">Hayatın Kitabı'nı</span> beş kere okudum. Avilalı'nınki, Lisieux'lününkü değil. Neredeyse bütün mistik yaşamöykülerini okudum. Bu hallerde görülen şey, Tanrı'nın nasıl aşılabildiğidir. Tanrı son sınırdır, son sınırdan uzağa da gidilebilir. Vecd budur. Meister Eckhart'ın Tanrı'nın ötesinde gelen tanrılık diye adlandırdığıdır. Ve vecd haline geçtiğinizde... Hayatımda bunu beş veya altı kere yaşadım, ama daha sonra yaşamadım, yani gönülden bir mistik değildim, üstüne üstlük saralı da değildim. Ama bunlar sınır vakalardır. Bunların olağanüstü bir ihsas yaşattığını da söylemeliyim. Ben, yıllar boyunca uykusuz beklediğimi, dolayısıyla bunun olağanüstü bir ıstırap sermayesi olduğunu söylüyordum kendime. Ama vecdleri yaşarken kendime, "Bir şey olmaz," da diyordum. Çektiğim bütün ıstıraplar bu olağanüstü anlar tarafından rahat rahat telafi ediliyordu. Bu anlar tasvir edilemez; bunun hiçbir anlamı olmazdı. Ama orada, Tann'yı aştığınız izlenimine kapılırsınız. Ve bunu, zihinsel olarak dumura uğradığınız izlenimi almadan yaşarsınız. Deli ya da zihinsel özürlü biri olduğum izlenimine hiçbir zaman kapılmadım, hiç. Mükemmel bir biçimde zihnim açıktı. Ama bu, uykusuzluğun ödülüdür. Çünkü her şey yitirilmiş değildir... Bu halde olumlu şeyler de vardır. Öyleyse, vecd yaşamış olunca, bunun tecrübesini ve tasvirini yapmış olan mistiklerle ilgilenmem kaçınılmazdı. Bu yaşantıyı tasvir etmek için okunabilecek en olağanüstü sayfalar arasında, bu tecrübeyi yaşamış ve bundan söz etmiş tek yazar Dos-toyevski'dir. Bazen Dostoyevski ve Shakespeare'den söz edilirken hangisinin en büyük olduğu sorulur, ama bunun hiçbir anlamı yoktur. Fakat Shakespeare'in ulaşmadığı sınırlara Dostoyevski'nin ulaşmış olduğu söylenebilir. Shakespeare çok daha şairdir, Dostoyevski ise öyle değildir. Ama Dostoyevski aklın sınırlarına kadar gitmiştir, en uç baş dönmesine kadar. Vecd içinde tanrısallığa bu sıçramayla çöküntüye kadar gitmiştir. Benim için en büyük yazardır; en derini ve her alanda, siyasette bile hemen hemen her şeyi anlamış olanıdır. Hâlâ sorularınız var mı?</p>
<p class="calibre1"><span class="calibre3">Son bir sorum var. Her bilinç elbette ki ıstırabın bilincidir, değil mi? </span>Ebauches du vertige <span class="calibre3">("Baş Dönmesi Taslakları") adlı metninizde şöyle yazıyorsunuz: "Eğer uzuvların, bütün uzuvların bilincinde olabil-seydik, kendi vücudumuz hakkında mutlak bir tecrübemiz ve görüşümüz olurdu. Vücudumuz bilinçte o kadar mevcut olurdu ki, yerine getirmekle yükümlü olduğu zorunlulukları artık icra edemezdi. Kendisi de bilinç haline gelirdi ve böylelikle vücut rolünü oynamaz olurdu."</span></p>
<p class="calibre1">Zannediyorum ki herkes bu tecrübeyi yaşamıştır. Şansımızın tam da yine o <span class="calibre3">Bewusstsein als Verhangnis</span> (Bilinçli Olma Bedbahtlığı) hikâyesi, uğursuz bir şey olarak, tehlike olarak bilinç olduğu barizdir. Bir hareketin bilincinde olunduğu zaman (<span class="calibre3">Kukla Tiyatrosu Üzerine' </span>deki Kleist'tır bu) onun artık yapılamadığını biliriz. Ya da kötü yapılır. Kendimizi tahlil ettiğimizde, vücudumuzu düşündüğümüzde, gözlerimizi düşündüğümüzde, birden kendi kendimize sorarız: Bütün bunlar da ne... ? Bunun artık işleyemeyeceği izlenimine kapılınır. Bunun hiçbir anlamı olmadığı izlenimine... Uzuvlar istifa edecekmiş, çekileceklermiş gibi. Eylemsizlikle uzuvların bir nevi bütünsel bilincine ulaşılabilir, ama tavsiye edilen, ya da edilebilir bir tecrübe değildir bu. Son derece tehlikelidir ve insanı ancak çöküntüye götürür. Fiziksel mekanizmaları hakkında sürekli sorular soran insanların depresyona bu yüzden düşüyor olmaları çok mümkündür; uzuvlarının <span class="calibre3">bilincinde</span> olmaktır bu. Bunu katiyetle yapmamak gerekir. Ayrıntılar verebilirdim, bunu yapmamanın daha iyi olduğuna inanıyorum.</p>
<p class="calibre1"><span class="calibre3">Ama o zaman, bilinçle atbaşı giden ıstırabı durdurmak için belki de bütün bu bilinci ortadan kaldırmak gerekirdi; aynı zamanda bize zevk veren, bize iyigelen şeyleri de idrak ettiren o bilinci...Ama bu da kurunun yanında yaşı da yakmak olmaz mı? Şeylerin bilincine o kadar acıyla varıyorsak, o zaman ancak unutmayla yanılsama arasında tercih hakkımız kalıyor. Bu ıstıraptan kurtulmak için düpedüz o bilinci ortadan kaldırmak dışında bir çözüm kalmıyor mu önümüzde?</span></p>
<p class="calibre1">Bunu ortadan kaldıramayız. Mesela eğer yıkıma hasredilmişseniz, eğer imha içgüdüsü içinizde varlığını sürdürüyorsa, bunun elinden kurtulamazsınız, berbat olur, değil mi? Pekâlâ çökebiliriz, çöküntü de bir çözümdür. Ama kendi vücudumuzu elimizde tutamayız. Çok yakın bir zamanda başıma gelen bir şeyi düşündürdü bu bana. İki hafta önce bir mektup aldım. Fotoğrafçı bir arkadaşım vardı. Filozof değildi, çok az okumuştu, ama hiçbir yanılsaması kalmamış biriydi. Onu savaşın sonunda tanıdım. Onunla konuştuğum zaman, bazen safdil olduğum izlenimine kapılıyordum. Ve bu adam, altmış yaşında, genç bir kızla evlendi. Bir çocuğu oldu. Ona, "Ama nasıl olur, siz ki hiçbir konuda yanılsamanız yoktur, böyle bir şeyi nasıl yapabilirsiniz?" dedim. O da, "İşte böyle, bu kadına vuruldum... " dedi. Bence hayatta hakikaten güzel olan şey, artık hiçbir yanılsaması kalmamışken bir yaşam hareketi yapmak, böyle bir şeyle suç ortağı olmak, bildiğinizle tamamen çelişki halinde olmaktır. Eğer hayatın esrarengiz bir tarafı varsa, tam da budur; bildiğinizi bilerek, bilginiz tarafından yadsınan bir şeyi yapabilmenizdir. Bu fotoğrafçının gerçekten son derece iyi biri olduğunu söylemeliyim size; o dönemde onu sık sık görüyordum, ama bir ara görüşmemeye başladık, son görüşmemiz yedi yıl önceydi, bir Alman Yahudisi olduğu için Almanya'ya dönmüştü. Öldüğü gün oğlunun bana yazdığı mektubu aldığımda son derece etkilendim: "Babam ölmeden önce sizi düşündü ve size bir mektup yazmamı istedi -bunu böbürlenmek için söylüyorum-, şu son senelerde kitaplarınız ona eşlik ettiler." Böyle bir mektup aldığınız zaman, yine de kendinize iyi ki yazmışım diyorsunuz, bir haklılık veriyor da diyebiliriz. Çünkü her şeyi aşmış olan, artık hiçbir şeye katiyetle inanmayan, bir kadına vurulabilen ve evlilik denen o temkinsiz işi yapabilen ve bir çocuğu olabilen bu adamın bildikleriyle yaptıkları arasındaki bu çelişki, hayata esrarengiz bir boyut verir ve bir anlamda onun kefaretini öder. Esrar vs. üzerine büyük metafizik teorilere filan kalkışmaya değdiğini düşünmüyorum; esrar budur, bütün bildiklerinizle çelişki halinde olan bir şeyin yapılabilmesidir. Dolayısıyla, bir nevi maceradır, çılgınlıktır.</p>
<p class="calibre1"><span class="calibre3">Çok etkileyici bulduğum bir başka alıntıyla bitirmek isterdim.</span> Ecar-teiement'/n <span class="calibre3">bir yerinde şöyle diyorsunuz: "insanın kendinden memnun olması, ancak, bir Japon deyişine göre şeylerdeki 'Ahl'ı fark etmiş olduğu o anları hatırladığı zaman mümkündür." Şeylerdeki bu "Ah!" nedir?</span></p>
<p class="calibre1">Bu, hissedilebilir, ama sözlerle ifade edilemez, her halükârda, ilani-haye "Ah!" demek dışında. <span class="calibre3">(Gülüşmeler.)</span> Bu gibi şeylerin akılcı açıklaması yoktur. <span class="calibre3">(Kahkaha.)</span> Ben, maalesef, cevabım yok, cevap olamaz: Hakikaten hissedilmesi gereken bir şey soyut bir biçimde formülleştirilemez.</p>
<p class="calibre1">Salondan soru: <span class="calibre3"><sup class="calibre6">i</sup>ntihar hakkında ne düşünüyorsunuz?</span></p>
<p class="calibre1">İntiharda güzel olan, bunun bir karar olmasıdır. Kendini yok edebilmek aslında çok göğüs kabartıcıdır. İntihar kendinde olağanüstü bir fiildir. Rilke'nin bahsettiği içimizdeki ölüm gibi, içimizde intihar da vardır. İntihar düşüncesi, yaşamaya yardım eden bir düşüncedir. Benim teorim budur. Kendimden alıntı yaptığım için özür dilerim, ama bunu yapmam gerektiğini sanıyorum. İntihar fikri olmasa kendimi uzun zaman önce öldürmüş olacağımı söylemiştim. Ne demek istiyordum? Hayatın sadece istendiği zaman bırakılabilmesi fikriyle tahammül edilebilir bir şey olduğunu. <span class="calibre3">Biz</span> ne kadar istersek o kadardır. Bu düşünce, ölgünleştirici ve bunaltıcı olmak yerine, coşku vericidir. Aslında bu evrene atılmışızdır, nedenini gerçekten bilmeyiz. Burada olmamız için hiçbir neden yoktur. Ama hayatı alt edebileceğimiz fikri; hayatımızı elimizde <span class="calibre3">tuttuğumuz,</span> istediğimiz zaman gösteriden ay-nlabilecek olmamız, coşturucu bir fikirdir. Daima Hıristiyanlık aleyhtarı bir tutumda olmamın nedenlerinden biri, Hıristiyanlığın intihara karşı kampanya yürütmüş olmasıdır, oysa intihar insanın yardımcısıdır. İnsanın elindeki büyük fikirlerden biridir. Oysa iki bin yıl boyunca insanların kendilerini öldürmeleri engellenmiştir. <span class="calibre3">(Gülüşmeler.)</span> Yok, düşüncemi çok zorladım - kendilerini öldürmeleri değil kastım; kendini öldürme fikrine sahip olmaları. Biliyor musunuz monarşi döneminde, kendinizi öldürdüğünüz zaman, servetiniz Saray'daki hanımlara veriliyordu. Bunu Saint-Simon'da görürüz, Dan-geau'da: Kral, intihar etmiş olan filancanın servetini falanca kontese verir. İntiharsız hayat bence gerçekten tahammül edilmez bir şey olurdu. Kendimizi öldürmeye ihtiyacımız yoktur. Kendimizi öldürebileceğimizi <span class="calibre3">bilmeye</span> ihtiyacımız vardır. Bu fikir coşku vericidir. <span class="calibre3">Her şeye</span> tahammül etmenize imkân verir. İnsana verilmiş en büyük avantajlardan biridir. Karmaşık değil. İntihardan yana değilim, bu fikrin yararlılığından yanayım sadece. Hatta okullarda, öğrencilere, "Bakın, ümitsiz olmayın, istediğiniz zaman kendinizi öldürebilirsiniz," diye söylenmeli. <span class="calibre3">(Gülüşmeler.)</span> Ama doğru bu. İnsanlar bu yüzden kendilerini daha fazla öldürmeyecek, daha fazla intihar olmayacak. Bu düşünceye bir tür itibar iadesinden yanayım. İnsanın buna ihtiyacı olduğundan eminim: Buraya gerçekten niçin atılmış olduğumuzu düşündüğümüz zaman, bilmeyiz. Yaptıklarımızın genel olarak hiçbir ilginçliği yoktur. Niçin? Geleceğin insanlar için neler hazırladığı bilinince... Kendimizin efendisi olduğumuz fikri... kendimizi öldürelim o zaman... Her şey hallolsun. Bakın, bana ara sıra telefon eden bir arkadaşım var: İntihar etmek istiyor. Hem de çok uzun zamandan beri. Bir psikiyatri kliniğindeydi, cezai ehliyeti yoktu ve benden bunun için izin istedi. "Size izin veremem, çünkü hapse girmek istemiyorum, yapamam bunu. İntihardan yana olduğumu biliyorsunuz, ama sizi buna itemem," dedim. Ödlek bir biçimde, "Psikiyatra sorun," dedim, "Eğer o razıysa, intihar edersiniz," dedim. Sonra -taşradaydı, Paris'e geldi- adeta başıma kaldı. Çünkü yılda beş, altı, yedi kere telefon eder bana: "Kendimi öldürmek istiyorum," diyerek. Ona, "Bakın, size bulunabileceğim tek tavsiye şudur: Yirmi dört saat daha bekleyin. Eğer yarın hâlâ kendinizi öldürmek istiyor olursanız, o zaman bakarsınız. Belki de istemezsiniz. Fakat kendinizi hemen öldürmeyin," dedim. O da biraz hava kaçırdığı için -bu konuyu keseceğim, çünkü bu örnek çok acayip- bana yine telefon açtı ve "Bu sefer iş ciddi. İntihar edeceğim," dedi. "Peki geçen sefer niye etmediniz?" diye sordum ona. -"Çünkü ayaklarımın kirli olduğunu gördüm, onları yıkayacak mecalim yoktu." -"Bunun ne önemi var?" -"Yok, hayır, üstüm başım katiyetle düzgün olmalı." <span class="calibre3">(Gülüşmeler.)</span> Biliyor musunuz, bu gibi konular hakkında yazınca insanın başı habire derde giriyor. Biri bana telefon ediyor ve "Bakın, sizi hemen görmem lazım, zira intihar edeceğimi hissediyorum," diyor. Ona, "Bakın, bu mümkün değil, evde bir misafirim var, şu anda yapamam," diyorum. O da bana, "Hayır! İntihar edeceğimi hissediyorum," diyor. Ben ona, "Bu kadar mı aceleniz var? Biraz bekleyebilirsiniz," diyorum. "Bakın -Montpamasse'da oturuyordu- size saat on bir buçukta Dome'da randevu veriyorum," diyorum. Ama bütün akşam bunun rahatsızlığını yaşadım ve kendi kendime, "T^mın, keşke adamı hemen görmeyi kabul etseydim," diyordum. Sonra dışarıda bekleyen kansını gördüm. Ve o an korkunç bir andı... Kendi kendime, "Tamam işte, kendini öldürdü," dedim. Hakikaten kendimi berbat hissediyordum. "Kocanız nerede?" diye sordum kadına. -"Ben de onu diyecektim. Uykuya daldı. Onu uyandırmak istemedim," dedi. <span class="calibre3">(Gülüşmeler.)</span></p>
<p class="calibre1">Komik bir taraf var. Ama yine bu çocuk, üç hafta önce tekrar intihar etmeyi denedi. İntihar etme nedenleri vardı, orası kesin... Banyoda hapları içeceği sırada kansına yakalandı ve kadın ilkyardımı aradı. İlkyardım beş polis memuruyla birlikte geldiği zaman, "Ama ben... metafizik nedenlerle kendimi öldürmek istiyordum," dedi. Polisler de, "Yok, hayır, biz buraya başka nedenlerle geldik," dediler. <span class="calibre3">(Gülüşmeler.)</span></p>
<p class="calibre1"><span class="calibre3">Peki. Teşekkürler, çok konuştunuz. Teşekkürler. Hiç durmadan konuştunuz, yorulmuş olmalısınız. Sanırım burada kesmemiz lazım. Teşekkürler.</span></p>
<p class="calibre1"><span class="calibre3">(Alkışlar.)</span></p>
<p class="calibre1"><a id="bookmark1"></a><span class="calibre2">Manevi ilerleme için başarısızlık elzemdir</span></p>
<p class="calibre1">Luis Jorge Jalfen'in <span class="calibre3">Occidente</span> y <span class="calibre3">la crisis de los signos</span> adlı kitabında yayımlanmıştır, Editorial Galema, Buenos Aires, 1982. İspanyolcadan çeviren Gabriel Iaculli.</p>
<p class="calibre1">LUIS JORGE JALFEN: <span class="calibre3">Sayın Cioran, ben Arjantin'den geliyorum. Benim ülkem mesafe olarak Avrupa'ya çok uzak, ama Avrupa geleneğine çok yakın; bu da karşımıza dönem dönem kültürel kimlik sorunları çıkarıyor. Bununla birlikte, Kuzey Amerikalılarla Güney Amerikalılar arasında çok büyük bir farklılık var. Sizinle bu söyleşiye başlarken, Amerika'nın geleceğini nasıl gördüğünüzü sormak istiyorum.</span></p>
<p class="calibre1">CIORAN: Eğer Kuzey Amerika'dan bahsedersek, benim gözümde, geleceği olmayan bir uygarlıktır bu. Hem sadece teknik açıdan söz etmiyorum.</p>
<p class="calibre1"><span class="calibre3">Evet, sanırım ki varoluşun anlamını düşünüyoruz.</span></p>
<p class="calibre1">Kuzey Amerika'da kendini tarihe dayatma iradesi yok. Kendisi için tamamen dışsal olan değerleri savundu. Bununla birlikte, işin ilginç tarafı, neye kalkışsa başarısızlığa uğruyor.</p>
<p class="calibre1"><span class="calibre3">Ama hemen belirteyim ki, Latin Amerika'da sorunumuz, yönetici sınıfların, biz sanki Güney Amerikalı değil deAvrupalı imişiz gibi ilerlemeye inanmaları. Çizgisel bir güzergâh üzerinde yol alan tek bir tarih olduğu ve böylece ileri atılmanın yeterli olduğu düşünülüyor. "<sup class="calibre6">I</sup>lerleme"nin ve tüketimin en ucuna varanlar, ABD, Almanya, Fransa ve Kuzey ülkeleri. Bunların dışındaki ülkeler ötekileri yakalama</span> yolunda <span class="calibre3">arkadan koşuyorlar. Ama büyüklükler de tam olarak, Zenon'un paradoksundaki gibi,<a id="footnote1"></a><sup class="calibre6"><a href="#bookmark2">1</a></sup> "gelişmiş" ülkelere tekabül ettiğinden, onlara hiçbir zaman erişemeyeceğiz. Tek bir ölçü tarafından belirlenen tarihi hareketin bu yutturmacasını yeniden ele alma lüzumu var.</span></p>
<p class="calibre1">Bütün bu ülkelerin, Fransa, Almanya ve İngiltere gibi büyük uygarlıkların çekindikleri şey, üzerlerine sorumluluk almaktır. Bütün istedikleri, tarihin onların uzağında yapılmasıdır. Halklar aynı yorgunluk düzeyinde değil. Hepsi aynı şekilde tükenmiş olsaydı, evrensel uyum yerleşirdi. Maalesef, yorgun olmayan halklar var. Fransa'nın ardında bin yıllık tarih var. Bin yıl içinde en çok savaş vermiş halk. Ama bunun hesaba katıldığı izlenimini almıyoruz. Almanya'nın durumu biraz farklı; onun ulusal bir mevcudiyeti olmadı; büyük ulus olarak, büyük güç olarak nispeten yeni bir kaderi var. Bunun için iki dünya savaşına yol açabilmiştir. Atılımının önünü almak için bütün dünyanın katılımı gerekmiştir. Ama şimdi, Fransa ve İngiltere'yle aynı aşamadadır. Hatta şimdilik fetih arzusundan da kurtulduğunu zannediyorum. Her halükârda, dünya tarihi şuna indirgenebilir: Halklar aynı tükenmişlik derecesine ulaşamazlar.</p>
<p class="calibre1"><span class="calibre3">Bu bahsettiğiniz sorunun, sonluluk bilincinin olmamasıyla ilişkiye sokulması gerektiğini düşünüyorum. Birkaç gün önce, Leonardo Sci-ascia'nın -kısa süre önce bir ödül alan halyan yazarı- açıklamalarını okudum. Batı'da doğal bir ölüm duygusu olmadığını, hakiki bir sınır bilinci olmadığını söylüyordu. Yaşama, varoluşun niteliğine epey vasat bir değer atfediyor Batı.</span></p>
<p class="calibre1">Burada söz konusu olan şey, ölümden kaçıştır, ölümün reddidir. Ne kadar uygarlaşılırsa (kelimenin kötü anlamında) ölüm o kadar reddedilir. Kır insanı için, yeryüzünün eski sâkinleri için, yaşam ve ölüm aynı düzeyde konumlanıyordu. Kentli ise aksine ölümü kenara koyar, onu es geçer.</p>
<p class="calibre1"><span class="calibre3">Daha da fazlası: Şimdi ölümü tıp yönetiyor - bu da onun bürokratikleştirilmesi.</span></p>
<p class="calibre1">Tam olarak bu; ölümün mevcudiyetini es geçmek, onu perdelemek ve maskelemek. Bunun için Batılı insan, uygarlaşmış insan kendini kötü hissedince, doktora ve eczacıya koşturuyor. Benim gözümde, ıstırabın terörüdür söz konusu olan.</p>
<p class="calibre1">Ama az önce söylediklerimize dönersek, insani trajedinin açıklaması tarihi evrimde ya da düpedüz evrimde değildir. Baştaki trajedidir bu; mesele buradadır, bizzat trajik olan, insan olma olgusudur.</p>
<p class="calibre1"><span class="calibre3">Kafamı çok meşgul eden bir dizi mesele var: Oldukları halleriyle şeyler söz konusu; yani demek istiyorum ki, insanlık durumundan ve bunun metafizik özelliğinden söz ediyoruz; cennetten kovulmanın ve bütün bu ilk olayların varoluşun kaderine damga vurmasından söz ediyoruz. Ama bu metafizik belirlenimler, bizzat şeylerin,</span> bütün şeylerin <span class="calibre3">anlamına hangi noktaya kadar dahil değil? Hâtâ fazla hümanist ve romantik olduğumuza inanıyorum.</span></p>
<p class="calibre1">Çünkü insan ve onun tahakküm arzusu bulaşmış bize.</p>
<p class="calibre1"><span class="calibre3">Olan'dan bahsetmesi gerekenfilozoflarm, bilinç, algılama, değerler, bilgi üzerine yazmaya koyulduklarını düşününce... Ama bir gülün, güneşin, mekânın ve zamanın, ya da yaşamın ne olduğunu bilmek için, kültürümüz bitkibilimcilere, gökbilimcilere, fizikçilere ve biyologlara güvenmeyi tercih ediyor.</span></p>
<p class="calibre1">Göründüğü kadarıyla insanın ortaya çıkışı bir megalomani patlamasına bağlı. Felaketlerin kökeninde hırs var. İnsanları mutsuz, kendilerini aşmaya arzulu kılan da bu. Bütün kötülük bu aşma istencinden, bu zihinsel sakatlıktan, bu tam yetkiden geliyor.</p>
<p class="calibre1">İnsan tuhaf bir tezahür; onu sınırlarının ötesine, insaninin ötesine gitmeye iten kökensel bir görevin ürünü. Ona damgasını vuran bu olmuş ve -olağanüstü şey- bundan ötürü sonu umutsuz. İnsan kendi sınırlarını zorlamış. İnsan hiçbir şeydir ya da, her halükârda, az bir şeydir. Ama her şey olmayı isteyerek, tevazu noksanlığından kendini mahvetmiştir; şimdi de artık duramamaktadır. Bunun içindir ki yapacak hiçbir şey yok. Aynı zamanda insanın dâhiyane veçhesi de burada yatıyor. Devam etmesi gerek; insani varoluşun mantığı burada. Eninde sonunda normal bu. Eğer geleceğe işaret etmek için bir sözcük varsa, o da "gömülme"dir. İnsan gömülmeye hasredilmiştir; çünkü her müstesna kader bir düşüş gerektirir. İnsanın sonunda -metafizik olarak, tarihi olarak- bir hayalet, bir gölge olacağına gitgide daha çok kanaat getiriyorum. Bir tür emekli ya da avanak haline gelecek. "Kurtarılamaz"; çünkü girmiş olduğu yol zorunlu bir biçimde uğursuzdur. Ütopyalara karşı çıkmamın nedeni, insanın kendisini ancak mahva sürükleyebilecek bir yola girmiş olmasıdır. Başka türlü davranamaz, geri adım atamaz, trajedisi de buradadır. İnsanda her şey vardır, bilgelik hariç. Mesela bilgeliğe imrenen çok sayıda kişi tanıyorum, ama bilgelik yeteneği olmayan canavarlar bunlar, ben de diğerlerinden daha yeteneksizim. Hiçbirimiz bilge değiliz.</p>
<p class="calibre1"><span class="calibre3">Sayın Cioran, hem kendime hem size soruyorum: Bu yol şaşması zamanında düşünürün rolü nedir?</span></p>
<p class="calibre1">Sadece tanıklık etmektir. Şeylerin gidişatı üzerinde hiçbir etkisi olamaz. Düşünür bir tanıklıkta bulunur. Bir kaza yerine tespit için giden jandarma gibidir. Montaigne'in durumu da böyle olmuştur; ama mesajının düşünürler arasında etkisi yoktur. İlginç bir kaderi olan kişiler vardır, ama filozoflar arasında bilge yoktur. İnsan, temelli bir biçimde bilgelik yeteneğinden mahrum hale gelmiştir.</p>
<p class="calibre1">Bakın, ben filozof değilim. Gençliğimde felsefe öğrenimi gördüm, ama her tür eğitime atılma fikrini çabucak bıraktım. Ben sadece bir <span class="calibre3">Privat Denker'im</span> -bir özel düşünür-, yaşadığımdan, şahsi tecrübelerimden söz etmeye çalışıyorum ve bir eser yaratmaktan vazgeçtim. Neden eser? Neden metafizik? C^ap derin bir şey söylemişti, "Metafizikçiler müzikal yeteneği olmayan müzisyenlerdir," diye.</p>
<p class="calibre1"><span class="calibre3">Size "kutsal çadır nerede?"diye sorsam bana ne cevap verirsiniz? Yani: On Emir nerede? Bunları kim bekliyor? Tanrısallık hakkında kanıta benzer bir şeyler nerede bulunabilir? Elbette tanrısallığın zatı olarak değil, ama mevcudiyetin kökensel olgusu, hakikatin tezahürü olarak... fimizde böyle vakanüvisler var mı? Böyle tanıklar var mı?</span></p>
<p class="calibre1">Evet var. Bunları herhangi bir çevrede bulabilirsiniz ve entelektüel düzey diye adlandırılan şeyle hiçbir alakaları yoktur. Çeşit çeşit insanlarla, <span class="calibre3">anlamış</span> insanlarla teşrik-i mesaim oldu. Benim için insanlık iki kategoriye ayrılır: anlamamış olanlar (aslında neredeyse bütün insanlık) ve anlamış olanlar, ki bunlar bir avuçtur. Ama "anlamış olmak” da nedir ki? Paris'te kafe teraslarında flüt çalan bir dilenci tanıdım. Sürekli düşünürdü. Bir gün, tamamen ümitsiz bir halde evime geldi. O güne kadar öldüğünü zannediyordum, çünkü yıllardır görmemiştim ve sabit bir meskeni yoktu, nerede oturduğu bilinmiyordu. Bazen köprüaltlarında yatıyordu, bazen de büyük otellerde; çünkü çok para kazanıyordu, ama hepsini harcıyordu. Bu görüşmemizde ona şöyle dedim: "Bak. Sen Paris'teki en büyük filozofsun, en büyük çağdaş filozofsun." Bana, "Sen benimle dalga mı geçiyorsun? Benimle alay ediyorsun," dedi. İtiraz ettim: "Hayır, hiç alay etmiyorum. Sana böyle diyorum, çünkü sen yaşıyorsun, sürekli düşünüyorsun; meseleleri tecrübe ediyorsun ■ ve senin meselelerin hayatınla iç içe."Onun varoluşu, söylevlerini sokaklarda ve pazar yerlerinde veren Yunan filozoflarını hatırlatıyordu bana. Sözleri bizzat yaşamla birbirine karışıyordu.</p>
<p class="calibre1">Ama az önce söz ettiklerimize dönersek, <span class="calibre3">anlamış</span> olanların genellikle hayatta başarısızlığa uğramış kişiler olduğunu kabul etmek gerek. Başka bir vaka hatırlıyorum, Doğu Avrupa ülkelerinin birinde çok zengin olmuş birini. Her şeyini kaybedince, bir tavanarasın-da yaşamaya başlamıştı. Bir keresinde bana olağanüstü bir şey söyledi: "Komünist rejim elimdeki her şeyi aldı, ama ona minnettarım, çünkü her şeyi kayberken Tann'yı buldum." Manevi ilerleme için başarısızlığın neden elzem olduğunu görüyorsunuz. Başarısızlık çok önemli ve verimli bir felsefi tecrübedir.</p>
<p class="calibre1">Gençliğimde benim üzerimde muazzam etkisi olmuş olan biri vardı. Evlenmesi gerekiyordu ve tam düğün günü, son anda, ortadan kayboldu; herkesi ve müstakbel karısını bıraktı gitti. Ondan sonra, bir marjinal yaşantısı sürdürdü. İyi ki hayatta hiçbir hedef peşinde olmayan bir adam; onu her gördüğümde bilgece konuşur. Muzaffer insan ise aksine sadece kendi şahsi hedefini görendir.</p>
<p class="calibre1"><span class="calibre3">Sayın Cioran, cana yakınlık göstererek yapmayı kabul ettiğiniz bu söyleşilerde, Batılı insanın durumunu değerlendirmekten kaçınamıyoruz. Sanıyorum ki Arjantin'de bu bizi özellikle meşgul ediyor. Bunu ne çağdaş ıstırabın, ne tüketim toplumunun, ne de "sosyalistlik" iddiasında^ toplumun yatıştırabildiği izlenimine kapılıyoruz. Bu kö-kensel ıstırap sanki daima yeni biçimlerde tezahür edecek gibi.</span></p>
<p class="calibre1">İçimizde korkunç bir acı çekme korkusu olmasından bu. Ama en nihayetinde, acının kökünü kazımayı istemenin bir anlamı var mı? İlkel varlıklar bile acı çekmiş olduğuna göre, acı bir değişmez değerdir. Eskiden ilaç yoktu, ama bugün ıstıraptan kaçınmak için bir sürü yol icat edildi. Mesela Hıristiyanlığı göz önünde bulundurursak, ıstırap ve acı fikrini kaldırdığınız takdirde hiçbir kıvamı kalmazdı. Günümüzde bu metafizik boyutun es geçilmesi, uygarlaşmış insanın özelliğidir. Kendi payıma, ben mümin değilim, ama din beni ilgilendiriyor. Paradoksal olan da, çok sayıda müminin dinle ve dinin gerektirdikleriyle hiç ilgilenmemeleridir. Çünkü eğer kötülüğü ve ilk günahı -ki ıstıraba bağlıdırlar- ortadan kaldırırsanız, Hıristiyanlığın hiçbir anlamı kalmayacaktır. Bir sürü başka şeyle birlikte, Batılı insanın tarihini açıklamak da imkânsız olacaktır.</p>
<p class="calibre1"><span class="calibre3">Acının ve ölümün böyle es geçilmesiyle ilgili olarakfelsefenin söyleyecek bir şeyi olduğuna inanıyor musunuz?</span></p>
<p class="calibre1">İnanmıyorum. Felsefenin temelinde parçalanmış olduğu söylenebilir; başlı başına bir etkinlik haline gelmiştir. Nedir bunun anlamı? Daha bir meseleyi ele almadan önce, söz alır ve böylelikle gerçeklik üzerine bir şey söylediğini sanır. Sözü "icat eden" kişi bazen gerçekliğin "perdesini kaldırır", ama bence bu iyi yol değildir; bu son derece tehlikeli olabilir. Bundan dolayı, felsefede durmadan yeni sözcükler, teknik terimler icat edilmesinin elzem olmadığına inanıyorum. Nietzsche sözcükler yaratmadı; bu da eserini ufaltmadı. Tam aksine: Üniversitedeki felsefe için en büyük tehlike bu teknikleştir-medir; onu şeylerden uzaklaştıran da budur.</p>
<p class="calibre1"><span class="calibre3">Göründüğü kadarıyla teknik zorlamalar düşünce alanını ve herkesin "beşeri bilimler" diye adlandırdığı alanı da ele geçirdi.</span></p>
<p class="calibre1">Ama dikkat edin herkes dünyanın uzmanlaşma ve teknik yoluyla yıkıma uğrayacağını biliyor. Ve şimdi bunu müktesep bir olgu gibi kabullenmek lazım. Eskiden anne-babalar çocuklarının geleceğinin daha mutlu olacağına inanıyorlardı; "onlar için koşullar daha elverişli olacak," diyorlardı. Şimdi, dünün bu çocuklarına acıyorum, çünkü muhtemelen yaşamlarının değiştiğini hissediyorlar; şimdi, ilerleme var, herkes bundan söz ediyor, ama ilerleme kendi içinde itibarını yitirdi. Eski zamanlarda, dünyanın sonu -başa gelecek bir şey- korkusu vardı; ama artık kıyamet, her birimizin gündelik meşgaleleri içinde fiili olarak mevcut.</p>
<p class="calibre1"><span class="calibre3">Bu ilginç, zira herkesin vicdanında o korkunç kanaate sahip olduğunu telkin ediyorsunuz...</span></p>
<p class="calibre1">Evet..</p>
<p class="calibre1"><span class="calibre3">Bağışlayın ama bu bize dikkatimizi yöneltebileceğimiz ve üzerine karşılıklı diyalog kurabileceğimiz önemli bir meselenin yüreğine dokunma imkânı veriyor.</span></p>
<p class="calibre1">Ama diyalog zaten burada olan bir felaketi engelleyemiyor. Meselenin anlaşılması ya da diyalog sonuna kadar götürülebilir, ama -daha önce de dediğim gibi- benim gözümde felaketi engellemiyor bu.</p>
<p class="calibre1"><span class="calibre3">"Felaket" diye neyi adlandırıyorsunuz? Söz konusu olan atom bombası değil.</span></p>
<p class="calibre1">Yok, her ne kadar o da bunun parçası olsa bile. Nükleer bir patlama tehlikesi kuşkusuz benim "felaket" diye adlandırdığım şeye dahil, ama ilginç değil, çünkü bariz.</p>
<p class="calibre1"><span class="calibre3">Günümüz insanının doğal sandığı zorlamaların baskısı altında yaşamasından bu. Sanayileşmenin bedeli ruhumuz oldu -Faust gibi- ve kazanılan zamanı ne yapacağımızı bilmiyoruz. Bununla birlikte her şey, tuhaf bir mekanizma uyarınca, her yerde geçer akçe olan önyargıları büyütüyor. Daha da beteri: Eleştirmenler bile Büyük Moloh<a id="footnote2"></a><sup class="calibre6"><a href="#bookmark3">2</a></sup> tarafından yutuluyor. Bu kültürün her şeyi hazmedebileceğini iyi biliyorsunuz. Mesela Nietzsche, ki doğmakta olan sınai tüketim toplu-munun "başarı"sının en seçkin eleştirmenlerinden biri olmuştur, o bile üniversite programlarının birparçası haline getirilerek tüketiliyor.</span></p>
<p class="calibre1">Ama bu tehlike herkesi bekliyor; başarının tehlikesi bu. Size Pas-cal'in bir sözünü hatırlatmak isterim: "Sağlığın mahzurlarını bilmiyorsunuz, hastalığın da avantajlarını."</p>
<p class="calibre1">Genel olarak varoluştaki facia, bir tarafta kazanılan her şeyin diğer tarafta yitirilmesidir. İnsanlık kıpırdamadan kalsaydı pek iyi olurdu. Eğer şeylerin temeline inersek fark ederiz ki, insan, olduğu halde kalmış olsa, bu kendi çıkarına olurdu. Bu yenilik düşkünlüğü niçin? Düşüncede, şiirde, her şeyde yenilik... Daima ve hâlâ yenilik. Gülünç bir şey bu. En yalın, en dolaysız, ama en zorfikrin, kendi çelişkileriyle birlikte yaşama fikri olduğuna inanıyorum. Bunları kabullenmek elzemdir.</p>
<p class="calibre1"><span class="calibre3">Felsefi alanda</span> da <span class="calibre3">çelişkileri bir arada yaşatmak zorunlu oluyor; ama diyalektiğin ve Marksizm'in iddia ettikleri gibi onları aşmak için değil. Benim için özünde aşma yok, çünkü hakikat yok. Bunun aksini varsaymak, ümide bir kapı bulmayı denemektir, ya da selamet gerekliliği üzerine spekülasyonda bulunmaktır. Kendini bize yabancı olarak, öteki olarak, karşıt olarak takdim eden şeyi, en ufak bir ödül beklemeden üstlenmek söz konusu sanıyorum. Belki de bilgelik bundan ibaret; nihai olarak Doğulular -özel olarak da Zen-, karşıtların barışmasından söz ettiklerinde bunu bilmektedirler. Çelişkileri üstlenmenin bir bilgi başlangıcı gerektirdiğine inanıyorum.</span></p>
<p class="calibre1">Biliyor musunuz? Belirli bir anda Budizm'le çok uğraştım. Kendimi Budist zannediyordum; ama uzun sözün kısası, kendimi aldatıyordum. Sonunda anladım ki bende Budist olan hiçbir taraf yok ve mizacımdan gelen kendi çelişkilerimin mahpusuyum. O zaman bu kibirli yanılsamadan vazgeçtim, sonra kendimi olduğum halimle kabul etmem gerektiğini, daha ziyade kendinden geçmiş biri olduğuma göre sürekli vazgeçişten bahsetmeye değmediğini söyledim kendime. Çelişkileri kabullendikten sonra, her ne kadar bir denge biçimi söz konusu olmasa bile, en azından yalan içinde yaşadığım zamankine oranla çok daha iyi olduğumu keşfettim. Biri Doğu felsefesini uyguladığı zaman korkunç olan şey, bunun ona kendisi hakkında pohpohlayıcı ve kendisine teşne bir versiyon vermesidir. Her şeyin ve herkesin ötesinde olunduğu zannedilir, ama sonunda bu aşama geçilir ve zavallının biri olunduğu sonucuna varılır. Bu değişiklikler elzemdir, çünkü kendine, kendi hakkında ideal bir imge, homojen bir imge yaratmak mümkün değildir.</p>
<p class="calibre1"><span class="calibre3">Peki. Ama o zaman nasıl yaşanır? Bugün varoluş telaşın tacizi altında. Tekniğin insanları olan bizler için, iletişimin, televizyonun, değişimlerin dünyasındaki iddia, bu tür şeylerle nasıl yaşanacağıdır; onlarla hangi ilişkilerin kurulacağıdır. Zira radyo dinlemekten kaçına-mayız, ya da bir otomobil tarafından ezilmekten kendimizi koruya-mayız. Teknik bir alandayız ve mesele, bilimsel mantığın emirleri altında düşünerek yaşamaktan nasıl kaçınabileceğimizi bilmek.</span></p>
<p class="calibre1">Sizinle tamamen hemfikirim.</p>
<p class="calibre1"><span class="calibre3"><sup class="calibre6">Ö</sup>yleyse, acil bir biçimde kaçınılmaz olarak ortaya çıkan soru, kıyamet tellallarına dönüşmekten nasıl kaçınabiliriz? Gerçekliği, ne olduğu bilinmeyen işlenmiş hatalara karşı zamanların bir cezası gibi gören mesihçi düşünceye düşmeyi kastetmiyorum. Teknikten kesinlikle kopulamaz. Ama hep şu soru kalıyor: Bununla nasıl yaşanır?</span></p>
<p class="calibre1">Mesela ben gezmeyi seviyorum, ama bunu Paris'te yapmak kolay değil. Kırlara gitmek için trene binmem gerekiyor. Böylelikle tekniğin suç ortağı oluyorum.</p>
<p class="calibre1"><span class="calibre3">Evet, ama ortadaki risk, hepimizin paylaştığı bu ilkel suç ortaklığının epey ötesine geçiyor. Tekniğin gelişmesi, her şeyin mümkün olduğu ve her seferinde nitelik açısından üstün bir özellikte olan yeni şeylerin mümkün olduğu inancını yayıyor. Tehlikelerin biri de burada yatıyor: yanılsama imalatı, üstünlük ütopyaları imalatı. Teknik unsurlardan yola çıkarak dünyaya hâkim olmanın modern hayalinden fazla bir şey olmayan, uzmanların ütopyacılığı söz konusu.</span></p>
<p class="calibre1">Kuşkusuz, ama kesinlikle doğal olmayan bir tahakküm söz konusu.</p>
<p class="calibre1"><span class="calibre3">Bu panorama karşısında sizin teşhisiniz nedir? Ya da başka türlü sorarsak: Felaket nerede kuluçkaya yatmış?</span></p>
<p class="calibre1">Kesin bir biçimde hiçbir kehanette bulunulamaz. Hiç kimse bunu belirgin bir biçimde görme durumunda değildir; ama insan macerasının sonsuza dek süremeyeceği söylenebilir. İnsan için felaket, yalnız kalamamasından gelir. Kendi başına yalnız kalabilen tek bir kişi yoktur. Günümüzde, kendi başına yaşaması gereken herkes alelacele televizyonu ya da radyoyu açıyor. Hükümetin biri televizyonu ortadan kaldırsa, sanırım insanlar sokaklarda birbirini öldürürdü, çünkü sessizlik onları dehşete düşürürdü. Uzun zaman önce, insanlar kendileriyle çok daha fazla temasta kalıyorlardı, günler, aylar boyunca; ama şimdi, mümkün değil artık bu. Onun için felaketin vuku bulmuş olduğunu söyleyebiliriz; ki bu da felaket halinde yaşadığımız anlamına gelir.</p>
<p class="calibre1"><span class="calibre3">Şimdi de yazışınızdaki hoşsohbetlikten bahsetmek isterdim. <sup class="calibre6">Ö</sup>yle zannediyorum ki kayıt düşerek tanıklık etme alıştırmaları söz konusu. Düşünceyle birlikte yaşamayı ve de şeyleri görmeyi öğreten gezgin bir yazış söz konusu. Böyle diyorum çünkü aksi takdirde, sizin varoluşla temas kurmadan bir manastır hücresine kapanmış, derinlemesine yalnız ve buruk bir halde yaşadığınız izlenimine kapılına-bilir.</span></p>
<p class="calibre1">Tabii, bu doğru değil.</p>
<p class="calibre1"><span class="calibre3">Yok, ama bunu vurgulamak istiyorum, zira tavrınız -aksine- çok sağlıklı. Kırsallığı arıyorsunuz, avarelerle konuşuyorsunuz, en yalın ve en karmaşık kimselerle diyalog kuruyorsunuz. Ve bu bana önemli görünüyor, özellikle de burada, insan ilişkilerinin geniş bir ölçüde biçimciliğin ve önyargıların hâkimiyeti altında olduğu Paris'te.</span></p>
<p class="calibre1">Biliyor musunuz, Romanya'da Karpatlar'ın ufak bir köyünde doğdum. Küçükken, vahşi bir hayvan gibi bütün zamanımı dışarıda, şafaktan geceye kadar dağlarda geçiriyordum. On yaşına geldiğimde, annem babam beni şehre yerleştirdiler. Beni bir at arabasına koydukları o yolculuğu hâlâ hatırlıyorum; tamamen ümidimi kaybetmiştim. Beni kökümden söküp atmışlardı ve bir buçuk saat süren bu yolculuk sırasında, tamiri imkânsız bir kayıp yaşadığımı sezdim.</p>
<p class="calibre1">Bu hikâye bir mesel yerini tutabilir: Samimiyetle söylüyorum, uygarlık olmasa ve insan <span class="calibre3">Kitabı Mukaddes</span> safhasında, tam olarak da <span class="calibre3">Tekvin</span> safhasında kalmış olsa, daha iyi olurmuş. Bence hakikat bu kitabın içindedir. Her şeyi kapsayan bir tanıklıktır. Dikkatli okunursa, orada her şeyin açıklanmış olduğunun farkına varılır. Sonra, sadece yorumlar vardır...</p>
<p class="calibre1"><span class="calibre3">Biliminkiler bile mi?</span></p>
<p class="calibre1">Kesinlikle. Bilim, dünyanın tanınması adına bilgeliğin es geçilmesidir.</p>
<p class="calibre1"><a id="bookmark2"><sup class="calibre6"><a href="#footnote1">1</a></sup></a></p>
<p class="calibre1"> Elealı Zenon varlığın birliğini ortaya koymak için, ünlü paradokslarıyla (kaplumbağaya hiçbir zaman yetişemeyen Akhilleus, uçan ve hareketsiz olan ok gibi) hareketin, dolayısıyla çokluğun olanaksızlığını tanıtlamaya çalıştı. (ç.n.)</p>
<p class="calibre1"><a id="bookmark3"><sup class="calibre6"><a href="#footnote2">2</a></sup></a></p>
<p class="calibre1"><span class="calibre3"> Kitabı</span> Mukaddes'te çocukların kurban edilmesiyle bağıntılı olarak adı geçen Kenan tanrısı. (ç.n.)</p>
<p class="calibre1"><span class="calibre3"> İsp.</span> Yanılsamalarını yitinniş olmak. (ç.n.)</p>
<p class="calibre1"> /jp. Yanılsamalarını yitirmiş. (ç.n.)</p>
<p class="calibre1"><span class="calibre3"></span> Yunan mitolojisinde epik şiirin ve tarihin esin perisi. (ç.n.)</p>
</body>
</html>
