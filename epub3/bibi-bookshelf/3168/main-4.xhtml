<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">Bemard-Henri Levy'nin Üç Sorusu</span></p>
<p class="calibre1">1991 Sonbaharında La <span class="calibre3">regle du jeu</span> dergisinin (Bemard-Henri L6vy'nin yöneticisi olduğu) sorduğu sorulara çok sayıda yazar ve filozofun verdiği cevaplar "L'existence posthume" (<sup class="calibre6">Ö</sup>lümden Sonra Varoluş) başlığı altında yayımlanmıştır. Ocak 1992'de 6. sayıda çıkmıştır (s. 176-98) ve <span class="calibre3">L'evenemenı du jeudi</span> dergisinin 9-15 Ocak 1992 tarihli 375. sayısında "Ceci est leur tes-tament” (Vasiyetleri Budur) başlığı altında yeniden çıkmıştır.</p>
<p class="calibre1"><span class="calibre3">1. Edebi eserlerin yazar öldükten sonraki durumunu düzenleyen günümüzdeki yasalar, mirasçılara ve vasiyeti yerine getirenlere verdiği haklarla, size tatmin edici görünüyor mu? Yoksa aksine, suiistimal/ere açık mı geliyor?</span></p>
<p class="calibre1"><span class="calibre3">2. Kafka’nın ölümünden sonra, yayımlanmamış elyazmalarının yok edilmesi yolundaki vasiyetini hesaba katmama kararı alan Max Brod'un davranışı hakkında ne düşünüyorsunuz?</span></p>
<p class="calibre1">3. <span class="calibre3"><sup class="calibre6">Ö</sup>lümünüzden sonra eserlerinizin yayımlanması konusunda bazı hazırlıklar yaptınız mı? Yaptıysanız, bunların ne olduğunu ve ne gerekçeyle yapıldığını belirtir misiniz?</span></p>
<p class="calibre1">Birinci kural, yazara mutlak saygıdır. Yazarın eseri karşısında bir sorumluluğu olsa bile. Ölümden sonra yayımlanacak eserleri düşünmek gerekir, ama yazardan sonra hayatta kalan dostları buna göz kulak olmalıdır! Zira bırakılan her şey yayımlanmaya layık değildir; bence özellikle de kişileri ölümcül bir biçimde yaralayabilecek ve bir suikastten beter darbelere dönüşebilecek olan şahsi notlar böyle-dir. Üstelik bunları silmek artık mümkün olmayacaktır. Elli yıl bekleme süresinin yararı budur... Artık kimseyi incitmeyiz!</p>
<p class="calibre1">Bu meflıum benim için çok önemli. Zira tepemizin attığı bir anda bizden sonra hayatta kalacak bir dostumuzu ölünceye kadar son derece mutsuz edebilecek bir şey yazabildiğimizi biliyorum.</p>
<p class="calibre1">Öyleyse, ölümden sonra da eserler yayımlanmalı, ama muhtemelen barındırabilecekleri hakaretler olmaksızın.</p>
<p class="calibre1">Esas itibariyle, insanlığın en büyük kitaplarının aileler tarafından yakılmış olduğunu bilmek gerekir!</p>
<p class="calibre1">Ah! Haklarını kötüye kullanan dullar! Buna karşı hiçbir şey yapılamaz! Ailelerin trajedisidir bu; nefretler daha şiddetlidir. Ailelerde potansiyel caniler vardır sadece. Öyleyse edebi bile olsa miras söz konusu olduğunda... Mutlak bir biçimde hiç kimseye güvenilemez!</p>
<p class="calibre1">O zaman yazarın ölümünden sonra eserlerinin yayımlanması işinde nasıl hareket etmeli? Mutlak bilgelik yoktur. Barthes'ın durumunda, şahıslara karşı muhtemel saldırılar kaldırılırsa, o dersleri ya-yımlanmalıdır. Sözel olan bir itiraz değildir. Oldukları halde yayım-lanmalıdırlar. Ama on yıl sonra, tuhaf değil mi? İnsanlara ancak ölü oldukları zaman tahammül ediliyor...</p>
<p class="calibre1">Her halükârda, hakikatin hiçbir anlamı yok. Bu tip çatışmalarda da mesafeyi korumak lazım. Şüphe duymak lazım. Tamamen yanılmamak için tek şansımız budur.</p>
<p class="calibre1"><a id="bookmark1"></a><span class="calibre2">Çağdaşlanmızda şeyleri seyreyleme yeteneği kalmadı</span></p>
<p class="calibre1">Georg C. Focke'nin yaptığı ve Almanca yayımlanan Neuer Weg'in 10 ve 17 Nisan 1992 tarihli sayılarında çıkan söyleşi. Almancadan Fransızcaya çeviren Jean Launay.</p>
<p class="calibre1"><span class="calibre3">GEORG C. FOCKE: Çevremize baktığımızda ve zamanımızı anlamaya çalıştığımızda, çürümenin kader olduğunu kolaylıkla düşünebilir bir hale geliyoruz. Her şey şu veya bu şekilde sonuna doğru gidiyor gibi görünüyor; sürekli kehanetlerde bulunulduğu gibi kıyametvari bir sona doğru değil, ama anarşik bir üretim ve yeniden üretim süreci yaşıyoruz, ruh aşınıyor ve anlam kayboluyor. Bu açıdan, onlarca yıl önce yazmış olduğunuz kitaplar, malum olmuş diye nitelendirilebilecek bir hal alıyor.</span> Çürümenin Kitabı <span class="calibre3">neredeyse bir elkitabı yerine geçiyor. Bundan dolayı, bir uygarlık karamsarı diye adlandırıldınız, tarihte sadece saçma bir azap görmekle kınandınız.</span></p>
<p class="calibre1">CIORAN: Romanya'dan geliyorum, tarihin anlaşılması söz konusu olduğunda, önemli bir ayrıntı bu. Tarih yapılmayan, tarihe sadece maruz kalınan, bundan dolayı da tarihin öznesi değil nesnesi olunan bir ülkeden geliyorum. Batı'da bu durumu anlamanız zor. Batı'nın, özellikle de Fransa'nın gerçekleştimıiş olduğu şeyleri düşünmemiz kâfi olur: Fransa yüzyıllar boyunca tarihin merkezinde oldu, Fransa tarih idi. Bir Fransız, tarihin nesnesi olmanın ne demek olduğunu anlayamaz bile. Şimdi, son savaştan beri, belki bu konuda daha çok fikir sahibi oldu, ama savaştan önce durum hiç de böyle değildi. Benim gibi Doğu'dan, tarihi sadece edilgen olarak yaşamış bir ülkeden gelen biri için ise, aksine, insanın esasında tarihin öznesi değil nesnesi olması kaçınılmazdır. Her şey buna bağlıdır. Mesela Fransızlar,</p>
<p class="calibre1">Büyük Devrim'in failleri olarak tarihi yapmışlardır. Kararlan onlar almıştır. Olay önce onlardan çıkmış ve daha sonra gerçekliğin üzerine oturtulmuştur.</p>
<p class="calibre1"><span class="calibre3">Fakat tarihin nesnesi olmak kendilik bilincine yöneltir, bu da ancak özgürlükten çıkabilir ve özgürlükle de çıkmaza girilir. Zira o zaman insan istediği gibi olamaz ve öte yandan olabileceği şeyi de reddeder. <sup class="calibre6">Ö</sup>zgürlük bu reddedişe indirgenebilir mi? Tarih, güçsüzlüğümüzle aramızdaki bu çekişmeden mi ibaret?</span></p>
<p class="calibre1">Tarihte insanın özne itibarına eriştiği, hakikaten yaratıcı olduğu anlar var. Ama Doğu'dan geldiğim için, tarihteki edilgen tarafı görüp, bundan söz etmeye çok daha fazla meyilliyim. İnsan kendine karşı dürüst olmalıdır. Derin bir duygu, tarihi insanın yaratmadığını, daha ziyade insanın tarih tarafından yapıldığını söylüyor bana. Ama size daha önce de söylediğim gibi, bu bakış açımı Rumen kökenimle açıklıyorum. Somut olaylar ve psikolojik an hesaba katılmaz da sadece dönemlerin birbirine eklenmesi göz önünde bulundurulursa, insanın kendi tarihinin yaratıcısı olduğuna inandığı hemen görülür. Ama bizzat dünya tarihini incelersek, insanın sadece bir tarih kurbanı olduğu duygusuna kapılmamız engellenemez.</p>
<p class="calibre1">Burada, gerçekten de özgürlük meselesiyle karşı karşıya geliyoruz. Harekete geçtiğimizde, özgür olduğumuza kaniyizdir. Ama eylemimizi inceler incelemez, sonuçta bir yanılsama veya yarı-yanılsa-maya kapılmış olduğumuzu tespit ederiz. Eğer eylemlerimizin, fiillerimizin belirlenmiş olduklarının tam bilincinde olsaydık, artık hiçbir şey yapamazdık. Her girişim, bağımsız olma yanılsamasını gerektirir. Bir şey yapmaya karar verdim, bir karar aldım. Mükemmel. Ama bu karar daha yakından incelendiğinde, sanki kendi kendimin kölesi gibi davranmış olduğumu kabul ederim. Şu kararı aldım, tamam, peki başka bir karar almak da mümkün değil miydi? Her birimiz sonuçta kendimizin kurbanıyızdır. Benim için en büyük mesele, özgürlük meselesi olarak kalıyor. Ve şuna kani oldum ki eğer bir çözümü olsaydı, bütün felsefenin konusu elinden alınırdı. Ama çözülmez bir şey bu ve böylesi daha iyi. Onun gibi, tarihte özgürlük sorusu da çözülmez bir halde kalıyor. Tarihi üreten de tam olarak bu mesele. Demin, Doğu'dan gelen insanların tarihin nesnesi olduklarını, burada ise herkesin kendini özne zannettiğini söylemiştim. Fakat sorunun özüne gidilirse, belki bu da bir yanılsamadır. Eğer dünya tarihi göz önünde bulundurulursa, insanın, her şeyi icat etmiş olan, ama buna rağmen kaderince belirlenen dâhiyane bir robot olduğu zanne-dilebilir. Yapmış olduklarını yapmakta gerçekten özgür müydü?</p>
<p class="calibre1"><span class="calibre3">Ama belki de irade özgürlüğü fikrinden bu kadar kolaylıkla vazgeçilemez; belki Batı insanı da tam olarak bu yanılsamadan doğmuştur. Madalyonun tersi, tarihe boyun eğen, olsa olsa bir mistiğe götürebi-len ve artakalan kısmıyla nesnenin boyun eğişine bağlı olan kadercilik, insanı hakikatine daha yakın kılmıyor. insanın elinden, Hindu-culuğun son dönemi veya Zen Budizm'deki gibi bu özgürlük yanılsaması alınırsa, kısa süre içinde tarih yokluğuna yöneliyor. O zaman her şey evren yaratıcısı bir ilkeye boyun eğiyor: Tanrı'nın keyfince bir tasarı olarak dünya...</span></p>
<p class="calibre1">Tanrı'ya inanmıyorum, ama yine de dinsiz değilim. İlk günah fikri yok edilse, insan sadece bir bilmece haline gelirdi. İlk günahın teolojik yorumunu kenara itiyorum tabii ki, ama bu fikir olmasa bütün tarihî süreç benim için bütünüyle kapalı kalırdı.</p>
<p class="calibre1">Burada söylemek istediğim, insanın baştan beri lanetlenmiş olduğudur. Varlığında kırılmış bir şey vardır. İnsan tabiatı başlangıçtan beri gizli bir zaaf barındırıyordu. Bunun için insan özgürlüğün sadece yanılsamasına ulaşabilir, kendisine değil. Ama özgürlük yanılsaması da bir şeydir. Onun olması da kâfidir. O kaybedilirse, hakikaten hiçbir şey kalmaz.</p>
<p class="calibre1"><span class="calibre3">Açıkçası demek ki her halükârda kaybedeceğimizi çok iyi bilerek giriştiğimiz bir oyun söz konusu; üstelik çok da parlak olmayan bir rolde. Ama yükselebilen, hatta kimi anlarda yüceliğe ulaşabilen bir insanlık durumu varsayalım...</span></p>
<p class="calibre1">Hiç de değil. Ben bir insan dostu değilim ve insan olmakla hiç de gurur duymuyorum. Hatta insana duyulan güven, tehdit edici bir tehlike arz eder; insana güven duyulması büyük bir budalalıktır, bir çılgınlıktır. Benim aslında insanı horgören biri olduğum söylenebilir. Elbette hâlâ çok iyi dostlarım var, ama genel olarak insanı düşünürsem daima aynı sonuca varıyorum; yani hiç olmamış olsa belki de daha iyi olacağı sonucuna. Başka bir deyişle insan olmasa da olurmuş.</p>
<p class="calibre1"><span class="calibre3">Zerdüşt aracılığıyla Nietzsche insandaki nöbet değişimini ilan etti: Aşılması gereken bir şey olarak insan. Bu fiıkirde hâlâ bir ümit vardı. Siz, insandaki insaniyeti de reddediyorsunuz.fakat...</span></p>
<p class="calibre1">Evet, ama Nietzsche anlamında değil. İnsan aşılamaz, olsa olsa inkar edilebilir. İnkâr <span class="calibre3">edilmelidir.</span> Bu üstinsan fikri bence tam bir saçmalıktır. Hayvanlara özgü zaaflan bile düşünsek titrememize yeter. Hele insanınkiler çok daha beterdir. Bir üstinsanın elbette meziyetleri olacaktır, ama aynı zamanda bu meziyetlerin kusurlan da olacaktır onda. Ve bu kusurlar korkunç olacaklardır, insanın kendisinden de korkunç. Nietzsche bana fazla safdil geliyor. Bir yalnızdı, hemcinsleriyle çok fazla birlikte yaşamamıştı; aslında acınacak bir adamdı; ötekiyle doğrudan tecrübesi olmayan tecrit olmuş bir adamdı. Bütün trajedisi, dostlarıyla münakaşaları, bu aynı dostların onda sebep olduğu hayal kınklıkları, Nietzsche'nin insanları hakikaten tanımamış olduğunu ispatlar sadece. Üstelik küçük yerlere düşkündü, bu yüzden de büyük şehrin onca öğretici tecrübesinden mahrumdu. Bir cehennemde yaşamanın ne demek olduğunu bilmiyordu, değil mi? Cehennemin kendisi belki beterdir ama çok daha beter olamaz. Nietzsche bana hakikaten fazla safdil görünür.</p>
<p class="calibre1">Bu hususta kendimi Chamfort veya La Rochefoucauld gibi Fransız ahlakçılarına çok daha yakın hissediyorum. Nietzsche'nin onların etkisi altında kaldığı da doğrudur. Ama başlangıçta, nasıl söyleyeyim, masum bir ruhu vardı... Sonunda da. Aslında onun bütün şeylere bakışı, ayrıca hayatı, bana fazla keyifli geliyor. Nietzsche ilginç ve baştan çıkarıcı, ama vardığı sonuçlar bana ne anlamlı ne de doğru görünüyor.</p>
<p class="calibre1"><span class="calibre3">Bununla birlikte sırf dünya tarihine ve somut insanlara baksak, insan fikrini geçerlilik dışı bırakmak zor. Şimdiye kadar başının çaresine epey iyi bakmış ve eninde sonunda tarihindeki bütün kritik durumların hakkından gelmiş olduğuna pek karşı çıkılamaz. Nietzsche Tanrı'nın öldüğü tespitini yapıyordu. Peki şimdi insan da mı öldü?</span></p>
<p class="calibre1">İnsan inanılmaz bir macerayı temsil ediyor. Bunu düşününce başım dönüyor. İnsan kuşkusuz ilginç bir olay, neredeyse fazla ilginç; ama son derece tehdit altında, son derece kırılgan. İnsan bir lanete uğramış, varlığını uzun zaman sürdüremez, zira daha yakından bakarsak, bu bir sapıtmadır; kuşkusuz dikkat çekicidir, ama yine de bir sapıtmadır, tabiatın bir sapkınlığıdır. Arkasında muazzam bir kariyer bırakmaktadır ama geleceği yoktur artık. İnsan her ne biçimde olursa olsun yok olacaktır; ya içten içe tükendiği için -ki şimdiden bu tükeniş fark edilmektedir- ya da hangi cinsten olduğunu bilemediğim bir felaket sonucunda yok olacaktır. Peygambercilik oynama fikri uzak olsun benden; ama insanın ortadan yokoluşunu sonsuza kadar erteleyemeyeceğinden eminim. Sonundan hep kurtulamayacaktır. Bu tespit beni hüzünlendirmiyor. Tıpkı bir nihilist olmadığım gibi, daha ziyade... nasıl diyeyim... bir tüketici <span class="calibre3">(Geniesser)</span> olduğum için. Hayata kendimce epey iyi tahammül ediyorum. Ama diğer bir yandan geçicilik, lanete uğramışlık, mahkum edilmişlik, sonun yaklaştığı duygusu peşimi bırakmıyor. Felaketin elzem olduğuna, neredeyse zorunlu olduğuna gerçekten inanıyorum.</p>
<p class="calibre1"><span class="calibre3">Eğer kendini tanıması insanı yokolmaktan kurtaramıyorsa, o zaman bu aynı zamanda aklın başarısızlığıdır. <sup class="calibre6">Ö</sup>yleyse kendine gelmek için insanın, dünya tarihinin öznesi olarak kendini yeniden keşfetmesi gerekirdi; ya da en azından kendine bu rolü yeniden tahsis edebilecek koşulları bulması. ..</span></p>
<p class="calibre1">Belki koşulları değil, ama itiraf etmeliyim ki daima insanın... Biraz Rimbaud'yu düşünün. En büyük Fransız şairi, yirmi yaşında, yok, yirmi bir yaşında yazmayı bıraktı. Yirmi bir yaşında düpedüz sıfırı tüketmişti. Bir dâhi dehadan vazgeçme karan alıyor, hiçbir ilginçliği olmayan zavallı biri haline geliyor. İnsan Rimbaud'nun başına gelenin tehdidi altındadır. Sınırlı bir zamanda şaşılacak bir taşma, benzersiz bir olaydır; ama çok kısa sürmüştür. Bugün insan, artık söyleyecek hiçbir şeyi kalmamış bir yazar; çizecek hiçbir şeyi kalmamış olan ve hiçbir şeyi ilginç bulmayan bir ressam gibi geliyor bana. Ruhu henüz tükenmemiştir, ama kendisi, kuvvetlerini bütünüyle yitirmeye çok yakındır. Hâlâ gerçeklik üretebilir, kuşkusuz aletler üretebilir, hatta belki birkaç şaheser de yaratabilir, ama manevi açıdan mecali kalmamıştır. Mesela bence, yeni ve derin bir din üretemez. Üretebilir, ama artçı ya da taklitçi olarak.</p>
<p class="calibre1"><span class="calibre3">Heidegger bu durumun sebebini varlığın unutulmasında görüyordu ve modern dönemin kökendeki düşünme tarzını unuttuğunu söylüyordu. Acaba toplumlarımızdaki insanın bu düşünceyle artık düpedüz bağ kuramaması, "nevi şahsına münhasır olmaması"ndan mı?</span></p>
<p class="calibre1">Derinlemesine kanaat getirmişimdir buna. Şahsi bir tespit olan çok sıradan bir örnek vermek gerekirse: Bir bankaya girdiğiniz zaman, otuz ila kırk genç kızın güneşin doğuşundan akşamın geç saatine kadar rakamlar yazdıklarını görüyorsunuz. Bunu düşününce! Bugüne kadarki tarihin sonumuz böyle olsun diye yapılmış olduğunu düşününce! Eğer böyle bir alınyazısına hayat deniyorsa, o zaman hayatın anlamı yok. Bugün büyük şehirlerde yapılan bütün düzenlemeler katiyetle yararsız ve anlamsız. Gündelik yaşamdan bir örnek daha: Bir süre önce Paris'te dolaşmaya çıkmıştım ve büyük bir bulvarda karşı kaldınma geçmem gerekiyordu. Önümden yüzlerce araba son sürat geçiyordu ve ucu bucağı görünmüyordu. Kendi kendime, "Ezilmek istemiyorsam, beklemem lazım," diyordum. Ve bekliyordum, bekliyordum, ama karşıya geçemiyordum. Bunun sonu ancak kötü olabilir. Bu anlattığım bugün günde on defa yaşayabileceğimiz bir tecrübe. Ama bir tanesi yeterli. Zira eninde sonunda bir düşünürsek...</p>
<p class="calibre1">Son derece saygı duyduğum bir zihin de Epikuros'tur. Sırf bahçesini düşünsek yeter. Öğrencileri sadece ekmek yiyor, sadece su içiyor ve mutluluk konusunda ya da tanrı bilir hangi konuda sohbet ediyorlardı. Ya da Sokrates'in sürdürdüğü hayatı hatırlayalım. Bu insanların gösterdikleri inziva yaşamıyla birlikte zihinlerinin ürünlerindeki o çeşitlilik, o verimlilik! Onlarla karşılaştırılırsak, ancak şemalar, bilgiç hayaletler olduğumuzu itiraf etmemiz gerekir. Yaptığımız her şey gerçeklikten yoksun. Kitaplar okuyoruz elbette; her halükârda ben çok okuyorum, belki de haddinden fazla okuyorum. Ama bunun hiçbir anlamı yok. Hayat benim için bir anlam kazanırsa, bu daha ziyade yatakta olduğum zaman ve düşüncelerimin hedefsiz avareliklerine izin verdiğim zaman oluyor. O zaman hakikaten çalıştığım izlenimine kapılıyorum. Ama pratik olarak çalışmaya koyulduğum zaman, hemen bir yanılsamanın peşinden gittiğimden emin olarak yıkılıyorum. Benim için insan ancak hiçbir şey yapmadığı zaman hakikaten varoluyor. Harekete geçer geçmez, bir şey yapmaya hazırlanır hazırlanmaz, acınacak bir yaratık haline geliyor.</p>
<p class="calibre1"><span class="calibre3">İşin içinden çıkmanın yolları hâlâ var mı? İnsan varlığı kendi başına insanlığını bulamadığı için sonuna yakınsa, bari bunu soylu bir biçimde bitirsin. Çözüm Stoacı mı ?</span></p>
<p class="calibre1">Evet, katiyetle. Kendimi her zaman Marcus Aurelius'a yakın hissettim. Aslına bakılırsa Stoacıları taklit etmeye çalışmıyorum, ama onları tasvip ediyorum, en azından kısmen. Her halükârda Romalı Stoacıların hayat karşısındaki tavırlarına hayranlık duyuyorum. İlk-çağ'ın en büyük yazan kesinlikle Tacitus'tur. Kaldı ki bu sadece benim görüşüm değil; İlkçağ'ın en büyük zihninin Platon değil Tacitus olduğunu söyleyen İngiliz filozof Hume da böyle düşünmektedir. Görüşüne katılıyorum. Stoacıların tavrı hayranlık vericidir ve Roma İmparatorluğu'nu yöneten o delilerin, o otokratların, o kaçıkların insafına kalmış olan bu insanların meclisinde kendimi hep iyi hissederim. Bütünüyle kıyıda yaşadılar. Beni bilhassa büyüleyen şey, son Paganlar dönemi diye adlandırabileceğimiz dönemdir. Aslına bakılırsa bunun Stoacılarla neredeyse hiç alakası yoktur, zira onlar da Hıristiyanlığın yayılmasından önceki son Paganlar olmuşlardır.</p>
<p class="calibre1">Hıristiyan olamayan ve mahvolmuş olduklarını bilen insanların bazı olaylara nasıl tepki gösterdiklerini tahmin etmeye çalışmışımdır daima. Bizim durumumuzun, bizim tavrımızın da biraz bu döneme benzediğini düşünüyorum; şu farkla ki biz artık hiçbir yeni din bekleyemeyiz. Ama bu farklılık dışında, son Paganlarla aynı durumda buluyoruz kendimizi. Her şeyi kaybetme noktasında olduğumuzu; hatta belki de şimdiden her şeyi kaybetmiş olduğumuzu; önümüzde bir ümit gölgesi bile, mümkün bir ümit tasavvurunun bile kalmadığını görüyoruz. Bu anlamda bizim yazgımız daha dokunaklı, çok daha etkileyici, daha dayanılmaz ve bu yüzden daha ilginç. Devrimizin yine de bu olumlu tarafı var; onu son derece ilginç buluyorum, neredeyse fazla ilginç. Öyle ki bir yandan böyle bir devirde yaşadığımız için mutsuz olabiliriz, ama öte yandan tufanın yaklaştığını görmek yine de harikulade bir şey. Tufanla aynı çağda yaşamak beni gerçekten mest ederdi.</p>
<p class="calibre1"><span class="calibre3">Yazılarınızı dikkatle okuduğumuzda, eserle yazarı arasında derin bir birlik tespit ediliyor, ki bu söyleşi sırasında da tezahür eden bir şey bu. Her ne kadar endişe verici bir tarafı da olsa, düşüncelerinizi ender görülen bir tutarlılık kaygısıyla uygulamaya koyuyorsunuz; kapanıyorsunuz, susuyorsunuz, reklamdan kaçıyorsunuz. Böyle bir tutarlılık nasıl açıklanabilir? Bir ilkeden mi geliyor? Somut tarihi koşulların mı ürünü? Yoksa bir karakter meselesi mi?</span></p>
<p class="calibre1">Hepsi bir arada. Üniversiteye sırt çevirme şansım oldu; yurtdışına gittiğim ve orada kaldığım için, bir doktora tezi yazmak zorunda kalmadığım için, akademik bir kariyer yapmadığım için bu daha da kolay oldu. Bundan sonra kendimi daima bir... "özel düşünür" gibi gördüm; belki bu tanımlama aşın, ama yine de bu cins bir şey. Eyüb hakkında bir "özel düşünür" olduğunun söylenmiş olması gibi biraz. Hatta bütün varlık iddiam bir özel düşünür olmaktı, Eyüb'ün bir takipçisi olmaktı. Eğer birinin müridi olmuşsam, Eyüb'dür bu. Akademik bir kariyer yapmış olsam, bütün bunlar sulanırdı; şu veya bu şekilde bunlardan yüz çevirirdim, kendimi sakınırdım, zira ciddi görünen bir ton, gayri şahsi bir düşünce benimsemek zorunda kalırdım. Kürsü sahibi bir Fransız filozofuna bir keresinde, "Gayri şahsi olmak için maaş alıyorsunuz," demiştim. Bunlar "varlıkbilim"den, "bütünsellik sorunsalı"ndan falan söz eden kimselerdir.</p>
<p class="calibre1">Benim mesleğim yok, mecburiyetlerim yok; kendi adıma konuşabilirim, bağımsızım ve öğretecek doktrinim yok. Yazdığım zaman gelecek kitabı düşünmüyorum. Kendim için yazıyorum. Bu sorumsuzluğun da benim şansım olduğunun ortaya çıktığını söylemeliyim. Hiç kimseye bağımlı değildim ve en azından bu açıdan özgürdüm. Bence bir mesele üzerine düşündüğümüz zaman, bunu mesleğinin dışında yapmak gerekirdi, kendini tamamen kıyıda tutmak... Bir şeyin başlatıcısı olmadığım kesin, olsa olsa... belki bir marjinalim.</p>
<p class="calibre1"><span class="calibre3">Marjinal/iğin insanlık durumunun içinde bulunduğu, ama insanın öze ilişkin bir tür bakışla merkezi bir konuma ulaşabileceği söylendi. Sizi gözlemleyen/ere, daima yazdığı gibi yaşayan filozofun pek sıradan olmayan durumunda görünüyorsunuz; ki bu da marjinallikle pek uyuşmaz.</span></p>
<p class="calibre1">Bu söylenenler kesinlikle doğru mu bilmiyorum; ama neyse, bir kereliğine iyimser olalım. Modeller aramayı istemesem de, bir tek Yunanlıların hakiki filozoflar olmuş olduklarına, felsefelerini yaşamış olduklarına inanıyorum. Diogenes'e ve genel olarak kiniklere bundan ötürü daima hayranlık duymuşumdur. Bu birlik o zamandan beri ortadan kalkmıştır. Üniversitenin felsefeyi tasfiye ettiğini söylüyorum kendime. Belki bütünüyle değil, ama neredeyse... Schopenha-uer'ın abartmalarına kadar vardırmayacağım, ama eleştirilerinde çok doğruluk payı vardır. Benim kanaatime göre, felsefe bir araştırma nesnesi değildir hiç. Felsefenin şahsen yaşanmış bir şey, şahsi bir tecrübe olması gerekirdi. Felsefe sokaklarda yapılmalıydı, felsefeyle hayatı bir arada örmek gerekirdi. Birçok açıdan kendimi bir sokak filozofu gibi görüyorum. Resmî bir felsefe mi, bir filozof kariyeri mi? Öyleyse hayır! Bütün hayatım boyunca buna karşı çıktım ve bugün de karşı çıkmaya devam ediyorum.</p>
<p class="calibre1"><span class="calibre3">Çok zamandır felsefenin bittiği söylenip duruyor. Ama filozoflar bu görüşe karşı o kadar ısrarla savundular ki kendilerini; bunun yine de bir anlamı olduğuna inanmak gerek. Filozofların cevapları artık çözüm getirmiyor; her tarafta rastladığımız, şu dünyada geçinme kaygısı ve pragmatizm. Hâlâ neye tutunulabilir? Belki bilgeliğe, </span>Sophoi'nin <span class="calibre3">izlediği yola mı?</span></p>
<p class="calibre1">Hayatın ana hedefinin bilgelik olduğundan hiç kuşkum yok ve bunun için sürekli lafı Stoacılara getiriyorum. Onlar bilgeliğe ulaşmışlardı, bunun için onlara artık kelimenin tam anlamıyla filozof dene-memektedir. Benim bakış açıma göre bilgelik felsefenin doğal sonucudur, hem hedefi hem sonudur... Bir felsefe bilgelikle biter ve buradan kaybolur.</p>
<p class="calibre1"><span class="calibre3">Eğer iyi anlıyorsam, <sup class="calibre6">İ</sup>lkçağ bilgeliğinden spekülatif felsefeye giden, sonra da öz üzerine yeni bir tefekkürle tekrar bilgeliğe dönen bir çember çiziliyor. Bilgi, kendiliğin keşfinden geçiyor olabilir mi?</span></p>
<p class="calibre1">Felsefeden hayal kırıklığına uğrayanlar bilgeliğe doğru dönüyorlar. Bu tamamen doğru. Her ne kadar felsefeyle başlamak durumundaysak da, felsefeden kopabilmeyi de becermemiz lazım. Hatta muhtemelen en yüce görev bu. Şüphesiz kadim bilgeliğin benim üzerimde bu kadar güçlü bir etkisinin olması bu nedenledir; Eskiler'in o felsefesi mesela tam da Aristoteles'in anladığı anlamda bir felsefe olmaktan çıkmıştı. Bugün bilgi sorunu tali bir hale gelmiştir; bugün en önde gelen sorun, hayatı ele alma tarzıdır, ona nasıl tahammül edilebileceğini bilme sorunudur. Eninde sonunda iki büyük mesele biliyorum: Hayata nasıl tahammül etmeli ve kendine nasıl tahammül etmeli. Bundan daha güç bir iş yoktur. Bunun hallinden gelebilecek nihai cevaplar yoktur. Sadece her insan bu meseleleri hiç değilse kendisi için kısmen çözmelidir. Hayatta kendine tahammül etmekten ve her sabah uyanıp kendi kendine, "Başlayan bir gün daha, bunun da sonunu getirmeliyim, bu güne de tahammül etmeliyim," demek zorunda olmaktan büyük bir ıstırap var mıdır? Dolayısıyla sadece harekete geçmek ve yaratmak değildir söz konusu olan...</p>
<p class="calibre1">Çalışmaya karşı olmam da bundan ötürüdür. Yazmak bile gerekli değildir. Tek önemli şey, çözülmez meseleleri sürekli gözünün önünde tutmak ve Epiktetos ya da Marcus Aurelius gibi yaşamaktır. O zaman yaşanmış hikâyeler içinde olmayız; seyre dalarız. Çağdaşlarımız şeyleri seyreyleme yeteneğini yitirmişlerdir. Zeki bir biçimde zaman kaybetme sanatını unutmuşlardır.</p>
<p class="calibre1">Kendi bilançomu çıkarmam gerekirse, kaybettiğim saatlerimin sonucu olduğumu söylemem gerekir o zaman. Hiçbir meslekle uğraşmadım ve muazzam derecede zaman israf ettim. Ama bu zaman kaybı gerçekten bir kazanç oldu. Sadece kendini kıyıda tutan, ötekiler gibi yapmayan kişi, hakikaten bir şey anlama yeteneğini korur. Bu dediğim hiç modem görünmeyecek, ama İlkçağ tamamen bu fikirle yaşadı. Bugün bu bizim için imkansız. Günümüz dünyası için artık anlamı olmayan bir tavır bu. Ama bu dünya her halükârda batacak, buna hiç kuşku yok.</p>
<p class="calibre1"><a id="bookmark2"></a><span class="calibre2">Hayatımdaki büyük başarı, mesleksiz yaşamış olmak</span></p>
<p class="calibre1">Branka Bogavac le Comte'un Paris’te yaptığı ve Nisan 1992'de Belgrad'da-ki <span class="calibre3">Knjizena rec</span> adlı edebiyat dergisinde çıkan söyleşi.</p>
<p class="calibre1">BRANKA BOGAVAC LE COMTE: <span class="calibre3">Bay Cioran,</span> Tarih ve Ütopya <span class="calibre3">'da şöyle yazmıştınız: "Rusya'nın liberal bir rejime razı olması için, kayda değer bir biçimde güçsüz düşmesi, diriliğinin dinmesi gerekirdi; daha iyisi: özgül karakterini yitirmesi ve ulusluktan derinlemesine uzaklaşması. El değmemiş iç kaynakları ve bin yıllık mutlakiyet rejimiyle bunu nasıl başarabilirdi? Bunu bir sıçramayla yaptığını bile farz etsek, hemen o anda dağılırdı." Bu satırlar kehaneti andırıyor. Ama yazarken bir gün bunların olacağını düşünüyor muydunuz?</span></p>
<p class="calibre1">CİORAN: Hayır. Rusya'yı bir gelecek ülkesi gibi gördüğümü size söylemem çok önemli. Günümüzdeki başarısızlık belki kaçınılmaz, ama Ruslar tükenmiş bir halk değiller. Batı ise öyle. "Tükenmiş" sözcüğü tam doğru değil, ama Batı iniştedir. Çünkü bir şeyler yaratmış olan ve şimdi bir nevi tarihî yorgunluk hisseden yaşlı uluslardan oluşmuştur. Tarihte uğursuz bir olgudur bu, uzun zaman sürebilecek bir can çekişme gibidir. Geçici bir yorgunluk değil. Uzun bir uygarlık aşınmasıdır. Rusya kendini henüz Batı kadar helak etmemişken, ağır ağır yitip gitmekte olan Batı'dan fazla yaşayacak zamanı olması normaldir. Rusya'nın önünde hâlâ bir tarih var.</p>
<p class="calibre1"><span class="calibre3">Yani Batinın bıraktığı yerden mi devam edecek?</span></p>
<p class="calibre1">Bu çok muhtemel, hatta kaçınılmaz. En az aşınmış iki ulus Almanya ve Rusya'dır.</p>
<p class="calibre1"><span class="calibre3">Ya Balkanlar?</span></p>
<p class="calibre1">Balkanlar'ın vasat bir yazgısı vardır. Halkları bir gelişme yaşayabilirler, ama büyük bir yazgılan olamaz. İlerlemeler yapabilirler, ama bir uygarlık yazgısına sahip olmak çok nadir bir şeydir. Orada bir ekonomik refah dönemi, hatta edebi bir zenginlik dönemi vs. olabilir, ama tarihte bir rol oynayacak halklar değildir bunlar. Rumenlere gelince, önümüzdeki yıllarda kendilerini göstermezlerse hapı yutarlar. Rate bir halk olurlar. Bir başansızlık şimdi mukadder olur.</p>
<p class="calibre1"><span class="calibre3">Yugoslavya'da Slavlar arasında olup bitenleri neye bağlıyorsunuz?</span></p>
<p class="calibre1">Kötü alametler bunlar. Çünkü onlan kısırlaştırıyor. Uygarlık düzlemindeki bir nevi başansızlık bu. Bence bunlar, infilak anları olan geçici alınyazılı halklar. Önemli bir rol oynamak için tarihi bir vesile gerekir. Bunlar aptal değil, başansızlıktan başansızlığa geçen halklardır; ilerlemeleri de budur, zira bir başarısızlıktan diğerine, hayat vardır, dirilik vardır, ama hedefe ulaşmayan bir şey de vardır. Tıpkı bireylerdeki gibi. Kimi arkadaşlarımız vardır, öğrenimlerine çok iyi başlarlar, birincidirler, ama hakiki bir devamlılıktan yoktur. Bir şeyde parlak olunur, sonra bir boşluk gelir, sonra yeniden parlanır, ama bunun tarihi bir istikran yoktur. Bütün halklar yetenekli olsalardı da bir felaket çıkardı. Nitekim halkların çoğunun, bazen parlayan ama tarihte hesaba katılmayan rate dehalan vardır. Tarih bir tek tarihi devamlılığı olan halkları kaydeder. Halbuki Balkan halkları, yadsınamaz muayyen bir dirilikte olsalar bile, yine de bir başansızlıktan diğerine geçerler. Bir gelecek yanılsaması veren halklardır bunlar; önce parlak, sonra da vasat dönemleri olabilir. Temel mesele dil meselesidir. Her şeyin anahtarı budur. Çünkü zeki olan ama dilleri gölgede kalan halklar vardır. Mukadder bir sorundur bu. ■ Direnemeyen, kendini dayatamayan diller vardır. Bunlar taşra dilleri olarak kalırlar.</p>
<p class="calibre1"><span class="calibre3">Bir de korkunç derecede güzel diller var, Rusça gibi.</span></p>
<p class="calibre1">Ruslar büyük bir halktır. Ve unutmamak gerekir ki bu her düzlemde böyledir. Özellikle, onlar için temel önemde olan dini düzlemde. Rusların dinî temelinin kaybolmaması olağanüstü derecede önemlidir. Bu temel, yüzyıllar boyunca çok büyük bir rol oynamıştır. Ortodoksluğun bugünkü biçiminin önceki haliyle aynı olmaması mümkündür, ama Ruslann dinî temelinin uçup gitmesi kesinlikle söz konusu değildir. Çünkü Rusya kendini onun aracılığıyla tanımlamıştır. Zemin oydu. Rusya'nın tarihindeki dini buhranları unutmamak gerekir. Temel önemdedir bu. Düzenli aralıklarla çok ciddi dini çatışmalar yaşanmıştır; her halkın, kendine temel vasfını veren bir tür özü olduğunu kanıtlamaktadır bu. İnananların zulme uğradığı en korkunç dönemlerde bile Rusların dini temeli bütünüyle yok edilememiştir, bugünden yarına da yok olamaz. Büyük Rus yazarlarının tümü dini bir renk taşırlar. Ama ötekilerin de o derecede tanrıtanımaz olmaları, istemeden dindar olmalarındandır. Doğal olarak, bütünüyle tanrıtanımaz kimseler çıkabilir. Genelde hiçbir dini olmayanların da bir dini vardır: İnkârdır bu. Rusya'da inkâr böyle bir şeydi; olağanüstü derecede din aleyhtarı hareketler vardı, ama bu da bir din biçimiydi. Dini olmayan tip sürekli Tann'ya saldırır, demek ki Tanrı mevcuttur.</p>
<p class="calibre1"><span class="calibre3">Ortodoksluk Romanya’da ne durumda?</span></p>
<p class="calibre1">Daha vasat bir durumda olduğu görülüyor. Dini temel derin değil. <span class="calibre3">Ruslar kadar mı derin değil? Fark bu mu?</span></p>
<p class="calibre1">Evet, içsel boyut açısından büyük bir fark bu. Rumenlerin dini düşünceleri vardır, köylüler din aleyhtarı değildir, ama iş bundan ileri gitmez.</p>
<p class="calibre1"><span class="calibre3">Gabriel Matzneff sizin hakkınızda şöyle yazıyor: "Ellili yıllarda, siyasi ütopyaların, o canavarımsı peri masallarının yol açtığı hasarları kınayan ilk ve tek kişi oldu." Komünizmin ne olduğunu çok erkenden anladığınız anlamına mı gelmektedir bu?</span></p>
<p class="calibre1">Hakiki bir felaket oldu bu; şu anlamda ki, iradi bir kararla din aleyhtarı olan kişi kendini kısırlaştıran bir varlıktır. En sevimsiz tarafı da, bunun yanında daima abartılı ve sevimsiz bir kibrin gelmesidir. İçleri boş tiplerdir bunlar.</p>
<p class="calibre1"><span class="calibre3">"Insanlar Günah'ın damgasını yedikçe şu dünyada cennet kurulmayacaktır," diye yazdınız. Sizin gözünüzde Günah nedir?</span></p>
<p class="calibre1">İnsanın başlangıcının felaketle geldiğini gösteren şeydir. Başlangıç felaket olmuştur, ama aynı zamanda manevi bir başarının çıkış noktası da olabilirdi bu. Öyleyse, insanın bu olumlu veçheyi kullanıp kullanamadığını bilmek söz konusudur. Eğer işe yaramıyorsa, bu ilk çatışma mukadderdir. Varlıkların çoğunun rate olduğunu da unutmamak gerek.</p>
<p class="calibre1"><span class="calibre3">Bu ihtimalden yararlanmayı bilmeyenler mi? Bu mudur ilk günah?</span></p>
<p class="calibre1">Hayır, ilk günah temeldir, doğuştandır, bir nevi lekedir. Felaketin başlangıcıdır, ama insan bundan kurtulabilir, ya da aksine bunun içine batabilir. İnsani varlıklarda bu çok tuhaftır, zira içsel bir cevher olup olmadığı hemen görülür; içsel uzantısı olmayan, başarısızlık içinde yaşayan sözel tipler mi, yoksa cevheri olan, bir yazgı sahibi kimseler mi oldukları.</p>
<p class="calibre1"><span class="calibre3">Nedir yazgı?</span></p>
<p class="calibre1">Yazgı, ilerlemek ya da ilerlememektir. Çünkü genellikle varoluşların çoğu kısırdır.</p>
<p class="calibre1"><span class="calibre3">Aydınlarda bile mi?</span></p>
<p class="calibre1">Evet, robottur bunlar. Yani kuruyup gitmişlerdir, oysa ötekilerin bir yazgısı, içsel bir çağrısı vardır, dolayısıyla ilerlerler ve böylece başarısızlıktan kurtulurlar. Bunu aşan ve ilerleyen insan, sıradan biri değildir, bir köle değildir.</p>
<p class="calibre1"><span class="calibre3">Ilk günahtan çıkmak bu mudur?</span></p>
<p class="calibre1">Evet, evet, zira insanların çoğu başarısızlığın üstesinden gelemezler.</p>
<p class="calibre1"><span class="calibre3">Peki ilk günah nereden gelmektedir, kim icat etmiştir onu?</span></p>
<p class="calibre1">Derin bir anlamı vardır, onu içimizde hissederiz, kanıtlayamayız. Tanrı'yla çatışma halindeki insandır o aslında.</p>
<p class="calibre1"><span class="calibre3">Sizce Tanrı nedir?</span></p>
<p class="calibre1">İnsanın gidebileceği sınır. En üst nokta. Bir kapsam, bir anlam veren şey. Hayat artık bir macera değildir, bundan çok daha iyi bir şeydir. Hayattaki her şey yaşadığımız tecrübelere, bunların bir cevheri olup olmamasına bağlıdır. Eğer sadece zihinselse bunun bir değeri olmaz. Fransız aydını biraz budur. Her şey iç kapsama bağlıdır, zekâya değil. Çünkü olduğu haliyle zekâ hiçliktir. İç kapsam yoksa bir fikir tecrübe edilemez.</p>
<p class="calibre1"><span class="calibre3">Bu iç kapsam nedir? Ruh mu, duygular mı?...</span></p>
<p class="calibre1">Evet. İnsan varlığının büyük kapsamına doğru bir nevi adım. Bir iç kapsam olduğu andan itibaren, hiçlik yok olur. Bir iç cevherin mevcudiyeti olmaksızın her şey yüzeyseldir.</p>
<p class="calibre1"><span class="calibre3">Bu cevherin mevcudiyeti midir Tanrı?</span></p>
<p class="calibre1">Evet, gerekirse. Benim için çok önemli olan şey bu iç cevherdir; çok kuvvetli, size hakim olan ve sizi yöneten sürekli bir şeydir. Demek ki bir nevi büyülenmedir. Normal hayat cevhersiz bir hayattır. Ama o kapsam gündelik zayıflığı aşkınlaştırır.</p>
<p class="calibre1"><span class="calibre3">Neden mistikler sizi büyüledi?</span></p>
<p class="calibre1">Çünkü onlar gibi olamıyordum. Onlarla bu düzlemde karşılaştırıldığımda, bir rateyim. Anlarsınız ya, öne doğru bir adım attıkları için beni büyülüyorlardı; elbette bir adımdan fazla bir şeydir bu.</p>
<p class="calibre1"><span class="calibre3">Azizleri mistiklerden biraz ayırdınız. Aralarındakifarkı öğrenmek isterdim.</span></p>
<p class="calibre1">Çok muazzam bir fark değil. Belki de bir yoğunluk sorunu bu. Mistikler çok uzağa gitmişlerdir.</p>
<p class="calibre1"><span class="calibre3">Onlar gibi yapmaya heves ettiniz mi?</span></p>
<p class="calibre1">Şimdi daha az ediyorum. Ama mistiklerle ilişkilerim karmaşıktır, çok kuvvetli bir gerilimdir bu.</p>
<p class="calibre1"><span class="calibre3">Ama herhangi bir anda buna heves ettiniz mi?</span></p>
<p class="calibre1">Herhangi bir anda, evet. Her halükarda beni derinlemesine ilgilendirdi. Ama bir mistik değilim. Aslında hayatımdaki başarısızlık, sonuna kadar gitmemiş olmamdır. Mistiklikten büyülendim, muayyen bir noktaya kadar gittim, ama varamadım. Manevi düzlemde varmadım.</p>
<p class="calibre1"><span class="calibre3">insan dini niçin icat etti?</span></p>
<p class="calibre1">Mutsuzluklarından, atlattığı badirelerden ötürü. Bir tek badireden badireye gittiği için.</p>
<p class="calibre1"><span class="calibre3">Din onun atlattığı badireleri mi yatıştırıyor?</span></p>
<p class="calibre1">Bunları tanımasına, belirginleştirmesine, acıları üzerine, içsel tecrübesi üzerine düşünmesine hizmet ediyor; insanı olduğu şey yapan, ona bir iç boyut veren de bu olmuştur.</p>
<p class="calibre1"><span class="calibre3">"Zamanla, ütopyasız yaşam soluk alınmaz bir hale geliyor, en azından yığın için bu böyle: Dünyaya yeni bir sayıklama lazım, aksi takdirde taş haline gelecek,"diyeyazıyorsunuz. Yani ütopyaya ve yanılsamaya ihtiyacımız mı var?</span></p>
<p class="calibre1">Muhakkak. Gerçek bu. Hiçliğe karşı tek cevap yanılsamada bulunmaktadır. Neredeyse biyolojiktir bu. Hatta cevherimizdir. Yanılsama değil, bundan da iyi bir şey. Ama hayattaki tehlikenin, katılıkta abartıya gidilmesine, fazla ileri gidilmesine bağlı olduğu anlamına da gelir bu. Mizaç meselesi. Hayatta hâlâ sevimsiz olan şey, ekşimsiliktir. Ekşimiş tip, fenalık yoluyla kendine bir nevi üstünlük sağlayan tiptir.</p>
<p class="calibre1"><span class="calibre3">Kendini belli eden, sıradanlıktan çıkan bütün insanlarda iblisane bir şey vardır - demiştiniz.</span></p>
<p class="calibre1">Maalesef doğru bu. Hayatın süreci bu. Bizzat hayatta da iblisane bir şey var. Yaşama olgusunda bile iblisane bir şey var. Demek ki insanların böyle olması mukadder. Saf varlıkların olmadığı anlamına gelir bu. İblis tarih içinde devamlı bir saplantı konusu olmuştur. Neden? Bu çok önemli. Asla bertaraf edilmemiştir. Bu denenmiştir, ama imkânsızdır. İlk günah fikrinin derin bir fikir olduğu söylenebilir. Bir şeyler insanın başlangıcında çatırdadı. Daha temeller aşamasında bir şey başarısızlığa uğramıştı, başarılamazdı, zira yaratığın saf olması imkânsızdır. Demek ki insan doğuşundan itibaren yakalanır buna.</p>
<p class="calibre1"><span class="calibre3">Dostoyevski iblise mi teslim olmuştu?</span></p>
<p class="calibre1">Evet, ötekilerden fazla. Dostoyevski'yi çok çok iyi bilirim. Onu aşırı derecede sevdim, hayatımdaki tutkulardan biridir. Belki de bütün zamanların en derin, en tuhaf ve en karmaşık yazarıdır. Muazzam kusurları, ama azizlik parıltılarıyla onu herkesin başına koyarım.</p>
<p class="calibre1"><span class="calibre3">Onu Shakespeare'in bile mi üzerine koyuyorsunuz?</span></p>
<p class="calibre1">Evet, Shakespeare'in bile üzerine. Dostoyevski beni en çok etkileyen yazardır; insanı sınamada en uzağa gitmiştir, kötülükten ve iyilikten yararlanmayı bilmiştir. Kötülüğe en derininde, insanın özü olarak dokunmuştur, ama aynı zamanda ondaki ilham ikilidir. Benim için YAZAR, Dostoyevski'dir.</p>
<p class="calibre1"><span class="calibre3">Yazarın daima kendi üzerine yazdığını söylüyorsunuz. Dostoyevski bütün bunları kendinde nasıl bulabilmiştir?</span></p>
<p class="calibre1">Çünkü çok acı çekmiştir, söyler bunu. Budur bilgi. Okumayla değil acıyla elde edilir o. Okumada bir nevi mesafe vardır. Hayat hakiki tecrübededir: Başa gelebilecek bütün başarısızlıklarda, bunların yol açtığı düşüncelerdedir. İç tecrübe olmayan her şey, derin değildir. Binlerce kitap okuyabilirsiniz; mutsuzluk tecrübesinin, sizi derinden etkileyen şeylerin aksine, hakiki bir okul olmayacaktır bu. Dosto-yevski'nin hayatı bir cehennem olmuştur. Bütün badireleri, bütün ge-rilimleri yaşamıştır. Muhtemelen iç tecrübelerde en derin yazardır. En uç sınıra gitmiştir.</p>
<p class="calibre1"><span class="calibre3">Dostoyevski'den sonra en çok hangi yazarları seviyorsunuz?</span></p>
<p class="calibre1">Nietzsche'yi, çünkü giriştiği her şeyin sonuna gitmiştir. Aşın tarafından dolayı.</p>
<p class="calibre1"><span class="calibre3">Delirmesinin nedeni bu mu?</span></p>
<p class="calibre1">Delirmemiştir. Ama çökmüş kimselerin en etkileyici kişiler oldukla-n kesin. Özellikle şairler. Şairlerin yaşamöykülerini almak gerekir.</p>
<p class="calibre1"><span class="calibre3">Baudelaire’inki mesela. Baudelaire ve Pascal'le çok haşır neşir olduğunuzu söylediniz.</span></p>
<p class="calibre1">Size her yerde eşlik eden şairler ve yazarlar vardır. Gündelik mevcudiyetler. Onları tekrar okumaya ihtiyaç duymayız, her zaman buradadırlar. Pascal en büyük Fransız yazarıdır.</p>
<p class="calibre1"><span class="calibre3">Michaux'yu çok yakından tanıdınız, birlikte uzun anlar geçirdiniz.</span></p>
<p class="calibre1">Michaux çok üstün bir zekâya sahipti, yetenekliydi, parizyen değildi, çok hoştu; onunla her şey hakkında konuşulabilirdi, havadan sudan da. Olağanüstü bir zekâydı.</p>
<p class="calibre1"><span class="calibre3">Ya Beckett?</span></p>
<p class="calibre1">Beckett dikkate değer bir insandı, ama sohbeti ilginç değildi. Bütünüyle kendi kaldı, Fransızcadan hiçbir şey kapmadı. Tuhaf bir tipti, sözcüğün Fransa'daki anlamıyla bilgili değildi, ama derin bir tarafı vardı.</p>
<p class="calibre1"><span class="calibre3">Sürgünde biri için kitap, ülkesini ikame eden bir şey mi?</span></p>
<p class="calibre1">Her yazar muayyen bir biçimde sürgündür.</p>
<p class="calibre1"><span class="calibre3">Romanya'yı özlediniz mi?</span></p>
<p class="calibre1">Aslına bakılırsa hayır. Şu anlamda ki, ülkemi, kökenlerimi biliyorum. Çünkü Karpatlar'da doğdum; bütün çocukluğumu geçirdiğim ve son derece sevdiğim harika bir köyde. Karpatlar'a tırmanan yamaçlar, vahşi dağ kolları vardı; köyümün yarısından fazlası böyle bir konumdaydı. İlkokuldan sonra babam bana okumaya devam etmek için Sibiu'ya gitmem gerektiğini söylediğinde, köyümden ayrılacağım için ümitsizliğe kapılmıştım. Üç ya da dört yıl sonunda bu şehre vuruldum, çünkü çok hoş bir yerdi, oradaki halkların, dillerin ve kültürlerin karışımı çok ilginçti. Ama daha sonra kafamda tek bir fikir vardı, o da Romanya'yı terk etmekti.</p>
<p class="calibre1"><span class="calibre3">Peki köyünüze dönmeyi canınız çekmiyor mu?</span></p>
<p class="calibre1">Hayır. Bunun en belirgin nedeni de zihnimde çok belirgin bir anısı olması.</p>
<p class="calibre1"><span class="calibre3">Modern dönemin iki histerikle, Don Kişot ve Luther'le başladığını söylediniz.</span></p>
<p class="calibre1">Bambaşka yazgıları oian kimseler bunlar, diğerlerine benzemiyorlar. Sürülmüşler neredeyse...</p>
<p class="calibre1"><span class="calibre3">Siz de kendinizi sürdünüz biraz.</span></p>
<p class="calibre1">Evet.</p>
<p class="calibre1"><span class="calibre3">hpanyolları seviyor musunuz?</span></p>
<p class="calibre1">Son derece! İspanya'ya bir nevi tapınma içindeyim. İspanya'daki tüm çılgınlığı, insanların çılgınlığını seviyorum, ki bu da öngörülemez bir şey. Lokantaya giriyorsunuz, birisi sizinle konuşmaya başlıyor. İspanya'daki her şeyin delisiydim. Don Kişot'un dünyasıydı bu.</p>
<p class="calibre1"><span class="calibre3">Muayyen bir zaman boyunca felsefeyi çok sevdiniz, daha sonra bıraktınız.</span></p>
<p class="calibre1">Evet, felsefe sizi kibirle şişirir; kendiniz ve dünya hakkında yanlış bir fikir verir size. Kant'ı, Shopenhauer'i ya da başka filozofları okuduğum zaman, bir tanrı olduğum izlenimine kapılıyordum; canavar gibi bir şeydim. Felsefe, dışarıda kalanlara karşı tam bir horgörü doğurur; bu anlamda tehlikeli olmasının nedenidir bu. Aşmak için bilmek gerekir felsefeyi. Her şeyden önemli olan, hayatla doğrudan temastır.</p>
<p class="calibre1"><span class="calibre3">Şöyle diyorsunuz: "Benim peygamberim Dürer. Yüzyılların geçip gidişini seyreyledikçe, bunun anlamını ifşa edebilecek yegâne imgenin</span></p>
<p class="calibre1">Mahşerin Dört Atlısı <span class="calibre3">olduğuna kanaat getiriyorum." Sevdiğiniz başka ressamlar da var mı?</span></p>
<p class="calibre1">Sevdiğim çok ressam oldu, bazılarıyla diğerlerinden fazla ilgilendim.</p>
<p class="calibre1"><span class="calibre3">Sanatlar içinde, müziği tercih ettiğinizi söylediniz bana. Yaşamınızda büyük bir rol mü oynadı?</span></p>
<p class="calibre1">Müziksiz yaşamın hiçbir anlamı yok. Müzik derinlemesine dokunur size. Zahiren görünür değildir, ama bizi derinlemesine heyecanlandıran bir şeye dokunur; bunun her zaman bilincinde de değilizdir. Benim hayatımda muazzam bir rol oynadı. Muazzam. Müziğe duyarlı olmayan varlık beni katiyetle ilgilendirmez. Sıfırdır.</p>
<p class="calibre1"><span class="calibre3">Şöyle yazdınız: "Güzellik, yaratmaz, zira muhayyile noksanlığı çeker; halbuki nefret, yaratır ve destek olur Hayat diye adlandırılan bu rahatsızlığın esrarı ondadır." Neden nefret güzellikten daha yaratıcı ?</span></p>
<p class="calibre1">Çünkü daha dinamik. Derinlemesine dokunur. Sonra, içsel olaylar yaratır bu.</p>
<p class="calibre1"><span class="calibre3">Beni şaşırtan, insanın kendini kurtarmayı başaramadığı hayvansı/ı-ğı. Sanki kendi şiddetinden kurtulamadan nasıl şedit olduğunu sey-rediyormuş izlenimine kapılıyoruz. Bizzat siz, eserlerinizde intikam almaya uğraşıyorsunuz; bir rövanş gibi bu. Bunu nasıl açıklıyorsunuz? Niçin insan bu hayvansılıktan kurtaramıyor kendini?</span></p>
<p class="calibre1">Daima olmuştur bu, doğal olarak. Şimdi, ilerleme yüzünden daha güçlüdür, her şey vahimleşmiştir, bir tür gözü dönmüşlük vardır; insan her zaman çılgın olmuştur, ama farklı derecelerde. Bunun için, hayatta kalmak ve belalardan kaçınmak için sürekli bir güvensizlik gerekmektedir. Çünkü insan bir hayvandır, böyle doğmuştur. Daha doğuştan kokuşmuştur. Hem sonu umutsuz hem de çok ince bir hayvandır. Doğuştan bir zaaftır bu. Tarih nedir? İnsanın insaniyetsizliğinin ispatı. Murdar ve horgörülmeye müstahak bir şey. Bunun devasız olduğuna inanıyorum. Olguyu saptayabiliriz, ama yapacak hiçbir şey yoktur. Şimdi yaşlandım ve insanın çaresiz bir biçimde kötü bir hayvan olduğunu saptayabilecek kadar yaşadım. Ve buna deva bulmak için yapılacak hiçbir şey yok. Sadece, hayvanın, insanın sakinleştiği dönemlervar. Genel olarak tarih bir rezillik, dolayısıyla devası yok.</p>
<p class="calibre1"><span class="calibre3">Bunun sonucunda, Rousseaunun düşündüğü gibi insanın iyi doğduğunu düşünmüyorsunuz.</span></p>
<p class="calibre1">Temelde bir hata bu! Bütünüyle yanlış. Çocuklara bakın, ne kadar kötüler! Bunu kabul etmek gerektiğine inanıyorum, zira tercih hakkımız yok. İnsan bunu biliyor, hissediyor; hayvanlardan bile beter.</p>
<p class="calibre1"><span class="calibre3">lyiliğin insanın en az tanıdığı duygu olduğunu söylüyorsunuz.</span></p>
<p class="calibre1">İyi duygularımız olduğunu söylemek hiçbir şeye yaramaz; bu da vardır, ama temelde, hayır. Bunun içindir ki -maalesef bu böyle- gerçekliği yanılsamaların ardına gizlememek gerekir. Çok kötü ve tehlikelidir bu. Çocuklara en baştan, "dikkat, dikkat!" demek daha iyi; yalan içinde yaşamak yerine. İnsan yalan içinde yaşıyor. Sahtekarlıklar her zaman var. Hayattaki büyük hayal kırıklıkları buradan geliyor: Hayatın sahte bir suretini çıkartmışız. Sonra, insanın en temel duygularından biri kıskançlık. Benim görüşüme göre, en derin duygu bu ve söküp atılamaz. Romanya'dan elli yıl önce ayrıldım ve kısa süre önce oradan gelen biri bana, "Paris'te yaşadığınız için sizden nefret edenlerin sayısını tahmin edemezsiniz,” dedi. Rumen kıskançlığı: Onlar için sadece Paris var, Paris'e karşı korkunç bir büyülenme içindeler.</p>
<p class="calibre1"><span class="calibre3">Tam da kıskançlık yüzünden, hayatta hiç övünmemek gerektiğini birçok kez söylediniz.</span></p>
<p class="calibre1">Katiyetle! Asla kendiyle böbürlenmemek lazım. İnsanlar acımayı tercih ediyor. Onlarda sempati uyandıran bu. Zenginlerde de yoksullarda da aynı bu. Demin de söylediğim gibi insan, sonu umutsuz bir hayvan. Her şeyden önce, asla en ufak bir başarıyla böbürlenmemek lazım. Bu hayati önemdedir. Çok incelikli bir cemiyette bile. Birkaç yıl boyunca parizyen cemiyetle teşrik-i mesaim oldu; epey ince ve zeki insanlarla. Ve bir şey fark ettim: Mesela bir akşam yemeğinde, sonuna kadar kalamayan insanlar oluyordu. Ama bunlar çıkar çıkmaz, kalanların hedefi oluyorlardı; bunun için ben en son kalkıyordum. Kültürlü ve ince kimselerde bu beni çok etkilemişti; özellikle de beni sık sık davet eden zengin bir hanımın evinde, zengin de olsa yoksul da olsa insanların birbirine benzediklerini anladım. Şahsi kötülükten bile değildi bu; fakat insan insandan nefret ediyor. İkiyüzlülerdi bunlar. Güzel yemekler yiyorduk, çok hoştu, ama insanlar çıkar çıkmaz tasfiye ediliyorlardı. Bütün bu kimseler köklü bir biçimde kötü değillerdi, ama ruhtaki o gadr güdüsünü, o haksızlık yapma ve ötekiyi ufaltma ihtiyacını muhafaza ediyorlardı. Yapacak hiçbir şey yok. Zannediyorum ki bu hep böyle olmuştur. Belki keşişlerde bu daha az kuvvetlidir... Dolayısıyla insan kötülüğüne alışmıştır, özellikle de ötekiyi karalama ihtiyacına; hem de yüksek sosyete denilen böyle bir topluluk içinde. Benim için bir vahiydi bu. Tabiatıyla Romanya'da yapılan pislikleri görmüştüm, ama Fransa'da ve böyle bir toplulukta hayal etmiyordum bunu. Ama bütün yanılsamalarınızı yitirebilir ve yine de yaşayabilirsiniz.</p>
<p class="calibre1"><span class="calibre3">Bu insanlar, böyle çekiştirilmeyi hak ediyorlar mıydı?</span></p>
<p class="calibre1">Hem evet hem hayır. Cehalet de dahil olmak üzere birçok kusuru olan çok zengin kimselerdi. Böyle cemiyetlerde insanların yükseldiği, zenginleştiği görülür. Özellikle, iki ayda zengin olan yazarlardı bunlar.</p>
<p class="calibre1"><span class="calibre3">Hiç sizin de çekiştirdiğiniz oldu mu?</span></p>
<p class="calibre1">Elbette!</p>
<p class="calibre1"><span class="calibre3">Hak edilmiş miydi?</span></p>
<p class="calibre1">Biraz abartılıydı, ama bütünüyle yanlış değildi. Fransızların temel çizgisi kendini beğenmişliktir. Çok eğitimli kimselerde bile. Soylarındaki yara budur. Eklemek istediğim: Çekiştirmiş olduğunuz tip bunu öğrenmiştir. Cemiyet denen şey budur. Dünya. İlk günah. ■ Kötülük iyilikten daha canlıdır. Dindeki en derin şey ilk günahtır. Doğal olarak günahın damgasını yemişsinizdir ve istediğiniz kadar çaba gösterin, hiçbir şeye hizmet etmez bu, zira günah vardır.</p>
<p class="calibre1"><span class="calibre3">Siyaset adamları hakkında iyi şeyler düşünmüyorsunuz. Size göre hepsi kötü ve ancak düzenbaz olunduğu zaman siyaset yapılabilir.</span></p>
<p class="calibre1">Kısmen doğru bu. Masum bir tip siyaset yapamaz, zira pislik biri olamamaktadır. Saftirik bir siyaset adamı ülkesi için bir felakettir. Vasat siyaset adamları kafalarında yanılsamalar canlandıran saftirik-lerdir ve bunun üzücü sonuçları olur. Siyaset adamı saftirikse, tehlikelidir: Bunlar basit şeyler gibi görünüyor, ama aslında çok önemli. İşin tuhafı, kendilerini çok akıllı zanneden kimselerin ne kadar yanıldıklarının hayat tecrübesiyle ortaya çıkmasıdır. Hakiki siyaset adamlan kafalannda yanılsaması olmayanlardır. Yoksa zarar verirler, ülkeleri için tehlikeli olurlar. Bunun içindir ki temiz bir siyaset adamı o kadar ender görülen bir şey.</p>
<p class="calibre1"><span class="calibre3">Peki sizce insanın yazgısı önceden belirlenmiş midir?</span></p>
<p class="calibre1">İnsanın yazgısı bellidir. Maalesef işin içine bazen şartlar da kanşır. Mesela muayyen bir sahada yeteneklisinizdir ve koşullann aksi yönde etki ettiği bir ülkede yaşarsınız. Ama oyuna katılabilen bir şans payı da vardır. Bu size damgasını vurur ve kendinizin efendisi değil-sinizdir. Doğal olarak, eğer bir yeteneğiniz varsa başarılı olmak daha kolay. Daha iyi bir bahtı olmaya layık muazzam sayıda insan var. Çok sayıda yetenek böyle yitirilmiştir. Romanya'daki dostlarım ve Fransız Yahudisi dostlarım arasında, başka bir yazgısı olması gerekenler vardı. Özellikle Romanya'da, ama hayat onlan ezdi geçti. Bundan sonra etkili olan şeyler, savaşlar, ezilen devrimler, tesadüflerdir. Yasa yoktur. Psikoloji neredeyse fantezidendir.</p>
<p class="calibre1"><span class="calibre3">Tanrı’ya karşı tutumunuz beni özellikle ilgilendiren bir konu. Tanrı' ya inanıyor musunuz?</span></p>
<p class="calibre1">Hayır, inanmıyorum. Mümin olmaksızın bütün safhaları katettim, ama içimdeki din mevcudiyeti gerçektir.</p>
<p class="calibre1"><span class="calibre3">Öyleyse, inanmadığınıza göre, Tanrı'yla bu sürekli mücadele niye?</span></p>
<p class="calibre1">Şöyle başladı: Babam Ortodoks papazıydı. Bu çok önemli. Bir meseleyi halledemediği zaman, birine yardım edemediği zaman çok ıstırap duyuyordu. Annem babam çok ıstırap çekiyorlardı ve bunu benden saklıyorlardı. Babam bir dua okuduğu zaman, ben ortalıktan kayboluyordum, zira onun ne kadar ıstırap çektiğini görüyordum. Dualarından kaçtığımı fark etti. Bense kendi kendime, "Bunca ıstırap çekiliyorsa, her zaman kurban olunuyorsa iman sahibi olmanın ne hayrı olabilir?" diyordum. Benim iyiye gitmediğimi, neşeli olmadığımı gördüler. Erkek kardeşim, babamın bütün çabalanna rağmen yedi yıl hapis yattı. Babam çok cömertti. Kaderin gadrine uğrayan, kaderin üzerine çullandığı biriydi babam. Kardeşim muazzam derecede ıstırap çekti.</p>
<p class="calibre1"><span class="calibre3">Sizi şüpheye iten bu mu oldu?</span></p>
<p class="calibre1">Şüphelenmek için yeterli bir sebepti bu. Aynca Romanya'da bir tartışma konusuydu da. Dikkat çekici bir felsefe öğretmenim vardı; çok zeki, çok ince, büyüleyici biriydi. Bir mümindi, benim hiç inançlı olmadığımı ama dinle ilgilendiğimi, çok derin metinler olan ve imanlı olsanız da olmasanız da insanı muhakkak etkileyen mistik metinler okuduğumu biliyordu. Sonra Romanya'da haddinden fazla korkunç adaletsizlikler gördüm ve şöyle düşündüm: Dünyayı gözeten bir tanrı olduğu söylenemez. Ve din için yaratılmadığımı fark ettim. Ama beni daima ilgilendirdi, inanmadan. Öğretmenim dindar bir kafa yapısına sahipti, ama çok açıktı; parası olmamasına rağmen bir felsefe gazetesi çıkarıyordu. Çok dosttuk. Beni konuşturuyordu, hafif bir istihzayla beni cevaplıyordu. İçimde olup bitenlerin çoğunu anlamıştı. O ise, her bireyin içinde üç, dört, hatta beş farklı birey bulunan Balkanlar'da görüldüğü gibi, fantastik bir karışımdı. Görülmemiş bir psikoloji!</p>
<p class="calibre1">Babam ve annem birbirinden tamamen farklı kimselerdi. Romanya'da farklı safhalar yaşadım, daha o zamandan çelişkilerle doluydum. Sonra, Romanya'dan ayrılmak gerektiğini, yurtdışına gitmek gerektiğini anladım; her ne pahasına. Ama benim için zordu bu; bir burs bulmam gerekiyordu. Üniversite öğrenimimi bitirmiştim ve benimle ilgilenen, bana son derece yardımcı olan biriyle tanışma şansına nail oldum. Bükreş Fransız Enstitüsü'nü yöneten ve Paris için bursları tahsis eden M. D.'ydi bu. Şimdi buradaysam onun sayesindedir. Romanya'dan dönünce Sorbonne'da profesörlük yaptı. Çok zekiydi, ama profesör olarak sıkıcıydı. Bir yıl boyunca şükranımı göstermek için derslerine gittim. Ama ölümcül bir azaptı bu: Salağın biri değildi, ama mizacı yoktu, merak uyandırmıyordu. Bir yılın sonunda, kendi kendime, "Yeter artık! Şükranım tükendi," dedim. Daha ileri gitmek imkansızdı.</p>
<p class="calibre1"><span class="calibre3">Fransa'daki ilk kitabınızın çıkışına kadar on yıl nasıl geçindiniz? </span>Burslarla başımın çaresine baktım.</p>
<p class="calibre1"><span class="calibre3">Mesleksiz yaşamaya karar vermiştiniz, başka bir deyişle özgür olmaya, ama bu konuda şöyle yazıyorsunuz: "Hele bir özgür olmayı deneyin: Açlıktan ölürsünüz. Toplum ancak kâh köle kâh zorba gibi davranırsanız hoşgörür sizi. Gardiyansız bir hapishanedir bu; canını bırakmadan firar edilemez buradan."</span></p>
<p class="calibre1">Katiyetle, özgürolduğunuzda toplum sizi bağışlamaz. Buraya birkaç metre ötede oturuyordum (<span class="calibre3">kalkıyor ve penceresinden Monsieur-le-Prince Sokağı'nı gösteriyor),</span> Paris'in göbeğinde. Rateler şehridir bu. Biliyor musunuz niçin? Çünkü herkes Paris'e belirgin bir başarı fikriyle gelir. Ama bu fikir, bu "misyon" çok sürmez. Çünkü başarısızlığa uğrarsınız. Benim için mesele çok basitti: <span class="calibre3">Mesleksiz yaşamaya karar verdim.</span> Hayatımdaki büyük başarı da mesleksiz yaşamış olmaktır; mesleksizyaşamayı başarmış olmaktır. Böyle bir rate şehrinde, bir sürü kimseyle karşılaştım; garip, biraz karanlık kimseler, her türden tipler. Küçük otellerde yaşadım. Burada envai çeşit başarısızlık vardır, başarısızlığın şehridir burası.</p>
<p class="calibre1"><span class="calibre3">Peki sizi başarısızlıktan kurtaran ne oldu?</span></p>
<p class="calibre1">Daha önce Romanya'da yazmıştım. Beni bir anlığına kurtaran bu oldu. Kesinlikle yazmam gerektiğini fark ettim, çünkü bu bir kurtuluştu, ötekilere ziyan vermeyen bir infilaktı; kalkıp da birinin suratını dağıtmaktan iyiydi.</p>
<p class="calibre1"><span class="calibre3">Kime karşı hiddet duyuyordunuz?</span></p>
<p class="calibre1">İnsanlığa karşı, düzeni kuranlara karşı. İçsel bir gerilimdir bu ve insanın kendini harcaması gerekir. Sokakta bağıramazsınız. Dolayısıyla benim tedavi usulüm insanlığa verip veriştirmek, evrene hakaret etmek, Tanrı'ya verip veriştirmekten ibaretti. Elbette Tanrı'ya verip veriştiriyordum, buna hiçbir şey yapılamaz; olağanüstü bir tedavi usulüdür bu. Eğer Tanrı hakkında ve herkes hakkında iyi şeyler söylerseniz, her şey berbat olur. Yazmak, içsel kurtuluştur.</p>
<p class="calibre1"><span class="calibre3">Peki ya Fransız diliyle karşılaşmanız, Fransızca yazmanız?</span></p>
<p class="calibre1">Benim için bir imtihandı bu. Dillere alışkındım, zira Sibiu'daAlman-ca, Macarca ve Rumence konuşuluyordu. Fransızca, görünüşte kolay bir dildir, cevhersiz, yaşamsız; ama aslında öyle her şeyi kabul eden bir dil değildir. Gerçekte, kolay değildir; görünüşteki kolaylığı aldatıcıdır. Gerçek bir kavgaydı bu. İnsanlar, özellikle de Rumenler, bu dilin birkaç mefhumunu edinince onu bildiklerini zannederler. Fransızca yazmaya başladığım zaman, bir kavgaydı, sürekli bir yüktü.</p>
<p class="calibre1"><span class="calibre3">Kullanılan dile görefarklı düşünüldüğü doğru mu sizce?</span></p>
<p class="calibre1">Tamamen doğru bu. Almanca biliyorum ve bu dili konuşurken başka bir dünyada oluyorum. Dil başka bir zihniyet gerektiriyor. Buraya geldiğim zaman Almancayı Fransızcadan iyi yazıyordum.</p>
<p class="calibre1"><span class="calibre3">Şöyle yazdınız: "Tek bir kültür biçimiyle kendini sınırlayan kafalar beni hiçbir zaman çekmedi.</span> Kök salmamak, hiçbir topluluğa ait olmamak; <span class="calibre3">şiarım bu oldu ve hâlâ budur. Başka ufuklara dönük olarak, daima başka yerde olup biteni öğrenmeye uğraştım."</span></p>
<p class="calibre1">Önemsiz olduğu söylenen bir kültür sahasında doğmuş olmanın avantajı, bizi azami bilgilenmeye iten bir meraklılık halidir. Bunun için Latin Amerikalı ve Doğu Avrupalı kimselerin Batı'dakilerden daha bilgili ve daha kültürlü olduklannı söylüyorum. Bizim gibiler için bir gerekliliktir bu.</p>
<p class="calibre1"><span class="calibre3">Sizin için yazmak ne anlama gelir?</span></p>
<p class="calibre1">Hayatımda bir şey yapmam gerekti, çünkü mesleksiz yaşıyordum. Bundan daha karmaşık bir şey değil. Çalışmamaya uğraştım, çok okudum ve yazdım. Bütün yazdıklarımı depresyon anlarında yazdım. Yazdığım zaman, kendimden, saplantılarımdan kurtulmak içindir bu. Kitaplarımın benim bir veçhem olmalarına yol açan budur; az ya da çok kamufle edilmiş itiraflardır. Yazmak kendi içini boşaltmanın bir biçimidir. Bir kurtuluştur. Aksi takdirde, içimizde taşıdığımız, bir kompleks haline gelirdi.</p>
<p class="calibre1"><span class="calibre3">Hâlâ yazıyor musunuz?</span></p>
<p class="calibre1">İki yıl önce yazmayı bıraktım. Hiç bilmiyorum nasıl oldu. Ama bu bir süreç. Bıkmıştım artık; çünkü Fransa'da size, "Gelecek kitap ne zamana?" diye soruyorlar. Bir gün, "Hiçbir zaman, bitti artık!" diye cevap verdim. Herkes kitap yazıyor ve sonunda tiksindirdi bu beni. O zaman, bu komediye son verdim. Şimdi de bana, "Neden yazmayı bıraktınız?" diye soruyorlar. - "Çünkü Tanrı'ya ve evrene verip veriştirmekten bıkmıştım!"</p>
<p class="calibre1"><span class="calibre3">Uzun bir edebi tecrübe sonrasında, bana yazarlık durumu hakkında birkaç söz söyleyebilir misiniz?</span></p>
<p class="calibre1">Her zaman sorulan bir soru bu. Her şey, kanaatlerimizin derinliğine bağlıdır; yazı adına önüne geleni, aşağılanmayı, parasızlığı kabul edip edemememize; yazıyı artakalan her şeyin üzerine koyup koya-mamamıza, bütün muhtemel bozgunları -ki hep olacaktır- kabullenip kabullenemememize, kendimize hâkim olup olmamamıza. Kendini kabullenmek ve ötekilere bağımlı olmamak gerekmektedir: Kendi efendinizsinizdir, ama bunu kitaplarınızdan öğreneceklerdir. Neden bir kitap yayımlanır? Bu kavgayı göstermek için. Dramatikleştirmemek gerek; dışarıya yansıttığınız, çıkması gereken, bu iyi olmayacağı için muhafaza edilmemesi gereken, size ait bir şeydir. Bunu bir tedavi usulü gibi görmek gerek. Yazmak, komplekslerinden kurtulmanın bir yoludur; aksi takdirde, trajik hale gelirlerdi.</p>
<p class="calibre1"><span class="calibre3">Edebiyat bir kurtuluş mu bir protesto mu?</span></p>
<p class="calibre1">Bir kurtuluş. Yolunda gitmeyen her şeyin infilak etmesi lazımdır; bunu söylemek gerekir ve bir infilaktır bu. İnsanın yükünden kurtulmak için yine de etkili şey ifadedir. Hiçbir zaman olumsuz değildir bu. Bir badirenin yükünden kurtulmanın bir yolu varsa, kaçınmamak lazım.</p>
<p class="calibre1"><span class="calibre3">Edebiyat türü olarak neden parçayı seçtiniz?</span></p>
<p class="calibre1">Bu çok karmaşık, çünkü aslında kitap yayımlayayım diye yazmadım. Fakat sadece doğrudan bir duyguya ifade vermek için yazdım. Bir kitap yazma fikriyle değil, yani hayatımın bir ânı. Hayatımın bir sayfası.</p>
<p class="calibre1"><span class="calibre3">Edebiyat ödüllerine hep karşı koydunuz.</span></p>
<p class="calibre1">Kibir çok derin ve kısmen irsi bir zaaftır; özellikle de Paris'te yaşayan kimselerde. Hayatımda yoksulluk anlarından geçtim ve bana bir ödül önerdikleri zaman, "Herkesin önünde para almıyorum," diyordum. Bir tarafta gurur vardı, sonra da reklamın reddi. Tam anlamıyla aç kalmadım, çünkü birkaç yıl öncesine kadar bir öğrenci yaşamı sürdürdüm. Benimsenme, cezaların en beteridir.</p>
<p class="calibre1"><a id="bookmark3"></a><span class="calibre2">Eninde sonunda, yazardan sadece birkaç cümle kalır</span></p>
<p class="calibre1">Bu söyleşi ilk kez Almanca çevirisiyle, Michael Jacob'un <span class="calibre3">Aussichten des Denkens</span> adlı kitabında yayımlanmıştır (Wilhelm Fintz Verlag, Münih, 1994).</p>
<p class="calibre1">MICHAEL JACOB: <span class="calibre3">Sizi okurken, diyaloğa inanmadığınız izlenimine kapılıyor insan. Ayrıca her randevunun bir tür çarmıha gerilme olduğunu söylüyorsunuz... Sizinle bir söyleşi yapmanın ne kadar zor olabileceğinin bilincindeyim, ama yine de bunu denemek için buradayım. Romanya'daki çocukluğunuzla başlasak? Çocukluğunuz hâlâ hatırınızda mı?</span></p>
<p class="calibre1">CIORAN: Evet, <span class="calibre3">olağanüstü bir biçimde</span> hatırlıyorum. Raşinari'de doğdum, Karpatlar'da bir dağ köyü, Sibiu-Hermannstadt'a 12 km uzaklıkta. Bu köyü çok seviyordum; on yaşında Sibiu Lisesi'ne gitmek için oradan ayrıldım. Babamın beni şehre götürdüğü o günü, daha doğrusu o ânı hiç unutmayacağım. Bir at arabası kiralamıştık, ben ağlıyordum, sürekli ağlıyordum, çünkü cennetin bittiğini seziyordum. Bu dağ köyü, benim gibi bir çocuk için büyük bir nimetti: Sabah kahvaltıdan sonra öğlene kadar ortadan yok olabiliyordum; eve dönüyordum ve bir saat sonra yeniden dağlarda yok oluyordum. On yaşına kadar sürdü bu. Daha sonra, yüksekte oturmanın başka bir "avantajı" oldu: 1914 Savaşı sırasında annemle babam -Rumen olmaları yüzünden- Macarlar tarafından tehcir edildiler; erkek kardeşim, kız kardeşim ve ben, anneannemizin yanında kaldık; kısacası, bütünüyle özgürdük! İdeal bir dönemdi bu! Köylüleri çok seviyordum; köylülerden daha fazla da çobanları seviyordum: Onlara adeta tapıyordum. Bu dünyadan ayrılmak zorunda kaldığımda, içimde bir şeyin hepten kırıldığı hissine kapıldım. Ağlıyordum, ağlıyordum, bunu hiç unutmayacağım.</p>
<p class="calibre1"><span class="calibre3">insan sizi dinlerken, doğduğunuz yerden resmen koparılmış olduğunuz hissine kapılıyor.</span></p>
<p class="calibre1">Doğduğum topraktan ve onca sevdiğim o ilkel dünyanın verdiği özgürlük duygusundan. Sonunda kendimi Sibiu'da buldum; Avusturya-Macaristan'ın çok önemli bir şehriydi; birçok asker bulunan bir sınır şehriydi. Üç kavim, söylemek zorundayım ki facia çıkarmadan, bir arada yaşıyordu: Almanlar, Rumenler ve Macarlar. Belki tuhaf bir şey, ama bu beni hayatımın sonraki kısmında çok etkiledi: Sadece bir dil konuşulan bir şehirde yaşayamam, hemen sıkılınm. Tam da bu üç kültürün çeşitliliğini seviyordum, tabii ki gerçek kültür Al-mandı; Macarlarla Rumenler, Almanların elinden kurtulmaya çalışan köleler gibiydiler. Bu Sibiu şehrinde, benim için çok önemli olan bir Alman kütüphanesi vardı. Ne olursa olsun, doğduğum köy, ayn-ca Paris'ten sonra, Sibiu (Sibiu-Hermannstadt ya da Macarcada Nagyszeben) dünyada en çok sevdiğim, sevmiş olduğum şehirdir. Eğer nostalji sözcüğünün bir anlamı varsa, herhalde böyle bir şehirden ve de köyümden ayrılmak zorunda kalmış olmanın pişmanlığıdır. Aslında tek hakiki dünya, her şeyin mümkün olduğu, ama hiçbir şeyin fiiliyata geçmediği ilkel dünyadır.</p>
<p class="calibre1"><span class="calibre3">Aslında birçok kez yerinizden koparıldınız galiba?</span></p>
<p class="calibre1">Evet, birçok kez. Önce çocukluğumdan ayrılma olgusu var, ondan sonra da Sibiu'daki yaşamımdan... Sibiu neden benim için önemli bir şehir oldu? Çünkü hayatımdaki en büyük faciayı burada yaşadım; senelerce süren ve ömrümün kalan kısmına damgasını vuran bir facia. Yazdığım her şeyin, düşündüğüm her şeyin, hazırladığım her şeyin, bütün avareliklerimin kökeni bu faciadadır: Yirmi yaş civarındayken uykuyu yitirdim ve bunu insanın başına gelebilecek en büyük facia gibi görüyorum. Saatler boyunca bütün şehri dolaştığımı hatırlıyorum - Sibiu, Ortaçağ'dan kalma çok güzel bir Alman kentidir. Yani geceyarısına doğru çıkıyordum ve sadece sokaklarda dolaşıyordum; tek tük fahişeler ve ben, ıssız bir şehrin içindeydik, tam bir sessizlik, taşra. Saatler boyunca sokaklarda dolanıyordum, bir nevi hayalet gibi. Daha sonra yazdığım her şeyi bu gecelerde tasarladım. İlk kitabım, <span class="calibre3">Pe culmile disperarii</span> ("Ümitsizliğin Doruklarında") bu döneme dayanır. 22 yaşında yazdığım bir kitaptır bu, bir tür vasiyetname, çünkü intihar edeceğimi düşünüyordum. Ama hayatta kaldım. Çünkü hiçbir mesleğe el atmamıştım; bu da çok önemli oldu. Aslında geceleri uyumadığım ve şehirde dolaştığım için, gündüzleri hiçbir işe yaramayacak halde oluyordum, bir meslekle uğra-şamıyordum. Lisansım vardı, Bükreş'te felsefe öğrenimimi bitirmiştim vs., ama öğretmenlik yapamıyordum; çünkü bütün geceyi uykusuz geçirdikten sonra, öğrencilerin karşısında soytarılık edemezsiniz, sizi ilgilendirmeyen şeylerden söz edemezsiniz. Yani dünyaya bakışımın kökeninde, bu Sibiu geceleri vardır.</p>
<p class="calibre1"><span class="calibre3">Ama bu geceler, aynı zamanda, sizin olağanüstü bir alan, dolayısıyla açık ve büyüleyici bir alan keşfetmenize olanak verdi.</span></p>
<p class="calibre1">Orası muhakkak. Ama benim durumumda, şeylere bakışımın bir evveliyatı vardı. Şeylere böyle yaklaşmaya çok erken başladım, ama bunu 20 yaşından itibaren sistemli bir şekilde anladım. Öncelikle belirtmeliyim ki babam papazdı, fakat annem dindar değildi; belki de bundan ötürü, babama nazaran tuhaf bir şekilde çok daha bağımsız bir kafa yapısı vardı. Mesela 20 yaşında olduğum sıralar, bir gün -saat öğleden sonra ikiydi, çok iyi hatırlıyorum- annemin önünde kendimi bir kanapenin üzerine atıp "Artık dayanamıyorum," dedim. Annem, "Bilseydim kürtaj yaptırırdım," diye cevap verdi. Üzerimde olağanüstü bir etki yaptı bu, ama hiç olumsuz değil. Baş kaldırmak yerine, hatırlıyorum, bir nevi tebessüm geldi yüzüme; bir ifşaat gibi oldu; tesadüfün meyvesi olmak, hiçbir zorunluluk olmaksızın... İşte bu bir tür kurtuluş oldu. Ama ömrümün kalan kısmına damgasını vurdu. Annem Rumence yazdığım şeyleri okuduktan sonra (Fransızca bilmiyordu), tuhafbir şekilde bunları az çok kabul etmişti. Babam ise aksine çok mutsuzdu; inanç sahibiydi ve fanatikleşmeden papazlık mesleğiyle iştigal ediyordu; tabii ki yazdığım her şey onu müşkül durumda bırakıyordu, ne tepki göstereceğini de bilemiyordu. Sadece annem anlıyordu beni. Bu çok tuhaftı, çünkü başlangıçta onu küçüm-süyordum, ama bir gün bana şöyle dedi: "Benim için sadece Bach var". O andan itibaren, ona benzediğimi anladım; gerçekten de ondan bana birçok kusur kaldı, ama birkaç meziyet de var. Bunlar, bir hayata damgasını vuracak cinsten ifşaattır. Ve o sırada ne oldu biliyor musunuz? Bir kitap yazdım (ikinci ya da üçüncü kitabım): <span class="calibre3">Des larmes et des saints</span> ("Gözyaşları ve Azizler Üzerine"). Romanya'da 1937 yılında basılan bir kitaptır bu. Bu kitap müthiş kötü karşılandı; ilkin yayıncı, hem de kitap neredeyse hazırken --0 Bükreş'teydi, ben de o dönemde Braşov'daydım- bana telefon edip kitabı yayımlamayacağını söyledi. Aslında kitabı okumamıştı, baskı sırasında ona, "Bu kitabı okudunuz mu?" diye sorulmuştu. O zaman okumuştu ve bana, "Ben servetimi Tann'nın sayesinde kazandım, kitabınızı yayımlayamam," dedi. <span class="calibre3">(Gülüşme)</span> Bu çok Balkanlar'a özgü bir şeydir. Ona, "Ama bu derinlemesinedinîbir kitap," dedim. Cevabı, "Belki öyledir, ama ben istemiyorum," oldu. Fransa'ya geldiğim sene oldu bu. Ona, "Ülkeden ayrılmak zorundayım, bir ay içinde Paris'te olmalıyım," dedim. "Mümkündür, ama kitabınızı istemiyorum." İşte bütün cevabı bu oldu! Bir kahvehaneye gittim, ümitsizdim, kendi kendime "Ne yapacağım?" diye düşünüyordum. Bu kitabı epey seviyordum, çünkü dinî bir buhranın ürünüydü ve sonuçta bir yayıncı, daha doğrusu bir diz-gici-matbaacı buldum. Bana, "Bunu sizin için basacağım," dedi. O zaman Romanya'dan ayrılıp Fransa'ya geldim. Kitap benim yokluğumda, 1937'de çıktı ve çok kötü karşılandı; örneğin Eliade bu kitaba karşı bir makale yazdı. Annemle babam zor durumda kaldılar; annem Paris'e yazdı: "Kitabını anlıyorum, vs., ama bunu biz sağken yayımlatmaman gerekirdi, zira babanı çok zor duruma düşürdün; beni de... Ortodoks Kadınlar'ın başkanı olduğum için şehirde benimle alay ediliyor." O zaman da benden kitabı geri çekmemi istediler; ama kitap yayıncısız çıkmıştı, dolayısıyla dağıtımı yapılmamıştı. Bu işler Batı'da başka bir şekilde yapıldığı için, Balkanlar'a özgü bu olayı açıklamak zor bir şey. Kitap hiç dağıtılmadı, kitapların başına ne geldiğini hiç bilmiyorum, çoğu yok edilmiştir muhtemelen. Annem yine de bu kitabı anladı; bana, "İçinde bir kopma yaşadığın görülüyor; bir yanında küfür, öte yanında nostalji var," dedi. (İnsanın anne-babasından söz etmesi budalaca, ama yine de bir anlamı var.) Bu kitap, uykusuz gecelerle örülmüş bir buhranın vardığı noktadır. Bundan dolayıdır ki uyuyabilen insanları her zaman horgördüm, ki bu da oldukça saçma, çünkü tek bir arzum vardı, o da uyumaktı. Yine de bir şeyi anladım: Uykusuz geceler hayati önemdedir!</p>
<p class="calibre1"><span class="calibre3">Eser ürettiğimiz uykusuz geceler bunlar...</span></p>
<p class="calibre1">Sadece o değil, bilhassa anladığımız geceler. Bakınız hayat çok basit: İnsanlar sabahlan kalkıyor, günlerini geçiriyor, çalışıyor, yoruluyorlar; sonra yatıyor, uyanıyor ve diğer bir güne başlıyorlar. Olağanüstü bir olay olan uykusuzluk hastalığı kesintileri ortadan kaldırır. Uyku, bir sürecin arasına girer. Halbuki hiç uyku uyumayan kişinin zihni, gecenin ortasında da açıktır, her an açıktır, onun için gece ile gündüz arasında fark yoktur. Bir türlü bitmek bilmeyen zamandır bu.</p>
<p class="calibre1"><span class="calibre3">Hiç uyku uyumayan kişi başka bir zamanda mı yaşar?</span></p>
<p class="calibre1">Mutlaka. Başka bir zaman ve başka bir dünyadır bu. Madem ki hayat ancak kesintiler olursa çekiliyor... Aslında, niçin uyuruz ki? Pek öyle dinlenmek için filan değil... unutmak için. Uykuyla geçen bir gecenin sonrasında, sabah uyanan tipte, bir şeye başlıyor olma yanılsaması vardır. Ama sizi bütün gece uyku tutmadıysa, hiçbir şeye başlamazsınız. Sabahın sekizinde, akşam saat sekizdekiyle aynı hal içinde olursunuz ve zorunlu olarak şeylere bakış açınız tümden değişir. Hiçbir zaman ilerlemeye inanmadıysam, kendimi bu aldatmacaya hiç kaptınnadıysam, aynca bundan dolayıdır.</p>
<p class="calibre1"><span class="calibre3">Dünyanın olumsuz açıdan görüldüğü bir zaman mı söz konusu?</span></p>
<p class="calibre1">Olumsuz veya olumlu, nasıl isterseniz, ama başka bir zaman duygunuz olur. Geçen zaman değildir bu, geçmeyen zamandır. Ve bu sizin hayatınızı değiştirir. Bunun içindir ki uykusuz geceleri hayatta yaşanabilecek en büyük tecrübe gibi değerlendiriyorum; ömrünüzün kalan kısmına damgalarını vururlar. Vaktiyle sanıklara neden uyumaları engellenerek işkence edildiği anlaşılıyor: Birkaç gecenin sonunda, her şeyi itiraf ediyorlardı! İnsanın sırrı, hayatın sırrı, uykudur. Hayatı mümkün kılan budur. Kesinlikle inanıyorum ki, insanlığın uyuması engellenseydi, benzeri görülmemiş katliamlar olurdu, tarih biterdi. Bu olgu gözlerimi nihai olarak açtı adeta. Şeylere bakışım bu uykusuz gecelerin sonucudur; bunlara, "ruh nöbetleri" demek cüretini gösteriyorum, iddialı bir şey bu, ama eninde sonunda da budur. Çok ilginç bir olay da şu: Felsefeye, felsefe diline olan o hayranlığım -felsefi tenninolojiye çılgıncasına tutkundum-, o batıl inancım, böyle diyorum çünkü doğrusu bu, uykusuz geceler tarafından süpürüldü. Çünkü bunun bana bir yardımının dokunmadığını gördüm; hayata tahammül etmeme yardımı oluyordu, ama geceleri olmuyordu. Böylelikle felsefeye olan inancımı yitirdim.</p>
<p class="calibre1"><span class="calibre3">Fakat edebiyatçılar arasında birçok dost buldunuz...</span></p>
<p class="calibre1">Evet, katiyetle. Felsefenin bana yardımı olmadığını gördüğüm anda, filozofların söyleyecek hiçbir şeyleri olmadığını gördüğüm anda oldu bu. Her halükarda benim tercihim yazarlardır. Benim için, Dosto-yevski en büyük dehadır, en büyük romancı, hangi yüce sıfatı isterseniz onu koyun. Rusları muazzam derecede çok okudum, Çehov'u da, tabiatıyla.</p>
<p class="calibre1"><span class="calibre3">Dostoyevski okumaya ne zaman başladınız?</span></p>
<p class="calibre1">Kendimi bildim bileli okurum onu. Ama onu ancak daha sonra anladım. <span class="calibre3">Ecinniler i</span> uykusuz geceler döneminde anladım. Aslına bakılırsa ben bir tek büyük hastalan seviyordum; hasta olmayan bir yazar benim için neredeyse otomatik olarak ikinci dereceden bir tiptir.</p>
<p class="calibre1"><span class="calibre3">Gözyaşları ve azizler üzerine olan kitabınızdaki o aynı zamanda hem fahişe hem de azize olan kadın kavramı çok Dostoyevski tarzında.</span></p>
<p class="calibre1">Evet, gerçekten. Size bu kitabın benim hayatımda ne gibi bir önemi olduğunu anlatayım. Braşov'daydım, hayatımda çalışmayı başarabildiğim tek yıl oldu bu. Lisede felsefe öğretmeniydim, fakat bu mesleğin benim için imkânsız olduğu kısa zamanda ortaya çıktı; kafamda tek bir fikir vardı: Okulu bırakmak ve bu durumdan kurtulabilmek için Fransa'ya gitmek. Braşov Lisesi'ndeki kısa dönem hakikaten felaket oldu; öğrencilerimle, öğretmenlerle, müdürle, kısacası herkesle dert çıktı. Sonunda Paris'e gitmeyi başardım, ama daha önce de söylediğim gibi, azizler üzerine kitabım çıktığında, herkes üstüme geldi. Sadece, on yedi yaşında genç bir Ermeni kızı, beni altüst eden bir mektup gönderdi. Dolayısıyla, dinî bir endişem olsa dahi, asla iman sahibi olamayacağımı bana kesin olarak anlatan bir başarısızlık oldu bu. Aslında çok önemli bir yanılsamadan kurtuldum... Mistikleri yeniden okudum, ama onlarda sevdiğim şey, o aşırı taraflarıydı; özellikle de Tanrı'yla, tabir caizse, dobra dobra konuşmalarıydı. Bana gelince, kendime ne kadar ıstırap verirsem vereyim, yine de iman benim için imkânsız bir şey olarak kalıyordu. Halen bugün dahi, tamamen dindışı bir insan olduğumu söyleyemem; benim gözlemlediğim, bir inanma imkânsızlığı. İnanç bir bağıştır. Tabii ki bir sürü insan bu konuda belirsiz bir tavrı sürdürür, ama benim için imkânsız bu.</p>
<p class="calibre1"><span class="calibre3">Demek ki o zaman, mistik filozoflar size göre bir Hegel, ya da bir Kant'tan daha önemliydiler...</span></p>
<p class="calibre1">Son derece önemli. Avilalı Azize Tereza hayatımda çok büyük bir rol oynamıştır; Edith Stein'ın yaşamöyküsünü okuduğumda da altüst oldum... Bilir misiniz nasıl dindar olmuş? Bir gün, filozof olan bir kadın arkadaşının evine gitmiş, evde arkadaşının bir saat sonra döneceğini belirttiği mesajı bulmuş; Edith Stein beklerken Avilalı Azize Tereza'nın yaşamını okumaya dalmış ve allak bullak olmuş... Dine yeniden dönüşünün kökeni budur. Oysa Edith Stein üzerine yazılan tüm makalelerde bu duruma çok şaşırıyorlar, çok ilginç olduğu tespitini yapıyorlar, halbuki hiç ilginç değil: Avilalı Tereza'nın sizi gerçekten altüst eden bir tonu var... Kuşkusuz ben yeniden dine dönmedim, çünkü dinî yeteneğim yok; Azize Tereza bana muazzam şeyler öğretti, kelimenin tam anlamıyla altüst oldum, ama imanla doğuluyor... Her türlü buhranı yaşayabilirim, bizzat iman buhranı hariç, ki o da bir buhrandır, ama bana ait olmayan bir buhran biçimidir. Başka bir deyişle, buhranı bilebilirim, ama imanı bilemem. Avilalı Tereza'ya sınırsız bir hayranlık duyuyordum, ateşliliğine ve "bulaşıcı" tarafına... Fakat iman sahibi olacak bir yapıda değildim; benim için en yakın çehrelerden biri olarak kaldı; o zamanlar gülünç bir duruma dahi düşmüştüm, çünkü her gittiğim yerde sadece ondan bahsediyordum.</p>
<p class="calibre1"><span class="calibre3">lşte tutkularını gizlemeyen biri...</span></p>
<p class="calibre1">Orası kesin. Ama tutkulu bir tip olmaktan ziyade, saplantılı bir tipim. Bunu tüketmem gerek. Benim fikir değiştirmem için gerekçeler yetmez, ancak yorgunluk ve bir saplantının tükenmesi gerekir. Bunun imanla ilişkisi var. Ama hayatta en önemli şeyin tesadüfler olduğuna inanıyorum; görünürde küçük olan şeyler. Daima hassas oldum, daima tanımadığım insanlarla konuştum ve bu karşılaşmalardan muazzam öğrendim: En önemlisi bu. Özellikle de biraz arızalı tiplere düşkünlüğüm vardır. Romanya'dayken, Sibiu'nun 60 bin nüfusu içinde, biraz kaçık tiplerin hepsini tanıyordum.</p>
<p class="calibre1"><span class="calibre3">Ya şairler hakkında ne dersiniz?</span></p>
<p class="calibre1">Şairler de bunların içinde. Ama bir de çok Balkanvari olan rate olgusu var, yani kendini hayata geçiremeyen, her şeyi vaat eden ve vaatlerini tutmayan çok yetenekli tip. Romanya'daki büyük dostlarım, hiç yazarlar falan değil, ratelerdi. Benim üzerimde büyük etki yaratan özellikle bir insan oldu, ilahiyat öğrenimi yapmış bir tipti ve papaz olacaktı; yalnız bunun için evlenmesi gerekiyordu. Düğünün yapılacağı pazar günü, herkes onu beklerken, bunun bir delilik olduğunu düşündü ve ortadan yokoldu. Kilisede bütün gün onu bekledik, sonra onu aylarca görmedik. Üzerimde çok büyük etkisi oldu. Hiçbir yeteneği yoktu, yazamıyordu ve çok az okuyordu; ama insan tabiatı hakkındaki bilgisi, doğuştan psikoloji yeteneği, düpedüz olağanüstüydü. Birisi hakkında yanıldığını hiç görmedim. Cinai ve saldırgan olan mutlak bir zihin açıklığına sahipti. Onu düzenli olarak görüyordum; hayatımda en çok yer eden anılardan biri, onunla Braşov' da sabah saat 5'e kadar birlikte sokaklarda geçirdiğimiz bir gecedir. Bütün gece dolandık durduk; bu konuşmanın sonunda başım döndü, çünkü birlikte her şeyi yıkmıştık, bütün her şeyi. Yadsımada benden çok daha kuvvetliydi, çok çok daha kuvvetli. Bu gece görüşmesi sırasında, bana hayatındaki birçok sım da anlattı, hiç kimseye söylemediği şeyler. Ona doğrudan çok şey borçlu olduğumu söylemiyorum, ama yine de benim için çok önemli bir muhataptı, çünkü nereye kadar gidilebileceğini onunla anladım. Yadsımada, o hakikaten sınıra kadar gitmişti.</p>
<p class="calibre1"><span class="calibre3">Sizin yadsımanız kitaplarda mı devam etti?</span></p>
<p class="calibre1">Kitaplarda, ama sadece orada değil. Her halükârda benim için bu adam, ümitsiz ve tehlikeli bir zihin açıklığı vakasını temsil ediyordu. Aslında zihin açıklığı zorunlu olarak hayatla bağdaşan bir şey değil, hem de hiç değil. Bu tür yadsıma, intiharın ötesine gidebilir; gerçek hiçliktir bu, hiçliğin mutlak bilincine gelinir. Söylemek gerekir ki bu da varoluşla bağdaşır değildir. Bu anlarda, intihar etme ya da dindar olma ya da bilmem ne yapma arasında tercih hakkımız vardır; hayatımda birçok defa içine girdiğim bir uç sınırdır bu, ama hiçbir zaman bu adamdaki şiddette olmadı. İşin garibi, bu adamın, müreffeh ve huzurlu biri olduğu intibaını yaratacak derecede şişman bir tip olmasıydı. Önümde herkesi infaz etti; ortak dostlarımızı filan, hepsini... Kötü bir insan değildi, bir it de değildi, ama hiçbir konuda en ufak bir yanılsamaya kapılamıyordu. Bu da bilginin bir biçimidir - zira aslında bilgi nedir ki? Bir şeyin yıkılması değilse...</p>
<p class="calibre1"><span class="calibre3">Netameli bilgi mi?</span></p>
<p class="calibre1">Bir tek netameli bilgi değil; sonuna vardırılan her bilgi tehlikeli ve netamelidir, çünkü -bizzat hayattan söz ediyorum, felsefi olduğu söylenen bilgilerden değil- hayatın mümkün olması, sadece ucuna kadar gidilmediğindendir. Bir girişim ancak asgari bir yanılsamamız varsa mümkündür; yoksa mümkün değildir. Toptan zihin açıklığı, hiçliktir. Dostumdaki iblisçe tarafı göstermek için bir örnek vereceğim size. Bir gün, genç bir kadına tutulmuştum. Kadının cazibesine fazlasıyla kapıldığımı görmüştü, bana şöyle dedi: "Kaçıklık bu yaptığın!" Kadını yeni tanımıştım, yıldırım aşkıydı, bunu biliyordu ama devam etti: "Acaba ensesine baktın mı?” Ona, oradan başlamadığımı söyledim. "İyi bak," dedi bana. Bunu çok aptalca buluyordum, görülmemiş bir bayağılıktı, ama yine de dediğini yaptım, baktım ve ensesinde birsivilce olduğunu fark ettim. Her şeyimi yerle bir etmişti! Beni müthiş bir şekilde etkiledi, içindeki o iblis. Bu tipin papaz olması saçmaydı, herhalde o da bilinçsizce bunu hissetmişti, evleneceği gün kirişi kırdığına göre... Hayata karşı olumsuz bir bakış açısı vardı; ama olumsuz hayat görüşü zorunlu olarak yanlış bilgi demek değildir, hayatın kendisiyle bağdaşmaz olan bir biçimdir sadece.</p>
<p class="calibre1"><span class="calibre3">Bu tip, Balkan Dünyası'nın saf bir ürünü mü?</span></p>
<p class="calibre1">Orası kaçınılmaz... , ölçü noksanlığından ötürü. Fazla uzağa gidilir. Batı, Fransız Uygarlığı, bütün nezaket fikri - nedir bunlar? Düşünerek kabul edilen sınırlardır bunlar. Daha uzağa gitmek yoktur -değmez- zevksizliktir. Ama Balkanlar'da uygarlıktan söz edemeyiz, ölçütler yoktur. İnsan aşırılığa yönelir; Rus Dünyası da, Rus Edebiyatı da hemen hemen budur. Mesela can sıkıntısı olgusuna karşı çok hassasım. Bütün hayatım boyunca canım sıkıldı - Rus Edebiyatı da can sıkıntısı çevresinde döner, sürekli hiçliktir bu. Ben de, sıkıntı olgusunu belki patolojik biçimiyle yaşadım; ama bunu yaşadım çünkü sıkılmak istiyordum. Mesele şu ki her yerde sıkıldığınız zaman, her şey berbat olur, değil mi?</p>
<p class="calibre1"><span class="calibre3">Bu anlamda sıkıntı,</span> başka <span class="calibre3">olana, farklı olana ait zamansal/ık kategorisinin bir parçası mı oluyor?</span></p>
<p class="calibre1">Evet, tam olarak böyle, çünkü sıkıntı sonuçta zaman ekseni üzerinde döner; zaman dehşeti, zaman korkusu, zamanın açığa çıkması, zaman bilinci ekseni üzerinde döner. Zamanın bilincinde olmayanlar sıkılmaz; hayat ancak, geçen her ânın bilincinde olunmazsa tahammül edilebilen bir şeydir; yoksa bizim için her şey berbat olur. Sıkıntı tecrübesi, azmış zamanın bilincidir.</p>
<p class="calibre1"><span class="calibre3">Fransa'ya gelişinizi anlatmadan önce, Romanya'da yaşamış olduğunuz önemli bir tecrübe hakkında bir şeyler anlatmanızı isterdim: Macar işgali ve bunun bir Rumen çocuğunda yarattığı bunaltı, Macar jandarmasının çehresi gibi...</span></p>
<p class="calibre1">Daha önce söylediğim gibi küçük bir köyde oturuyordum ve otoriteyi temsil eden bu polis memuru bizi korkutuyordu. Bunun milliyetçilikle bir alakası yok, o devirde bir çocuktum; ama Rumence konuşmayan bu üniformalı tip, bir dağ köyünde tuhaf bir mevcudiyetti. Eğitimlerini Macarca almış olan annemle babam bu duyguları hiç hissetmiyorlardı. Milliyetçilik henüz, daha sonra alacağı önemi kazanmamıştı, çünkü Avusturya-Macaristan İmparatorluğu'nda benim yasallık batıl inancı diye adlandırdığım bir şey vardı. Temelde yürümeyen bir şey vardı, ama gündelik akışta herkes birbirine saygı gösteriyordu. Gerçek anlamıyla bir zorbalık rejimi değildi, başka bir şeydi; aynı bölgede altı halkın bir arada yaşaması ve içlerinden birinin otorite haline gelmiş olmasına bağlıydı - mesele buydu ve bunun nefretle bir alakası yoktu. Ufak bir çocuğu korkutan Macar jandarması imgesinden çok daha karmaşık bir şeydi. Transilvanya Romanya'da başlı başına bir olgu olarak kalır. Orada yaşadığım zaman, pek o kadar kötü de olmayan bir imparatorluğa aitti.</p>
<p class="calibre1"><span class="calibre3">Romanya döneminizde sizin için önemli olmuş olan Rumence okumalarınız hangileri? Size bu soruyu soruyorum, çünkü söyleşimize başlamadan önce George Bacovia'dan söz ediyorduk...</span></p>
<p class="calibre1">Şahsen Rumen edebiyatıyla çok fazla ilgilenmedim; Bacovia'yla ilgilendim çünkü çok meşhurdu. Her halükârda, Romanya'da sadece şiirde özgünlük vardı. Ben de o dönemde özellikle filozoflan okuyordum.</p>
<p class="calibre1"><span class="calibre3">Mircea Eliade ile tanışmanız bu dönemde mi oldu?</span></p>
<p class="calibre1">Evet, hatırlıyorum, Hindistan'dan yeni dönmüştü. Oraya gitmiş olan tek Rumen'di ve bizim için tamamen yeni bir şey getiriyordu; önemli bir şey. O dönemde arkadaştık, daha sonraki ilişkimizden çok daha yakındık. Aramızda bir kadın yüzünden herkesin önünde epey ciddi bir çatışma oldu. Şimdi ölmüş olduğuna göre anlatabilirim, neden olmasın? Metafizikçi olan sanatçı bir kadın vardı ve Romanya' da epey ender görülen bir şeydi bu; çok tutkulu bir kadındı ve çok iyi bir aktristi. Çok genç olan ve Hindistan'dan dönen Eliade'a âşık olmuştu... Bu bir anekdot, ama her şeye rağmen bir anlamı var. Ben bu kadını Bükreş'te tanımıştım ve dost olmuştuk; onu fiziksel olarak hiç güzel bulmuyordum; bence fazla köylüydü, Rus-Moldav köylü-süydü, bir Rus köylü kadını yüzü vardı, ama son derece ilginç ve kültürlü birkadındı. Eliade'a çılgın gibi âşıktı ve birbirlerine Sibiu'da randevu vermişlerdi. Kadın Sibiu'ya on gün önceden gelmişti ve o sırada Eliade bana bir telgraf göndererek gelmeyeceğini bildirdi. Kadın önümde bayıldı ve hakikaten öleceğini sandım. Dolayısıyla Eliade onu terk etmişti ve bunu Balkanvari bir biçimde yapmıştı. Bunun üzerine Eliade hakkında çok şedit bir makale yazdım, ama hiç kimse bunun ne anlama geldiğini anlamadı; bir nevi infazdı.</p>
<p class="calibre1"><span class="calibre3">Peki Eliade anladı mı?</span></p>
<p class="calibre1">Katiyetle, bizzat makalenin nedeni de buydu. Bu metni bir daha hiç yayımlamadım, ama Eliade'dan söz ettiğim <span class="calibre3">Exercices d'Admiration </span>adlı kitabımda buna imada bulunuyorum. Bu olay aramızda bir kopmadan ufak, ama yine de çok ciddi bir şey yarattı. Çok nazik bir konuya müdahale etmiştim ve makalem hem eserini hem şahsını, her şeyi ufaltıyordu.</p>
<p class="calibre1"><span class="calibre3">Bu anlattığınız anekdotta derin olan şey, her yazının nasıl bir yeraltı sesi gizlediğini göstermesi...</span></p>
<p class="calibre1">Bütün fiiliyatımızın ardında yatan şeyler var; psikolojik açıdan ilginç olan da budur, sadece yüzeyi biliriz, yapma tarafı... Dile getirilen şeyin içine girilir, ama önemli olan, dile getirilmemiş şeydir, zımni olan şeydir, bir davranışın ya da bir sözün sım. Bundan dolayı başkaları hakkındaki ve kendimiz hakkındaki yargılarımızın bir bölümü yanlıştır. Bayağı taraf kamufle edilmiştir. Oysa bayağı taraf derindir, hatta varlıklarda en derin olan ve içine en çok giremediğimiz şey odur diyebilirim. Büyük yazarlar tam da bu "aşağıları" duyma gücünde olanlardır, özellikle de Dostoyevski. Derin, ve göründüğü kadarıyla bayağı olan her şeyi açığa çıkarır; ama bu bayağılıktan da fazla bir şeydir, trajiktir; bunlar, hakiki psikologlardır. Ben, roman yazan ve başarısızlığa uğrayan birçok kişi biliyorum -Eliade bile birçok roman yazdı ve başarısızlığa uğradı- niçin? Çünkü sadece yüzeydeki olguları dile getirirler, duyguların kökenini değil. Bir duygunun kökenini kavramak çok zordur, ama önemli olan budur ve bu bütün olgular için doğrudur: Dinî inanç, vs. Nasıl başladı? Niçin devam ediyor? Hedef de buradadır, nereden geldiğini de sadece kehanet gücü olanlar görebilir. Ve de buna akıl yürütülerek varılmaz.</p>
<p class="calibre1"><span class="calibre3">Okumalarınızda da bu "köken"i arıyor musunuz?</span></p>
<p class="calibre1">Evet, hayatımda da arıyorum. Dile getirilen, düşüncenin sadece bir parçasıdır. Bunun için az sayıda gerçek romancı vardır. Herkes roman yazabilir, ama mesele sadece roman yazmak değildir. Dostoyevski, benim için, fiillerin kökenine gitmiş olan tek yazardır; kahramanlarının şunu ya da bunu niçin yaptığı görülür, ama bu hemen görülmez. Benim tutumumun psikanalizle hiçbir ilgisi yok, katiyetle; zira psikanaliz tedavi etmek ister; halbuki ilginç olan taraf bu değildir. Önemli olan, varlıkların içindeki iblistir -ama bunu nasıl kav-ramalı?</p>
<p class="calibre1"><span class="calibre3">Peki şiiri nasıl okursunuz? Bu tür önermelerden yola çıkarak mı?</span></p>
<p class="calibre1">Kesinlikle. Niye bir tip iyi şairdir de bir diğeri değildir? Hem de diğeri daha ince olduğu halde? Neden onun şiiri direnç göstermez? Çünkü fiillerin kökenini oluşturan şey, derin olan şey, geçmez; parlaktır, dikkat çekicidir, şiirseldir, ama o kadar. Niçin daha az yetenekli olan bir başkası daha büyük bir şairdir? Niçin bir tip bir dehadır, yani yetenekliden fazla bir şeydir? Çünkü elimizden kaçan, hatta kendi elinden de kaçan bir şeyi oturtmayı başarır. Dolayısıyla esrarengizliğini koruyan bir olgudur bu. Zamanımızda aforizmalar yazan birçok kişi var, Fransa'da bir nevi moda haline geldi. Okursanız, pek o kadar kötü de değil, ama formüller içinde tükeniyorlar, uzantıları yok. Onları derinleştirme ihtiyacı duymuyoruz, yapacak bir şey yok, esrarı olmayan bir itiraf. Her şeyin iyi dile getirilmiş olmasına, bir anlam ifade etmesine rağmen, hiçbir şey gizlemiyor; bunun yarını olmuyor. Bir varlığın sımnı oluşturan şeyi insan kendi de bilmiyor. Hayatın, varlıklarla alışverişe girmenin ilginçliği de buradadır. Yoksa, sonunda bir kuklalar diyaloğuna girilir.</p>
<p class="calibre1"><span class="calibre3">Ama sizin durumunuzda bu çok karmaşıklaşıyor, zihin açıklığınız göz önünde tutulursa. Nasıl yazmalı? Bir şeyi, onu söylemeden nasıl yazmalı, nasıl söylemeli?</span></p>
<p class="calibre1">Her zaman, söylemek istediğimizin sadece bir bölümünü söyleriz. Önemli olan, tondur. Bir tonumuz vardır, sadece müzisyen olarak değil, genel olarak, yaptığımız her şeyde. Çoğu zaman bir ton noksanlığı vardır; ton yoktur, sadece o kadar. Bu da çok esrarengizdir, zira bu tanımlanamaz, sadece hissedilebilir. Mesela bir kitabı açarsınız, dikkat çekici olan bir sayfayı okursunuz; neden sizin için hiçbir şey ifade etmez? Halbuki bomboş değildir, ama uzantıları hissedil-memektedir. O kadar esrarengiz olan o tonun nereden geldiği bilinmemektedir; burada, edebiyat olan her şeyde bir nevi gerçekdışılık vardır. Lüzum noksanlığı diye adlandırılan şeydir bu - peki bu lüzum noksanlığı niçin? Varlıklarla olan gündelik alışverişlerimizde de aynı şey vardır. Uzun zamandan beri görmediğiniz birine rastlarsınız; saatlerce konuşursunuz, ama sonuç hiçliktir. Başka birine rastlarsınız, konuşursunuz ve evinize altüst olmuş bir halde dönersiniz. Varlıkların hakiki özgünlüğü budur - söyledikleri her şeye rağmen gizledikleri ve kendini belli eden şey.</p>
<p class="calibre1"><span class="calibre3">Müzikteki gibi mi?</span></p>
<p class="calibre1">Tamamen müzikteki gibi. Ve "benim için muz!g!n hiçbir anlamı yok,” diyen insanlar gördüğüm zaman, iş bitmiş diye düşünürüm, devam etmeye ihtiyaç yoktur, aşın derecede vahim bir şeydir bu, çünkü müzik de tam olarak bir insanın en mahrem yerine dokunur. Müziği hissetmeyen kişiyle hiçbir ortak noktam olamaz, adlandırılamaz bir vahamet arz eden ve o tipin bilincinde olmadığı bir lanettir bu.</p>
<p class="calibre1"><span class="calibre3">Müzikten söz ederken, daha önce zikretmiş olduğunuz Bach'ı düşünmek gerek hemen...</span></p>
<p class="calibre1">Bach benim için bir tanrıdır. Bach'ı anlamayan kişilerin olduğunu düşünebilmem imkânsız; halbuki böyleleri var. İki varlık arasında derin bir suç ortaklığı yaratabilecek tek sanatın hakikaten müzik olduğuna inanıyorum. Şiir değil, sadece müzik. Müziğe karşı hassas olmayan biri, muazzam bir sakatlık çekmektedir. Bir kişinin Schu-mann ya da Bach'a karşı hassas olmayabileceği düşünülemez; oysa birinin şiiri sevmediğini söyleyebilmesini çok rahat kabul ederim. Ama konu müzik olunca, bu çok vahim bir şey olur.</p>
<p class="calibre1"><span class="calibre3">Ne zaman müzik dinlersiniz?</span></p>
<p class="calibre1">Her zaman, özellikle şimdi artık yazmazken. Yazmayı kestim, devam etmeye artık değmediğini düşünüyorum, ama bu kuruluğun yerini müzik dolduruyor. Müziksiz hayat benim için hakikaten bir saçmalık olur. Müzikal dizgedeki ihsası kelimelerle kaydedemeyeceği-mize göre, yazmaya ihtiyacımız yoktur. Dolayısıyla müziğe anlamını veren hiçbir şey, yazıyla iletilemez. O zaman bu koşullarda yazmak niye? Her halükârda, genel olarak yazmak niye? Kitapları çoğaltmak niye? Ne pahasına olursa olsun yazar olmayı istemek niye? Herkes çok fazla yazıyor zaten - uzun zamandır bu bir facia haline geldi, bu yararsız ve saçma üretim, özellikle Paris'te. Peki niye? Ben kendim de, yazmayacağımı ya da çok çok az yazacağımı düşünüyordum, fakat insan kendini oyuna kaptırıyor. Şimdi bu komediye artık devam etmek istemediğimi anladım. Önceleri komedi değildi, çünkü yazma olayı bir tür lüzuma tekabül ediyordu, kendimden kurtulmanın bir biçimiydi. Şunu söylemek gerekir ki, her şeyi basitleştirmenin tek yolu kendini ifade etmektir. Bir şey, yazar yazmaz hemen esrarını yitirir, berbat olur; hem o şeyi, hem de kendinizi öldürmüş-sünüzdür. Bu bende bir işlev yerine getirdi; ama artık öyle değil. Yazmayan kişilerin, kendini ifade edenlerden daha çok kaynakları olduğunu fark ettim, çünkü her şey içlerinde. Ama yazmış olma olgusu, önemli olan her şeyi içinizden defetmiş olmaktır. Dolayısıyla yazan kişi, içini boşaltan kişidir. Ve bir hayatın sonunda, hiçlik gelir. Bundan dolayı yazarlar o kadar az ilginç insanlardır. Cidden böyle düşünüyorum, içleri boşalmıştır, birer kukladırlar. Çok parlak insanlardır, ama artık varlıkları yoktur.</p>
<p class="calibre1"><span class="calibre3">Ya Beckett gibi biri? Görüştüğünüz yazarlar arasında o nereye</span> ko<span class="calibre3">nulabilir?</span></p>
<p class="calibre1">Biliyor musunuz? Şimdi çok az görüşüyoruz. Ama Beckett, tepkilerini yazar olarak göstermeyen, zihni açık biridir. Bu onda bir mesele değildir -onun durumunda da bu çok güzel- çünkü hiçbir zaman yazar olarak tepki göstermedi. Biz hepimiz gibi "kendini kaptırmış" biri hiç değil; o, bütün bunların üzerinde, kendine has bir yaşam üslubu var, tamamen münferit bir vaka. Ama genel olarak, hangi alanda olursa olsun, çok üreten kişilerin bir zaman sonra kuklalara dönüştüğünü fark ettim. Bunun içindir ki, büyük mevcudiyetler, çoğu zaman hiçbir şey üretmemiş kişilerdir.</p>
<p class="calibre1"><span class="calibre3">Fransa'ya gelmeden önce, bu ülkede de çalışmama kararı mı almıştınız?</span></p>
<p class="calibre1">Evet, herhangi bir meslek icra etmekten, sevmediğimiz ve sevemeyeceğimiz şeyleri yapmaktan, her tür gayri şahsi işle uğraşmaktan kaçınmak için, önüne gelen aşağılanmayı ya da ıstırabı kabullenmek gerektiğini aşın bir zihin açıklığıyla anladım. Bir tek fiziksel çalışmayı kabul edebilirdim. Sokakları süpürmeyi kabul ederdim, herhangi bir şeyi, ama yazmayı değil, gazetecilik yapmayı değil! Hayatını kazanmamak için her şeyi yapmak gerekiyordu. Özgür olmak için, önüne gelen aşağılanmaya tahammül etmek gerekir; hayat programım da hemen hemen buydu. Paris'te hayatımı çok iyi düzene koymuştum, ama işler öngördüğüm gibi gitmedi. Sorbonne'a kayıtlıydım, 40 yaşıma kadar; sonunda beni çağırdılar ve "Beyefendi, artık bitti, bir yaş sının kondu ve o da 27," dediler. Birden, bütün özgürlük tasarılarım çökmüştü. Buraya çok yakın bir otelde oturduğumu hatırlıyorum, çok sevdiğim eski bir tavan arası odasıydı; kendi kendime şöyle dedim: "Durum şimdi çok vahim.” O zamana kadar sorun otomatik olarak çözülmüştü: Bütün gereken, öğrenci yemekhanesinde neredeyse bedava yemek yiyebilmek için Sorbonne'a kayıtlı olmaktı. Ne yapmalı? Lokantalarda yeme ya da normal bir yaşam sürdürme imkânlarım yoktu. Bu belki hayatımda bir dönüm noktası olmadı, ama olağanüstü bir kaygıydı. Sevmediğim şeyleri yapma dışında her şeyi kabul etme karan almış olduğum için, hayatım muazzam derecede zorlaşıyordu. Bereket versin ki aydan aya ödediğim ve neredeyse bedava olan o otel odası vardı. Buraya çok yakın, Monsieur-Ie-Prince Sokağı'ndaki o enfes tavanarasına hakikaten bayılıyordum. O sırada, aydan aya ödeme yapan herkesin kapı dışarı edildiğini gördüm, bir tek ben müstesna. Ev sahibini tanıyordum, onun için cesaret edememişti; ama kendi kendime, bu bir gün benim başıma da geleceğine göre mutlaka başka bir şey bulmam gerektiğini söyledim. 1960 yılındaydı bu; <span class="calibre3">Tarih ve</span> Ütopya'yı yayımlamıştım ve apartman daireleriyle uğraşan bir hanım tanıyordum. Ona kitabımı yolladım, bana yardım sözü verdi, üç gün sonra, eski kira olduğu için anlamsız bir fiyata bu daireyi buldu. Bir yasa uyarınca, bu kiralar artırılamaz; yaşlılıktan nefret eden ben ise bundan istifade ediyorum, bunun ev sahibine karşı yapılan büyük bir haksızlık olduğunu düşünmeme rağmen. Böylelikle sorunumu hallettim; bütün bunlar bir meslekle uğraşmadan yaşamak için gerekliydi. Ama bütün bunlar hâlâ bitmedi, bugün gençlerin bu imkânları yok. Beni ziyaret etmeye gelen gençler var; bana benim gibi yaşamak istediklerini söylüyorlar. Ama çok geç.</p>
<p class="calibre1">Bunlar kayboldu, şimdi her şey berbat oldu.</p>
<p class="calibre1"><span class="calibre3">Ama yine de çalışmaya, yazmaya devam ettiniz; NRF’den birçok yayınınız çıktı.</span></p>
<p class="calibre1">Evet, doğru. Hep cennette yaşayamayız - asalak olarak demek istiyorum. Anladım ki yazmak gerekiyor; bu da kuşkusuz bir ihtiyaca tekabül ediyordu. Dolayısıyla Fransızcadaki ilk kitabımı yayımladım <span class="calibre3">-Çürümenin Kitabiydi</span> bu- ondan sonrası için belirsiz niyetlerim vardı, kitapları neden çoğaltmak gerektiğini daha o zamandan soruyordum kendime. Niçin? Her halükârda bir kişiden kalan sadece birkaç cümle değil midir? Ama söylemek gerekir ki günler aşırı uzun; sonra, bahis konusu olan bir nevi hayatdoluluk, bir kendini gösterme ihtiyacı da vardı. Otuz yıl süresince hiç tanınmayan biri oldum, kitaplarım hiç satılmıyordu. Bu koşullan iyi tarafından aldım, üstelik şeylere bakış açıma da tekabül ediyordu; cepkitaplanna gelinene kadar. Size içtenlikle ilgi gösterecek okurlara dokunmanın tek gerçek yolunun bu olduğunu düşünüyorum. Ondan sonrası, bütün edebi kariyer mekanizmasıdır; ama önemli olan yıllar, anonimlik yıllandır sadece. Tanınmamak bir hazdır; bazen buruk tarafları olabilir, ama olağanüstü bir durumdur. Beni salonlarda yıllarca -çünkü bir zamanlar viski içmeyi çok severdim, kendi paramla alamadığım için de davetlere giderdim- Ionesco ve Beckett'in dostu olarak takdim ettiler. Bu koşullan çok kolaylıkla kabul ediyordum. Neden olmasın ki? Tanınmış biri olmak neden?</p>
<p class="calibre1"><span class="calibre3">Aniden Fransızca yazma kararını neden almıştınız?</span></p>
<p class="calibre1">Romanya'ya bir daha hiç dönmeme karan almıştım. Benim için bu iş bitmişti; kelimenin mutlak anlamıyla, hakikaten mazi olmuştu. Di-eppe yakınındaydım, deniz kıyısında, 1936 yılıydı, bir köyde Mal-larme'yi Rumenceye çevirmeyi deniyordum. Ve aniden, kendi kendime: ”Bu iş için hiç yeteneğim yok,” dedim ve o anda, artık Fransızca yazma karan aldım. O zamana kadar, ilginçtir, Fransızcayı ihmal etmiştim; oysa İngilizceyi çok çalışmıştım, hatta Sorbonne'da İngilizce doçentlik derslerini izlemiştim. Fransızca yazma kararımı -bir anda alınan bu karan- yerine getirmenin zannettiğimden çok daha güç olduğu çıktı ortaya. Hatta bir azaba dönüştü. İlk kitabımı dört defa yazdım; bu da beni yazmaktan tiksindirdi. <span class="calibre3">Çürümenin Kitabini</span> yazdıktan sonra, kendime ıstırap vermeye devam etmenin gereksiz olduğunu düşündüm. Ve yorgunluktan, <span class="calibre3">Burukluk'u</span> yayımladım. Artık cümleler kurmanın gereksiz olduğu, vs. Daha sonra, süreç her şeye rağmen devam etti; aynca şunu da söylemek gerekir, Paulhan sürekli ^NRF'ye yazı vermem için ısrar ediyordu. Söz veriyordum, sonra da kendi kendimi suçluyordum, sonra vaatlerimi yerine getirmek istiyordum; böylece bir nevi çarkın içine girdim. Kendimi merkezin dışında bulmayı mükemmel bir şekilde kabul ediyordum. Hiç tanınmıyordum, ama en nihayetinde tanınmamak hiç de nahoş bir şey değil. İşte bu, bir yazarın hayatındaki yıllar, okursuz yazarın -yine de birkaç kişi tanıyan yazarın- hayatındaki; pratik olarak nahoş taraftan var, ama gerçek yazı dönemi de budur, çünkü kendiniz için yazdığınızı zannedersiniz.</p>
<p class="calibre1"><span class="calibre3">Sizi Rumenceden ve Romanya'dan kopmaya iten siyasal bir motivasyon da oldu mu?</span></p>
<p class="calibre1">Rumencemle Paris'te ne yapmamı beklerdiniz? Romanya'yla bağlarımı kop^mıştım: Romanya benim için artık yoktu. Romanya'da bir tez hazırlama sözü vermiştim - ki bunu da hiç yapmadım. Her halükârda Romanya benim için sadece maziyi temsil ediyordu. O zaman Rumence yazmanın ne anlamı olabilir? Hem kim için? Üstelik yazdığım şeyler, rejim tarafından asla kabul edilmeyecekti. Şimdi yazılarımı kabul ediyorlar ve makalelerimi dergilerinde sürekli yayımlıyorlar. Hatta yakında yazılarımın çoğunu bir araya getiren bir kitap bile yayımlayacaklar; ama Romanya'da hâlâ yayımlanamayacak metinler var. Kabul edemeyecekleri bir kinizm biçimi var - bunu onlar böyle adlandırıyorlar. Varoluşun bir saçmalık olduğunu söylerseniz, kabul ediyorlar; ama bütün toplum biçimlerinin saçma olduğunu söylerseniz kabul edemiyorlar. Metafizik düzeyde özgürsünüz ve her şeyi darmaduman edebilirsiniz; ama toplumsal düzeyde yapamazsınız. Bu rejimlerdeki facia, iyimser olma mecburiyetidir. Devasızlığı kabul etmezler. Oysa insanın özüne ve tarihin alçaklığına bağlı olan çözülemeyecek şeyler vardır. İstediğiniz her şeyi söyleyebilirsiniz, Budist de olabilirsiniz, tarih ve toplumla ilgili şeylere bulaşmadığınız sürece...</p>
<p class="calibre1"><span class="calibre3">40'lı yılların sonunda açıkça vefanatikçe demokrasi aleyhtarı olduğunuz doğru mu?</span></p>
<p class="calibre1">Bakın, başka şey var, biliyor musunuz? Romanya'daki demokrasi gerçek bir demokrasi değildi. Demokrasi aleyhtarıydım, çünkü demokrasi kendini savunmayı bilmiyordu. Demokrasiye cılızlığından ötürü saldırdım. Korunma güdüsü olmayan bir rejimdi bu. Ve en çok takdir ettiğim kişilerden birine, Rumen demokratlarının önderi Juliu Maniu'ya saldırdım. Maniu'nun dünyadaki en demokrat kişi olduğunu, İsveç'te, Kuzey ülkelerinde parti başkanı olması gerektiğini söylediğim bir makale yazdım. Ama Romanya gibi bir ülkede değil. Demokrasi kendini her tür yöntemle korumalı ve canlılığını kanıtlama-lıdır. Fakat Maniu saf kavramlarla mücadele ediyordu, halbuki bu kavramların Romanya'da hiçbir şansı yok. Demokrasi Romanya'da gerçekten yetersiz oldu, tarihî durumun düzeyine varamadı. Böyle kimselerin peşine düşülemez, Balkanlar'da vücut bulmuş olan bir ütopyadır bu, mümkün değildir. Romanya'da demokrasi oldu, Ma-niu'nun liberal partisi oldu, ama zor durumlarda bu tür partiler dayanmıyor, tarih tarafından bütünüyle aşıldılar.</p>
<p class="calibre1"><span class="calibre3">Ya Batı demokrasisi?</span></p>
<p class="calibre1">Batı'da yine de bir tür otomatiklik var, çünkü demokrasi burada doğmuş, kendine rağmen hayatta kalabilir. Kaldı ki bunu da bilmiyoruz, çatlayabilir. Liberalizmin ve demokrasinin faciası, önemli anlarda rezil olmalarıdır! Daha önce görüldü bu; diktatör Hitler'in kariyeri demokratların güçsüzlüğünün sonucudur. Öyküsü çok basittir.</p>
<p class="calibre1"><span class="calibre3">Demokrasiyle ilgili bu düşünceler, ütopya kavramınız için bir çıkış noktası mı oldu?</span></p>
<p class="calibre1">Evet, tarih ve ütopya üzerine yazdığım kitap, aynı zamanda demokrasinin yetersizliği üzerine bir akıl yürütmedir. Bu kitapta, geleceğin Rusların elinde olduğunu söylüyorum; Rusya'nın bütün Avrupa'yı eline geçirmemiş olması bile bir mucizedir; ama daha tarih bitmedi. Maalesef tarih, büyük güçlerin birbirini izlemesinden başka bir şey değil. Rusya tarihî olarak başarılarının tehdidi altındadır; Avrupa'nın kalan kısmını, Batı Avrupa'nın özgür uluslarını uzun vadede kurtaracak olan da sadece budur.</p>
<p class="calibre1"><span class="calibre3">Kurtarmadan bahsediyorsunuz, halbuki genel olarak tarihe bakışınız olumsuz, gerileme haliyle bir tarih anlayışı mı bu?</span></p>
<p class="calibre1">Tam olarak bu. Batı'nın ancak Çin büyük bir güç haline gelirse kur-tarılabileceğini ve Rusya'nın bundan çekindiğini düşünüyorum şahsen. Ama her şey böyle devam ederse Rus baskısına boyun eğecek Batı. Eğer tarihin bir mantığı varsa, kinik bir mantığı, o zaman Rusya Avrupa'nın efendisi olmalıdır. Ama yine de tarihte istisnalar var ve Asya'nın uyanışı Avrupa'yı kurtarabilir.</p>
<p class="calibre1"><span class="calibre3">Benlik her şeyin ölçüsü olarak kaldığına, ama bizzat tarihin altında ezildiğine göre, düşüncenizde bireyle tarih arasındaki köprü nedir? Sizi izlemeyi denersek, bireyle toplum arasında gerçek bir bağ yok sanki. O zaman bu bağ nasıl kurulur?</span></p>
<p class="calibre1">Zar zor kurulur, rahatsızlık içinde. Köprü yok, rahatsızlık da "çözüm" haline geliyor. Hem birey olarak zihin açıklığına sahip olmamız, hem de fazla zihin açıklığının hayatı tahammül edilmez bir hale getirdiğini bilmemiz gerek. Hayat ancak sonuçlanna katlanmazsak mümkündür.</p>
<p class="calibre1"><span class="calibre3">Eserlerinize adeta Hint Düşüncesi girmiş gibi. Sık sık bahsettiğiniz Nirvana... Acaba zihin açıklığından ve bir uykufelsefesinin özleminden imtina etmeyi mi getiriyor bu?</span></p>
<p class="calibre1">Bunun da ötesindeyim; ama Budizm, yaklaşık on sene boyunca, benim için gerçekten önemli bir rol oynadı. Her zaman biraz Budist oldum, tabii biraz olunabilirse. Gerçeği söylemem gerekirse: Tercih hakkım olsaydı, bütün dinler arasından birini seçmek gerekseydi, Budist olurdum. Bazı noktalan kenarakoyarsak, Budizm bana kabul edilebilir, hatta konforlu geliyor.</p>
<p class="calibre1"><span class="calibre3">Fakat bilinçli olarak bir din seçilebilir mi?</span></p>
<p class="calibre1">Her şeye rağmen oluşan gizli bir yakınlıkla bu tercih yapılabilir; kabul ettiğim, acı anlayışı gibi çok belirgin noktalar var; ama ruhun başka bir varlığa geçmesi ya da Budizm'in diğer veçheleri nasıl kabul edilir ki? Bu tür şeyleri benimsemek için bir geleneğe ait olmak gerekir; bir düşünce üslubunu, bir dünya anlayışını paylaşmak gerekir. Mesela ruhlann göçüne, hayatın evrelerine nasıl inanılır? Dogmalar kabul edilebilir değildir, ama ruh tamamen kabul edilebilir. Budizm'in olumsuz tarafı kabul edilebilir; acıda, ölümde, vs.'de gözlemlediği her şey. Buda'nın dünyayı terk etmesinde de bu taraf belirleyici olmuştur. Hem sonra, Budizm yine de en az iman gerektiren dindir. Hıristiyanlık ya da Yahudilik çok kesin şeyler isterler ve bunlara inanmayı reddederseniz mahvolursunuz, işiniz biter; Budizm böyle değildir, asgari müştereklerde anlaşmayı kabul eder. Buda'yı dünyadan ayrılmaya iten nedenleri zorluk çekmeden kabul edebiliriz; bunun sonuçlarına katlanma cesaretini göstermek şartıyla. Budizm sizden hiçbir dilek, hiçbir minnet talep etmez; bunun için Hıristiyanlığın yerini alma noktasındadır. Bu olabilir, özellikle de sadece Budizm'e inanan insanlara gitgide daha çok rastlayarak hayrete düştüğüm Fransa'da. Daha da devam edecek.</p>
<p class="calibre1"><span class="calibre3">Eserlerinizi tanıyınca, yolculuklar yapmış olmanız şaşırtıcı geliyor. Yanılıyor muyum?</span></p>
<p class="calibre1">Haklısınız: Az yolculuk yaptım. Sadece birkaç ülkeyi biliyorum ve artık hemen hemen hiç yolculuk yapmıyorum. Son yolculuğum Yunanistan'a oldu, beni davet etmişlerdi ve yol paramı karşıladıkları için kabul ettim. Ama yine de bisikletle çok yolculuk yaptığımı söylemem gerekir -bisikleti daima tutkuyla sevdim- hatta İngiltere'ye bisikletle gittim. O zamanlar daha gençtim tabii. Bisiklet bana o olağanüstü dışarıda olma duygusunu veriyordu; bir ülkedesinizdir ve aynı zamanda hareket halindesinizdir. Bisikletle yaptığım yolculuklar sırasında insanlarla çok konuştum. Bütün Fransa'yı bisikletle ka-tettim ve birçok kimseyle tanıştım; entelektüeller değil, halktan kimseler. Bu benim için büyük bir zevkti. Hiç kitap açmamış kimseler beni daima derinlemesine etkilemiştir.</p>
<p class="calibre1"><span class="calibre3">Hâlâ çok gezinti yapıyor musunuz?</span></p>
<p class="calibre1">Evet, tabii ki.</p>
<p class="calibre1"><span class="calibre3">Sık sık mezarlıklara gidiyormuşsunuz...</span></p>
<p class="calibre1">Sadece mezarlıklara değil. Mezarlıklara bir düşkünlüğüm olduğu doğru; ama şimdi, artık mezarlıklar güzel değil, aşın dolular. Dostlarımın, ya da tanımadığım bazı kimselerin, kederli, ümitsiz anlar geçirdiklerini gördüğümde, bir tek tavsiyem oluyor: "Yirmi dakikalığına bir mezarlığa gidin; kuşkusuz kederiniz dinmeyecek, ama onu neredeyse aştığınızı göreceksiniz". Geçen gün, tanıdığım bir genç kıza rastladım, bir aşk acısından ümitsizliğe kapılmış haldeydi, "Bakın, Montpamasse'tan çok uzakta değilsiniz, mezarlığa gidin, yanın saat dolaşın, göreceksiniz mutsuzluğunuz size daha hoşgörülebilir gelecek," dedim. Doktora gitmekten çok daha iyi; bu tür acılara karşı ilaç yok, ama mezarlıkta yapılan bir gezinti adeta otomatik bir bilgelik dersidir. Kendim de, bu tür yöntemleri hep uyguladım; çok ciddi görünmüyor, ama nispeten işe yarıyor. Derin bir ümitsizlik içinde olan birine ne diyebilirsiniz ki? Hiçbir şey, ya da hemen hemen hiçbir şey. Tuhaf gelecek olsa bile, epey merhametli biriyimdir, insanların ümitsizliklerine çok duyarlıyımdır. İnsanlara hep yardım etmişimdir, aklınıza gelebileceğinden fazla. Ümitsizliğe alışkın olmayan biri kendini aniden aşın ve tamamen alışılmadık bir durumda bulur ve bunu anlamadığı için kendine izah edemez. Kendi payıma, daima tavsiyelerde bulunmayı denedim, ama bütünüyle bakış açısı değiştirme imkânı sunan pratik tavsiyelerdi bunlar. Bu tür boşluğa hakikaten tahammül etmenin tek yolu, hiçliğin bilincinde olmaktan geçer. Yoksa hayata tahammül edilemez. Hiçliğin bilincindeyseniz, başınıza gelen her şey normal nispetini muhafaza eder ve ümitsizliğin abartılarındaki anlamsız boyutlara ulaşmaz.</p>
<p class="calibre1"><span class="calibre3">Burada önerdiğiniz bir tür "arındırıcı" çözüm mü?</span></p>
<p class="calibre1">Kesinlikle. Ne olduğumuzu görmek gerekir. Mesela, başarıya ulaşamadıkları için intihar etmek isteyen çok sayıda genç yazar tanıdım, ki bunu bir ölçüye kadar anlarım. Ama bu noktaya gelmiş bir kişiyi sakinleştirmek çok zordur. Hayatta korkunç olan şey, başarısızlıktır; bundan da epey bulunur, herkeste. Tanıdığımız birçok insandan aklımızda kalan budur. Beni görmeye gelenlerin çoğu, başarısızlığın kışkırttığı son derece ümitsiz bir durumda oluyor.</p>
<p class="calibre1"><span class="calibre3">Ama başarısızlıktan bir şey çıkarılıyor mu? Hayalla kaldığınızda.</span>..</p>
<p class="calibre1">Olağanüstü bir ders; ama buna tahammül edemeyen çok sayıda insan var, hem de her düzeyde, uşaklarda da, "mühim" insanlarda da. Hâsılı, hayatın tecrübesi başarısızlıktır. Bundan etkilenenler de, hırslılardır; bir yaşam planı yapanlar, geleceği düşünenlerdir. İnsanları mezarlığa göndermem de bundan zaten; sonuçları görmek yeter. Trajik bir durumu asgariye indirmenin tek yolu bu; bariz bir şey...</p>
<p class="calibre1"><span class="calibre3">Ya edebiyat? Ya şiir?</span></p>
<p class="calibre1">Onlar da işe yarayabilir, ama daha ufak bir ölçüde. Özellikle bir dostun mezarına gitmek lazımdır; orada anlarsınız. Hayatta her şey öğrenilir, bu tür tecrübelerin altından nasıl kalkılacağı dışında. Edebiyat çevresi de muazzam hayal kırıklıklarının damgasını taşımaktadır.</p>
<p class="calibre1"><span class="calibre3">Çok gençken bu olguları önceden görmüş ve ölüm, başarısızlık ve ümitsizlik üzerine düşünmüştünüz...</span></p>
<p class="calibre1">Bu kesin ve ilk kitabım <span class="calibre3">Ümitsizliğin Doruklarında</span> da bu şeyleri ele alıyordu; daha sonra yazdığım her şey bu kitapta bulunmaktadır. Ru-mencede yeni bir basımı yapıldı, ama çok kötü yazılmış bir kitap bu; hiçbir üslubu yok, çılgın bir kitap, bununla birlikte bütün düşüncemi barındırıyor. Tercüme edilemez, çünkü hiçbir tutarlılığı yok, Rumen üslubu bu, her şey darmaduman oluyor; ama intihar saplantısı daha o zamandan mevcut. Bütün faciam orada, uykusuz geceler, vs...</p>
<p class="calibre1"><span class="calibre3">Bu kitap daha önce de bahsettiğiniz o uzun uykusuz geceler döneminde açılmış olan yaranın dökülmesi oldu. Bu durumu acaba hangi anda aşabildiniz?</span></p>
<p class="calibre1">Ancak altı-yedi yıl sonra başladı ve Fransa'yı bisikletle katetmek iyileştirdi beni. Aylar boyunca Fransa'yı dolaşırken genç yurtlarında uyuyordum; fiziksel çaba ve her gün katettiğim yüz kilometre bu bunalımı aşmama yardım etti. Gün içinde yüz kilometre katettiğiniz zaman, gece uyumanız lazımdır, başka seçenek yoktur, yoksa devam edemezsiniz. Dolayısıyla beni iyileştiren felsefi düşünceler olmadı, aynı zamanda zevk de veren fiziksel çaba oldu. Sürekli dışarıdaydım, Fransa'yı da bu yolculuk sırasında sade insanlarla, işçilerle, köylülerle tartışarak anladım. Benim için çok verimli bir tecrübe oldu bu.</p>
<p class="calibre1"><span class="calibre3">Ama dünyaya bakışınız zaten artık belirlenmemiş miydi?</span></p>
<p class="calibre1">Evet, ama patolojik zemini azaldı; bakışım biçimlenmişti elbette, ama sadece marazi olan tarafından ayrılmayı becerdi, çünkü uyur uyumaz, gözlerimi birkaç saatliğine kapatır kapatmaz, artık aynı gerilimi yaşamıyordum. Bu gerilimin azalması lazımdı, çünkü çok yoğun yaşam sonunda tahammül edilmez oluyor.</p>
<p class="calibre1"><span class="calibre3">Peki mesela Michaux gibi "yoğun" tecrübeler yaşamak için hiç uyuşturucu kullanma ihtiyacı hissetmediniz mi?</span></p>
<p class="calibre1">Hiç hissetmedim. Michaux'nun "vahiyler" yaşamak için kimyasal maddeler kullanmasının nedenini hiçbir zaman anlamadım. Onunla bu konuda hiçbir zaman anlaşamadım; özellikle de Michaux'nun bu tecrübelerinin çok makul ve risksiz olduğunu hesaba katarsak, bunlar sadece tasvir ihtiyacıyla yapılan girişimlerdi. Zahmete değmez ve bence bu onun eserinin kalımsız tarafı; bunu ona hiçbir zaman söylemedim çünkü çok iyi arkadaştık ve onu üzmek istemiyordum. İnsan ya bu türden safhalan bir nevi mukadderatın eseri olarak bilir, ya da söyleyecek hiçbir şey olmaz; bu usullerde katiyetle yapay bir şey vardır ve Michaux'da böyle bir hekim tarafı vardı, çok vurgulu bir bilimsellik tarafı. Korkunç derecede sinir bozucu bilimsel filmler görmeye giderdi habire. Benim oturduğum yere çok yakın oturduğu sırada, çeşitli konularda bilimsel filmler görmeye götürürdü beni ve ben ölesiye sıkılırdım. Bilimsel bir yatkınlığı, büyük bir kimyager ya da büyük bir hekim gibi bir hali vardı. Ama bir şairin bilimsel usuller kullanmasına gerek yoktur.</p>
<p class="calibre1"><span class="calibre3">Artık hiç yazmadığınızı söylediniz. Bunun böyle süreceğine inanıyor musunuz?</span></p>
<p class="calibre1">Hiç bilmiyorum, ama bir daha yazmamam çok mümkün. Bütün bu çıkan kitapları görünce dehşete kapılıyorum... yılda en azından bir kitap çıkaran o yazarları... sağlıksız bir şey bu. Artık hiç yazmamak gerektiğine inanıyorum, vazgeçmeyi bilmek gerek. Artık beni hiç eğlendirmiyor, bir anlamıyla. Asgari bir şevk gerekir, bir beklenti olması gerekir. İnsan yazmaya koyulduğu zaman, bir tür suç ortaklığı vardır; kitap sizin dışınızda bir şey olduğu için bu ikili bir fesat biçimidir ve artık bunu ilginç bulmuyorum. Hem sonra, dünyaya ve Tann'ya yeterince verip veriştirdim diyorum kendime, o zahmete değmez...</p>
<p class="calibre1"><span class="calibre3">Fakat, düşünürken hâlâ verip veriştiriyor musunuz?</span></p>
<p class="calibre1">Daha az, mecburen. Yaşın ürünü olan bir nevi tevekkül var; üstelik şimdi yorgunluk, hesaba katılması zorunlu olan çok gerçek bir hal aldı. Her zaman yazabilir ve her şeyi söyleyebiliriz, fakat tam olarak da her şeyi söylememek lazımdır. Eninde sonunda, bir yazardan sadece birkaç cümle kalır. Daima yazabiliriz, ama bu hareket içsel bir lüzuma tekabül etmiyorsa, edebiyattır. Benim istemediğim şey budur; belki de her zaman -benim saf tarafımdır bu- yazdığıma inandığım için. İyi değil, hatta şeylere bakış açımla zıtlık bile teşkil ediyor, ama ne yapayım! Hile yapmamak lazım, ama mutlakta hile yapmak ne demek ki? Hiçliğin bilincinde olunabilir, ama bunun bütün sonuçlan üstlenilemez. Şurası kesin ki, eğer hiçliğin bilincindeyseniz bir kitap yazmanız saçmadır, hatta gülünçtür. Niçin yazılır?</p>
<p class="calibre1">Kim için yazılır? Fakat bu görüşün elinden kurtulan içsel gereklilikler var; onlar başka bir tabiatta, daha mahrem ve daha esrarengiz, akıldışı; ucuna kadar vardırılan hiçlik bilinci, hiçbir şeyle, hiçbir hareketle bağdaşmaz; sadakat fikri, aslına uygunluk ffikri, vs.'nin hepsi dağılır gider. Ama yine de sizi bir şey yapmaya iten o esrarengiz canlılık vardır. Belki de aslında hayat budur: Büyük laflar etmek istemiyorum ama, inanmadan benimsediğimiz şeyler yaparız - evet, hemen hemen bu...</p><div class="calibre4"><div class="calibre4"><img src="main-9.png" alt="" class="calibre16"/></div></div>
</body>
</html>
