<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">İnsan, zamanında durmasını engelleyen bir içgüdü yüzünden yok olacak</span></p>
<p class="calibre1">François Fejtö'nün yaptığı ve Mayıs 1986'da Milano gazetesi <span class="calibre3">II Giornale'de </span>İtalyanca çıkan söyleşi.</p>
<p class="calibre1">FRANÇOİS ^FEJTÖ: <span class="calibre3">Bir gün Beckettile aranızdaki ilişkilerden söz etmiştik ve siz, ancak söyleyecek hiçbir şeyi olmayan ve kendilerine mahsus bir dünyaları olmayan yazarlar söz konusu olduğu takdirde edebiyat tartışması yapmak gerektiğini söylemiştiniz. Söyleyecek bir şeyi olduğuna inanan bir yazar olduğumu farz edelim; dolayısıyla sizi edebiyat ile felsefeyi bir kenara bırakmaya, ve bu sefer sadece tarihten, sizin ve benim tarihimden söz etmeye davet ediyorum. Aslında güzel çalışmanız</span> Tarih ve Ütopyada <span class="calibre3">ve göründüğü kadarıyla sizi büyülemiş olan "Sissi" üzerine o şaşırtıcı denemenizde, tarihçilerin jargonunda</span> "£v£nementiel<span class="calibre3">"“ diye adlandırılan tarihe duyduğunuz ilgiyi gösterdiniz. 1972'de</span> La Nouvelle Revue Française'de dev-rimlerin anlamsızlığı <span class="calibre3">üzerine kışkırtıcı bir deneme yayımladınız. Bu makalede, beklenmedik bir biçimde, Büyük Devrim diye adlandırılan Fransız Devrimi'nin saçma olduğunu, hatta bu devrimin sonsuz zarara yol açmış olduğunu ilan ediyordunuz. Rus Devrimi hakkında-ki görüşünüz de aynıydı. Birinci Dünya Savaşı'nı izleyen ve Habs-burg Monarşisi'ni yok eden altüst oluşlara da aynı şekilde bakıyorsunuz zannederim. 1918’e kadar Macaristan'a ait olan ve daha sonra Romanya'ya bağlanan Transilvanya'da doğdunuz. Çocukluk döneminizden ne gibi şeyler hatırlıyorsunuz?</span></p>
<p class="calibre1">Bugün Sibiu diye adlandırılan bir şehirde doğdum; bu şehre Macar-lar Nagyszeben, Almanlar da Herrnannstadt diyorlardı. Bu şehirde</p>
<p class="calibre1">Yalnızca olaylan anlatan. (ç.n.)</p>
<p class="calibre1">üç milletten insan yaşıyordu. Üç dil konuşuluyordu ve Almanlar çoğunlukta olmasına rağmen hiçbir dilin diğerleri üzerinde önceliği yoktu. Bu şehirle yoğruldum ben. Sadece birçok dilin konuşulduğu şehirlerde mutlu ve rahat hissediyorum kendimi. İsviçre'nin benim için ideal bir ülke olması bundandır. Doğduğum şehre tutkuyla bağlıyım. Dünyada beni büyülemiş olan üç şehir olduğunu söyleyebilirim: Paris, Dresden ve Sibiu.</p>
<p class="calibre1"><span class="calibre3">Dresden niçin? Orada hiç birçok dil konuşulmadı ki.</span></p>
<p class="calibre1">Doğru. Ama dünyanın en güzel şehirlerinden biri olmuştur. Scho-penhauer eseri <span class="calibre3">Die Welt als Wille und Vorstellung'u</span> (İrade ve Tasanın Olarak Dünya) orada yazmıştır. Bu şehirde oturduğum zaman Schopenhauer beni coşturuyordu. Aynı zamanda Schumann'ın ve daha nicelerinin şehriydi. Paris'e gelirsek... size itiraf edeyim ki yetti artık. Kırk senedir burada yaşıyorum; bu şehir gitgide daha az büyülüyor beni. Hakikaten yetti artık. Benim tanımış olduğum Dresden ise artık yok. Sibiu hâlâ mevcut, ama o kadar uzak ki. Söylenenlere göre fazla çirkinleşmemiş.</p>
<p class="calibre1">Size bir hikâye anlatacağım. Birkaç yıl önce Romanya bir depremle sarsıldı ve <span class="calibre3">Herald Tribune'un</span> baş sayfasında Sibiu ya da Her-mannstadt'ın yıkılmış olduğunu okudum. Hatırlıyorum, bir cumartesi olmuştu bu. Fena oldum, çok fena oldum. Derin bir karamsarlığa düştüm. Dairemden çıktım ve bir kiliseye gitmeyi düşündüm. Notre-Dame'ın yakınından geçtim, ama canım oraya girmek istemiyordu. Mutlak bir ölgünlük içinde yoluma devam ediyorum, neredeydi hatırlamıyorum, bir pomo filminin afişini görüyorum. Yabancı işçilerle dolu olan sinemaya giriyorum. Film iğrençti, katiyetle tiksindiriciydi. Ama üzüntüm içinde, tam olarak ihtiyaç duyduğum şey de buydu. Bu saçma, diyordum kendime. Böyle filmler üreten uygarlık ortadan kaybolmaya yakın. Bir komünist rejimin hiç değilse bir meziyeti olduğunu, bunun da orada bu tür filmlerin gösterilmemesi olduğunu düşündüm. Bu düşünce beni teselli ediyordu. Nasıl bir halde olduğumu tahayyül edebilirsiniz. Notre-Dame'a girmek yerine, uygarlığımızın bittiği ve insanlığın mahvolduğu fikrimi kuvvetlendiren o filme gidiyorum. Hermannstadt'ı ya da sizin dediğiniz gibi söylersem Nagyszeben'i, o kadar sevmiş olduğum o şehri düşündüm.</p>
<p class="calibre1"><span class="calibre3">Aileniz tamamen Rumen kökenli miydi?</span></p>
<p class="calibre1">Evet. Babam papazdı, Hermannstadt'a on iki kilometre uzaklıkta oturuyorduk. Babam beni orada bir Alman ailenin yanına dil öğrenmem için yatılı olarak gönderdi. Aile pansiyonu iki yaşlı kız kardeş tarafından yönetiliyordu. Maalesef bütün çocuklar Rumen'di ve aramızda çok nadiren Almanca konuşuyorduk. Taşradan gelip liseye girmiş olan ilk nesildik. İki matmazel için biz, barbarlardık. "Dağlarınızda kalmış olsanız daha iyi ederdiniz," diyorlardı bize, "siz uygar varlıklar değilsiniz, cemiyet içinde nasıl davranılması gerektiğini bilmiyorsunuz." Ve haklıydılar. Gerçekten terbiyesiz vahşilerdik. Bu iki kız kardeş çok kibar ve sevimlilerdi. Biri zekiydi, diğeri ise daha ziyade saftirikti. Ufak olanına "Marie Teyze" diyorduk. Bir gün bizim odamıza girdi ve az önce kız kardeşinin ölmüş olduğunu ilan etti. Sessiz kalıyorduk, ama o çıkar çıkmaz gülmeye başladık. Ne halde olduğumuzu görün! Vefat etmiş olan matmazel bize çok iyi davranmıştı, onu epey sevmiştik, ama küçük vahşilerdik işte. En uzak dağların en ücra köşelerinden geliyorduk.</p>
<p class="calibre1">Ablam Arad'ın yakınındaki küçük ve sevimli bir Macar kentinde evlenmişti; Büyük Yayla Macaristanı'nın hissedilebildiği bir yerdi. 1932'de olmuştu bu. O sırada felsefe öğrenimi görüyordum. Öğrenimimi bitirmek üzereydim; tutkulu bir biçimde Kierkegaard okuyordum. Elbette Almanca. Bir defa, çok sevdiğim ablamın evinde, -çok saftirik görünen ama öyle olmayan- bahçıvan bana, "Delikanlı, neden sabahtan akşama kadar okuyorsunuz?" diye sordu. "Çünkü okumaya ihtiyacım var, benim için çok önemli bu," diye cevap verdim.</p>
<p class="calibre1">O zaman bana dedi ki: "Delikanlı, hakikati kitaplarda bulamazsınız." Haklıydı.</p>
<p class="calibre1"><span class="calibre3">Bu adam Rumen miydi yoksa Macar mıydı?</span></p>
<p class="calibre1">Rumen miydi Macar mıydı bilmiyorum. Rumence konuşuyordu... "Hakikati bulamayacaksınız," diyordu, "kitaplardan asla bir şey öğrenmeyeceksiniz."</p>
<p class="calibre1">Başka bir anı geliyor aklıma. Gençtim, kanım kaynıyordu, fakat herkesin birbirini tanıdığı bir şehirde ne yapılabilir? Şehrin büyük meydanında bir jandarma, boğucu bir sıcağın içinde kara bir nokta, bütün gün nöbet tutuyordu. Bir gün ona yanaştım ve: "Jand^ma efendi, buralı değilim ve bir kadına ihtiyacım var," dedim. Sanki dünyanın en doğal şeyiymiş gibi bana cevap verdi: "Elbette. Genellikle otele gideriz biz. Fakat şu sıra burada olmadığını biliyorum;</p>
<p class="calibre1">eğer arzu ederseniz, kocası burada olmayan ve on kilometre ötede çalışan başka birini yollayabilirim size."</p>
<p class="calibre1">Ona yardımından ötürü teşekkür ettim. Burada kız kardeşimin evinde olduğum için bu işi fazla teşhir etmeden ayarlamak gerekiyordu. "Neden gizli olsun? Bu tamamen doğal bir şey,” diye cevap verdi bana. Bu jandarmanın düşünce biçiminde, Rumen ve Macar sağduyusunu, mizahı ve çok hoş şeyleri keşfettim.</p>
<p class="calibre1">Tarih ve Ütopya <span class="calibre3">'da, Macarlar üzerine yazdığınız sayfalar beni heyecanlandırdı. Cesaretlerine.farklarına, özgürlük tutkularına hayranlık duyuyorsunuz ve aynı zamanda onları katı ve mütehakkim bir halk gibi tasvir ediyorsunuz. Macar iktidarı size şahsen acı verdi mi?</span></p>
<p class="calibre1">Bana hayır, çok ufaktım. Ama annem babam Birinci Dünya Savaşı sırasında tehcir edildiler. Babam Macaristan'ın batı bölümündeki Sopron'da, annem ise Cluj'da (Kolozsvâr, Klausenburg) oturmaya zorlandı.</p>
<p class="calibre1"><span class="calibre3">Neden peki?</span></p>
<p class="calibre1">Çünkü Macarlar Rumen aydın zümresine güvenmiyor ve bu kesimin ayrılıkçılığından çekiniyordu. Halbuki annem babam düzgün bir Macarca konuşuyorlardı ve Macar dostlan vardı. Babam -daha önce de dediğim gibi- Nagyszeben'de bir taşra papazıydı; Macar yazarlarını özgün metinlerden zevkle okurdu. Mesela Macar bir ilahiyatçı olan Prohâszka'yı...</p>
<p class="calibre1"><span class="calibre3">Evet, Katolik bir piskopostu ve biraz barok üslupta iyi bir yazardı. Adının da gösterdiği gibi Slovakya kökenliydi.</span></p>
<p class="calibre1">Yok, babam hakikaten Macar aleyhtarı değildi. Hatta onun Macar uygarlığı içinde yaşadığını da söyleyebilirim. Macar rejimi Rumen-lere eziyet etmedi. Ama Macarlar Rumenlere, kendi altlarında bir köylü sınıfı gibi davrandılar. Daha sonraları babam Macar idaresiyle 1918 sonrasındaki Transilvanya idaresini mukayese ederken, Macar idaresinin epey farklı olduğunu söylerdi. Avusturya-Macaristan monarşisinin idaresi dünyadaki en iyi idarelerden biri olmuştur. En azgın rakipleri bile bunu kabul ederler.</p>
<p class="calibre1"><span class="calibre3">Ama yine de babanız Transilvanya'nın Romanya'ya bağlanmasını destekliyordu değil mi?</span></p>
<p class="calibre1">Birinci Dünya Savaşı'ndan önce, ulusal sorun için en iyi çözümün bir federasyon olacağını düşünmüştü. Transilvanya Rumenleri Budapeşte Meclisi'nde temsilcileri olmuş olan Popovics'in fikirlerine katılıyorlardı. Oysa Popovics'in maksadı bütün Rumenlerin bir "Büyük Romanya" içinde toplanması değil, İsviçre modelinin örnek alınmasıyla bir Avusturya-Macar-Çek-Rumen federasyonu çerçevesinde Transilvanya Rumenlerine özerk bir statü verilmesiydi. Popo-vics halk tarafından çok sevilen bir siyasi yöneticiydi.</p>
<p class="calibre1"><span class="calibre3">Bu dediklerinizden, benim gibi, monarşinin yıkılmasının -bunun sonucu olarak da Büyük Romanya'nın kurulmasının- büyük bir hata olduğunu düşündüğünüz sonucunu çıkarabilir miyim? Halkların kendi kaderlerini tayin hakkı adına birçok küçük devlet kuruldu ve bu devletler ulusal açıdan monarşiden daha homojen değillerdi; azınlıklara da sistemli.bir biçimde kötü muamele yapılıyordu.</span></p>
<p class="calibre1">Macarlar için ne talihsizliktir ki, bu trajedinin asıl sorumluları onlar-dı. Hükümetleri, yönetici sınıfları, bir federasyon fikrine, milliyetlerin özerkliğine karşı çıkıyorlardı.</p>
<p class="calibre1"><span class="calibre3">Size karşı çıkmıyorum. Batı yanlısı federalist muhalefet Ekim 1918' de Macaristan'da iktidarı aldığı zaman, her şey için çok geçti artık; zarlar atılmıştı.</span></p>
<p class="calibre1">Söylediğiniz gibi. Bu sorunları babamla sık sık konuşuyordum. Ayrıca, Rumenlerde <span class="calibre3">latinlik</span> fikri önemli bir rol oynuyordu. Transilvan-ya Rumenleri Viyana'nın hegemonyasını kabulleniyorlardı, ama Bu-dapeşte'ninkine tahammülleri yoktu.</p>
<p class="calibre1"><span class="calibre3">Bence İttifak Monarşi'deki gerginlikleri kışkırttı ve kullandı; en nihayetinde de Versailles ve Trianon antlaşmalarındaki haksızlıkların ve Avrupa dengesinin altüst oluşunun sorumluluğunu o taşımaktadır.</span></p>
<p class="calibre1">Basaryk, Beneş ve şürekâsı gibi aynlıkçılan desteklemiş olanlar, Clemenceau ve onun milliyetçi danışmanları, Mason dostlarıdır. Olan biten her şeyin sorumlusu büyük ölçüde odur. Din adamlarının Avusturyası'na karşı husumet duyuyordu ve Avusturya'yı yok etmek isterken Macaristan'ı da aynı kadere mahkum etti. Halbuki Avusturya'ya karşı bu nefret bir çılgınlık olmuştur. Avrupa'nın ortasında, Rusya, Almanya ve Batı'nın ortasında, kesinlikle merkezi bir imparatorluğa gerek vardı. Bence İttifak'ın en büyük hatası, savaşı "inceldiği yerden kopanna"ya, kayıtsız şartsız teslime vardırması oldu. 1916'da, 1917'de, katliamı durdurup Alman ulusunu aşağılamadan, müzakere yoluyla bir barışa varmak mümkündü. Hitlercilik o zaman asla yayılma olanağı bulamazdı.</p>
<p class="calibre1"><span class="calibre3">Stalincilik de. Aynı hata <sup class="calibre6">İ</sup>kinci Dünya Savaşı sırasında da işlenmedi mi?</span></p>
<p class="calibre1">Kayıtsız şartsız teslim fikri gerçekten bir saçmalık oldu. <span class="calibre3">Wehrmacht" </span>sonuna kadar Hitler'in yanında olmaya zorlandı. Halbuki 1941 ya da 1942'de Alman mareşal ve generallerine, "Siz Hitler'i bertaraf edin, o zaman uygun bir barışa varırsınız," denmiş olsaydı, Avrupa bu işin içinden farklı bir biçimde sıyırtırdı. Birinci Dünya Savaşı'nın sonunda, baş sorumluluğu Fransa yüklenmişti; İkinci Dünya Savaşı'nda da Anglosaksonların dik kafalılığı aynı rolü oynadı. Amerikalılar Avrupa'dan hiçbir şey anlamıyorlardı. Birinci Dünya Savaşı sırasında, sadece iki şahsiyet durumu makul ve kapsayıcı bir biçimde görüyordu: Caillaux ve Romain Rolland. İnceldiği yerden kopsun demenin Avrupa'nın intihan olduğunu anlıyorlardı. Bütün insanlık Almanya'ya karşı seferber ediliyordu, ki o dönemde Almanya, imparatora ve askeri kliğine rağmen, demokratik ve liberal bir devletti. Hitler bu hatanın ürünü oldu.</p>
<p class="calibre1"><span class="calibre3">Gerçekten. Haksız ve yararsız bir aşağılanmanın ürünü oldu bu.</span></p>
<p class="calibre1">Çünkü Almanya yenilmiş ve silahsızlandırılmışken, Rusya da Bolşevik macerası ve iç savaşla uğraşırken, Fransa, Avrupa'nın efendisi haline gelebileceğini ve Avusturya-Macaristan monarşisinin yerine yaratılan yeni devletlerin koruyucusu olabileceğini zannetmişti.</p>
<p class="calibre1"><span class="calibre3">Fransa'nın barışı temin edebilecek kudreti yoktu.</span></p>
<p class="calibre1">Trajedi de burada. Ama kökleri daha derinde. Sorunlar daha derinlemesine tahlil edilirse, Avrupa'nın gerilemesinin Jakobenler ve Na-polyon'la başladığına inanıyorum. Yani Fransız Devrimi'nin raydan çıkmasıyla, bunu izleyen ve Fransız halkını zayıflatan savaşlarla. Bunu dediğim için biraz gerici gibi görünebilirim. Olay şu ki, bir yandan devrimin ilkeleriyle tamamen hemfikirim, diğer yandan da</p>
<p class="calibre1">*Alman ordusu. (ç.n.).</p>
<p class="calibre1">Jakobenler'in ve Napolyon'un Avrupa tarihi için bir felaket olduklarını düşünüyorum.</p>
<p class="calibre1"><span class="calibre3">Sizinle tamamen hemfikirim.</span></p>
<p class="calibre1">Paradoks şu ki, uygarlaşmış Avrupa'nın dili olan Fransızca bile gerilemesini Napolyon'a borçludur. İngilizlerin Fransızcanın evrenselliğini artık kabul etmemeleri de onun yüzünden olmuştur. Bence Fran-sızlarda diğer uluslardan daha gelişkin bir siyasi anlayış vardır -elbette İngilizler müstesna-, ama bir ideolojinin eline düştükleri zaman raydan çıkarlar. Fransa tarihinin bu kadar ürkütücü iniş-çıkışlar yaşaması bundandır.</p>
<p class="calibre1"><span class="calibre3">Ulusların tarihindeki büyük hataların -tıpkı bireylerin yaşamında da olduğu gibi- bir ılımlılık noksanlığından ya da tutkuları üzerindeki denetimin yitirilmesinden geldiğini kabul etmek bir mâlumu ilâm.</span></p>
<p class="calibre1">Kendini denetleme ve ılımlılık noksanlığı ölümcül günahtır. Hayvanlar âleminde bazı türlerin ortadan yok olmasının nedeni iklim değişiklikleri olmuştur. İnsan ise, zamanında durnıasını engelleyen bir içgüdü yüzünden yok olacaktır. İmkânsız diye bir şey olmadığına kanaat getirnıiştir. İnsanın ilerlemesinin sınırsız olduğu fikri 18. ve 19. yüzyıllarda doğdu. Halbuki sınırlar var. Bütün nesiller sonunda bunu kabulleniyor, ama daima iş işten geçtikten sonra. Şimdi, her zamankinden fazla, molayı çok geç vernıekten çekinmeliyiz. Sonsuz ilerleme fikri kötülüğün ta kendisidir. Condorcet'nin işlediği kabahati sık sık düşünürüm. Onun da Voltaire gibi bu sokakta oturnıuş olduğunu biliyor muydunuz? İyimser ilerlemecilerin kutsal kitabı haline gelen <span class="calibre3"><sup class="calibre6">İ</sup>nsan Zihninin <sup class="calibre6">İ</sup>lerlemesi Üzerine Tarihî Bir Tablo Taslağını</span> burada yazmıştır. Oysa tarih onun düşüncesini çabucak yalanladı. Konvansiyon'da karşı-devrimcileri giyotine gönderecek olan yasalar kabul edildiğinde, iyimser ve ılımlı bir refornıcu olan Con-dorcet, kendini tehdit altında hissediyordu. O dönemde sevimli bir yaşlı kadının aile pansiyonunda ikamet ediyordu. Kendi yüzünden kadının başının derde girnıesini istemiyordu. Dolayısıyla bir dostunun, La Harpe'ın evine sığındı. Ama dostu birkaç gün sonra ona, çok üzgün olduğunu, ama onu artık barındıramayacağını, çünkü oda hizmetçisinin kudurgan bir vatansever olduğunu söyledi. O zaman Con-dorcet dostunun evinden ayrıldı ve işçi dolu bir meyhanede durdu.</p>
<p class="calibre1">Kitap tutan bakımlı elleri işçilerin gözüne çarptı. Entelektüel elleri! Karşı-devrimci elleri! Onu hemen ihbar ettiler. Condorcet darağacın-dan kurtulmak için kendini zehirleyerek öldürdü. Sınırsız ilerleme konusundaki büyük modem yanılsamanın sorumlusu olan zihinlerden birinin trajedisidir bu.</p>
<p class="calibre1"><span class="calibre3">Adam Smith gibi gerçekçi <sup class="calibre6">İ</sup>ngiliz liberalleri de en az onun kadar yanıldılar. Onlar da tarihte değişmez değer olarak ilerlemeye inanıyorlardı.</span></p>
<p class="calibre1">Benim tezim, bütün hastalıklara çare bulunduğu gün insanlığın ortadan yok olacağıdır.</p>
<p class="calibre1"><span class="calibre3">Huxley bir yerde bunun saçma bir fikir olduğunu, zira vahim bir hastalığa çare bulunur bulunmaz onun yerine yeni bir hastalığın çıktığını ve tabiatın böyle işlediğinin tecrübeyle sabit olduğunu yazmıştı.</span></p>
<p class="calibre1">Doğru bir tespit. Ama teorik olarak bütün hastalıkları iyileştiren bir ürün icat edildiği hayal edilebilir. Bu bir felaket olurdu, çünkü insan öyle veya böyle ölmelidir. İnsanlar, yüz elli yaşına kadar yaşamayı başarsalar bile, ölmek zorundalar. Tıptaki ilerlemeler sonucunda insanların epey bir kısmının doğal bir ölümle ölmediklerini söyleyebiliriz. Varoluşumuz yapay bir biçimde uzatılıyor, ölüme karşı mücadele uzuyor. Çok gayri insani bir şey bu.</p>
<p class="calibre1"><span class="calibre3">Ama yine de sizin ve benim, seksenimize yaklaşmış olmamıza rağmen, daha ziyade hazin şeyler üzerine zevkle tartışıyor olmamız o kadar kötü bir şey de değil. Yüz yıl önce, bu yaşta, sizin evinize gelmek için yedi kat merdiveni çıkamazdım. Yoğun bir etkinlik içinde uzun yaşama şansına nail olmuş bazı istisnalar olduğu doğru; mesela Goethe.</span></p>
<p class="calibre1">Doğru ama Mozart, Hölderlin, Kleist gibi birçok deha genç ölmüştür. 18. yüzyılda, l 9. yüzyılda, bir şairin ortalama ömrü yirmi beş yıldı, bir yazarınki de elli yıldı.</p>
<p class="calibre1"><span class="calibre3">Gerçekten, uzun yaşamış dehalarla genç ölmüş dehaların bir tipolo-jisini çıkarmak gerekirdi. Macarlarda Petöfi ve Arany böyle bir çift teşkil ederler. Petöfinin genç ölmek için, Arany'nin ise uzun yaşamak için "programlanmış" oldukları söylenebilirdi.</span></p>
<p class="calibre1">Ah, Arany - ne büyük bir şairdir ve maalesef Batı'da ne kadar azbi-linir! Bana gelince, genç ölseydim, bunun büyük bir mutsuzluk kaynağı olmayacağını düşünüyorum. Yirmi beş yaşında, Rumence yazdığım bir kitapta, söyleyecek her şeyimi zaten söylemiştim.</p>
<p class="calibre1"><span class="calibre3">Ne üzerine yazmıştınız?</span></p>
<p class="calibre1">Ümitsizlik üzerine bir kitap.</p>
<p class="calibre1"><span class="calibre3">Yirmi beş yaşında ümitsiz miydiniz?</span></p>
<p class="calibre1">Evet öyle, yirmi beş yaşında. Bugün daha da derin bir ümitsizliğe varmamın nedeni, Batı'nın kendi değerlerine ve misyonuna artık inanmaması. Hayatta, hem bireysel düzeyde hem kamusal düzeyde, insan kendine güvenmelidir; yeteneklerini abartsa bile. Lamennais, Fransa'nın yüzyıllar boyunca kendini ulusları kurtarmaya, dünyanın gidişatını değiştirmeye yazgılıymış gibi hayal ettiğini söyler. Bireyler -ama aynı zamanda uluslar da- muayyen bir megalomaniye ihtiyaç duyarlar. İnsan kendini artık müstesna, önemli, yeri doldurulamaz görmediği zaman mahvolur.</p>
<p class="calibre1"><span class="calibre3">Sovyetler de tam bu noktada Batı karşısında büyük bir avantaja sahip oldu uzun süre. Hle de askeri alanda değil, psikolojik düzeyde Batılılardan, dünyanın jandarmalığı misyonuna gitgide daha az inanan Amerikalılardan üstün görünüyorlardı.</span></p>
<p class="calibre1">Ruslardaki kurtarıcılık misyonu duygusu Bolşevizm'den epey önce tezahür etmiştir. Babamın Nagyszeben kentine papaz olduğu sırada, üstü çok zeki bir adamdı; o dönemde daha da ender olan şey, bu adamın kütüphanesinde çok sayıda l 9. yüzyıl Rus felsefe kitabı vardı ve bunları okuyabildim. Bütün bu Rus düşünürlerininhalklarının kurtarıcı misyonuna nasıl kanaat getirmiş olduklarını hayretle fark ettim.</p>
<p class="calibre1"><span class="calibre3">Komünistler de Batı uygarlığının gerilemeye mahkum olduğu ve Rusya'nın görevinin uygarlığımızı kurtarmak ve yenilemek olduğu fikrini bu filozoflardan miras aldılar.</span></p>
<p class="calibre1">Bana öyle geliyor ki Ruslar uygarlık misyonlarına o kadar da inanmıyorlar, ama bizim gerilediğimizden eminler.</p>
<p class="calibre1"><span class="calibre3">Hitler ve Mussolini de emindiler.</span></p>
<p class="calibre1">Onlar çılgın barbarlardı. <span class="calibre3">Herrenvolk,</span> mütehakkim ulus fikri üzerine bir dünya imparatorluğu kurmanın mümkün olduğunu hayal etmek, sayıklamayı andıran bir fantazmagori oldu. Komünistlerdeki olağanüstü incelik, propagandalarının eksenini eşitlik fikri üzerine kurarak dünyaya hâkim olmak istemeleriydi. Dâhiyane ve büyüleyici bir fikirdir bu. Bütün diğer insanların bizden aşağı olduklarını ilan ede ede dünyaya hâkim olmak imkânsızdır. Hitler sonunda Almanya'yı, Avrupa'nın en uygarlaşmış ülkesini, bir intihara sürükledi. Tasarısındaki çılgın ve şeytani karakterin kanıtıdır bu.</p>
<p class="calibre1"><span class="calibre3">Ama şu paradoksa bakın ki sonunda kendi halkı onu müthiş hayal kırıklığına uğrattı, onun fikirlerinin düzeyinde olmadığını gösterdi. Arkasından Almanya'yı uçuruma, ölüme sürüklemek istiyordu. Hitler üzerine okuduğum en iyi kitabın yazarı Sebastian Haffner, 1945 Ilkbaharı'nda kendi halkının, "ırk"ının, sonunda Hitler'in başdüşma-nı haline geldiğini yazıyor.</span></p>
<p class="calibre1">1943'te, ulusa hitaben yaptığı son söylevde, Almanya'yı yaşamla ölüm arasında seçim yapmaya çağırıyordu. Yenilirse yok olacaktı. Hitler Avrupa'nın yıkımını böyle hızlandırdı.</p>
<p class="calibre1"><span class="calibre3">Bununla birlikte Almanya ondan sonra da hayatta kaldı, hâlâ Avrupa'nın anahtarı.</span></p>
<p class="calibre1">Artık değil. Anglosaksonların hatası bu. Dediğim gibi, Almanları Hitler'le bir tutma kusurunu işlediler. Ve şimdi dünyanın yarısı Rus-lara ait.<a id="footnote1"></a><sup class="calibre6"><a href="#bookmark1">1</a></sup><sup class="calibre6"></sup></p>
<p class="calibre1"><span class="calibre3">Savaş sırasında Lot'a sığınmışken komşum ve bugün unutulmuş eski bir Fransız siyaset adamı olan</span> 3. <span class="calibre3">Cumhuriyetin bakanlarından Ana-tole de Monzie'yle ilginç söyleşilerim oldu. Petain Fransası'nın Tal-leyrand'ı olmak istiyordu ve Amerikalılarla Almanlar arasında temiz bir barış yapılması için Mareşal Petain'e aracılık yapmasını telkin ediyordu. Bir keresinde bana, "Eğer</span> Wehrmacht <span class="calibre3">ile -Hitler'i bertaraf etmiş bir Almanya ile- barış yapmayı başaramazsak, Avrupa Rusların eline geçer," demişti.</span></p>
<p class="calibre1">Büyük bir direnişçi olmuş olan Lacoste da bana aynı şeyi söylemişti. Alman ordusunun yok edilmesinin Avrupa için yıkıcı sonuçlar doğuracağını düşünüyordu. Ama maalesef daha önce 1915'te olduğu gibi 1945'te de Amerikalılarda dünya barışını temin edecek olgunluk yoktu. Amerikalıların kötü psikologlar olduklarını ve özel bir biçimde safdil olduklarını herkes bilir. Vahim hatalar işlerler, çünkü bir yandan yalan söylemeyi bilmezler, öte yandan da söz'ün, tutulması gereken kutsal bir şey olduğuna inanırlar. Nixon'ın durumu buydu. Amerikalıların derinindeki o safdillikle bir dünya tarihi yapmak imkânsızdır. Kendilerine anlatılan her şeyi yutarlar. Orada bir Talley-rand asla varolamazdı.</p>
<p class="calibre1"><span class="calibre3">En azından Kissinger bir Metternich olmaya çalıştı.</span></p>
<p class="calibre1">Büyük bir usta olmak istiyordu. Talleyrand olmak için, siyaset bürolarda yapılmamalıdır; salonlarda kadınlarla yapılmalıdır. Talleyrand büyük siyaset yapıyordu. Amerikalılar siyaseti profesörlerle yapıyorlar.</p>
<p class="calibre1"><span class="calibre3">Benim Amerikalılara sitemim daha ziyade siyaseti uzmanlarla, şaibeli bir uzmanlıkta profesörlerle yapmalarına ve farklı "lobiler"in baskılarına neredeyse daima boyun eğmelerine olurdu. Dünya siyasetini yönetmek için iyi hazırlanmamışlar. Biz Avrupalı aydınlara gelince, bazen bizim durumumuzun, Grek-Roma uygarlığının gerilemesini durdurmayı deneyen hkenderiye vatandaşlarının durumuna benzediğini düşünüyorum. Ama çabalarının beyhude olduğu ortaya çıkıyordu.</span></p>
<p class="calibre1">Belki düşüşü birkaç nesilliğine ertelemeyi başarırız. Gerileme dönülmez bir yola girmiş olsa bile, teslim olmamalıyız.</p>
<p class="calibre1"><span class="calibre3">Buna katılıyorum. Dövüşmeye devam etmek gerek. Macar yazar Im-re Madach, 1848 liberal ayaklanmasının ezilmesinden sonraki ümitsizliğiyle yazdığı, -Falanster'deki Cennet'te dünya tarihini birbirini izleyen bozgunlar ve en güzel ideallerin yozlaşması olarak sahnelediği-</span> İnsanın Trajedisi<span class="calibre3">'nin sonunda Tanrı'ya şu sözleri söyletir: "Ey insan, güvenini kaybetme ve mücadeleye devam et." Güvenimizi kaybetmememiz zor, ama sizin de dediğiniz gibi,... kalemlerimizi bırakmamamız lazım.</span></p>
<p class="calibre1">Goethe'nin Faust'unda Şeytan Tanrı'nın hizmetkandır. Kendime sık sık şunu soruyorum: Bunun tam tersi doğru değil mi? Tann Şeytan'ın hizmetkân değil mi? Göründüğü kadarıyla hükmeden İblis'tir, Şey-tan'dır. Dünyanın efendisi Tann olsaydı, tarih olmazdı. Her şey, sorun çıkmaksızın en iyi şekilde işlerdi.</p>
<p class="calibre1"><span class="calibre3">Dostumuz lonesco bana bir gün, Tanrı'ya inandığını, ama farklı olmuş olsa sevineceğini söyledi.</span></p>
<p class="calibre1">Ionesco'da daima arka planda derin bir iman hissedilir. Bana gelince, köküne kadar kuşkucuyum. Halbuki din beni çekiyordu. On beş, on altı yaşında, yemekten önce babam duayı yaparken, onunla birlikte dua etmediğim için utandığımı hatırlıyorum. İman sahibi olmaktan acizim, ama dinin önümüze koyduğu sorunlara ilgisiz değilim. İman, düşünceye kıyasla, şeylerin daha derinine gider. Dinin hiçbir zaman cezbetmemiş olduğu biri, daima bir eksiklik hissedecektir. İyinin ve kötünün ne olduğunu bilmek. Bazen dünya tarihini ilk günahın büyük bir ırmağı gibi tahayyül ediyorum. <span class="calibre3">Tekvin'i</span> tekrar tekrar okuyorum ve birkaç sayfada her şeyin söylenmiş olduğu izlenimine kapılıyorum. Allak bullak edici bir şey bu. Bu çöl göçebelerinin insana ve dünyaya eksiksiz bir bakışları vardı.</p>
<p class="calibre1"><span class="calibre3">Büyük bir dinler tarihi uzmanı olan dostunuz Eliade hakkında, "hem meslek hem de kanaat icabı dinlerin, tüm dinlerin kıyısında" kaldığını söylediniz. Çok ağır bir yargıydı bu.</span></p>
<p class="calibre1">Benim için de geçerli bu. Zaten Eliade üzerine denememin sonunda, o başta olmak üzere hepimizin eskiden mümin olan dinsiz dindarlar olduğumuzu söyledim.</p>
<p class="calibre1"><span class="calibre3">Epey "Cioran'vari" bu söz üzerine felsefe yapmayı kesebiliriz sanıyorum.</span></p>
<p class="calibre1"><a id="bookmark2"></a><span class="calibre2">Tarihteki felaketler fazla kanaat sahibi kişiler tarafından kışkırtılmıştır</span></p>
<p class="calibre1">Bu söyleşinin tagilizceye Benjamin lvry tarafından çevrilmiş olan daha kısa bir versiyonu <span class="calibre3">4</span> Aralık 1989 tarihli <span class="calibre3">Amerikan Newsweek</span> dergisinin Avrupa baskısında çıkmıştır. Söyleşinin tam metni ilk kez burada (Nisan 1995 tarihli Fransa Gallimard baskısı) yayımlanmaktadır.</p>
<p class="calibre1">BENJAMİN IVRY: Paris-Match <span class="calibre3">sizin yetmiş beş yaşında hâtâ "bir yeniyetmenin hatlarına, ifadesine ve siluetine" sahip olduğunuzu söylüyor.</span></p>
<p class="calibre1">CİORAN: Biraz abartmışlar.</p>
<p class="calibre1"><span class="calibre3">Tiranların yolundan gitmek gerektiğini yazdınız: "Tiransız bir dünya, sırtlansız bir hayvanat bahçesi kadar sıkıcı olurdu," diye.</span></p>
<p class="calibre1">Tahammül edilebilir tiranlar da var, tahammül edilmezler de. Kinik olan, hayâsız olan tiranlar var. Mesela Çavuşesku trajik bir vaka değil. Nüansı yok. Hatta açıklanamaz bir şey bu. Rumenler en kuşkucu, en yanılsamasız halktır. Daima mümkün olan ayarlamalar vardır, ama Çavuşesku'da nüans yoktur ki. Rumenler bütünüyle aldatılmışlardır. Çavuşesku'nun daha ziyade makul olduğu bir an olmuştur: Mesela İsrail'le ilişkileri kesmemiştir. Tiranlar büyük insan sarraflarıdır. Tiranlar sersem değildir. İnsanların nasıl kullanılabileceğini, nereye kadar gidilebileceğini bilirler. Aptal tiran yoktur. Tiranlar, tecrübe etmek isteyen, sürekli ilerleyen insanlardır; en uca kadar, her şeyin çöktüğü âna kadar giderler. Tarihin dörtte üçü tiranlıkların ve insan köleliğinin tarihidir.</p>
<p class="calibre1">Rumenler feda edilmiş bir halktır, nokta, hepsi bu. Amerika'nın umrunda değildir. Çavuşesku'da bir tür zekâ var. Her şeyi Ruslara</p>
<p class="calibre1">teslim ettikçe sürdürebileceğini biliyor. Şimdi bir kopma noktasına gelinmiştir. Halk ahlaken harap olmuştur, bitmiştir. Biyolojik açıdan da öyle. Kötü beslenme öyle bir noktaya varmıştır ki binlerce çocuk doğduklarından hemen sonra ölmektedir. Öyle ki yeni doğanları deklare etmeden önce beş hafta beklenmektedir.</p>
<p class="calibre1">Rumenler tarih tarafından bastırılmış bir halktır. Hep Rusların istilasına uğramışlardır. Organik bir kuşkuculuklan vardır. İdeolojiler yanılsama gerektirir. Rumenlerde yanılsama yoktur.</p>
<p class="calibre1">Çavuşesku Rusya tarafından desteklenmektedir. Romanya'da açlıktan ölünüyor, ama etin %65'i Rusya'ya gidiyor. Çavuşesku Gorba-çov'un onu desteklediğini biliyor. Romanya'da çocuklar için süt yok, her şey Rusya'ya gönderiliyor. Rumenler ümitsizliği aştılar. "Bugün ne yiyeceğiz?" sorusu musallat olmuştur Rumenlere. Çavuşesku Ba-tı'dan yana olan tek rejimdi. Ama ne olup bitmiş olduğunu hiç kimse bilmiyor. Bir an popüler olan bu tip bir tiran haline geldi. Korkunç bir hayal kırıklığı oldu bu. Savaştan sonra komünizm "gelecek" idi. Yanılsama mümkündü, ama çabucak ortadan kalktı. Çekoslovakya' da demokratik bir gelenek ve iyi bir ekonomik durum var. Rumen-lerde devrimci bir gelenek yok. Dolayısıyla özgürlükleri yok.</p>
<p class="calibre1">Romanya'da, Macaristan'daki gibi aydınlan olan ciddi bir komünist parti yoktu. Romanya'da büyük bir Rusya korkusu vardır. Komünizmin bizim ülkemizde başarıya ulaşmasını Rusya korkusu engellemiştir.</p>
<p class="calibre1">Romanya'da -kuşkucu bir ülke- son savaştan önce devrimci bir gelenek olmamıştır. Romanya Almanya'ya müttefik olmuştur. Almanya savaşı kaybettiği zaman, Romanya Rusya'yla ittifaka girmeye karar vermiştir. 20 milyon nüfuslu Romanya'da 700 bin ölü olmuştur. Ruslar Rumenleri sürekli ön saflara sürmüşlerdir. Firar edemezlerdi. 700 bin ölü; her şeyi kaybetmek için benzeri görülmemiş fedakârlıklar. Rumenler savaştan sonra kırılmışlardı. Çavuşesku baskın çıkabilirdi, çünkü güçlü komünistler yoktu.</p>
<p class="calibre1"><span class="calibre3">Paris’teki en eski dostunuz Eugine lonesco.</span></p>
<p class="calibre1">Paris'e 1934'te geldim. Eğer hayatınızı berbat edecekseniz, bunu Paris'te yapmak başka yerde yapmaktan yeğdir. Hayatınızı berbat edeceğiniz yeri seçmek gerekir. Ionesco'yu öğrenci olduğumuz sırada tanıdım. Din onu daima çekmiştir. Mümin değildir, ama kendini imana kaptırmıştır. Ölüm fikri musallat olmuştur ona. Bunu kabul edemez.</p>
<p class="calibre1">Ölüm fikrini yıkmıştır. Hiçbir şey yapamaz. Bunaltılı bir insandır. Hastalığı bunaltısıdır. Yazdıklarının tam merkezinde bunaltı vardır. İmanın cazibesine hiç kapılmamış olan benden daha dindardır. Io-nesco hep bu cazibeye kapılma noktasındadır. Gençken bile bunaltı-lıydı.</p>
<p class="calibre1"><span class="calibre3">Samuel Beckett de bir dostunuz.</span></p>
<p class="calibre1">Beckett'i farklı bir biçimde görüyorum; bir Balkanlının tam tersidir o. Bir tür bilgeliği olan ölçülü biridir. Her bakış açısına hükmeder. Avrupa'nın öte tarafından gelmektedir. Bilgelik sahibi bir bunaltılı-dır. İnsan olarak Beckett ve Ionesco birbirinin tam zıddıdır. Samuel Beckett kendisinin efendisidir. Kendine hâkimdir. Eug£ne lonesco ise infilak eder. İki farklı mizaçtır bunlar. Beckett vakası, onun huzurunda olduğunuz anda size duyarlıdır. Dışarıya vurmaz, ama birinin önünde olduğunuzu hissedersiniz. İlk bakışta, kendine hâkim bir bunaltılıdır. Balkanlı değildir. Kendine hâkim olan bir bunaltılı görmek çok güzeldir. Bir vakadır.</p>
<p class="calibre1">Hep Paris'te yaşamış olmasına rağmen, entelektüel Fransa'dan etkilenmemiştir. Bir yabancı gibi kalmıştır, oysa çok uzun süredir buradadır. Latin olmayan kalburüstü biridir.</p>
<p class="calibre1"><span class="calibre3">Vatandaşınız ve dostunuz Mircea Eliade sizi hiç "kutsallığa" döndürmeyi denemedi mi?</span></p>
<p class="calibre1">Yok! Hayatta! Eliade için din, mesleğidir. Ölümünden önce onun hakkında epey haince bir makale yazdım. Dine çok meraklıydı, ama derinliğine bakıldığında dinî bir kafa değildi. Çoğul olarak dinlerle ilgileniyordu, ama dinle ilgilenmiyordu. Dostları benim makalemi haince, riskli ve incelikten uzak buldular.</p>
<p class="calibre1">Eliade'ı öğrenci olduğum sırada tanıdım. Dindar olmak başka şey, bütün tanrılara ve bütün dinlere meraklı olmak başka şey. Eğer dindarsanız, gidip dünya turu atarak Asya'da neye inandıklarını incelemezsiniz. Eliade her şeyle ilgileniyordu. Her şey hakkında konuşmak istedi. Bu bir dindarın belirtisi değil. Büyük mistikler dünyadaki bütün tanrılarla ilgilenmezler. Din bir tür bilanço değildir. Eliade benim haksız olduğumu söylediği bir söyleşi verdi. Hem de yaşamının sonunda, belki haklıydı. Ama eğer hakiki bir mümin olmuş olsaydı, bir dinler tarihi yazmazdı.</p>
<p class="calibre1"><span class="calibre3">Sizin hakkınızda, Nietzsche'den sonraki en iyi aforizma yazarı olduğunuz söyleniyor.</span></p>
<p class="calibre1">Nietzsche, çılgınlığının başında aforizmalar yazmaya koyulmuştu; dengesini kaybetmeye başladıktan sonra. Bende ise bu bir yorgunluk işaretiydi. Açıklamak, ispat etmek niçin? Zahmetedeğmez. Bir önermede bulunuyorum; hoşunuza gidiyorsa ne âlâ, yoksa kapatın çenenizi! Her şeyden tiksindiğim için aforizmalar yazdım. Öğretmenin tam karşıtıyım ben. Açıklamaktan nefret ediyorum, özellikle de kendimi açıklamaktan...</p>
<p class="calibre1"><span class="calibre3">"Platon'a takılmak niye? Başka bir âlemi, bize bir saksofon da onun kadar sezdirebiliyorken..." diyorsunuz.</span></p>
<p class="calibre1">Biraz abartılı ve ucuz bir paradoks. Balkan zevksizliği işte. Kışkırtma olsun diye.</p>
<p class="calibre1"><span class="calibre3">"Eğer her şeyini Bach'a borçlu biri varsa, o da Tann'dtr," diye yazdınız.</span></p>
<p class="calibre1">Bach olmasa Tanrı ufalırdı. Bach olmasa, Tanrı üçüncü sınıf bir tip olurdu. Evrenin başarısızlığa uğramadığı izlenimini size veren tek şey Bach'tır. Onda her şey derindir, gerçektir, tiyatrosuzdur. Bach'tan sonra Liszt'e tahammül edilemez. Eğer bir mutlak varsa, o da Bach'tır. Bu duyguya edebi bir eserle sahip olunamaz, çünkü Bach dil değildir. Bach'ta metinler vardır, ama müthiş değildir. Ses her şeydir. Bach dine bir anlam verir. Bach öbür dünyadaki yokluk fikrini tehlikeye atar. Bu çağrıyı dinlediğinizde her şey yanılsama değildir. Ama bunu Bach, yalnız Bach yapar; hayatında vasat bir adam olmuştur. Bach olmasa, mutlak bir nihilist olurdum.</p>
<p class="calibre1"><span class="calibre3">"Uzun zaman boyunca, türümüzün yok oluşunda hazır bulunmadan yaşamıma son vermemeyi ümit ettim," diyorsunuz.</span></p>
<p class="calibre1">Biraz megalomandım. Fazla ileri gittim. Fazla acelem vardı. O anda bunun gülünçlüğünü fark etmedim. Yazdığımız zaman gülünçlük duygumuz olmaz. Söylediğimizle özdeşleşiriz ve ancak birkaç dakika sonra gülünçlüğün farkına varırız. Eğer yazıyorsanız, yeryüzünde tek başınaymışsınız gibi yapmalısınızdır bunu; mutlağın bir bölümü gibi. Yoksa ne faydası olur ki?</p>
<p class="calibre1"><span class="calibre3">1992'den ve Avrupa Birleşik Devletlerinden sonra, Avrupalıların felsefi açıdan yeniden birleşmesini bekliyor musunuz?</span></p>
<p class="calibre1">Başarısızlığa uğrayacak bu. Yıpranmışız ve gerilemekteyiz. Avrupa' da artık bir hayatdoluluk, bir canlılık yok. Yaşlı bir uygarlık bu. Fransız uygarlığı şimdi bin yaşında. İngiltere de. Almanya tükenmedi. Her halk çılgınlığını israf etmelidir. Fransa bunu Devrim'le ve Napol6on'la yaptı. İstila savaşları bittiği zaman uygarlaşmış olacağız. Almanya yenildi, ama tükenmedi. Ama eninde sonunda, Almanya'nın faciası, zeki bir diktatör çıkarmayıp, bunun yerine Hitler gibi bir deli çıkarmış olmasıdır. Bütün tiranlarda bir çılgınlık unsuru vardır. Hitler Avrupa'nın gerilemesini hızlandırmıştır. Hitler olmasa, Avrupa birkaç yüzyıl daha hüküm sürebilirdi. Ondan sonra, Avrupa entelektüel ve sanatsal bir merkez olamaz. Gelecekte Avrupa ikinci sınıf kalacaktır. Latin Amerika'nın geleceğine Avrupa'nın geleceğinden fazla inanıyorum. Rejimler korkunç bile olsa, orada bir hayatdo-luluk var. O halklar yıpranmamış. Burada, Avrupa kendi kendini imha etti. Hitler felaketi hızlandırdı.</p>
<p class="calibre1"><span class="calibre3">Intihar, eserlerinizde önemli yer tutan bir konu.</span></p>
<p class="calibre1">İntihar çok önemli. Ne zaman intihar etmek isteyen insanlar beni görmeye gelse, onlara, "Olumlu bir fikir bu! Bunu istediğiniz zaman yapabilirsiniz," diyorum. Hayatın anlamı yok, sadece ölmek için yaşıyoruz. Ama istediğimiz zaman kendimizi öldürebileceğimizi bilmek çok önemli. Bu bizi sakinleştirir, tatmin eder. Sorun çözülür ve komedi devam eder. Hıristiyanlık'tan önce intihara iyi gözle bakılıyordu; temenni edilebilir bir bilgelik eylemi gibi. Birini ümitsiz gördüğünüzde, ona şöyle deyin: "İstediğiniz zaman kendinizi öldürebilirsiniz. Aceleye gerek yok. Hayat, anlamsız bir gösteridir. Ama istediğiniz kadar sürdürün bunu. Sınır yok." Hayatı katlanılabilir kılan da ondan kurtulma fikridir. Ona katlanmanın tek yoludur bu; istendiği zaman bitirilebilmesi. Herhangi bir avanak da bundan kurtulabilir.</p>
<p class="calibre1">Bir kere, sinemada bir kadına rastladım; intihar etmek istiyordu. Artık işini bitirmek istediğini söylüyordu. "Siz bilirsiniz," dedim ona. O zaman da bana, "Öyleyse intihar etmiyorum!" dedi.</p>
<p class="calibre1">Hayatımızda ümitsizlikten masun ve makul tek harekettir; hayatımızı bitirmenin elimizde olması. Gösteri fikridir bu, ama... Hayatı katlanılabilir kılan şey, intihar fikridir. Çarpıntılı kimselere, bağırıp çağıran kimselere, "çözüm elinizde, her şeyin anahtarı sizde," diyorum.</p>
<p class="calibre1">On sekiz ila yinni yaşlarında intihara meyilliydim. Uykusuzluk çekiyordum. Hastalıkların en beteridir. Bütün gece şehirde dolanıyordum. Annem babam ne yapacaklarını şaşırmışlardı. İşimi bitirmeyi düşündüm, ama beklemeye karar verdim. Sağlık harikulade bir şey. İntihar fikri bir günden diğerine geçti gitti.</p>
<p class="calibre1"><span class="calibre3">Bir siyaset adamı için felsefe okumak iyi midir?</span></p>
<p class="calibre1">Siyaset adamları filozofları okumalılar. İlkçağ'da siyaset adamları filozoftu. Bir eseri soruna dönüştünnek. Mitterrand filozofları okumuyor, o edebiyatçı. Derin kanaati olmayan, epey kinik bir insan. Fran-çois Mitterrand bir sol insanı değil, eski bir sağcı. Ama usta, kuşkucu; sürekli, her fırsatta değişiyor; an içinde, doğrudanlık içinde yaşıyor. François Mitterrand kültürlü bir insan, Avrupa Topluluğu'nda yazarlarla şahsen ilgilenen tek siyaset adamı. Fikir değiştiren Fran-çois Mitterrand gibi bir tipi, bir ideologdan daha fazla tercih ederim. Tarihteki felaketler fazla kanaat getirmiş kişiler tarafından kışkırtıl-mıştır. Boyun eğmeyi bilmek gerekir. Bir devlet başkanının fikirleri izafi olmalıdır.</p>
<p class="calibre1">François Mitterrand bir fikir insanı değildir, önemli olan durumdur onun için. Her şey görgüye dayanır. Ustalık sizin tehlikeli olabilecek, fanatizme yöneltebilecek kanaatler edinmenize engel olur. Hitler patolojik bir vakaydı. O avanak, fikirlerine inanıyordu.</p>
<p class="calibre1"><span class="calibre3">Arjantin tangolarını seviyorsunuz.</span></p>
<p class="calibre1">Tangoya çok düşkünüm. Gerçek bir düşkünlük bu. Paris'te bir Arjantin tango gösterisine gittim, ama tangonun da yozlaştığını görüyorum. Ara verildiğinde, müdüre, biraz daha melankolikliği tercih ettiğimi belirttiğim ufak bir mesaj gönderdim. Artık ruh aynı ruh değil. O baygın ruh daha dinamikleşti. Latin Amerika'ya düşkünlüğüm bu. Eskiden daha derin ve daha mahrem bir şeydi. Benim tek ve son tutkum Arjantin tangosuydu.</p>
<p class="calibre1"><a id="bookmark3"></a><span class="calibre2">Mükemmel bir sağlık, gayri manevidir</span></p>
<p class="calibre1">Bu söyleşinin metni ilk kez Sylvie Jaudeau'nun <span class="calibre3">Cioran, Entretiens</span> adlı kitabında, eserlerinin bir tahliliyle birlikte yayımlanmıştır. © Librairie Jos£ Cor-ti, 1990.</p>
<p class="calibre1">SYLVIE JAUDEAU: <span class="calibre3">Eserlerinizin bir kısmını henüz gençken Rumence yazdınız. Nadir görülen bir keskinlikteki ilk kitabınız</span> Ümitsizliğin Doruklarında'dan <span class="calibre3">bahsedebilir misiniz bize?</span></p>
<p class="calibre1">CIORAN: Bu kitabı yirmi iki yaşında yazdım; felsefe öğrenimimi bitirdiğim zaman. Bu infilak benzeri barok kitap Fransızcaya zor çevrilir bir kitaptır. Buna karşılık, kısa süre önce çok başarılı bir Almanca çevirisi çıktı; çünkü bu dil Rumencenin telkin edici belirsizliklerine Fransızcadan daha elverişli. Bu kitap, felsefeye hiddet ve gücenme dolu bir nevi vedadır; özdeki bir karışıklıkla yüzleşmekten aciz, nafile bir oyalanma olduğu ortaya çıkmış bir düşünce biçiminin ba-şansızlık tespitidir. Sağlığımı harap eden uykusuz gecelerin pençesine düşmüştüm ve vahim anlarda hiçbir işe yararlığı olmayan bir felsefeye karşı bir iddianame yönelttim. <span class="calibre3">Çürümenin Kitabı</span> bunun başka bir üsluptaki devamı olacaktır.</p>
<p class="calibre1"><span class="calibre3">Göründüğü kadarıyla bu dönem yaşamınızda belirleyici olmuş?</span></p>
<p class="calibre1">Evet, zira şiddetli bir reddediş ânı oldu bu. Öğrenimimi tutkuyla sürdürüyordum; hatta şimdi hakiki bir uyuşturucu gibi telakki ettiğim felsefi dil tarafından zehirlenmiş olduğumu itiraf ediyorum. Bu dilin yarattığı derinlik yanılsamasından sarhoş olmamak ve aldanmamak mümkün mü? Gündelik dile çevrildiğinde, felsefi bir metnin içi tuhaf bir biçimde boşalır. Hepsini tâbi tutmak gereken bir imtihandır bu. Dilin yarattığı büyülenme bence Heidegger'in başarısının açıklamasıdır. Eşsiz bir hilebazdır, çok aşırıya vardırdığı bir sözel dehaya sahiptir, dile baş döndürücü bir önem atfeder. İçimde şüphe uyandıran da tam bu aşırılık oldu, l 932'de <span class="calibre3">Varlık ve Zaman'ı</span> okurken. Bu cins bir alıştırmadaki beyhudelik gözümde barizleşti. Sözcüklerle aldatılmak isteniyormuşum gibi geldi. Muazzam sözel mucitliğiyle gözlerimi açmayı başarmış olan Heidegger'e teşekkür etmeliyim. Her ne pahasına olursa olsun kaçınmam gereken şeyi gördüm.</p>
<p class="calibre1"><span class="calibre3">Heidegger'e getirdiğiniz eleştiri, düşüncesine yabancı olmadığınız filozof Berdyayev'in eleştirisiyle bir arada ele alınmalı. Alıntılıyorum: "Heidegger, ussal kategorileri, hiç uymadıkları varoluşsal deneyime uygular ve kabul edilmesi mümkün olmayan bir terminoloji yaratır. Terminolojinin düşünceden daha özgün olduğu ortaya çıkar" </span>(Özyaşamöyküsü).</p>
<p class="calibre1">Berdyayev'in şahsiyetine hayran olmuş olsam da, eserlerine, başka bir Rus filozofu olan ve bence haksız yere onunla bir arada ele alınan Şestov'un eserlerinden daha az aşinayımdır. Şestov Romanya'da çok ünlüydü. Hatta onun etkisiyle bir akım bile oluşmuştu. Benim de içinde bulunduğum, kendini manevi olarak hayata geçiremeyen ama böyle bir maksadın özlemini muhafaza eden neslin filozofuydu. Plon Yayınları'nda birkaç ay boyunca dizi yöneticiliği yaptığım sırada <span class="calibre3"><sup class="calibre6">Ö</sup>lüm Vahiylerini (Revelations de la mort)</span> yeniden bastırdığım Şes-tov, hayatımda önemli bir rol oynadı. Her ne kadar şahsen tanışma mutluluğuna erişmemiş olsam da, ona büyük bir sadakat besliyorum. Haklı olarak hakiki meselelerin filozofların ellerinden kaçtığını düşünüyordu. Nitekim sahici ıstırapları es geçmekten başka ne yaparlar ki?</p>
<p class="calibre1"><span class="calibre3">Bereket versin ki bütün filozoflar sizin eleştirinizin etki alanına girmiyor. Zannederim ki Bergson'la ilgilendiniz, çünkü Romanya’da onun üzerine bir tez yazdınız. Onun eserlerinde dikkatinizi çeken neydi? Simmel'i daha severek tercih edebileceğinizi söylediniz bana.</span></p>
<p class="calibre1">Gerçekten de beni ilgilendiren Simmel'di ve bunun baş nedeni de dikkat çekici bir biçimde yazmasıydı -Bergson da bu meziyete sahipti- ve filozoflarda böyle bir yeteneğin ne kadar ender olduğu bilinir! Simmel, Almanlarda ender görülen çok açık bir dille yazıyordu. Hakiki bir yazardı. Özellikle, şaşırtıcı bir duyarlık gösterdiği sanat üzerine metinlerine hayrandım. Bergson'un da tam olarak, hayatın "ayakta kalmak için kendini yok etmesi" gerektiğini görmemiş olmasına sitem etmişti. Gerçekten de Bergson, varoluşun trajik veçhesini ihmal etti ve böyle unutulmasının nedenini de burada aramak gerekir. İçsel bir bunalımdan kaçınmanın bedeli er geç ödenir.</p>
<p class="calibre1"><span class="calibre3">Bir an için sizin geçirmiş olduğunuz bunalımda duralım. Bir gün bana, eserlerinizin merkezinde dinî tartışmanın olduğunu söylemiştiniz.</span></p>
<p class="calibre1">Şiddetle ilan edilen her tanrıtanımazlık bir rahatsızlığı gizler. Gençliğime Kilise'ye karşı duyduğum tepki damgasını vurmuştur; ama aynı zamanda bizzat Tanrı'ya karşı da bir tepkidir. İman noksanlığı çeksem de hiddet noksanlığı çekmiyordum. Hatta din adamı olma kararı alan kardeşimi, ona acımasız konuşmalar yaparak vazgeçirmeyi bile başarmıştım.</p>
<p class="calibre1"><span class="calibre3">Demin derin bir ümitsizlik dönemini zikretmiştiniz. Bu ıstıraba mı bağlıydı?</span></p>
<p class="calibre1">Doğrudan olmasa bile, her şeyin hiçlik olduğu yolundaki kanaatimi doğruladı. 1926-27 arasıydı, sürekli bir rahatsızlık dönemiydi. Her gece kasvetli saplantıların pençesine düşerek sokaklarda dolanıyordum. Bu içsel gerilim dönemi boyunca, birçok kez vecd tecrübesini yaşadım. Her halükârda, görünümlerin dışına sürüklenilen anlar yaşadım. Hiçbir hazırlığınız olmadan doğrudan bir kavrayış sizi eline alır. Varlık olağanüstü bir eksiksizlik, ya da daha ziyade muzaffer bir boşluğun içine yuvarlanır. Çok önemli bir tecrübe oldu bu; her şeyin boşunalığının doğrudan içe doğuşu. Bu birkaç aydınlanma ânı, beni mistiklerin bahsettiği en yüksek mutluluğun bilgisine açtı. Ancak istisnai olarak ve kısa bir süreliğine çağrıldığımız bu mutluluk dışında hiçbir şeyin hakiki bir varoluşu yoktur; gölgeler krallığında yaşarız. Her ne olursa olsun, cennet ya da cehennemden asla aynı dönmeyiz.</p>
<p class="calibre1"><span class="calibre3">Kitaplarınızda beliren en büyük meşgalenin mistisizm olması anlaşılır bir şey. Her ne kadar kendi güzergâhınızı mistik diye nitelemekte bazen tereddüt etseniz bile, hayatınızdaki en büyük kaygının bu olduğu kesin; konu etrafındaki bütün okumalarınız buna tanıklık ediyor.</span></p>
<p class="calibre1">Hayatımın bir kısmını mistikleri okuyarak geçirdim; belki de onlarda kendi tecrübemin teyidini bulmak için. Onları büyük bir doymazlıkla okudum. Tanımlaması güç bir içsel tükeniş haline girdim. Bir imanın içine "batmış" olmam gerekirdi, ama buna tabiatım karşı çıkıyordu. Hep bir noktaya varmama yönünde gittim. O zamandan beri içimde bir şeyler oldu, içsel bir yoksullaşma, kısır bir basirete doğru bir kayma.</p>
<p class="calibre1"><span class="calibre3">"Mistik" terimi sizin için ne anlam ifade ediyor?</span></p>
<p class="calibre1">Müstesna yoğunluktaki bir tecrübe söz konusudur. Tarihin onunla çiçeklenen dönemleri, içsel hayatdoluluk dönemlerine tekabül eder. Eğer usanmış ve bezmişsek, kendimizi kendimizin öte'sine yansıta-mayız, fakat daha ziyade kendimizin aşağı'sına düşeriz.</p>
<p class="calibre1">Çehre değiştirmeden mistik tecrübe olmaz. Edilgenlik bir noktaya varamaz. Varlığı her şeyin üzerine yerleştiren bu muazzam iç saflık durgunluk değildir. Mesela Budizm teoride zahmetsiz olsa bile pratikte öyle değildir - özellikle de bir kurtuluş yanılsaması veren sahte tecrübelerin üzerine kolaylıkla atlayan Avrupalılar için. Bu kurtuluşu bizzat içinizde keşfedersiniz, yoksa birinin müridi olarak ya da bir manevi cemaate katılarak değil. Yegâne derin tecrübe, yalnızlık içinde yapılandır. Bir yayılmanın ürünü olan tecrübe yüzeysel kalır - hiçlik tecrübesi bir grup tecrübesi değildir. Ama eninde sonunda Budizm bir bilgelikten ibarettir. Mistik daha uzağa gider. Mistik, yani vecd. Ben şahsen topu topu dört defa yaşadım bunu; yoğun karışıklık dönemimde. İmanla ya da imansız yaşanabilir aşırı tecrübelerdir bunlar.</p>
<p class="calibre1"><span class="calibre3">Vecd tecrübesinden sonra normal hale dönüşü nasıl telakki ediyorsunuz?</span></p>
<p class="calibre1">Düşüş, içsel yoğunluktaki bir azalmaya, normalliğe dönüşe tekabül eder. Hakikaten bir düşüştür bu.</p>
<p class="calibre1">Vecddeki mutluluk neredeyse dayanılmazdır. Her şeyin çözüldüğü ve oluşun artık anlamı kalmadığı izlenimine kapılırsınız. Hayatın kefaretini ödeyen ve ondan sonra ancak yeniden ortaya çıkmaları özlemle beklenen olağanüstü dakikalardır bunlar. Hayal kırıklığı özellikle mümin için üzücüdür. Mistik kendini terk edilmiş, Tanrı tarafından itilmiş, manevi kuraklığın tehdidi altında hisseder. O zaman da sıkıntıya, <span class="calibre3">acedia'ya,</span> neredeyse iblisane bir veçhe içeren, yalnızların o derdine gömülür. Onlar için tehlike, şeytan değil boşluktur.</p>
<p class="calibre1"><span class="calibre3">imanlarını da o zaman yitirirler, buna mukabil olarak da sizin bilginin en üst derecesi gibi gördüğünüz o basireti kazanırlar.</span></p>
<p class="calibre1">İçteki çöl her zaman kısırlığa hasredilmiş değildir. Basiret, görme olanağı sağladığı boşluk sayesinde bilgiye dönüşür. O zaman mutlaksız mistik olur. En yüksek basiret bilincin son derecesidir; evreni tükettiğiniz ve ondan sonra hayatta kaldığınız duygusunu verir size. Bu safuayı sezmemiş olanlar, hayal kırıklığının, dolayısıyla da bilginin belli başlı bir çeşidinden habersizdirler. Şevkliler başarısızlıkla yüz yüze geldiklerinde ve yanılsama kaybı onları insani kıldığında ilginç bir hale gelmeye başlarlar. Her el attığı şeyi başaran kişi zorunlu olarak yüzeyseldir. Başarısızlık hiçliğin modem versiyonudur. Bütün hayatım boyunca başarısızlık büyüledi beni. Asgari bir dengesizlik kendini dayatır. Ruhsal ve fiziksel olarak mükemmel sağlıklı varlık, temel bir bilginin noksanlığını çeker. Mükemmel bir sağlık, gayri manevidir.</p>
<p class="calibre1"><span class="calibre3">Azizlere, derinlemesine "huzuru kaçmış" o varlıklara duyduğunuz ilgi de böylece açıklamasını buluyor. Şu dünyanın bütün yanılsamalarından vazgeçtikten sonra, en seçkini, yani mutlak üzerine kendini körleştirme yeteneğini hâlâ koruyan o kimselerin yarattığı merakın, hayranlığın ve şaşkınlığın izini taşıyan bir ilgi bu.</span></p>
<p class="calibre1">Muhtemelen mistik beni azizlikten fazla ilgilendiriyor; bununla birlikte azizlikte de merakımı tahrik eden tuhaf bir şey var. Azizlerin aşırılıkları kışkırtıcı veçheleriyle çeker beni. Belki de ayrıca, her ne kadar dinî bir yazgımın olamayacağını, inanmaktan aciz olduğum için buna elverişsiz olduğumu çok çabuk anlamış olsam da, girmiş olmaktan hoşlanacağım bir yolu gösterirler bana. Ben imanın ancak berisinde ya da ötesinde tecrübeler yaşayabiliyordum.</p>
<p class="calibre1">Esasın hükümranlığını bana sezdiren de iman değil can sıkıntısı oldu. Her ne kadar dinî tavır tabiatıma yabancı olsa da, yine de içimde bir eğilim olarak kalıyordu. O dönemde mistik coşkunluğun pençesine düşmüş olan bir hanım arkadaşımı hatırlıyorum. Bu yolda epey ileri gitti. Sade, geniş bir kültürü olmayan, ama zekâsı canlı bir kişiydi. Bu yollarda kaybolduğumu ve gerilemek zorunda kalacağımı anlamıştı. Önsezilerinde haklıydı: 1937'de Fransa'ya gelir gelmez mistik eğilim uzaklaşır, başarısızlık bilincinin istilasına uğrarım ve bulanlar soyundan olmadığımı, benim bahtıma ıstırap çekip sıkıntıdan patlamanın düştüğünü anlarım. <span class="calibre3">Çürümenin Kitabı</span> bu dönemin vardığı noktayı temsil eder.</p>
<p class="calibre1"><span class="calibre3">Gerçekten de başarısızlığın verdiği burukluğu açığa vurur. Daha sonraki bütün tepkileriniz bu pişmanlığı gösterir.</span></p>
<p class="calibre1">Bu pişmanlık daha ilk kitabımda, <span class="calibre3"><sup class="calibre6">Ü</sup>mitsizliğin Doruklarında'da</span> ifadesini bulmuştu. İnsanlıktan firar etmiş biri tarafından yazılmıştır bu kitap. Daima inkann cazibesine kapılmış olsam da nihilist değilim. Tanımlayamadığım bir ilham sonucunda hiçlik duygusunu ilk yaşadığımda çok gençtim, neredeyse çocuktum.</p>
<p class="calibre1">Reddetme daima kendini kaptırmaktan daha güçlü oldu bende. Hem mutlaklık eğiliminin hem de ısrarlı bir boşluk duygusunun etkisi altındayken, nasıl <span class="calibre3">ümit edebilirdim ki?</span></p>
<p class="calibre1"><span class="calibre3">Şu aforizmayı yorumlayabilir misiniz: "<sup class="calibre6">i</sup>mandan ne kadar uzak olsak da, sadece Tanrı'yı muhatap kabul ettiğimiz anlar vardır"?</span></p>
<p class="calibre1">Tanrı bir yol alışın son safhası anlamına gelir; yalnızlığın en uç noktasıdır; bir ad konulması gereken, kurgusal bir varoluş mal edilmesi gereken tözdışı noktadır. Netice itibariyle bir işlev yerine getirir: Diyalog işlevi. İnanmayan kişi bile o "Yalnız"la sohbete heves eder, zira yoklukla sohbet etmek kolay değildir. Budizm ise bu zorluğu es geçer, çünkü Hıristiyanlık gibi diyalog üzerine kurulu değildir. Ona Tanrı elzem değildir. Sadece ıstırap bilincinin önemi vardır. Az çok eli kulağında bir yıkımın başına musallat olduğu bir insanlık için en kabul edilebilir maneviyat biçimidir bu.</p>
<p class="calibre1"><span class="calibre3">Günümüzde dinî entegrizmin yükselişi ve uyguladığı şiddet hakkında ne düşünüyorsunuz? Her dinin içinde barındırdığı iblisane payı kınamanızı haklı çıkarmıyor mu bu? Şöyle diyorsunuz: "Bir din saf olsa kısırlaşırdı: <sup class="calibre6">i</sup>çinde derin ve keskin olan şey tanrısal değil ibli-sanedir"</span> (La tentation d'exister, <span class="calibre3">"Varolma Eğilimi", s. 188).</span></p>
<p class="calibre1">Tarihle uyuşan her din köklerinden uzaklaşır. Kökeninde vazgeçmeye düşkün olup, daha sonra hakiki bir ihanette bulunarak fetih dini haline gelen Hıristiyanlığın durumu böyledir.</p>
<p class="calibre1"><span class="calibre3">Gnostik bakış açısı ise kesin mahkum ettiği tarihin tehlikelerini algılamıştır.</span></p>
<p class="calibre1">Gnostikler için zamanla ilişkili her şey kötülüğün alanına girer. Bütün tarih, sahte gerçeklikler çemberine ait olduğundan itibarını yitirir. Ne anlamı vardır ne de bir yaran. Tarihten geçişin meyvesi yoktur. Böyle bir görüş, tarihte ve tarihin doğurduğu dertlerde kurtuluşun kanıtlarını gören resmî ve tatlandırılmış Hıristiyan ahiretbilimin-den kayda değer bir biçimde ayrılır.</p>
<p class="calibre1"><span class="calibre3">Bütün eserleriniz, gnostiklerin tarih anlayışına yakın bir tarih anlayışına tanıklık ediyor. Hakikaten tarihi kötülükle bir tutmak gerektiğini mi düşünüyorsunuz?</span></p>
<p class="calibre1">Buna kanaat getirmişimdir. İnsan en başından beri mahkumdu. Kendini hem zamandan hem de ölümden koruyan ilk eksiksizliği eylem içinde unutur. Kendi başına yıkıma hasreder kendini. Zamandan ve hareketten çıkmış olan tarih, kendi kendini imhaya mahkumdur. Kökende bir anormalliğin sonucu olmuşolan şeyden iyi birşey çıkamaz.</p>
<p class="calibre1"><span class="calibre3">"Tarih, ilerlemekte olan istihzadır," sözünüzü bu anlamda almak gerekir değil mi?</span></p>
<p class="calibre1">İnsanın kalkıştığı herşey ona karşı döner. Her eylem mutsuzluk kaynağı, çünkü eylemek dünyanın dengesine karşıdır; kendine bir hedef saptamak ve kendini oluşa yansıtmaktır.</p>
<p class="calibre1">En ufak hareket uğursuzdur. Sonunda sizi ezecek kuvvetler harekete geçirilir. Hakikaten yaşamak, hedefsiz yaşamaktır. Eylemenin olumsuz sonuçlarını iyi kavramış olan Doğu bilgeliği de bunu tavsiye eder. Uğursuz sonuçları olmamış tek bir keşif yoktur. İnsan, dehası tarafından helak edilecektir. Harekete geçirdiği her kuvvet ona zarar verir. İhanet etmiş bir hayvandır; cezası tarihtir. Zamanın başlangıcından beri olup biten bütün olaylar, önüne geçilmez bir yasanın her yerde geçerli olduğunu açığa vurmaktadır. Bizzat iyilik de bir kötülüktür. Her tür Prometheus'vari iradenin ilişiğinde bir ceza vardır. Tanrılara meydan okuma cüretini gösteren herkesin kader tarafından cezalandırılmasından ürken kadim bilgeliğin şaşırtıcı basireti. İnsan durmalıydı, ama giriştiği devasa ve felakete giden süreci askıya alamazdı.</p>
<p class="calibre1"><span class="calibre3">"Her metafizik gericidir," derken neyi kastediyorsunuz?</span></p>
<p class="calibre1">Metafizik, tarihötesi bir düşünüş gerektirir. Özle, değişmeyenle uğraşır. Zamanı aşar, <span class="calibre3">ilerlemez.</span></p>
<p class="calibre1"><span class="calibre3">Batı'daki düşüşün büyük kuramcısı olan Spengler’ın sizin üzerinizde nasıl bir etkisi oldu?</span></p>
<p class="calibre1">Onu yeniyetmeliğin ateşi içinde okudum. Daha sonra onunla ilgilenmeyi bıraktım. Felaketlere düşkün olduğu için fena bir peygamber olmadı. Kaldı ki bir tarih felsefesi ancak uygarlıkların tepetaklak yuvarlanırken sundukları gösteriye duyarlı isek mümkündür. Roma vakasını alalım: Hıristiyanlığın ortaya çıkışının mukadder bir belirti olmuş olması, inanışlardaki nefes darlığının yerlilerdeki tedrici kansızlaşmayla atbaşı gitmesindendir. Başkent nüfusunun büyük çoğunluğu göçmenlerden oluşuyordu. Hıristiyanlığın zaferi onların marifeti oldu. Eninde sonunda daima hizmetkârlar baskın çıkar. Roma entelijensiyasının da yeni dinin cazibesine kapılmış olması çok daha zor kavranabilir. Fakat bunun sorumlusunun aşın derecedeki bezginliği olduğu varsayılabilir. Hıristiyanlığı dayatmış olanlar, yozlaşmış Romalılar ve hayat dolu yabancılardır: Geleneklerinden bezmiş olan günümüzdeki Batı'yla bir paralellik kurmak çekici gelir. Özellikle de Fransa bir tarihî yorgunluk yaşamaktadır, zira Avrupa'da kendini en çok harcamış olan odur. En uygar ülke olduğu gibi, en kınlgan ve en aşınmış ülkedir de. Bir halk <span class="calibre3">anladığı</span> zaman tehdit altında olur, yani kendisine illaki zararı dokunacak bir incelik derecesine ulaştığı zaman.</p>
<p class="calibre1"><span class="calibre3">Filozoflar için siz bir tür modern kuşkucusunuz. Bu konuda ne düşünüyorsunuz ve kuşkuculuğu nasıl tanımlardınız?</span></p>
<p class="calibre1">Sürekli bir sorgulama bu; kesinliğin içgüdüsel olarak reddi. Kuşkuculuk son derece felsefi bir tavırdır, ama paradoksal bir biçimde bir güzergâhın sonucu değildir, doğuştandır. Gerçekten, kuşkucu doğulur. Ki bu da yüzeysel şevk tezahürlerini engellemez. Genellikle benim tutkulu biri olduğum düşünülür, belirli bir düzeyde muhakkak doğrudur bu, ama temel kuşkucu kalır ve bu temel, her bariz gerçekliği sorgulama konusu etmeye bu yatkınlıktır önemli olan. Eylemek için hiç kuşkusuz bir biçimde kesinliğe ihtiyacımız vardır. Yalnız, en ufak düşünüş bu kendiliğinden rızayı yıkar. Sonunda daima hiçbir şeyin sağlam olmadığını, her şeyin temelsiz olduğunu saptarız. Kuşkuculuk ya da istihzanın üstünlüğünü.</p>
<p class="calibre1">Şüphenin kökleri kesinliğinkiler kadar derindedir. Sadece daha nadirdir; basiret ve basirete bağlı olan baş dönmesi kadar nadirdir.</p>
<p class="calibre1"><span class="calibre3">Şüphenin hem besleyici hem de yıkıcı olan ikiyanlılığını sık sık kaydediyorsunuz.</span></p>
<p class="calibre1">Medeni kimselerdeki nazik şüphe, olaylara hatırı sayılır bir mesafede durma biçimlerinden biridir sadece. Buna karşılık öyle yıkıcı bir şüphe vardır ki; bireyi kemiren, hatta tahrip edebilen bir hastalıkla bir tutabiliriz onu. Bu aşın şüphe çoğu zaman bir safhadan ibarettir. İmana doğru yapılan sıçramayı o kışkırtır, zira o baş döndürücü şüphe uzun süre ayakta kalamaz. Çoğu zaman din ya da başka şey değiştirmelerin öncesinde o vardır. Bütün mistikler çöküşün hemen kıyısında büyük bunalım anlan yaşamışlardır. Böylece kaçınılmaz olarak kendimize şu soruyu sorarız: "Şüphede nereye kadar gidilebilir?" Cevap basittir: Ya orada kalınır ya da çıkılır. Ya felçtir ya tramplen.</p>
<p class="calibre1"><span class="calibre3">Bu sözleriniz, kuşkucu ile mümini karşılaştırırken G. Thibon'un şu açıklamalarını getirdi hatırıma: "Kuşkucunun yanılsaması yoktur, ama her şeyden şüphe ettiği için ilerlemez; hakiki mümin şüphe eder ve yine de ilerler: Kendi şüphesi üzerinde yürür," diye yazıyor. Yani iman, şüpheden çıkma yollarından biri midir?</span></p>
<p class="calibre1">Kuşkusuz. İmanlarını içlerinde gizli tutanlar için şüphe çok önemli, hatta mecburi bir safhadır. Şüphenin bulaşmadığı kişi, manevi düzeyde pek uzağa gidemez. O kahramanvari aşma edimi temel önemdedir. Fakat inanmaya organik bir elverişsizlikten ötürü şüpheyi aşamayanlar da vardır. Benim durumum bu. İflah olmaz bir şüpheciyim.</p>
<p class="calibre1">Hayatımda epey sık bir biçimde dinî eğilimler yaşadım; mistikleri okumaya dalıyordum, hatta onları anlıyorum gibi geliyordu, ama sıçrama ânında içimde bir şey karşı çıkıyordu: "Hayır, daha ileriye gitmeyeceksin." <span class="calibre3">Azizler ve Gözyaşları <sup class="calibre6">Ü</sup>zerine'yi</span> yazdığım zaman, bu eğilimle reddediş arasında hakiki bir kavga yaşıyordum; bununla birlikte şüpheyi hiçbir zaman aşamadım. Olumsuzun büyüsü benim için o kadar tabii ki her an onun mevcudiyetini hissediyorum.</p>
<p class="calibre1"><span class="calibre3">Ama belki de manevi bir aşmanın motorunu teşkil eden de o olumsuzluktur. Mazoşist kendi egosunu aşağılama ihtiyacı duyar; bundan temelli kurtulabilmek için. Eninde sonunda kendini silmek için. Büyük kuşkucuların bilge olduklarını tespit ediyoruz.</span></p>
<p class="calibre1"><span class="calibre3">O halde kuşkuculuk modern zamanlar için bir maneviyat biçimi olamaz mı?</span></p>
<p class="calibre1">Bu ruhsal durumun sürüp sürmeyeceğini; geleceğin ruhsal durumu mu, yoksa geçici bir uyanış mı olduğunu söyleyemem. Her ne olursa olsun, yanılsamanın böyle bir reddedilişinde ve dogmaların çöküşünde ilk kez hazır bulunuyorum. Bütün büyük tarihî başansızlıkla-nn ardından bir kuşkuculuk modasının geldiği de doğrudur. Kadim dünyanın entelektüel pırıltısı Hıristiyanlığın olağanüstü yayılmasıyla sönmüştür. Kültürlü zihinlerin bu kadar safdil bir ülküye vurulmaları inanılmazdı. Celsus'un suçlamaları, Hıristiyan baskını karşısında bir Pagan'ın hayreti üzerine en dokunaklı ve en öğretici belgedir.</p>
<p class="calibre1"><span class="calibre3">Çoğu zaman kinizm kuşkuculukla beraber gider. Siz bunları nasıl ayırt edersiniz?</span></p>
<p class="calibre1">Neredeyse kısırdöngüyü andıran bir inkâr iştahı ve bir maske düşürme iradesi kiniği iter. İçinde iblisane bir şey, tinin kötü niyetli bir oyunu vardır. Kuşkucuyu, ya da hayal kırıklıklarıyla kafa karışıklıklarını bilgi düzeyine yükselttiği takdirde kuşkucunun yanına varabilecek önemsiz bir endişeli olan külyutmazı tanımlayan ağırbaşlılığa yabancıdır. Felsefi düşünüşün ilk aşamasının rahatsızlıkla başladığı doğrudur.</p>
<p class="calibre1"><span class="calibre3">Bu bahsettiğiniz külyutmaz tipini tam da Fitzgera/d'da görüyorsunuz; yenilgisine tevekkül eden, hatta buna teşne olan, başına gelenin düzeyinde olmadığı için ümitsizliğini mistiğe dönüştürmeyen ama onun içinde sürünüp giden mağlup tipini... Bu konuda sizden alıntılıyorum: "Metafizik bir arka plana ya da aşkın bir selamet biçimine başvuramayıp, dertlerine teşne olan ve kabullenilmiş bozgunlar gibi bağlanan bireylerin, külyutmaz/arın tepkisi muhtemelen. Külyutmaz-lık mağlubun dengesidir.</span> 'Crack up'ın <span class="calibre3">acımasız hakikatlerini tasarladıktan sonra, başarıyı aramak için Hollywood'a giden de bu mağluptur..."</span> (Exercices d'admiration <span class="calibre3">Hayranlık Alıştırmaları"}). Fitzgera/d'da dikkatinizi çeken, edebi eserden defazla, bu buhran mı oldu?</span></p>
<p class="calibre1">Öze ilişkin hakikatleri ancak ciddi bir buhran gösterebilirdi ona. Onun gibi kimseler için çöküntü elzemdir. Afiyeti yerinde kişi manevi düzeyde mahkûmdur. Derinlik, acı çekmiş olanların tekelindedir.</p>
<p class="calibre1"><span class="calibre3">En çok müzikten zevk alıyorsunuz. Brahms’ın, Schumann'ın ya da Schubert’in meclisinde büyük anlar yaşıyorsunuz. Müzik şizin için neyi temsil ediyor?</span></p>
<p class="calibre1"><span class="calibre3">Mutlak</span> sözcüğüne bir anlam veren tek sanat o. Yaşanan mutlak; bununla birlikte muazzam bir yanılsama aracılığıyla yaşanır, çünkü yeniden sessizliğe döner dönmez dağılır. Geçici bir mutlak bu; eninde sonunda bir paradoks. Bu tecrübe, sürüp gitmek için devamlı olarak yenilenmeyi talep eder. Gündelik yaşama dönerdönmez izi kaybedilen mistik tecrübeye yakındır.</p>
<p class="calibre1"><span class="calibre3">Müzik dinlemek için ayrıcalıklı anlar var mıdır?</span></p>
<p class="calibre1">Geceleyin olağanüstü bir boyut alır. Müzikal vecd mistik vecdle birleşir. En uçlara dokunma ve öteye gidememe duygusu yaşanır. Başka hiçbir şeyin önemi kalmaz. Baş döndürücü bir saflık evrenine gömülürsünüz. Müzik aşkınlığın dilidir. Varlıklar arasında yarattığı yakınlıkları da bu açıklar. Varlıkları sınırların yıkıldığı bir evrene sokar. Müziği ve etkilerini çok tahlil etmiş olan Proust'un, müziğin bizi ihsasın ötesine taşıma yeteneğinden habersiz olması üzüntü verici. Üstelik Bergson'la yetinip Schopenhauer'a hiç takılmamış olması manidar. Psikolojiyi aşamıyor.</p>
<p class="calibre1"><span class="calibre3">Bir metafizikçiyle bir estet arasındaki bütün fark da bu. Proust, zaman zaman biçimler dünyasını aşan bir boyuta dokunsa bile, bir estet olarak kalır.</span></p>
<p class="calibre1">Hakiki metafizik endişe noksandı onda. Müzikal tecrübelerinin daima şahsi geçmişiyle bir bağı vardır. Onu hayatının, Hayat'ın ötesine taşımazlar. Müziğin dünyasına ancak insani olan aşıldığı vakit bütünüyle girilir. Müzik, kavranılmaz olmasına ve buharlaşıp gitmesine rağmen son derece gerçek bir evrendir. Onun büyüsü karşısında duyarsız olduğu için müziğe giremeyen bir birey, bizzat varolma nedeninden mahrum kalır. En yükseğe erişemez. Bunu ancak müziğin elzem olduğu kimseler anlarlar. Müzik, ya sizi delirtir, ya da hiçbir şeydir.</p>
<p class="calibre1"><span class="calibre3">Özetle söylersek müzik bizi şu paradoksla karşı karşıya bırakır: Zaman içinde şöyle bir görülen ebediyet.</span></p>
<p class="calibre1">Gerçekten de zaman içinde kavranan mutlaktır, ama orada kalamaz, hem en yüksek hem de firari bir temastır. Kalımlı olması için kesintisiz bir müzikal heyecan gerekirdi. Mistik vecdin kınlganlığı da aynıdır. İki durumda da iç parçalayan bir pişmanlık ve sınırsız bir nostaljinin eşlik ettiği aynı bitmemişlik duygusu.</p>
<p class="calibre1"><span class="calibre3">Bu nostalji de tam olarak sizin dünya görüşünüzün temeli. Nasıl tanımlıyorsunuz bunu?</span></p>
<p class="calibre1">Bu duygu kısmen Rumen kökenime bağlı. Oradaki bütün halk şiiri bunun etkisindedir. Rumencede, Almanların <span class="calibre3">Sehnsucht'una,</span> ama özellikle Portekizlilerin <span class="calibre3">saudade'sine</span> yakın olan <span class="calibre3">dor</span> sözcüğüyle söylenen tanımlanamaz bir iç parçalanmasıdır bu.</p>
<p class="calibre1"><span class="calibre3">Şöyle yazıyorsunuz: "Uç tür melankoli vardır: Rus, Portekizli ve Macar. "</span></p>
<p class="calibre1">Benim tanıdığım en melarıkolik halk Macar halkıdır; Çigan müziği bunu teyit etmeye yeter. Brahms, gençliğinde bunun büyüsüne kapılmıştı. Eserlerindeki içe işleyen sihir buradan gelir.</p>
<p class="calibre1"><span class="calibre3">Nostalji en makbul ifade biçimini müzikte bulur, ama şiiri de unutmayalım. Başka bir yerde şöyle diyorsunuz: "Şiir, ele geçirilemeye-nin özünü ifade eder; nihai anlamı her tür 'güncelliğin' imkânsızlığıdır. Neşe şiirsel bir duygu değildir... Şiir ve ümitlenme arasında tam bir bağdaşmazlık vardır"</span> (Çürümenin Kitabı, <span class="calibre3">s. 96).</span></p>
<p class="calibre1"><span class="calibre3">Ama</span> Varolma <span class="calibre3">Eğilimi'nde, gıpta ettiğiniz ayrıcalıklı bir statüyü de tanıyorsunuz şairlere. Göründüğü kadarıyla, zamanla ilişkisi sıradan insana nazaran farklı olan ve sözcükler dünyasında kendini evinde hisseden bir insan türü bu. Şairlerle ilişkileriniz nasıl? Neden kendinizi onların evreninden dışlanmış hissediyorsunuz?</span></p>
<p class="calibre1">Her şeyden önce söylemem gerekir ki savaş sırasında şiire, özellikle İngiliz şiirine tutkuyla bağlıydım. Daha sonra bu merakımı yitirdim. Şiirle teşrik-i mesainiz olduğu müddetçe, içsel boşluk tehlikesiyle karşı karşıya kalmazsınız. Eser ve siz, okur, aynı evrene aitsinizdir; olağanüstü bir evren sizi birbirinize bağlar. Müzikle de olduğu gibi, içinizi dolduran temel bir şeye temas edersiniz: bir tür lütuf; tanım-lanamayanla doğaüstü bir suç ortaklığı. Zaman bertaraf edilir, oluşun dışına atılırsınız. Müzik ve şiir, iki yüce sapıtma yolu.</p>
<p class="calibre1"><span class="calibre3">Şiirden niçin koptunuz?</span></p>
<p class="calibre1">İçsel olarak tükendiğim için, heyecan kapasitem zayıfladığı için. Kuruduğunuz bir zaman geliyor. Eğer şiire merak duymanızı sağlayan o ruhsal tazeliğiniz olmazsa, yapaylıklarını çabucak açığa çıkarıyorsunuz. Aynı şey yazı için de geçerli. Yaşım ilerledikçe, yazmak bana fuzuli geliyor. Istıraplı bir devreyi atlattıktan sonra, nihayet teslim olmanın yumuşaklığını yaşıyorum. Batıl inançların en beteri randıman saplantısı olduğundan, buna düşmemiş olduğum için mutluyum. Kendini hayata geçiremeyenlere duyduğum derin saygıyı biliyorsunuz; iz bırakmadan silinme cesaretini göstermiş olanlara...</p>
<p class="calibre1">Kendimi yazmaya bırakmış olmamın sorumluluğunu işsiz güçsüzlüğüme bağlamak lazım. Bu durumu haklı çıkarmak gerekiyordu ve yazmaktan başka ne yapılır? Mizacımla en bağdaşır tür olan parça, bütün çelişik sonuçlarıyla birlikte, çehresi değişmiş bir anın gururudur. Bir şey inşa etmenin icaplarına boyun eğmiş ve devamlılık saplantısı tarafından sahteleştirilmiş uzun soluklu bir çalışma, doğru olamayacak derecede tutarlıdır.</p>
<p class="calibre1"><span class="calibre3">Sizin doğrunuz da sizden hâlâ kitaplar bekleyenlerin karşısına çıkardığınız bu sessizlikte değil mi?</span></p>
<p class="calibre1">Belki, ama bugün artık yazmamam, evreni suçlamaktan bıktığım içindir! Bir tür aşınmanın kurbanı oldum. Basiret ve yorgunluk hak-kımdan geldiler -hem felsefi hem biyolojik bir yorgunluğu kastediyorum-, içimdeki bir şey bozuldu. İnsan lüzum hissettiği zaman yazar; bezginlik de bu lüzumu ortadan kaldırır. Bizi artık ilgilendirmediği bir vakit gelir. Ayrıca gereğinden fazla yazmış, üretmekte ısrar etmiş, Paris'teki edebi yaşamın şaşaasıyla tahrik olmuş çok fazla kimseyle teşrik-i mesaim oldu. Ama ben de fazla yazdım gibi geliyor. Tek birkitap yeterdi. Hayran olduğum o hakiki bilgeler gibi, hayatlarında hiçbir şey yapmamış olanlar gibi, içimdeki potansiyelleri el değmemiş halde bırakma bilgeliğini gösteremedim.</p>
<p class="calibre1"><span class="calibre3">Bugün "eser"inize ne gözle bakıyorsunuz (eğer bu sözcüğün sizin için hâlâ bir anlamı varsa)?</span></p>
<p class="calibre1">Katiyetle kafamı meşgul etmeyen bir mesele bu. Kitaplarımın kaderine karşı ilgisizim. Bununla birlikte bazı küstahlıklarımın kalacağına inanıyorum.</p>
<p class="calibre1"><span class="calibre3">Eserlerinizi keşfeden birine ne derdiniz? Tercihen birisiyle başlamasını salık verir miydiniz?</span></p>
<p class="calibre1">Herhangi birini seçebilir, çünkü yazdıklarımda bir ilerleme yok. İlk kitabım daha sonra söyleyeceğim herşeyi potansiyel olarak barındırıyor.</p>
<p class="calibre1"><span class="calibre3"><sup class="calibre6">Ö</sup>zel olarak kendinizi bağlı hissettiğiniz bir kitabınız var mı?</span></p>
<p class="calibre1">Hiç kuşkusuz <span class="calibre3">Doğmuş Olmanın Sakıncası.</span> Önünüze gelen sayfayı açabileceğiniz ve tamamını okumak zorunda olmadığınız bu kitabın her kelimesini benimsiyorum.</p>
<p class="calibre1"><span class="calibre3">Burukluk'a</span> bağlı olmamın nedeni de hakkında herkesin kötü şeyler söylemiş olması. Bu kitabı yazarak bir çuval inciri berbat ettiğimi söylediler. Yayımlandığı sırada yalnızca Jean Rostand doğru gördü: "Bu kitap anlaşılmayacak," dedi.</p>
<p class="calibre1">Ama özellikle, yazdığım en ciddi şeyi temsil eden <span class="calibre3">Zamanda Dü-şüş'ün</span> son yedi sayfasını önemli buluyorum. Bana pahalıya mal oldu ve genellikle anlaşılmadı. Bence en kişisel kitabım olmasına ve burada en çok önem verdiğim şeyleri ifade etmiş olmama rağmen bu kitaptan çok az bahsedildi. Zamandan düşmekten daha büyük bir facia olabilir mi? Düşüncemin bu temel veçhesini okurlarımın maalesef çok azı fark etti.</p>
<p class="calibre1">Bu üç kitap kesinlikle yeterli olurdu ve haddinden fazla yazdığımı tereddütsüz tekrar belirtiyorum.</p>
<p class="calibre1"><span class="calibre3">Son sözünüz bu mu?</span></p>
<p class="calibre1">Evet.</p>
<p class="calibre1"><a id="bookmark4"></a><span class="calibre2">Kendime rağmen hidayete erecek halim yok</span></p>
<p class="calibre1">19, 20 ve 21 Haziran 1990'da Cioran'ın Paris’te yaşadığı dairede filme çekilen söyleşi. Gabriel Liiceanu'nun <span class="calibre3">Itineraires d'une vie: E.M. Cioran, suivi de Les Continents de l'insomnie, un entretien avec E.M. Cioran</span> adlı kitabında tamamı bulunmaktadır. © £ditions Michalon, 1995.</p>
<p class="calibre1">GABRİEL LIICEANU: <span class="calibre3">Sartre ile tanışmak istemediniz, ya da tanışmayı denemediniz; Camus ile talihsiz bir karşılaşmanız oldu. Hakiki bağlar kurduğunuz yazarlar hangileri?</span></p>
<p class="calibre1">CIORAN: Büyük yazarlar tanımadım.</p>
<p class="calibre1"><span class="calibre3">Ya Beckett? Ya Michaux?</span></p>
<p class="calibre1">Doğru, onlarla dosttuk.</p>
<p class="calibre1"><span class="calibre3">Beckett ile karşılaşmanız nasıl oldu? Tesadüf eseri mi karşılaştınız, yoksa karşılıklı bir hayranlık mı yakınlaştırdı sizi?</span></p>
<p class="calibre1">Evet, benden bir şey okumuştu. Bir yemekte tanıştık, ondan sonra da dost olduk. Bir ara bana maddi olarak yardım bile etti. Biliyor musunuz? Benim için Beckett'i tanımlamak çok güç. Onun hakkında herkes yanılıyor, özellikle de Fransızlar. Hepsi onun önünde parlak görünmeye mecbur hissediyorlardı kendilerini, oysa Beckett çok sade bir insandı, kendisine hoş paradokslar savrulmasını beklemiyordu. Onunla beraberken çok doğrudan olmak lazımdı, özellikle de iddialı olmamak lazımdı. Benim Beckett'te en bayıldığım şey, sanki Paris'e daha dün gelmiş gibi görünmesiydi; halbuki yirmi beş yıldır Fransa'da yaşıyordu. Onda hiçbir paıizyenlik yoktu. Fransızlar ona hiçbir şey bulaştıramadılar, ne iyi ne de kötü anlamda. Aydan düşmüş biri izlenimi veriyordu daima. Biraz fransızlaşmış olduğunu düşünüyordu, ama durum hiç böyle değildi. Sirayete bu kapalılığı hayrete düşürüyordu insanı. Tepeden tırnağa Anglosakson kalmıştı; bu da benim müthiş hoşuma gidiyordu. Kokteyllere takılmazdı, cemiyet içinde kendini rahatsız hissederdi, pek konuşkan değildi diyelim. Sadece baş başayken konuşmayı severdi ve o zaman olağanüstü bir sevimliliği olurdu. Onu muazzam seviyordum.</p>
<p class="calibre1"><span class="calibre3">Ya Michaux?</span></p>
<p class="calibre1">Michaux çok farklıydı, açık yürekli ve inanılmaz derecede doğrudan bir tipti. Çok iyi dosttuk, hatta eserlerinin yasal mirasçısı olmamı istedi benden, ama reddettim. Parlaktı, ruh doluydu ve... çok huysuzdu.</p>
<p class="calibre1"><span class="calibre3">Bu hoşunuza gidiyordu sanıyorum.</span></p>
<p class="calibre1">Evet, evet, seviyordum bunu. Herkesi infaz ediyordu. Michaux belki de tanıdığım en zeki yazardı. En üst derecede zeki olan bu varlığın safdil itkileri olabilmesi tuhaftır. Mesela uyuşturucular ve o cins hikâyeler üzerine neredeyse bilimsel çalışmalar kaleme almaya girişmişti. Saçmalıklar. Ona, "Siz yazarsınız, şairsiniz, bilimsel bir eser vermek zorunda değilsiniz, bunu hiç kimse okumaz," diyordum. Hiç kulak asmadı. Bu tarzda ciltler dolusu yazdı ve kimse okumadı bunları. İnanılmaz bir aptallıktı bu. Bir tür bilimsel önyargıdan çok etkilenmişti. "İnsanlann sizden beklediği teori değil tecrübe," diyordum ona.</p>
<p class="calibre1"><span class="calibre3">insanların bir yazardan ne beklediklerine gelelim. Rumen okurlarınızın, sanıyorum genel olarak tüm okurlarınızın da zihinlerini en çok meşgul eden konu, tanrısallık sorunsalıyla ilişkiniz. Dindar bir aileden -babanız papazdı, anneniz de Sibiu'daki Ortodoks Kadınlar Derneğinin başkaruydı- sizin gibi küfürlü vurgularla dolu bir muhalifin çıkmış olmasını nasıl açıklıyorsunuz?</span> Gözyaşları ve Azizler Üzerine'de <span class="calibre3">yazdığınıza bakılırsa gençliğinizde bir azizeyi öpme düşleri kuruyordunuz; bizzat Tanrıyı bir orospunun kollarında hayal ediyordunuz... Küfre yatkın bu tarafınıza kızanlara ne cevap veriyorsunuz?</span></p>
<p class="calibre1">Çok nazik bir sorun bu, zira inanmayı denedim ve büyük mistikleri çok okudum; onların hem yazarlıklarına hem de düşünürlüklerine hayrandım. Ama bir an geldi; yanılsamaya kapılmış olduğumun, imana yatkın bir yapıda olmadığımın bilincine vardım. Bu bir alınya-zısı; kendime rağmenhidayete erecek halim yok. Olmuyor işte, daha ne diyeyim.</p>
<p class="calibre1"><span class="calibre3">Peki o zaman bu alandan niye firar etmediniz? Neden buna hapso-lup kaldınız? Neden inkâr etmeyi ve Tanrıya karşı çıkmayı sürdürdünüz?</span></p>
<p class="calibre1">Çünkü iman etmedeki güçsüzlüğümden doğan bu buhranın elinden kurtulamadım. Defalarca denedim bunu, ama bütün denemelerim başarısızlıkla sonuçlandı. En ilginci, Braşov'dayken, <span class="calibre3">Gözyaşları ve Azizler Üzerine</span> döneminde ortaya çıktı. Sövgü dolu bu kitabı, dinler tarihi, mistikler, vs. alanında çok okuduktan sonra yazdım. Kitap Bükreş'te basılacaktı ve bir gün yayıncı beni aradı ve "Beyefendi, kitabınız çıkmayacak," dedi. -"Çıkmayacak da ne demek? Son düzeltmeleri yapmıştım," dedim. Böyle bir şey ancak Romanya'da mümkündür. -"Kitabınızı okudum," diye devam etti, "dizgici bana bir paragrafını gösterdi. Beyefendi, ben servetimi Tanrı sayesinde yaptım ve bu kitabı yayımlayamam." - "Ama derinlemesine dinî bir kitap bu, neden yayımlamıyorsunuz?" dedim. - "Kararım kesin," dedi. Üzülmüştüm, çünkü kısa süre sonra Paris'e gidecektim.</p>
<p class="calibre1"><span class="calibre3">Hakikaten dini bir kitap mıydı bu?</span></p>
<p class="calibre1">Bir anlamda evet, inkâr yoluyla da olsa. Dolayısıyla büyük bir bunalım içinde Bükreş'e gittim ve hatırlıyorum, Cafe Corso'da oturdum. Bir ara nispeten iyi tanımış olduğum bir tipe rastladım orada; Rusya'da dizgicilik yapmıştı. Halimi gördü ve başıma ne geldiğini sordu bana. Ona olanları anlattım, o da bana, "Yahu baksana, benim bir matbaam var. Senin için bunu basacağım. Son halini getir bana," dedi. Bir taksiye atlayıp hepsini götürdüm ona. Kitap ben Paris'e geldikten sonra çıktı ve neredeyse hiç dağıtılmadı. Paris'te, annemden bir mektup aldım. Şöyle diyordu: "Kitabını nasıl bir üzüntüyle okuduğumu anlayamazsın. Bunu yazarken babanı düşünmen gerekirdi." Balkanlar'da çıkmış olan mistik esinli tek kitap olduğu cevabını verdim ona. Hiç kimseyi ikna etmeyi başaramadım, hele anne-babamı hiç ikna edemedim. Bir kadın, şehirdeki Ortodoks Kadınlar'ın başkanı olan anneme şöyle demiş: "İnsanın Tanrı üzerine böyle şeyler yazan bir oğlu olunca, başkalarına ders vermemeli."</p>
<p class="calibre1"><span class="calibre3">Arkadaşlarınız nasıl tepki gösterdi? Ya basın? O sırada Arsavir Ac-terian'ın Vremea'da çok sert bir makale yazdığını biliyorum.</span></p>
<p class="calibre1">En sert şeyleri Eliade yazdı, ama o dönemde bundan hiç haberim olmadı. Onun makalesini çok kısa bir süre önce keşfettim. Hangi gazetede çıktığını bilmiyorum. Çok şedit bir makaleydi. Bundan sonra nasıl dost kalabileceğimizi soruyordu kendine. İnfiale kapılmış insanlardan bir sürü mektup almıştım.</p>
<p class="calibre1"><span class="calibre3">Bu kitapta içinden çıkmaya çalıştığınız bütün ıstırapları en iyi anlayan kişi, Arsavir’in kız kardeşi Jenny olmuştu.</span></p>
<p class="calibre1">Evet, doğru. Bana harikulade bir mektup yazdı. Çok iyi anlaştığımız doğru. Bütün dostlarım arasında böyle bir tepki gösteren tek, ama hakikaten tek kişi o oldu. Kitap herkesi kendine karşı birleştirdi. Bunun sonucunda da bir aptallık yaptım ve bu dönemi hatırlayarak Fransızca versiyonda ilk metnin bütün küstahlıklarını kaldırdım. Böyle davranarak içini boşalttım adeta.</p>
<p class="calibre1"><span class="calibre3">Peki</span> Gözyaşları ve Azizler Üzerine'de <span class="calibre3">giriştiğiniz bedbaht çabaya rağmen, nasıl oluyor da iman eğiliminiz aynen sürüyor?</span></p>
<p class="calibre1">Bu eğilim sabit kaldı, ama daha o zamandan kuşkuculuk bana derinlemesine bulaşmıştı. Teorik açıdan, ama aynı zamanda mizaç itibariyle. Yapacak hiçbir şey yok; eğilim hâlâ var, ama o kadar. İçimde dinî bir çağrı, aslında dini olmaktan ziyade mistik bir çağrı hep oldu. İman sahibi olmam imkânsız; aynı şekilde imanı düşünmemem de imkânsız. Ama daima inkâr baskın çıkıyor. Sanki içimde, reddetmekten zevk alan olumsuz ve sapkın bir yan var. Bütün hayatım boyunca inanma ihtiyacıyla inanma imkânsızlığı arasında gidip geldim. Dinî varlıkların, azizlerin, eğilimlerinin ucuna kadar gitmiş olan kimselerin beni bu kadar ilgilendirmiş olması bu nedenledir. Kendi payıma, buna boyun eğmek zorunda kaldım, zira hakikaten inanmak için yaratılmamışım. Öyle bir mizacım var ki, daima inkâr teyitten güçlü oldu. Bu benim iblisane tarafım diyelim. Asla hiçbir şeye derinlemesine inanmayı başaramamış olmamın nedeni de bu. İsterdim, ama yapamadım. Halbuki... Bakın mesela, <span class="calibre3">Gözyaşları ve Azizler <sup class="calibre6">Ü</sup>zerine</span>'nin yayımlanmasından sonra Mircea Eliade'ın gösterdiği infial dolu tepkiden söz ediyordum. Halbuki dinî bakımdan konuşursak, hep daha ileride olduğumu düşünmüşümdür. Hem de en baştan beri. Çünkü din onun gözünde bir nesneydi, Tanrı'yla bir mücadele değildi. Bence Eliade hiçbir zaman dinî bir varlık olmamıştır. Eğer olsaydı, bütün o tanrılarla uğraşmazdı. Dinî bir hassasiyeti olan kişi hayatını tanrı saymakla ve envanterçıkarmakla geçirmez. Bir al-lamenin diz çöktüğünü hayal edemeyiz. Dinler tarihinde daima bizzat dinin inkfuını görmüşümdür. Bu kesin, bu konuda yanıldığımı sanmıyorum.</p>
<p class="calibre1"><span class="calibre3">Gözyaşları ve azizlerle bu diyaloğunuzu bugün de sürdürüyor musunuz?</span></p>
<p class="calibre1">Şimdi çok daha az oluyor bu.</p>
<p class="calibre1"><span class="calibre3">Nasıl bir bilanço çıkarılabilir? Kısa süre önce görüştüğüm bir gençlik arkadaşınız, Petre Tutea, sizi bugün mutlak ile ve Aziz Paulus ile barışık gördüğünü söyledi bana.</span></p>
<p class="calibre1">Bu kesin değil. Aziz Paulus'a saldırdım ve elimden geldiğince kınadım onu; bugün de hakkında fikir değiştirebileceğimi sanmıyorum; Tutea'nın keyfi yerine gelsin diye olacaksa başka tabii. Aziz Paulus' tan, Hıristiyanlığın üzerine damgaladığı siyasi boyut yüzünden nefret ediyorum. Dini tarihî bir olguya çevirdi bu ve böylelikle bütün mistik karakterini ortadan kaldırdı. Bütün ömrüm boyunca çattım ona; bu saatten sonra değişecek halim de yok. Sadece daha etkili olamadığıma pişmanım.</p>
<p class="calibre1"><span class="calibre3">Ama yine de, nasıl olurda sizin gibi dindar bir aile içinde yetişen birinde böyle bir hırs filizlenir?</span></p>
<p class="calibre1">Bu bir gurur meselesiydi sanıyorum.</p>
<p class="calibre1"><span class="calibre3">Gurur mu? Babanızla ilişkiniz açısından mı?</span></p>
<p class="calibre1">Yok... Yani, babamın papaz olmasına çok sevinmediğim kesin. Bir gurur meselesi, Tanrı'ya inanmanın benim için kendini aşağılamak olması anlamında. Burada iblisane ve biliyorum çok vahim bir taraf var...</p>
<p class="calibre1"><span class="calibre3">Peki bunun bilincine varmanız veşuyaptığınız gibi bundan söz edebilmeniz ne zaman mümkün oldu?</span></p>
<p class="calibre1">Mistik meselelerle ilgilenmeye başladığım anda; belki de mistisizm üzerine bir ders veren Nae lonescu'nun etkisiyle. İşte o zaman anladım ki beni ilgilendiren din değil mistisizmdi; mistisizm, yani dinin aşırılık anlarındaki hali, tuhaf tarafı. Olduğu haliyle din ilgilendirmedi beni ve bunu asla benimsemeyeceğimin farkına vardım. Benim durumumda başarısızlığı garanti olan bir işti bu. Buna karşılık, kardeşimi bu yoldan döndürmüş olduğuma çok pişmanım. Yedi yıl hapis yatıp o yaşadıklarını yaşayacağına manastıra gitmesi daha iyi olurmuş. Neden söz ettiğimi biliyor musunuz?</p>
<p class="calibre1"><span class="calibre3">Şöyle böyle. Relu (Aurel Cioran) bana dedi ki...</span></p>
<p class="calibre1">Bu iş Santa'da, dağda, Paltinis yakınında oldu. Orada amcalarımızdan birinin evi vardı. Bütün aile toplanmıştık ve Relu keşiş olmaya karar verdiğini açıkladı bize. Annem biraz endişeliydi. Hep beraber yemek yedik, sonra Relu ile dolaşmaya çıktık. Kararından caydırmak için sabah altıya kadar Relu'ya konuştum. Dine karşı inanılmaz bir teori döktürdüm. Elimdeki her şeyi kullandım - kinik, felsefi ve etik gerekçelere başvurdum... Dine karşı, imana karşı bulabileceğim her şeyi, o dönemdeki bütün aptal Nietzscheciliğimi... her şeyi kullandım -anlıyor musunuz?-; gerçekten bu muazzam yanılsamaya karşı ortaya dökebileceğim her şeyi söyledim. Ve sonunda şu sözlerle bağladım: "Eğer bu gerekçelerimi dinledikten sonra hâlâ keşiş olmakta ısrar edersen seninle bir daha konuşmayacağım."</p>
<p class="calibre1"><span class="calibre3">Peki bu hırs ve böyle bir şantaj niye?</span></p>
<p class="calibre1">Bu bir gurur meselesiydi: Mistisizmle uğraşan bendim, anlamış olan bendim, onu nasıl boyun eğdiremezmişim diye düşünüyordum. "Eğer seni ikna edemediysem," dedim ona, "artık aramızda hiçbir ortak noktanın kalmadığı anlamına gelir bu." İçimde murdar olan her şey bu vesileyle kendini göstermişti.</p>
<p class="calibre1"><span class="calibre3">Gerçekten iblisaneymişsiniz. Onu böyle zorlamaya hakkınız var mıydı?</span></p>
<p class="calibre1">Hayır, tabii ki yoktu. Mesela ona sadece bunun bir anlamı olmadığını söylemekle yetinebilirdim... ama onu caydırabilmek için gösterdiğim hırs gerçekten iblisaneydi. O harikulade gecede, Tanrı'yla aramda bir kavga yaşanıyor gibi geliyordu bana. Romanya'da otantik bir manastır yaşamı sürdürmek istemenin daha baştan başarısızlığa mahkum olduğunu, bunun ancak sahtekârlık olabileceğini ileri sürüyordum tabii. Ama esas gerekçelerim ciddiydi, felsefi dizgedeydi.</p>
<p class="calibre1">Bu yaptığım şey daha sonra bana olağanüstü bir zalimlik gibi göründü. Daha sonra, kardeşimin trajik olan alınyazısından bir biçimde sorumlu hissettim kendimi.</p>
<p class="calibre1"><span class="calibre3">Zalimlikten bahsettiniz. Aslında bu sizde sıkı sıkıya samimiyete bağlı bir şey. Ötekiler için onca tahammül edilmez olan bu samimiyet derecesine kaç kişi ulaşabilir ki. Sizin temel özelliğiniz olan bu samimiyeti herkes kendinde geliştirseydi, nereye varırdık?</span></p>
<p class="calibre1">Sanıyorum ki toplum çökerdi. Söylemesi zor. Kuşkusuz gerilemekte olan toplumlar samimiyeti ifrat derecesine getiriyorlar.</p>
<p class="calibre1"><span class="calibre3">Peki insanların kesin olarak bildikleri, ama belki edep icabı dışavur-mayı reddettikleri şeyleri söylemeye sizi iten ne? Kralın çıplak olduğunu, öleceğimizi, dehşetin, hastalığın, ahlaki sefaletin varolduğunu hepimiz biliyoruz. Fakat olumsuzu, iç karartıcıyı samimiyetinizin mahrecine dönüştürmek niye?</span></p>
<p class="calibre1">Ama bu iç karartıcı değil ki, bizzat gündeliğimiz. Daha sonra herşey bunun dışavurulma tarzına, vurgunun konduğu yere bağlı oluyor. Hayatın trajik tarafı aynı zamanda komiktir de; ve özellikle bu komik tarafı göz önünde bulundurursanız... Ayyaşlara bakın, bütünüyle samimidirler: Davranışları bu sorunun yorumlanmasından ibarettir. Ben hayat karşısında alkolsüz bir ayyaş gibi tepki gösteriyorum. Kabaca söylersem beni kurtaran da yaşama susamışlığım oldu. Bu susamışlık beni ayakta tuttu ve her şeye rağmen efkarımı bastırma imkânı verdi.</p>
<p class="calibre1"><span class="calibre3">Can sıkıntısı.</span></p>
<p class="calibre1">Evet, can sıkıntısı. Benim için en tanıdık tecrübe, benim marazi tarafım. Neredeyse romantik olan bu sıkıntı tecrübesi bana bütün ömrüm boyunca eşlik etti. Çok yolculuk yaptım, Avrupa'daki her şeyi gördüm. Gittiğim her yerde muazzam bir coşkunluk yaşadım; sonra, ertesi gün, can sıkıntısı. Her ziyaret ettiğim yerde kendi kendime, keşke burada yaşasaydım diyordum. Sonra, ertesi gün... Beni ele geçirmiş olan bu dert sonunda saplantı oldu bende.</p>
<p class="calibre1"><a id="bookmark1"><sup class="calibre6"><a href="#footnote1">1</a></sup></a></p>
<p class="calibre1"> Görüldüğü gibi, 1986 sonunda yaptığımız bu söyleşide ikinci "Süper Güç"ün dağılacağını öngörmemiştik.</p>
</body>
</html>
