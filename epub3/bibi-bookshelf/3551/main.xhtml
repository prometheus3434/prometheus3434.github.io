<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">KEMAL TAHİR</p>
<p class="calibre1">Hür Şehrin İnsanları</p>
<p class="calibre1">II</p>
<p class="calibre1">İkinci Basım İSTANBUL</p>
<p class="calibre1">TEKİN YAYINEVİ</p>
<p class="calibre1">BİRİNCİ BÖLÜM «KÖR UÇUŞ»</p>
<p class="calibre1">I</p>
<p class="calibre1">Murat o gün İngiliz kumaşından kostümünü ilk defa giymişti... Perşembeye hazırlanan gezmeden evvel, birkaç kere kullanıp yabancılığını bertaraf etmek istiyordu.</p>
<p class="calibre1">Adliye'de diğer kâtipler kıyafetini pek şık buldular.</p>
<p class="calibre1">— Hayrola! Bir iş mi var Allasen?</p>
<p class="calibre1">— Bir iş mi var olur mu? İş olduğu belli birşey! Aman çocuklar peşini bırakmayalım...</p>
<p class="calibre1">— Ya, birer şerbet ısmarlarsın, yahut parmağımız içinde... Sonunu sen düşün! diye takıldılar.</p>
<p class="calibre1">Boşanmağa uğraşan, bu sebeple hiç değilse mahkeme bitene kadar erkeklerden nefret etmeleri icap eden hanımlar, bir kocakarının tabiriyle «Maşallah fidan gibi oğlan» dediği delikanlıyı göz hapsine almışlar, evlenmek için yaşlarını tashih etmekle meşgul nişanlı kızlar, beğendiklerini saklamamışlar, hele daktilolar, kumaşın fiyatını soracak kadar ileri gitmişlerdi.</p>
<p class="calibre1">Tesadüf te bir hayli fırsat verdi. Topu topu üç dâva vardı. Ücü de on dakika içinde talik olunmuş, belki de, o gün için dünyanın en şık avukat kâtibi, akşama kadar serbest kalmıştı. Kibirli olmamağa çalışan ağır bir yürüyüşle Alemdar sinemasının önünden geçiyordu ki, yarı</p>
<p class="calibre1">357</p>
<p class="calibre1">manav, yarı tütüncü dükkânında birşey alan uzun boylu birisi, kendisine dikkatle baktı. Sonra da:</p>
<p class="calibre1">— Murat sen misin? diye ciddiyetle sordu.</p>
<p class="calibre1">— Vay Necip! Merhaba!</p>
<p class="calibre1">— Yahu anlaşılmaz bir adamsın. Bir bakıyorum, hamal gibisin, bir bakıyorum Prens dö Gal'e dönmüşsün! Beğendim! Ook beğendim.</p>
<p class="calibre1">Daima dalgın olan ve daima dünyaya ait olmayan şeyler düşünerek bizzat kendisi de dahil olduğu halde, insanlara asla dikkat etmeyen Necip'in bu iltifatı, kıyafetini yadırgayan Murat için pek kıymetliydi. Bu garip ta-biatli mektep arkadaşına bu alâkasından dolayı mutlaka birşey ısmarlamak ihtiyacı duyarak:</p>
<p class="calibre1">— Nereye? diye sordu.</p>
<p class="calibre1">Necip, kederli ve ümitsiz omuzlarını silkti:</p>
<p class="calibre1">— Bilmem ki...</p>
<p class="calibre1">— Ne demek?</p>
<p class="calibre1">— Bilmem... -Çenesiyle ileriyi gösterdi:- Bu baş belâlarına sormalı... -durdu. Müşkilâtla birşey hatırladı:- İyi tesadüf! Beni canımdan bezdiriyorlardı. Gel seni takdim edeyim de kurtulayım. -Hemen koluna girdi:- Rica ederim gel...</p>
<p class="calibre1">— Dur, kime takdim edeceksin?</p>
<p class="calibre1">Beyazlar giyinmiş üç kız, yokuştan aşağıya iniyordu.</p>
<p class="calibre1">— İşte... Buradalar!.. Başımın etini yiyorlar... Şu ktzı hayırlısıyla evlendirseler de, derdi üzerimden defol-sa...</p>
<p class="calibre1">— Kimi?</p>
<p class="calibre1">— Bizim hemşireyi! Ben usandım... Gel...</p>
<p class="calibre1">Kızlardan birisi, kavalyelerinin dalgınlığını, bu refakati pek gönülsüz kabul ettiğini biliyor olmalı ki kaybetmemek için dönüp baktı. Birisini kolundan çekerek gelmekte olduğunu görüp durdu.</p>
<p class="calibre1">Aralarında beş adım kalmıştı ki, Neoip, muzaffer bir sesle:</p>
<p class="calibre1">i — İşte buyrun hanımlar! dedi, o kadar istiyordunuz!.. Size Fakir'i pürtaksiri takdim ederim.</p>
<p class="calibre1">358</p>
<p class="calibre1">Necip'in kızkardeşi Muallâ:</p>
<p class="calibre1">— Yok canım! Ne saadet! diye eldivenli küçük elini kaldırdı.</p>
<p class="calibre1">Sarışındı. Kanarya kuşuna benziyordu.</p>
<p class="calibre1">Kumral olanı, -Anket defterine (İnci) diye imza atan hanım- inanmadığını saklamadı. (Fakir'i pürtaksir) in her zaman derbeder gezdiğini, kıyafetine itina etmediğini duymuştu.</p>
<p class="calibre1">Üçüncü kız, esmerdi. Bu esmerlik, geniş kenarlı hasır şapkasının altında tarif edilmez nüshalarla öyle tatlı bir hal almıştı ki, durup bir pastel portre seyreder gibi hayran hayran bakmamak elde değildi.</p>
<p class="calibre1">— İşte hanımlar! Buyrun! Size teslim. Kaçarsa mesuliyet kabul etmem!</p>
<p class="calibre1">Üçü de, gözleriyle delikanlıyı yokladılar. Bu yoklayış. elle temas kadar doğrudan doğruya olmuştu. Nihayet Muallâ:</p>
<p class="calibre1">— Sahi mi? diye Murat'a sordu, Necip ağabeyim dalgındır. Onu aldatmıyorsunuz ya...</p>
<p class="calibre1">— Hayır efendim! İnci:</p>
<p class="calibre1">— Pek tuhaf bir fıkarasınız! diye gülümseyerek elini uzattı, defterimi kıymetlendirdiğiniz için teşekkürler... Biraz geç kaldım ama, kabahat sizin!</p>
<p class="calibre1">— Akıllı sualler soran bir defterin ciddiyetini bozduğum için özür dilerim.</p>
<p class="calibre1">Ve esmer kıza gözlerini kırpıştırarak baktı. Sonra korkmuş gibi durdu:</p>
<p class="calibre1">— Fatma! Siz misiniz? diye sordu.</p>
<p class="calibre1">— Benim elbette... Muallâ:</p>
<p class="calibre1">— Demek sahiden tanışıyordunuz! dedi. Fatma o kadar söyledi de inanmadımdı.</p>
<p class="calibre1">— Artık tanışıyorduk, denemez! Şimdi yeniden tanıştık. Başka bir yerde görseydim mümkünü yok çıkaramazdım.</p>
<p class="calibre1">— O kadar mı büyümüş?</p>
<p class="calibre1">— Hiç ummadığım kadar... Ben onu her zaman o kü-</p>
<p class="calibre1">359</p>
<p class="calibre1">çük. huysuz, bir türlü memnun olmaz fakat gene de haşarı kız çocuğu kalacak sanırmışım! Görüşmeyeli ne kadar oldu?</p>
<p class="calibre1">— Beş sene...</p>
<p class="calibre1">— Siz beni tanır mıydınız?</p>
<p class="calibre1">— Bilmem ki... Bir bakıma tanırdım gibi geliyor... Yüzünüzde büyük değişiklik olmamış... Bıyık sizi fazla değiştirmemiş... Yürüyelim mi efendim!</p>
<p class="calibre1">— Fakir'i pürtaksiri de beraber sürükleyerek...</p>
<p class="calibre1">— Elbette!</p>
<p class="calibre1">— Biz, Saraybumu'na gidiyoruz!</p>
<p class="calibre1">Necip:</p>
<p class="calibre1">— Belki işi vardır hanımlar! demeği nasılsa akıl etti.</p>
<p class="calibre1">— Hiç bir mazeret dinlemiyorum! diye Muallâ ayağını yere vurdu.</p>
<p class="calibre1">İnci:</p>
<p class="calibre1">— Onu bir güzel imtihan edeceğiz! Buna çoktanberi karar verdik! diye güldü.</p>
<p class="calibre1">Beraber yürümeğe başladılar. Murat, Fatma'ya:</p>
<p class="calibre1">— Valdeniz hanımefendi, nasıldırlar? diye sordu.</p>
<p class="calibre1">— Şimdilik size dehşetli küsmüş bulunuyorlar... -Sonra Murat'ın annesi Canseza hanımın öldüğünü hatırlamış olmalı ki, yüzü kederlendi:- bizi dost saymadığınıza ayrıca üzüldük, dedi, insan büyük ızdıraplara rastladığı zaman, eski dostlarını ararmış. Belki bu söz hakikat değil, belki biz sizin böyle sıralarda arayacağınız dostlardan sayılmıyoruz.</p>
<p class="calibre1">— Beni ne kadar sevdiğinizi bilerek mi, sizi dost saymıyorum. Şimdi ceza olarak adınızı söyliyeyim de siz de</p>
<p class="calibre1">görün!</p>
<p class="calibre1">öteki kızlar, ısrar ettiler. Murat küçükken Fatma'yı (Kara Fatma) diyerek ağlatıncaya kadar kızdırırdı. Evvelâ bu (Kara Fatma) sözünü, Anadolu harbine iştirak etmiş bir kadından bahsedilirken duymuş, Fatma'yı üzeceğini aklına getirmeden söylemişti. Aynı yaştaki bütün çocuklarda olduğu gibi karşısındakinin kızdığını anlayınca, ısrar etti. Fatma darıldı. Annelerine şikâyet etti. Canseza oğlunu sahiden payladı. Murat hiç aldırmadı.</p>
<p class="calibre1">360</p>
<p class="calibre1">Şimdi Fatma, gene o zamanki gibi alt dudağını hafifçe ısırmıştı. Sanki ağlamağa hazırlanıyordu.</p>
<p class="calibre1">— Neymiş?</p>
<p class="calibre1">— Haydi!</p>
<p class="calibre1">— Bize böyle bir başka adı olduğunu hiç söylemedi...</p>
<p class="calibre1">— Öğünmek istememiştir de ondan... Fatma hanıma küçükken biz, (Hanım Sultan) derdik. O kadar nazlıydı.</p>
<p class="calibre1">— Kime naz ederdi?</p>
<p class="calibre1">— Herkese nazlanırdi ama, galiba nazını en çok ben çektiğim için bana bir etmediğini bırakmazdı.</p>
<p class="calibre1">— Meselâ?</p>
<p class="calibre1">— Meselâ, en gaddarcasını söyliyeyim: Fatma hanım gelince, ben hemen tavanarasına çıkardım. Oralarını canım çıkarak süpürür, temizlerdim. Minderler taşırdım. İğneyi ellerime batırarak sinemanın perdesini tamir eder, çekici parmaklarıma vurarak gererdim. Elektrik yerine kullandığım küçük lâmbaya gaz koyacağım derken bir kere, şişeyi kırmıştım. Hiç unutmam, çarşıya kadar koşarak gittim, hiç durmadan koşarak geldim. Nefes nefese... İşte bu kadar fedakârlıklardan sonra, (Fatma Sultan)! bin yalvarmayla sinema salonuna çıkarırdım. Mahallenin diğer çocukları da, bu eğlenceye kimin sayesinde nail olduklarını bildikleri için Hanım Sultan'a nasıl yaltaklanacaklarını şaşırırlardı. Fakat gene de kendilerini memnun edemezdik.</p>
<p class="calibre1">— Neyi beğenmiyor?</p>
<p class="calibre1">— Filmi? Benim boyalı filmimi... İneğin sahici inek gibi başını salladığı akıl almaz derecede harukulâde filmimi... Gala müsamerem için itina ile sakladığım harika-yr...</p>
<p class="calibre1">— İnek n'apıyordu bakalım?</p>
<p class="calibre1">— İnek n'apabilir ki efendim... Filmin boyu topu topu beş altı metre idi. İnekceğiz, başını ahırından çıkarıp ancak bir kere sallayabiliyordu. Şimdi düşünüyorum da, belki bu biricik sailayış bile tamamlanamıyordu.</p>
<p class="calibre1">Muallâ:</p>
<p class="calibre1">— Ben Hanım Sultan'a hak verdim! dedi.</p>
<p class="calibre1">361</p>
<p class="calibre1">İnci:</p>
<p class="calibre1">— Hayır! diye ciddiyetle itiraz etti, mesele ineğin</p>
<p class="calibre1">kısacık görünüşünde değil, bir misafiri memnun etmek için sarfedilen samimi gayrette... Fatma Sultan haksızmış.</p>
<p class="calibre1">— Sizin kalbiniz sahiden inci! Baksanıza, Fatma hanım, hâlâ eski kanaatlarında ısrar ediyorlar ki... Bir şey</p>
<p class="calibre1">söylemediler...</p>
<p class="calibre1">— Hayır! Bana Hanım Sultan demezdi. (Kara Fatma) derdi. Beni ağlatırdı. Şimdi ne zaman etraflarına keder veren gaddar erkeklerden bahsolunsa ben bu Murat'ı hatırlarım. Daha garibi nedir bilir misiniz? Buna benim harap olduğumu bir kere anladıktan sonra... Çekiştiğimiz zaman bir kere olsun yanılıp ta söylemedi.</p>
<p class="calibre1">— Daha ne istiyorsunuz?</p>
<p class="calibre1">— Dinlesene şekerim, benim kendisine en çok sokulduğum, onu en çok sevdiğim sırada söylerdi. Kendisini sevdirmesini bir bilirdi ki... Böyle arkadaş hiç görmedim. Yemişlerin en iyilerini seçip size verir. Hizmetinize koşar. İnsan küçükken bunlara çok seviniyor. Her şeyi unutur, tatlı tatlı gülmeğe başlardım ki: «Kara şey-ciğim, derdi, Fatmacığım! buyrun!» İki tane kirazı yanya-na getirmiş uzatıyor. Hani böyle bir çocuk falı vardır. Annemizle babamızı tutarız. Kalbim vurmağa başlar, yalvarırım: «Hani söylemeyecektiniz Murat? söz vermiştiniz!», «Ben mi Kara Fatma'cığım! Aldırma!.. İşte tuttum. Beğeniniz bakalım Kara Fatma hanım!», «İstemiyorum!», «İyi ama siz sahiden karasınız! Ben uydurmuyorum ki... Bir ayna getireyim mi? Hele şunlardan birisini beğeniniz de...», «İstemem! Canseza teyzeme söyleyeceğim! Bir daha evinize gelmeyeceğim!», «Ben size gelirim Kara Fatma hanım! Hem siz giderek daha fazla kararıyorsunuz. Arap Bacı'ya dönerseniz hiç şaşmayacağız!»</p>
<p class="calibre1">— Peki sinema için söyledikleri?</p>
<p class="calibre1">— Onlar doğrudur. Beni eğlendirmek, güldürmek, sevindirmek için her fedakârlığı yapardı. Fakat sonunda (Kara Fatma) diye zıddıma basmak için. Zaten Süheylâ, -İnci'nin adı buydu:- müstear defterine verdiği cevaplar-</p>
<p class="calibre1">362</p>
<p class="calibre1">dan da ne kadar şey olduğu zaten belliydi.</p>
<p class="calibre1">— Ne olduğu?</p>
<p class="calibre1">— Merhametsiz olduğu... -Murat'a çocukluk günlerinde olduğu gibi kibirli bakışlarıyla baktı: Sonra güldü:-Ben de onu (Merhametsiz) diye kızdırırdım. Buna nedense pek kızardı. Sonra hatırladıkça şaşardım. O yaşta garip değil mi? Halâ kızıyor musunuz?</p>
<p class="calibre1">— Hâlâ!.. (Merhamet) insanın ayaklan üzerinde yürümesi kadar aslî maddelerden birisidir. Olmadı mı, o şahıs bir ucube sayılır. Reşat Nuri, Acımak'ta bunu ne güzel anlatmıştır...</p>
<p class="calibre1">— Evet! Ne güzel! diye Fatma tasdik etti. Gülhane Parkı'nın, şehrin kaldırımlarıyla içice duran</p>
<p class="calibre1">ve bu sebepten insana biraz suni gibi gelen büyük ağaçlarının arasında denize doğru gidiyorlardı.</p>
<p class="calibre1">Murat, çocukluk günlerine dalmış, adeta bu rabıtasız hayat parçaları arasında kaybolmuştu. Kendisini ne kadar kurtarmak istiyorsa o kadar çok maziye gidiyordu.</p>
<p class="calibre1">Fatma'yı kızdıran iki kelime daha vardı. Murat'ın ona (Nişanlım) demesi, bir de (Kız!) diye hitap etmesi...</p>
<p class="calibre1">Süheylâ:</p>
<p class="calibre1">—    Sizi annem pek    istiyor,    dedi, bilir misiniz? Annem ressamdır.</p>
<p class="calibre1">— Ne iyi! İki misli annedir.</p>
<p class="calibre1">—    Bilâkis, ben    tersini    düşünüyorum. Sanatkâriar hodgâm olurlar.    (Yarım</p>
<p class="calibre1">Anne) desenize daha doğru!</p>
<p class="calibre1">—    Sakın ha...    Annenizi    sahiden kederlendirirsiniz! Böyle</p>
<p class="calibre1">düşündüğünüzden hatta şüphe bile etmemeli. Sanat, hisleri inceltiyor. Annelik te öyle... İkisi bir arada ise, insan yaşamağa doyamaz. Valdeniz Hanımefendiye hürmetlerimi takdim etmek isterim. Ellerini öptüğümü lütfen söyler misiniz?</p>
<p class="calibre1">— Ne kadar sevinecek! Mersi! Muallâ:</p>
<p class="calibre1">— İşte (Deniz) diye ben buna derim! diye adeta sevindi.</p>
<p class="calibre1">Necip:</p>
<p class="calibre1">363</p>
<p class="calibre1">— Bunda yüzülmez, insanın ağzına su kaçar, diye» karşılık verdi.</p>
<p class="calibre1">— Yüzmek için değil... Yelken için...</p>
<p class="calibre1">Kızlar, Fakir'i pürtaksiri sahiden imtihana karar vermişlerdi. İnci yani Süheylâ:</p>
<p class="calibre1">— Siz ne fikirdesiniz? diye sordu.</p>
<p class="calibre1">— Ben de Muallâ hanımın kanaatindeyim, deniz çarşaf gibi olursa deniz bile değildir. Deniz denize benzemeli...</p>
<p class="calibre1">Avukat yazıhanesinin çıplak kâtip odasında «İşte deniz ve dağlar ve Martı kanatlan» mısraını nereden bulup çıkardığını düşünerek sustu.</p>
<p class="calibre1">Fatma, düşüncesini sezmiş gibi...</p>
<p class="calibre1">— Denizi en iyi anlatan şiir? diye sordu.</p>
<p class="calibre1">Muallâ, Yahya Kemal'in bir şiirini hatırlattı. İnci Fikret'ten Mavi Deniz'i söyledi. Murat, süratle düşündüğü? halde, içinde bulundukları halet-i ruhiyeyi ifade eden bir-şey hatırlayamıyordu. Aklına    gelenler,    hep kederli    şeylerdi.</p>
<p class="calibre1">Halbuki şu anda, bütün boyaları, hatları ve    hareketleriyle tabiat    ve bu    tabiatın</p>
<p class="calibre1">içinde beyaz elbiseleriyle şiirler düşünen kızlar insanı yoracak kadar ümitliydiler.</p>
<p class="calibre1">Fatma, biraz kalın, fakat çok ahenkli sesiyle, minidendi:</p>
<p class="calibre1">— «Ufuklardan ufuklara...</p>
<p class="calibre1">Ordu, Ordu!</p>
<p class="calibre1">Köpüklü mor, dalgalar koşuyordu. Hazer rüzgârlarının dilini konuşuyordu. Balâ'm Konuşup coşuyordu» Nasıl?</p>
<p class="calibre1">Murat, kaşlarını hafifçe çattı. Bu komünist şairi sevmemek için epi zamandır var kuvvetiyle kendisini zorlamaktaydı.</p>
<p class="calibre1">— Deniz, için değil, dedi, göl için yazmış!</p>
<p class="calibre1">— Bilmem ki... Bu göl için yazılmış, yoksa    (Mehtabı    sürükledin sularda)    mısraı</p>
<p class="calibre1">mı?</p>
<p class="calibre1">; — Efendim?</p>
<p class="calibre1">— Öyle ya... Seslere bakın... Viktor Hügo'da ayn» seslere rasladım. Bir mısraı şöyle bitiyordu galiba...</p>
<p class="calibre1">364</p>
<p class="calibre1">«...Les flots vers naus» (*) Sonundaki kelimenin deniz *ie güzel. Nazım Hikmet</p>
<p class="calibre1">de bu sesin bize daha mükemmeli var: «Devrilen</p>
<p class="calibre1">bîr atın</p>
<p class="calibre1">sırtından</p>
<p class="calibre1">inip Şahlanan</p>
<p class="calibre1">bir ata</p>
<p class="calibre1">biniyor kayık!»</p>
<p class="calibre1">Bir kere dalgaların kıvraklığını veriyor. Sonra (Kayık) kelimesini (Kayıkhh!) diye okunacak ki... Türkmenistan'lı dümencinin yanındaymışsınız gibi suyun küpeşteye hışımla sürünmesini dinleyeceksiniz!</p>
<p class="calibre1">Murat, demin hatırladığı mısraa güvenerek bir başkasına aitmiş gibi kendi şiirini okumağa hazırlanmıştı. Fena halde utandı. Bu Nazım Hikmet ne zaman araya girse, vezinli şiirlerin hepsinde bir kifayetsizlik, tıknefeslik. İnsanı öfkelendiren bir aciz başlıyordu.</p>
<p class="calibre1">— «Denize dönmek istiyorum. Mavi aynasında suların</p>
<p class="calibre1">Boy verip görünmek istiyorum.» Burada ida (Boy verip) sözü var. Şairlerde bir ilâhî kuvvet olmalı. Bunu akıl bulup buraya koyamaz gibi... İyi şiirde kelimeler, artık her zaman kullandığımız aletler değil... Meselâ buradaki (Boy verip) bir başka varlık...</p>
<p class="calibre1">— Şiirin tamamını biliyor musunuz?</p>
<p class="calibre1">— Tabi...</p>
<p class="calibre1">— Haydi öyleyse... -Azkalsın Kara Fatma diyecekti. Sözü süratle değiştirdi:-Lütfen...</p>
<p class="calibre1">Fatma, delikanlının içinden geçenleri anlamış gibi güülmsedi:</p>
<p class="calibre1">— Boy verip görünmek istiyorum.</p>
<p class="calibre1">Gemiler gider engin ufuklara gemiler gider.</p>
<p class="calibre1">Gergin beyaz yelkenleri doldurmaz kader Elbet ömrüm bu gemilerde bir gün nöbete yeter!</p>
<p class="calibre1">(•) Dalgalar bize doğru geliyor.</p>
<p class="calibre1">365</p>
<p class="calibre1">Ve madem ki bir gün ölüm mukadder Ben sularda yanan bir ışık gibi Sularda sönmek istiyorum. Denize dönmek istiyorum, denize dönmek istiyorum!» Bizim şairler denizi şimdiye kadar bir başka şeye dekor olarak kullanmışlar. Ekseriya aşka... Hem de ümitsiz aşka... Nazım Hikmet'in denizi de elbet bir sembol... Fakat dekor değil... Madde-i asliye... Burada bilâkis bizzat şair kendisini dekor haline koymuş...</p>
<p class="calibre1">— İyi okuyorsunuz! Tıpkı böyle okuyor dediler.</p>
<p class="calibre1">— Siz dinlemediniz mi?</p>
<p class="calibre1">— Maalesef. Bir arkadaş pek meraklıdır. O hep okur.</p>
<p class="calibre1">— Neşredilmişlerden başka şiirlerini de okur mu?</p>
<p class="calibre1">—    Evet!</p>
<p class="calibre1">— Hangisini... Bir (Karıma mektup) varmış.</p>
<p class="calibre1">—    Var.</p>
<p class="calibre1">— Biliyor musunuz?</p>
<p class="calibre1">Fatma bunu heyecanla sormuştu. Murat sakin cevap verdi.</p>
<p class="calibre1">— O kadar çok tekrarlandı ki galiba ezberledim... Bunu lâf olsun diye söylemiyordu. Hakikatti.</p>
<p class="calibre1">— Rica ederim, okur musunuz?</p>
<p class="calibre1">—    Ben sizin gibi    duyarak    okuyamam. Çünkü şairini    hiç    sevmiyorum.</p>
<p class="calibre1">—    Ne diyorsunuz?    Bu şair    sevilmez mi?    İnanmam!</p>
<p class="calibre1">—    Kendisiyle hiç    bir alışverişim yok.    Fikirlerini    sevmiyorum.</p>
<p class="calibre1">— Fikirleri beni de alâkadar etmiyor. Birşey anlamıyorum. Şiirleri güzel.</p>
<p class="calibre1">Haydi okuyun bakalım!</p>
<p class="calibre1">—    Bir tanem!</p>
<p class="calibre1">Son mektubunda yüreğim sızlıyor, başım sersem diyorsun, Seni asarlarsa,</p>
<p class="calibre1">Seni kaybedersem diyorsun Yasayamam! Yaşarsın kancığım,</p>
<p class="calibre1">366</p>
<p class="calibre1">Dağılır bir duman gibi kederin rüzgârda Yaşarsın NazınVın kızıl saçlı bacısı Ancak bir yıl sürer,</p>
<p class="calibre1">Yirminci Asırlarda,</p>
<p class="calibre1">Ölüm acısı!..</p>
<p class="calibre1">Ölüm, bir ipte sallanan bir ölü! Bu ölüme bir türlü Razı olmuyor gönlüm Bir seher vakti</p>
<p class="calibre1">Bir çingenenin kıllı bir örümceğe benzeyen eli Takacaksa ilmeği boğazıma Mavi gözlerinde korkuyu görmek için Beyhude bakacaklar Nazım'a! Ben alaca karanlığında son sabahımın Siz dostlarımı düşüneceğim Ve yarı kalmış bir türkünün azabını</p>
<p class="calibre1">Toprağa götüreceğim Karım benim,</p>
<p class="calibre1">İyi yürekli.</p>
<p class="calibre1">Gözleri baldan tatlı arım benim Neden yazdım istendiğini idamımın Daha dâva ilk adımında Ve henüz bir şalgam gibi koparmıyoriar</p>
<p class="calibre1">kafasını adamın Bunlara aldırma boşver Paran varsa eğer Bana bir fanile don al, Tuttu gene bacağımın siyatik ağrısı Unutma ki Daima iyi şeyler düşünmeli bir mahpusun karısı...</p>
<p class="calibre1">Ötekiler şaşkın bakakaldılar. Fatma yaşaran gözlerini saklamak için başını çevirdi. Neden sonra :</p>
<p class="calibre1">— Bunu bana lütfen yazınız! dedi. Siz çok güzel okuyorsunuz. Ne de olsa erkek sesi daha iyi gidiyor. Biliyorum; Çünkü erkekçe yazılmış.</p>
<p class="calibre1">Murat da Ertuğrul Hikmet'i tıpkı tıpkısına nasıl olup da taklit edebildiğine şaşmıştı. Önce bir kere bile böyle</p>
<p class="calibre1">367</p>
<p class="calibre1">yüksek sesle okumadığı halde, bu nasıl mümkün olabilmişti. Lâf olsun diye:</p>
<p class="calibre1">— Evet, bir acaiplik var, dedi, başka hiçbir tarza... benzemiyor. (Boşver) sözüyle (Siyatik ağrısı) ve (Fanile don) hiç değilse böyle bir şiire giremez sanılır. Bazan da bilâkis ne kadar sade yazar. Galiba asıl cesareti de buradadır. Meselâ:</p>
<p class="calibre1">Gece gelen telgraf</p>
<p class="calibre1">Dört heceden ibaretti. «Vefat etti.»</p>
<p class="calibre1">Bir şeyler öğrenmeğe mecburuz. Anlıyorum. Her yeni şey gibi, bu da eskinin hatalarını birdenbire önümüze çıkardı.</p>
<p class="calibre1">İnci hanım ihtiyatla konuştu:</p>
<p class="calibre1">— Hele bir de, o (Hatalı) dediğiniz eskilerden dinleyelim...</p>
<p class="calibre1">— Hayır! Onu hep ezber biliyoruz. Şu Fakir-i Pürtak-sir'den birşeyler olsa...</p>
<p class="calibre1">— Şu Fakir-i Pürtaksir diyorsunuz... Ve de (Birşey olsa...) Birşey olsa Fakir-i Pürtaksir olur mu?</p>
<p class="calibre1">Galiba pek yumuşak itiraz ettiği için, Fatma yüzüne korkuyla bakıyordu. (Karıma mektup) tan sonra hangi şairin eski tarz şiiri okunsa mahvolmağa mahkûmdu. Böyle birşeyin Murat'ın başına gelmesini istemediği anlaşılıyordu.</p>
<p class="calibre1">Murat, bu gizli himayeyi minnetle kabul etti. Fakat hiçbir şey belli etmeden :</p>
<p class="calibre1">— Başüstüne! dedi. Bu da bir mektup!</p>
<p class="calibre1">«Sana ne menekşe gönderdim,</p>
<p class="calibre1">ne gül!</p>
<p class="calibre1">Sana gönül verdim Birden,</p>
<p class="calibre1">İki çıplak ayakla bir göğüs pupa yelken yol aldı içimde.</p>
<p class="calibre1">368</p>
<p class="calibre1">Gece mehtaba bakıp sarması rdık, Kaçak mal kaçırır gibi İyi günler taşırdık</p>
<p class="calibre1">Sırtımızda. Sen benim ilk gözağrımsın Hani çocuk kalbimizin</p>
<p class="calibre1">yalnayak gezdiği zamanlardan... Ay derdin, Oy derdin Beni soy derdin A kızım!</p>
<p class="calibre1">Bak ben yine yalnızım! Sen sallandığın beşikte Şimdi ikinci yavrunu sallıyormuşsun Gitti gelmez o gönül</p>
<p class="calibre1">gitti diyormuşsun Gitti evet! Ve hepsi bitti evet!</p>
<p class="calibre1">Ötekilerin alkışları arasında Fatma gözlerinde daha büyük bir korkuyla yavaşça sordu:</p>
<p class="calibre1">— Bu sizin mi?</p>
<p class="calibre1">— Benim olur mu eski dost! İlhami Bekir'in... Ama, pek seviyorum. Pek...</p>
<p class="calibre1">— Okuyuşunuzdan belli!</p>
<p class="calibre1">— İşte Nazım    Hikmet'te olmayan budur. O kocaman    şeyler    yazıyor.    Şiir    mi    sahiden</p>
<p class="calibre1">büyük, yoksa,    şiire o büyüklüğü v«ren kendisine    göre    mühim    olan mevzular    mı</p>
<p class="calibre1">insan kestiremiyor.</p>
<p class="calibre1">— Bunu görüp Nazım Hikmet'e söylemelisiniz?</p>
<p class="calibre1">— Ya Bursa'ya gitmeliyim! Yahut daha dörtbuçuk sene beklemeliyim. Malûm ya altı buçuk    sene hapse mahkûm!</p>
<p class="calibre1">— İkisine de    değer... Evvelce görmediniz mi?</p>
<p class="calibre1">— Hayır! Fırsat düşmedi.</p>
<p class="calibre1">— Yazık! Onunla aynı zamanda yaşamakta olmak insana gurur veriyor.</p>
<p class="calibre1">Murat, zıddına basılıyor gibi rahatsızlık hissetti. Boş</p>
<p class="calibre1">369</p>
<p class="calibre1">F. : 24</p>
<p class="calibre1">bulunarak «Peki Kara Fatma! Size öyle çarpuk çurpuk satırlarla şiirler yazacağım! Yanıldığınızı anlamak için...» diye düşündü.</p>
<p class="calibre1">— Rahmetli pederinizle benim babama bir mânada çatıyor ama, dedi.</p>
<p class="calibre1">— Dedim ya... O tarafları beni zerre kadar alâkadar etmiyor. Ben edebiyatçıyım. Yalnız edebiyatı bilirim.</p>
<p class="calibre1">— Pederinize söven bir edebiyat olsa bile mi?</p>
<p class="calibre1">— Beni korkutamazsınız! Evet...</p>
<p class="calibre1">— Sizi korkutmak imkânsız Fatma! Ben korktum.</p>
<p class="calibre1">— Bir de şöyle düşünüyorum. Böyle bir şair, bilmeden söylemez. Babam sahiden iyi adamsa Nazım Hikmet onu mutlaka sever. Buna sanatı bakımından mecburdur. Sanatta bir seviye var ki... Bundan hep şüphelenirdim... Şimdi daha sarih anladım. Size bu yardımınızdan dolayı teşekkür ederim. Evet... Bir seviye var ki, oradan sonra sanatkâr, fenalık edememek lâzım... İyilerle beraber olacak... Siz bu mevzuda peşin hükümlerle hareket ediyorsunuz... Birçokları da sizin gibi... Haksız olmanızdan hiç şüphelenmediniz mi?</p>
<p class="calibre1">— Bunu düşüneceğim... Düşünmeden evvel, iyi şair olduğunu kabul ettiğimi söylemeliyim.</p>
<p class="calibre1">Bugün Yordanidis'in kızların sürprizine ihanet etmesi, Murat'ın işine yaradı. Yoksa, Fatma'nın Perşembe akşamı yemek davetini, İnci'nin Cuma günü kendisini annesiyle tanıştırmak isteğini kabul ederek işi karmakarışık bir hale getirecekti.</p>
<p class="calibre1">Necip vasıtasıyle kararlaştırıp bir gün buluşmak üzere parkın kapısında ayrıldılar.</p>
<p class="calibre1">Perşembe günü yedi vapuruna nefes nefese yetişmişler, ancak kalabalık güvertede bir yere sıkışınca bi-ribirlerinin yüzlerine bakabilmişlerdi.</p>
<p class="calibre1">Safo, belli belirsiz tuvaletiyle bu akşam, bir başka türlü güzeldi. Çalışırken giydiği mektep önlüğüne benzeyen koyu renk entarileri ve boyasız yüzüyle pek ufak gös-</p>
<p class="calibre1">370</p>
<p class="calibre1">terdiği halde, şimdi, hafif pudra, hafif ruj, bir de omuzlarını olduğundan daha geniş, göğsünü daha kabarık gösteren tayyörü, bilhassa geniş kenarlı hasır şapkası ve eldivenleri onu yeni evlenmiş bir genç kadın haline getirmişti.</p>
<p class="calibre1">— Nasılım? diye yavaşça sordu.</p>
<p class="calibre1">— Bilmem ki...</p>
<p class="calibre1">— Neden?</p>
<p class="calibre1">— Gözlerim kamaşıyor sevgilim... Bir daha bu kadar güzel olma e mi?</p>
<p class="calibre1">— Yalancı! Ben hiç beceremem! Bunlar Şarlot'un marifetleri... Beğenmezsin diye korktum. Sen zaten böyle şeylere dikkat de etmezsin değil mi?</p>
<p class="calibre1">— Ben senin yüreğine dikkat ederim.</p>
<p class="calibre1">— Nasıl?</p>
<p class="calibre1">— Onu da bilmiyorum ama, sen yanımda olunea, içim rahatlıyor. Bir emniyet hissi...</p>
<p class="calibre1">— Ben de.. -Eldivenli elini kolunun üzerine koydu:-Sana birşey söyliyeceğim. Biraz gel! -Murat başını eğdi: -Bu gece beraber kalıyoruz haberin var mı?</p>
<p class="calibre1">— Bunu birdenbire söylemezler... Sen beni sevinçten öldürecek misin?</p>
<p class="calibre1">— Vallaha! Senden saklayacaktık. Vapuru kaçırmış gibi davranacaktık. Bir vasıta bulalım diye telâşlanacak-tık... Sus... Şarlot duymasın... Sevindin mi sahi!</p>
<p class="calibre1">— Çook... Ama ne fayda ruhum, gene de sana doyamam...</p>
<p class="calibre1">— Tabi... Bilmez miyim?</p>
<p class="calibre1">Murat, bir an, kolundaki eldivenin kendisini, bütün Safo'dan mahrum bıraktığını zannetti. Şöyle, (Ay) kadar tenha bir yerde bir namütenahi günler ve geceler, hiç kımıldamadan, bu kızla beraber bulunmağa hayal etti. Bu kalabalık dünyada, ne kadar bir arada hatta aynı yatakta yaşasalar şu anda arzu ettiği yakınlığı bulamayacağını anlıyordu. «Gözü arkada kalmak!», «Gözü açık gitmek» sözleriyle halkın neler anlatmak istediğini ancak, yeni seziyor gibiydi.</p>
<p class="calibre1">Şarlot'un (R) leri hafifçe peltekleştirip (ğ) haline ge-</p>
<p class="calibre1">371</p>
<p class="calibre1">tirdiği güzel Fransızcasını, kelimelerin manasını anlamadan ve anlamak istemeden bir şarkı gibi dinliyor, Safo'yu boylu boyunca ruhunda hissediyordu. Biletleri Yordani-dis aldığı için hangi iskelede ineceklerinden haberi yoktu. İçini çekti.</p>
<p class="calibre1">— Çok mu yoruluyorsun?</p>
<p class="calibre1">Murat, anlamadan baktı. Gülümsedi.</p>
<p class="calibre1">— Ben mi? Neden?</p>
<p class="calibre1">— Yazıhanede diyorum!</p>
<p class="calibre1">— Hayır! Ondan değil!.. Sana da öyle mi olur. Ben çok mesutsam, bir tatlı yorgunluk duyarım.</p>
<p class="calibre1">— Elbette... Herkes öyledir...</p>
<p class="calibre1">Vapurun süratiyle şapkasının önü sarsılıyor, saçlarından bir tutamı «Nazla» kımıldıyordu. Bir aralık, ellerini ustalıkla kullanarak bir şeyler anlatan Şarlot'a baktı. Onu Safo ile mukayese etti. Pek de farkına varmadan yaptığı bu mukayese pek hoştu. Birçok milletlerin hususiyetlerini almış olan güzel kızın cilveli hareketleriyle, eski bir milletin tek hatlı güzelliğini temsil eden Safo nasıl da biribirinin taban taban zıddıydılar.</p>
<p class="calibre1">Şarlot, Yordanidis'e söyleyeceklerini tamamıyle söyledikten sonra Murat'a döndü:</p>
<p class="calibre1">— Aynı vapurla döneriz enişte bey, -(Enişte bey) sözünü Türkçe söylüyordu:-Olur mu?</p>
<p class="calibre1">— Neden? Bir yere oturmalı da başka bir vapurla ' dönmeli...</p>
<p class="calibre1">— Geç kalırız diye çekiniyorum. Bu gece saza gideceğiz! Değil mi mösyö Yordanidis?</p>
<p class="calibre1">— Evet. Saza...</p>
<p class="calibre1">— Olur. Bakalım... Ben mehtabı düşünmüştüm. Ay erken doğuyor. Boğaz'da seyrine doyum olmaz.</p>
<p class="calibre1">— Başka bir gece... Sen hiç konuşmuyorsun Safo?</p>
<p class="calibre1">— Dinliyorum... Beni boyadın ama, bak Murat beğenmedi!</p>
<p class="calibre1">— Sahi mi? Bunu yüzüne karşı söylediyse, pek kabalık etmiş... Hem de sana karşı değil, bana karşı!</p>
<p class="calibre1">— Neden masör?</p>
<p class="calibre1">372</p>
<p class="calibre1">Murat, Şarlot'a şaka olsun diye böyle hitap ediyordu.</p>
<p class="calibre1">— Çünkü sevgiliniz kırk yılda bir kere boyandı. Biz her zaman boyalıyız! Demek yüzümüze az bakmanız bundan...</p>
<p class="calibre1">Murat, birdenbire meçhul telefon muhaverelerini hatırladı. Bir münasip sırada, kimseye belli etmeden bu sırrı öğrenmeğe karar verdi. Uzaktan konuşma imkânından bilistifade kendisine cömertçe ilânı aşk eden âşifte eğer Şarlot ise ona bu gece insanla alay etmesini öğretecekti. Hemen işe başlayarak doğruldu. Safo'ya:</p>
<p class="calibre1">— Üşüyor musun? diye şefkatle sordu.</p>
<p class="calibre1">— Hayır!</p>
<p class="calibre1">— Hava sert... Dur bakayım... -Kolunu beline do-layıp ince vücudu kendisine çekti:- Üşürsen ceketimi veririm.</p>
<p class="calibre1">— Hayır! Böyle iyiyim... -Ancak seven bir kızın becerebileceği iki mini mini hareketle delikanlının göğsüne yaslandı: - Böyle...</p>
<p class="calibre1">i— İşte gördün mü? Üşümüşsün. Sen ne bileceksin?</p>
<p class="calibre1">— Evet! Sen beni düşünürsün tabi... Sen bilirsin!</p>
<p class="calibre1">— Oigara vereyim mi?</p>
<p class="calibre1">— Sonra... Bir tane içerim... Şimdi rahatımı kaçırır.</p>
<p class="calibre1">— Bu gece şarkı söyliyeceğiz...</p>
<p class="calibre1">— Rica ederim. Ben hiç bilmem!</p>
<p class="calibre1">— Hâlâ... Şuna bakın! Ben duymadım mı? Sesin pek güzelmiş.</p>
<p class="calibre1">— Öyleyse görürsün. Söylediğine de pişman olursun. Horoz gibi bir ses... Mahalleli yalvarır... Söyliyeyim diye değil, (Aman susayım!) diye...</p>
<p class="calibre1">Şarlot eldivenlerini çıkardı. Ayak ayak üstüne attı. Bir cigara yaktı. Dumandan muhafaza etmek istiyormuş gibi gözlerini kısarak baktı. Sol bacağının diz kapağı eteğinden dışarıda kalmıştı. Balrengi çorabının içinde bu diz kapağı şeffaf gibi duruyordu. Murat, telefondaki ses için (Bal gibi) dediğini bu manzara karşısında hatırladı.</p>
<p class="calibre1">— Siz geçen gün bana telefon ettiniz mi Şarlot? diye birdenbire sordu.</p>
<p class="calibre1">373</p>
<p class="calibre1">— Ben mi? Hayır! N'olmuş?</p>
<p class="calibre1">— Hiç! Birisi telefon etmiş. Bana olduğunu da bilmiyorum ya... Onbaşı ortalığı temizliyormuş.</p>
<p class="calibre1">— Kadın sesi mi?</p>
<p class="calibre1">— Pek anlayamamış. (Gâvurca birşeyler söyledi. Bir «Murat» dediğini anladım.) dedi.</p>
<p class="calibre1">— Hayır!</p>
<p class="calibre1">Doğru söylüyordu. Murat'ın hiç şüphesi kalmadı. Hatta bir aralık telefonda konuşanın Şarlot olabileceğini zannettiği için kendisini ayıpladı. Kadriye olduğunu neden bir türlü kabul etmiyordu!.. Anlaşılmaz birşey...</p>
<p class="calibre1">Şarlot, dirseğiyle Yordanidis'in karnına dokunup Sa-fo'yu gösterdi:</p>
<p class="calibre1">— Baksana, yerini nasıl bulmuş! Bir de küçük dersin!</p>
<p class="calibre1">— Bizim milletin erkeği budala olur. Hangi millet sevişmesini bilmiyorsa budaladır. Hangi milletin hangi cinsi sevişmesini daha iyi biliyorsa o en akıllı sayılır. (Yunan medeniyeti! Yunan medeniyeti!) diye tarihleri dolduran marifetler bizim kadınların sevme kabiliyetlerinden doğmuşlardır. Bir kere sevmeyi akıllarına koysunlar... Yunanistan gibi küçücük bir toprak parçasını dünyanın mihveri yaparlar.</p>
<p class="calibre1">— Erkeklerinde bu marifet neden yok?</p>
<p class="calibre1">— Neden yok?    Şuna baksana... Birşey    bırakıyor</p>
<p class="calibre1">mu?</p>
<p class="calibre1">Safo, yarı mahcup, yarı mağrur güldü. Murat'ın yüzüne aşağıdan yukarıya doğru bakarak sordu:</p>
<p class="calibre1">— Siz ne dersiniz efendim?</p>
<p class="calibre1">— Operatör - Doktor mösyö Yordanidis haklıdırlar. Şarlot, ciddi bir sesle:</p>
<p class="calibre1">— Teklifinizi bir şartla kabul ederiz Murat bey! dedi.</p>
<p class="calibre1">— Hangi teklifi?</p>
<p class="calibre1">— Başka vapurla dönmek teklifini!</p>
<p class="calibre1">— Nedir?</p>
<p class="calibre1">— Şart mı? Gayet basit. Bu akşam, ikiniz de bizim misafirlerimiz olacaksınız.</p>
<p class="calibre1">374</p>
<p class="calibre1">— Nasıl misafir?</p>
<p class="calibre1">— Masraf bize ait. Yordanidis'le bana...</p>
<p class="calibre1">— Siz bir kere kendinizi araya katmayın. Almanya'da değiliz. Masraf işi erkeklere ait!</p>
<p class="calibre1">— Peki, öyleyse bu vapurla döneceğiz. Masraf işi erkeklere aitse istedikleri yerden, istedikleri zaman, istedikleri vasıtayla dönmek de kadınlara aittir. Sonra ben gene insaflıyım! Sizin bu küçük sevgilinize kalsaydı, yalnız ikimize verdiriyordu. Kendisiyle bana...</p>
<p class="calibre1">— Bu da yeni icat mı?</p>
<p class="calibre1">— Efendim? Davet bizim olduğu için... Bereket versin, benim Yordanidis'im kıyametleri kopardı. Ya, enişte bey, bu kız, böyle masum görünür ama, içinde ne şeytanlıklar vardır. Ben sizin yerinizde olsam ona hiç güvenmem.</p>
<p class="calibre1">— Güvensem onu böyle sımsıkı tutar mıyım!</p>
<p class="calibre1">— İyi ediyorsunuz! Pek iyi... Mektepte de böyleydi. Acaip fikirlerle bîçare sörleri şaşırttı. Hele bir ihtiyar sör Jeanne vardı. Biz ona kısacık boylu, tombul tombul olduğu için (Jandark) derdik. Aklında mı Safo, hani birisi</p>
<p class="calibre1">ağabeysine bir de resim yaptırmıştı. Resim değil, bir fotoğraf hiylesi... Şişman bir şövalye vücudüne sör Jan'ın başını yapıştırıp tekrar çektirmişti.</p>
<p class="calibre1">— Bırak şu pis kadını!</p>
<p class="calibre1">— Neden seni pek severdi. -Murat'a döndü:- Bunu yere bastırmak istemezdi.</p>
<p class="calibre1">— Bırak dedim ya... -Yüzünü Murat'ın omuzuna sürdü:- Ahlâksız bir kadındı sevgilim, bana sataşırdı.</p>
<p class="calibre1">— Nasıl?</p>
<p class="calibre1">— Bayağı... Şey gibi... Adalet hanımın huyundan...</p>
<p class="calibre1">— Hem de Sör öyle mi? Başında da o beyaz külahı var mıydı?</p>
<p class="calibre1">— Olmaz mı? Şarlot güldü:</p>
<p class="calibre1">— Bu Safo anlaşılmaz bir kız! Kadın seni seviyordu. Dikkat edin! Enişte, bunun küçüktenberi huyudur. Kendisini fazla sevenlerden hazmetmez!</p>
<p class="calibre1">375</p>
<p class="calibre1">— BHiyorum. Bunu mutlaka çok fazla sevmek lâzım. Benim gibi! Değil mi?</p>
<p class="calibre1">Sofa, gülerek Şarlot'a başını salladı:</p>
<p class="calibre1">— Ne cevap! Aferin Murat bey!.. İşte böyle... Tarabya'da vapurdan indikleri zaman ortalık kararmak üzereydi. (Yeniköy)e doğru yavaş yavaş yürüdüler.</p>
<p class="calibre1">Küçük bir otelin önüne geldikleri zaman Yordanidis:</p>
<p class="calibre1">— Bir dakika matmazeller! dedi, şurada bir işim var!</p>
<p class="calibre1">— Nedir? İstemiyorum!</p>
<p class="calibre1">— Bir mini mini iş... Rica ederimi...</p>
<p class="calibre1">— Hayır!    -Şarlot mahsustan    itiraz ediyordu:- Biz acıktık. Bir yer</p>
<p class="calibre1">bulup yemek yiyelim.</p>
<p class="calibre1">— Olur. Bir dakikada dönerim. Gayet mühimdir, gayet!</p>
<p class="calibre1">Kapıdan kayboldu. Biraz sonra, alt kat pencerelerinden birisinde göründü. Ceketini çıkarmıştı. Şapkasızdı:</p>
<p class="calibre1">— İmdat! diye bağırdı, beni    soydular! Beni mahvettiler! İmdat! Şarlot telâşla bağırdı:</p>
<p class="calibre1">— Kim? Ne haddine? Murat bey... Silâhınız var mı?</p>
<p class="calibre1">— Veriniz... Çabuk...</p>
<p class="calibre1">— Eşkıya inini mi basacaksınız!</p>
<p class="calibre1">Hiç durur muyum? Damarlarımda Malta şövalyelerinin kanı var. Haydi... Beni seven arkamdan gelsin!</p>
<p class="calibre1">İhtiyar otelci tıpkı Yordanidis'lerin hadamesi Marko efendiye benziyor, Türkçeyi aynı surette konuşması bu benzerliği büsbütün arttırıyordu.</p>
<p class="calibre1">Çok eskiden kalmış bir reveransla müşterileri selâmladı.</p>
<p class="calibre1">— Buyurunuz efendim! Otelimize şeref verdiniz!</p>
<p class="calibre1">Şarlot:</p>
<p class="calibre1">— Anladım, diye fısıldadı, bunlar Sicilya'lı haydutlar. Hep böyle nazik olurlarmış. Hele kadınlara karşı... Ben şimdi n'apayim?</p>
<p class="calibre1">Murat:</p>
<p class="calibre1">— Beni dinlersen, dedi, kılıçlı muharipler basamakları tutmadan şu merdiveni çıkalım.</p>
<p class="calibre1">376</p>
<p class="calibre1">İkinci kat sofasında, kendilerini daha geniş bir reverans bekliyordu.</p>
<p class="calibre1">Yordanidis, İngiliz Kralı'na takdim edilen şakadan bir Lord karısı gibi iki büklüm olarak denize bakan bir odanın açık kapısını gösterdi:</p>
<p class="calibre1">— Prensler sofra hazırdır!</p>
<p class="calibre1">— Teşekkür ederiz! Pisi balığı var mı?</p>
<p class="calibre1">— En tazesi...</p>
<p class="calibre1">— Istakoz!</p>
<p class="calibre1">— Âlâsı!    ..</p>
<p class="calibre1">— Bira!..</p>
<p class="calibre1">— Buzlu!</p>
<p class="calibre1">— Aşk!</p>
<p class="calibre1">— Ölüme kadar...</p>
<p class="calibre1">— İşte bu çeşidini pek severim. Bir de canım istiyordu ki... Mersi mösyö! -Safo ile Murat'a yol verdi:- Değil mi?</p>
<p class="calibre1">Safo cevap vermeden, büyük bir fedakârlık yapıyormuş gibi başını kahrama/ıca kaldırıp en öne geçti.</p>
<p class="calibre1">Oda, dışardan tahmin edildiğinden daha küçük görünüyor,    bir    otelden    ziyade</p>
<p class="calibre1">zengince bir evin küçük salonuna benziyordu. Eşyalarda otel    havası    veren    hiç</p>
<p class="calibre1">bir-şey yoktu.</p>
<p class="calibre1">Sofra geniş balkona kurulmuştu. Takımlar da ancak zevk ehli bir ailenin kullandığı cinstendi.</p>
<p class="calibre1">Sonra harikulade Boğaz akşamı... Harikulade bahar renkleri... Harikulade canlılığı ile deniz... Ve sessizlik vardı.</p>
<p class="calibre1">Murat, evvelâ ceketini çıkarmak arzusu duydu. Etrafı kendisiyle beraber gözden geçiren Sofa'ya gülerek sordu:</p>
<p class="calibre1">— Ceketi çıkarmama müsaade eder misiniz?</p>
<p class="calibre1">— Rica ederim! Evvelâ bana yardım etmeyecek misiniz?</p>
<p class="calibre1">Eldivenlerini, çantasını uzattı. Sonra, vücudu çıplakmış gibi arkasını dönerek tayyörünün üstünü çıkardı. Yakası işlemeli bir beyaz bluz giymişti. Şapkasını da kaldırınca gene o şirin kız çocuğu halini aldı.</p>
<p class="calibre1">Yordanidis, fıkır fıkır gülerek izahat veriyordu:</p>
<p class="calibre1">377</p>
<p class="calibre1">— Bazısı avcılığıyla öğünür. Ben av köpekliği ile öğü-nürüm. Daha yirmi adımdan yüreğim iki kere hopladı. Bu yakında hazır bir sofra bulunduğuna delâletti.</p>
<p class="calibre1">Böyle sıralarda, gözler adamın başına belâdırlar. İnsanı şaşırtırlar... Hemen onları sıkıca yumdum. Burun yordamıyla burasını buldum. Siz de aynı şeyi hissetmediniz mi? İnsan buraya girer girmez, evine girmiş gibi soyunmak arzusu duyar. İnanmazsanız. Şarlot'a sorunuz! İlk geldiğimiz gün... Bundan iki sene evvel... Etekliğini de.:.</p>
<p class="calibre1">— Susar mısınız? Başınıza sürahiyi fırlatayım mı?</p>
<p class="calibre1">— Ne diyordum. Evet! Bu arzuyu veren döşemelerdir. Ev gibi... Servisi de ev gibidir. Sükûnet de. Bazıları içeri girince (Yatak yok mu?) diye korkarlar. Lüzumsuz bir korku! Yatak! İşte! -Kalın bir perdeye doğru yürüdü. Bunun kordonunu çekerek iki tarafa açtı. Geniş bir karyola duvarın içine yerleştirilmişti. -Buyrun banyo! O da hazır... -Parmağıyle sol tarafta bir başka perde gösterdi: - Burası! Fevkalâde bir daire... Şaştığım şey, bunları kaç senedir, bir Karadağ'lı nasrl berbat etmeden kullanır? Herhalde, hesaplarını ve hükümetle olan muamelelerini mösyö Yordanidis isminde bir akıllı adam idare ettiği için olmalı.</p>
<p class="calibre1">— Nutuk bitti mi? Alkışlayacağız da!..</p>
<p class="calibre1">— Bitti. Alkışa lüzum yok! Bu nutuk alkış isteyen bir nutuk değil matmazel! Bunun mükâfatı... -Şarlot'u tutup dudaklarından sıkıca öptü. Oh! İşte budur!</p>
<p class="calibre1">— Alçak! Irz düşmanı!    Zaafımdan    istifade ediyorsun değil mi? Ver! geri</p>
<p class="calibre1">ver! Vallaha polis çağırırım! Şeyimi geri istiyorum.</p>
<p class="calibre1">Bir daha öpüştüler. Yordanidis:</p>
<p class="calibre1">— Acırım o insanlara ki hemcinslerinde iyi bir hareket görürler de onu derhal ve aynen taklit etmezler!</p>
<p class="calibre1">Murat gülerek sordu:</p>
<p class="calibre1">— Incil-i şeriften mi bu ayet?</p>
<p class="calibre1">— Bütün sevgi anıları İncil'dendir. İsa insanları severdi.</p>
<p class="calibre1">— Isa insanları severdi. Bizim Muhammed bilhassa kadınları sever...</p>
<p class="calibre1">378</p>
<p class="calibre1">— Öyleyse yaşasın! Otelci kapıyı vurup girdi:</p>
<p class="calibre1">— Gramofonu buraya mı getireyim? diye sordu.</p>
<p class="calibre1">— Buraya... Balık hazır mı?</p>
<p class="calibre1">— Hazır... Derhal!..</p>
<p class="calibre1">— Biz kendimize hizmet    ederiz.    Garson istemez. -Arkadaşlarına döndü:-</p>
<p class="calibre1">Sofra başına! Marş marş!</p>
<p class="calibre1">Kızlar daha birer şişe bira içmeden, bu içkinin hiç de yeri olmadığını anlayarak, evvelâ Murat'ın rakısına ortak çıktılar, sonra arpa suyunu, bin türlü faydasından bahseden Yordanidis'e bırakarak rakıya başladılar.</p>
<p class="calibre1">Hava, kuyuda soğutulmuş bir desti suyu gibi serindi. İnsana rahatlık veren bir karanlık vardı. Canlı cansız herşey sanki bir hadise bekliyordu.</p>
<p class="calibre1">Derken, suyun ötesinde, tam karşılarına rastlayan tepenin üstü yavaş yavaş kızardı. Sonra keskin bir yaldız çizgisi toprakla gökyüzünü ayırdı ve nihayet erimiş altına benzeyen koskocaman bir Ay doğdu.</p>
<p class="calibre1">Bu, inanılmaz birşeymiş gibi ses çıkarmadan bakıyorlar, kanayan büyük bir yara karşısında duyulan çaresizliği hissediyorlardı.</p>
<p class="calibre1">— Orada olsam uzanıp tutarım gibi geliyor... Bunu, Murat'ın kulağına Safo yavaşça söylemişti.</p>
<p class="calibre1">Nefesi rakı kokuyor, sesinin ahengi yüreğe serhoşluk veriyordu.</p>
<p class="calibre1">Dünyamızın eski bir arkadaşı... Vefalı bir arkadaşı... Senin gibi sevgilim... Murat birşey daha söyleyecekti. Kız, manzaraya pek yaraşan ağır bir sesle, bir şarkıya başlamıştı. Evvelâ, yalnız kendisi için söylüyor sanılırdı. Sonra bunu Murat için söylediğini hepsi de anladılar.</p>
<p class="calibre1">— Gönlüm gözündeki mehtaba daldı. Sen mî Ay'dan, Ay mı senden nur aldı...</p>
<p class="calibre1">Üçüncü satırda Murat ona cesaret vermek istemiş gibi elini tuttu. Eli buz gibi... İnsan, bazan birisine, elini</p>
<p class="calibre1">379</p>
<p class="calibre1">tutarken bile hiçbir şey veremiyordu. «Sevmek bazıları için zor iş! Pek mi ciddiye alıyorlar ki... «</p>
<p class="calibre1">Murat da meyanın tekrarında beraber söylemeğe başlamıştı. Böyle seslerinin içice bulunuşu, bir çeşit öpüşmeğe benziyordu.</p>
<p class="calibre1">Şarkı bitinoe ikisi de aynı zamanda:</p>
<p class="calibre1">— Mersi! dediler. Gülüştüler. Murat:</p>
<p class="calibre1">— Fevkalâde söylüyorsun! diye kolunu omuzuna koydu, haydi bir tane daha..</p>
<p class="calibre1">— Yoruldum...</p>
<p class="calibre1">— Ben de yoruldum. Beraber söyleriz. Haydi...</p>
<p class="calibre1">«Yeter ey gözleri sevda dolu esmer güzeli!» diye biten bir ağır şarkı daha söylediler. Sonra Murat, piyasada pek tutmamış bir başka türküye geçti. Bu türkü ile:</p>
<p class="calibre1">— Bozmadım ettiğim büyük yemini, Kalbimin içine çizdim resmini. Dudağım anacak her an ismini</p>
<p class="calibre1">Ben seni bir türlü unutamadım! diyordu.</p>
<p class="calibre1">— Ben bunu duymadım... Bir daha söyle...</p>
<p class="calibre1">— Hele içelim de... Sonra bu işin bir nizamı vardır. Sırayla söylenir! Şimdi sıra arkadaşlarda...</p>
<p class="calibre1">— Sahi! Onlar ne iyi söylerler...</p>
<p class="calibre1">Şarlot, başını, Yordanidis'in göğsüne dayadı. İki sesle bir Rum tangosuna başladılar. Bir müddet sonra onlara Safo da iştirak etti. Murat da, parmaklarını masanın kenarına vurarak tempoyu tamamladı.</p>
<p class="calibre1">Ay'ın kızıllığı yavaş yavaş kayboluyor, denize düşen ışığı gittikçe açılıyordu. Bu renk değişmesi, manzaranın ve manzarayla yüreklere çöken manânın kederli taraflarını götürdü.</p>
<p class="calibre1">Yordanidis, zaten beyhude yere kederlenmeyi hiç sevmezdi. Güzel ve kuvvetli sesiyle oyun havalarına geçr ti. Murat Anadolu'da öğrendiği bir marifeti gösterirki iki boş bardağa kurşunkalemle vurup oynak zil sesleri çıkardı. Bu hal Yordanidis'in o kadar hoşuna gitti yerinden</p>
<p class="calibre1">380</p>
<p class="calibre1">kalktı. Elektrikleri yaktı. Gramofona Kasap havası plâğını koydu. Kızları da sürükledi.</p>
<p class="calibre1">Murat bu oyunu eskiden de seviyordu. Fakat Safo'yu seyrederken, sevmekte acele ettiğini, bu küçük ayakları, gülümseyen güzel yüzü, manalı mendil sallaysşları görmeden buna hakkı bile olmadığını anladı.</p>
<p class="calibre1">Yordandis plâğı bir Arjantin tangosıyle değiştirince Safo, Murat'ın önüne geldi.</p>
<p class="calibre1">—    Kabul ederseniz beraber oynayalım! diye    nazik bir kavalye gibi    eğildi.</p>
<p class="calibre1">Bu    tango, Murat için, ibâdete de benzeyen sahici    bir dans oldu. Kız,    tüy    gibi</p>
<p class="calibre1">hafifti. Başını göğsüne sıkıca bastırmıştı. Bir leylâk bahçesi gibi kokuyordu. Yavaş yavaş başlayan serhoşluğa ve bir otel odasında bulunmalarına rağmen yaşamakta oldukları zamanın şehvetle hiçbir alâkası yoktu. Biribirlerinin hararetini bu kadar yakın hissettikleri halde, aşktan başka hiçbirşey istemiyorlardı.</p>
<p class="calibre1">—    Ne diyor, bilir misin?</p>
<p class="calibre1">—    Hayır ama, iyi ve doğru birşey diyor elbette!</p>
<p class="calibre1">—    «Sevmek günah değil sevgilim! Sevmek kahramanlık!» diyor.</p>
<p class="calibre1">— Demedim mi?</p>
<p class="calibre1">Safo, mısraı, başını iki yanına hafif hafif sallayarak - bu hareketiyle yanağını Murat'ın omuzuna sürüyordu:-Dişlerini açmadan mısraı inler gibi tekrarladı. Yordanidis elektriği birdenbire söndürmüş, odaya yavaş yavaş Ay ışığı dolmuştu. Edvar dö Biyankö'nun Grup tangosu başladı.</p>
<p class="calibre1">Şarlot, bunu lezzetli birşey çiğner gibi söyledi. Sonra:</p>
<p class="calibre1">— Of! Usandım! diye bağırdı. İnsan deli oluyor.. Ner-de rakı?</p>
<p class="calibre1">Tekrar içmeğe başladılar.</p>
<p class="calibre1">Ay yükselmiş, gökyüzünde, seyredenlere yorucu gelen yolculuğunu tutturmuştu. Şimdi deniz, yalnız mehtapla dolu bir cam tekneye benziyordu. Peş peşine iki sandal geçti.</p>
<p class="calibre1">Güzel bir erkek sesi:</p>
<p class="calibre1">381</p>
<p class="calibre1">— Ne hole girdim bilsen, zehirmiş meğer busen çırpınarak ölürken bir zehir daha versen! diye yalvarmaktaydı.</p>
<p class="calibre1">Yordanidis:</p>
<p class="calibre1">— Dur! demelerine vakit bırakmadan, buna bir Rum tangosiyle cevap verdi. Sesi o kadar büyüktü ki, adeta karşı sahile vurup geri dönüyor zannedilirdi.</p>
<p class="calibre1">Sandallar evvelâ yavaşladılar, sonra küreklerini şıpırdatarak yaklaştılar. Yordanidis susunca, bir alkış koptu. İki kadın sesi bu hatırnaz müdahaleyi karşılıksız bırakmak istememişler gibi Moris Şövaiye'nin bir şarkısını söylediler.</p>
<p class="calibre1">Şarlot, Yordanidis'in yeniden davranmasına meydan bırakmadı:</p>
<p class="calibre1">— Rica ederim, diye çıkıştı, senin için mutlaka kalabalık mı olmalı?</p>
<p class="calibre1">Murat onlara Yahya Kemal'in ses şiirini okudu. Bazı</p>
<p class="calibre1">mısraları izah etti. Safo:</p>
<p class="calibre1">— Bir daha söyleyin! dedi.</p>
<p class="calibre1">Murat bu sefer, Faruk Nafiz'den (Kıskanç) a başladı. Bitirdikten sonra:</p>
<p class="calibre1">— Anladın mı? diye kızın saçlarını hınçla tuttu, ne diyor?</p>
<p class="calibre1">— Hayır! Ben şarkısına dikkat ettim.</p>
<p class="calibre1">— Diyor ki... Sevgilisine (Çirkin)    demişler.    Bütün    güzellere düşman</p>
<p class="calibre1">olmuş... Sevgilisine (Dinsiz) demişler. Allah'a diş bilemiş... Sen kahbelik' bile etsen, ben sana değil, ahlâka kızarım. Diyor.</p>
<p class="calibre1">— Sen de böyle mi düşünüyorsun?</p>
<p class="calibre1">— Ben hiç düşünmeden seni seviyorum. Seni böyle sevdikçe anlıyorum ki sevgi üzerine söylenen sözler tekmil kuru kalabalık...    -Sonra kızı    yavaşça    kendisine</p>
<p class="calibre1">çekip kulağının memesini öptü: - -Haberin    var mı?    dedi,    senin    için de    böyle</p>
<p class="calibre1">şeyler yazmışlar.</p>
<p class="calibre1">— Kim? Hani?</p>
<p class="calibre1">— Birisi... Bak ne diyor:</p>
<p class="calibre1">382</p>
<p class="calibre1">Benim kadar sevemez seni bir başka kimse İnanmaz benim kadar sendeki aşka kimse Önümde kalbin açık bir penceredir kızım!</p>
<p class="calibre1">Anladın mı?</p>
<p class="calibre1">— Anladım. Bunlar senin sözlerin...</p>
<p class="calibre1">— Ne demişim?</p>
<p class="calibre1">— Beni sahiden seviyorsun! Zaten başka türlü olmaz... Haksızlık edersin... Yordanidis, Volga kayıkçılarının rumcasına başladı.</p>
<p class="calibre1">Kocaman sesi, manzaraya da, şarkıya da hepsinden daha iyi uymuştu. Murat, büyük bir nehrin bazan denizden daha heybetli olduğunu anladı. Yahut da her nehir böyle değildi ve Volgaya bu büyüklüğü veren biraz da Maksim Gorki idi.</p>
<p class="calibre1">Rus milleti bir azametli millet olduğu halde, bolşe-vikliği nasıl kabul etmişti? Sonra Gorki, o Rus milleti kadar büyük yüreğiyle, nasıl şaşırmıştı?</p>
<p class="calibre1">Bu biraz havaî, biraz dalgın, hâsılı pek saf Rum delikanlısına, bir koluyla sevgilisinin belini tutarken, Vol-gayı hatırlamak nereden geliyordu?</p>
<p class="calibre1">Şarkı, mahkûmların ayak sesleriyle beraber uzaklaştı. Hepsi de aynı yorgunluğu duymuş olmalılar ki Safo birdenbire, doğruldu. Arkasına dönüp kırmızı bir ışıkla dolu olan odaya baktı. Murat onun nedense korktuğunu anlamıştı. Bir müdafaa insiyakiyle kolunu tuttu.</p>
<p class="calibre1">Kız utanmış gibi dişlerini göstererek güldü:</p>
<p class="calibre1">— Biz nerede yatacağız, Panayot ağabey? diye sordu.</p>
<p class="calibre1">— Nerede mi? Yatmak zamanı geldi mi ki?</p>
<p class="calibre1">— Çoktaan... Ben yoruldum.</p>
<p class="calibre1">—    Öyleyse... İsterseniz burada    yatınız...    Biz    karşı    odaya    gideriz.</p>
<p class="calibre1">—    Hayır! Karşı odaya biz gidelim.    Hazır mı?</p>
<p class="calibre1">— Hazır...</p>
<p class="calibre1">— Peki! Haydi Murat!</p>
<p class="calibre1">Murat, şaşırarak, hemen ayağa kalkan kıza baktı.</p>
<p class="calibre1">383</p>
<p class="calibre1">Bu yatma işinin bu gece nasıi cereyan edeceğini arada sırada düşünmüştü.</p>
<p class="calibre1">Şarlot da, Murat kadar şaşırmış olmalı ki:</p>
<p class="calibre1">—    N'oluyor? diye sordu, Safo?</p>
<p class="calibre1">—    Ey!</p>
<p class="calibre1">Şarlot rumca    birşeyler söylemeğe    başlamıştı.    Safo    onu    durdurdu.</p>
<p class="calibre1">—    Kime numara    yapıyoruz şekerim?</p>
<p class="calibre1">— İyi ama... Gelirken ne söylüyordun? Sen kız değil misin?</p>
<p class="calibre1">— Ben mi? Amma da iş... Galata'da, benim yaşımda kızı kim görmüş! Bilmez gibi... Dokuz yaşında baş!a: maz mıyız? Eğer üvey babamız, üvey ağabeyimiz, eriştemiz yoksa, bu işi bize sevaplarına komşular yapıver-mez mi?</p>
<p class="calibre1">—    Bilmem... Kendin diyordun!.</p>
<p class="calibre1">—    Hiçbir şey demedim halbuki... Değil    mi Murat? Yüzüne    dikkatle bakıyordu.</p>
<p class="calibre1">Murat, büyük bir sevine</p>
<p class="calibre1">duydu. Gülümsedi. Kız sordu:</p>
<p class="calibre1">—    Söylesene...</p>
<p class="calibre1">—    Ne söyliyeyim canım... Haydi.    Herkes    yerine...    -Belinden    tuttu.- Biz</p>
<p class="calibre1">gidiyoruz! diye muzafferane haykırdı.</p>
<p class="calibre1">Odanın ortasına geldikleri zaman Yordanidis'in sesini duydular:</p>
<p class="calibre1">—    Tam karşıdaki kapı... Zaten    bizden    başka    da müşteri    yok. İyi</p>
<p class="calibre1">geceler!..</p>
<p class="calibre1">Koridoru, kolları birbirlerinin bellerinde geçtiler. Murat karşı odanın kapısını açtı. Safo'ya yol vermek için biraz çekildi. Kız bir an tereddüt etti. Sonra içeri gireceğine delikanlıya sarıldı. Dudaklarını âdeta öfkeyle öptü. Kollarını boynuna sımsıkı dolamış, sağ eliyle sol bileğini kavramıştı. Murat, ağzını kurtarmağa lüzum görmeden boynuna asılan bu incecik vücudu kucağına aldı. Kız ihtirastan titriyordu.</p>
<p class="calibre1">Oda, bahçe üzerindeydi. Ağaçlara vuran Ay ışığı buraya denizdekinden başka türlü aksettiği için ötekinden daha hoş görünüyordu.</p>
<p class="calibre1">384</p>
<p class="calibre1">Murat, bu sevgili yükü, nereye koyacağını bir an tasarladı. Sonra götürüp yavaşça kanepeye bıraktı.</p>
<p class="calibre1">— Kapıyı kapa! Hemen yatalım!</p>
<p class="calibre1">— Hemen!</p>
<p class="calibre1">Murat kapıyı örttü. Hışırtılardan Safo'nun soyunmakta olduğunu anlamıştı. Dönmeden sordu.</p>
<p class="calibre1">— Işığı yakayım mı?</p>
<p class="calibre1">— İstemez. Hayır!</p>
<p class="calibre1">Kızın içini çeker gibi soluduğunu duyuyor, «Ne ihtiraslı şeyler bu Rum kadınları!..» diye zevkle düşünüyordu.</p>
<p class="calibre1">Karyolanın somyası gıcırdadı. Dişleri biribirine vuran bir ses:</p>
<p class="calibre1">— Gel artık! dedi.</p>
<p class="calibre1">Murat, bir müddet sonra ancak aklı başına gelince, tamımıyle yalnızmış gibi bir hisse kapıldı. Bunu evvelâ şaka zannetti. Öylece dinledi. Ve derhal telâşlandı, sonra korktu.</p>
<p class="calibre1">— Safo! diye fısıldar gibi seslendi.</p>
<p class="calibre1">— Bitti mi?</p>
<p class="calibre1">Dehşet içinde cevap bekledi. Bir taraftan da (Bitti mi?) sözündeki garip ahengin hangi manâya gelebileceğini başının içinde süratle araştırıyordu.</p>
<p class="calibre1">Aynı zamanda öyle şaşırmıştı ki yapılacak biricik hareketin öpmek olabileceğini zannederek yüzüne uzandı.</p>
<p class="calibre1">Safo'nun yüzü ter içindeydi. Yumruğuyla ağzını kapatmış olduğunu sezer sezmez:</p>
<p class="calibre1">— Sen ne yaptın hayvan! diye adeta bağırdı.</p>
<p class="calibre1">— Kızdın mı? Ben şey olursun... demiştim.</p>
<p class="calibre1">— N'olurmuşum?</p>
<p class="calibre1">— Memnun olursun diye... Düşündüm ki... Sana bir hediye vermeyi kaç zamandır istiyordum. Bunu verebilirim eledim... İstemez miydin?</p>
<p class="calibre1">— Rezil seni... Bunu, namuslu bir erkek bir kızdan değil, anoak o kızın annesinden ister...</p>
<p class="calibre1">— İyi ama... Demin kız olmadığımı duyunca neden sevindin?</p>
<p class="calibre1">— Kim? Ne demek?..</p>
<p class="calibre1">385</p>
<p class="calibre1">F.: 25</p>
<p class="calibre1">Murat kıpkırmızı kesildiğini hissetti.</p>
<p class="calibre1">— Sevindin sevgilim! Sevinmeseydin belki de sonuna kadar cesaret edemezdim... Aldırma... Bir şey değişmedi... Nasıl olsa...</p>
<p class="calibre1">«Sen beni almazdın!» diyecekti. Murat sözü bitirmesine meydan bırakmadan, elini ağzına kapattı.</p>
<p class="calibre1">— Evet! dedi, sevindim. Bazan birdenbire ne dehşetli birer alçak oluyoruz. Bilmem ki beni affeder misin?</p>
<p class="calibre1">Kız, ovucunun içini öpüyordu. Murat onun yarı kalan sözünü tamamladı:</p>
<p class="calibre1">— Peki! Nasıl olsa olacaktı. Böyle olmasaydı belki daha iyiydi ama. Senin bu kadar budala olduğunu nasıl kestirebilirdim. -Okşar gibi yanaklarını, gözlerini, boynunu, omuzlarını, sonra da ellerini öpüyordu. Hayvan sevgilim benim!.. Budala sevgilim... O kadar alçalmışım ki kabadayılık yaptığını bile anlayamadım... Nihayet elini ellerinin içinde sımsıkı tutarak meydan okur gibi:</p>
<p class="calibre1">— Lâkin ben, karımın benden daha kabadayı olmasına tahammül edemem! dedi. Cevap bekledi.</p>
<p class="calibre1">Safo, mesut bir sesle:</p>
<p class="calibre1">— Biliyorum! dedi.</p>
<p class="calibre1">Murat, icabedeni vaadetmekle her işin tamumıyle yoluna girdiğine yüzde yüz emin olmuştu.</p>
<p class="calibre1">Bu sefer kızı, başka türlü öpmeğe başladı. Safo'nun da, korkusu geçmiş olmalı ki, gerinir gibi kımıldadı. Artık iki kişi idiler... Gece ağzına kadar zevkle dolu geçti.</p>
<p class="calibre1">II</p>
<p class="calibre1">Murat, beş gün sonra, Safo'yu Galatasaray Lisesi binasında açılmış olan Yerlimallar Sergisi'ne götürüyordu. Tünele binmişlerdi.</p>
<p class="calibre1">Araba henüz hareket etmişti ki, Murat'ın arkasından bir ses :</p>
<p class="calibre1">— Bizi niçin ihmal ettiğini şimdi anladım, dedi.</p>
<p class="calibre1">386</p>
<p class="calibre1">Bir başkası da:</p>
<p class="calibre1">— Ama değer kardeşim, ben Murat beyi mazur görüyorum! diye cevap verdi.</p>
<p class="calibre1">Murat, dönüp baktı. Fatma ile Süheylâ'yı görünce ayağa kalktı.</p>
<p class="calibre1">— Buyrun hanımlar, diye güldü, hanginiz daha yaş-lıysanız... Onun için bir tek yerim var..</p>
<p class="calibre1">— İkisi de:</p>
<p class="calibre1">— Ben! dediler.</p>
<p class="calibre1">Fatma oturdu. Safo'yu bir bakışta tetkik edip gülümsedi:</p>
<p class="calibre1">— Affedersiniz!.. Murat bey benim nişanlımdır da... Onunla böyle şakalaşmağa hakkım var.</p>
<p class="calibre1">Murat, kızları biribirine tanıttı.</p>
<p class="calibre1">Fatma onların sergiye gittiklerini öğrenince,</p>
<p class="calibre1">— Ne iyi tesadüf, dedi, biz de bir dolaşalım demiştik! Rahatsız etmeyiz ya matmazel?</p>
<p class="calibre1">— Hayır efendim! Memnun oluruz!</p>
<p class="calibre1">— Sakın nişanlılık meselesini sahi zannetmeyin! Çok eskiden tanışırız. Kardeş gibi bir arada büyükdük. Ben küçükken, Murat'a (Nişanlım) derdim de onu kızdırırdım!</p>
<p class="calibre1">Murat:</p>
<p class="calibre1">— Hayır, tersi! dedi, bilâkis ben ona (Nişanlım) derdim de hüngür hüngür ağlardı.</p>
<p class="calibre1">Fatma, mahsustan içini çekti:</p>
<p class="calibre1">— Çocukluk budalalık... Öyle değil mi? -Birdenbire sustu:- Cuma günü Murat'la beraber olan hanım sizdiniz? Uzaktan gördüm.</p>
<p class="calibre1">— Evet! Nerede gördünüz?</p>
<p class="calibre1">Murat, böyle kurnazlıkları sevmezdi ama, suratını astığı halde Fatma'ya yardım etti:</p>
<p class="calibre1">— Vapurda görmüşsünüzdür... Boğaz'dan geliyorduk!</p>
<p class="calibre1">— Evet vapurda...</p>
<p class="calibre1">Murat, Süheylâ'nın şaşırdığına dikkat ederek:    «Ne    demek    bu?»    diye    düşündü.</p>
<p class="calibre1">Safo:</p>
<p class="calibre1">387</p>
<p class="calibre1">— Keski yanımıza gelseydiniz, dedi, o zaman tanışmış olurduk. Murat'ın erkek arkadaşlarından bazısını tanıyorum ama, sizi hepsinden evvel tanımayı isterdim. Bana çocukluğundan, bilhassa annesinden hiç bahsetmiyor.</p>
<p class="calibre1">— Canseza teyzemden mi? Çok güzel kadındı. O kadar güzeldi ki...</p>
<p class="calibre1">— Adı ne dediniz?</p>
<p class="calibre1">— Canseza!</p>
<p class="calibre1">Safo, bu ismi iki kere tekrarladı. Murat, annesinin adını sevgilisinin ağzında birkaç misli daha beğendi.</p>
<p class="calibre1">— Murat'ı çok severdi elbette!</p>
<p class="calibre1">— Çook tabi...</p>
<p class="calibre1">— Küçükken de böyle miydi?</p>
<p class="calibre1">— Nasıl meselâ?</p>
<p class="calibre1">— Böyle... İşte bu halde...    Baksanıza nasıl bakıyor...</p>
<p class="calibre1">Fatma, dimdik ve uzun uzun Murat'ın yüzüne baktı:</p>
<p class="calibre1">— Hayır! dedi, sizden sonra daha manâlı olmuş. Malûm ya aşk adamı hassas yapar, derler. Değil mi Sühey-</p>
<p class="calibre1">lâ?</p>
<p class="calibre1">— Bilmem! Ben Murat beyi daha evvel tanımıyordum. Tanıdığım zaman da matmazelle arkadaş idiler sanırım... -Safo'ya başını salladı:- Geçen Salı tanıştım. O kadar yalvardık da Cuma günü bize gelmedi. Şimdi sizi görünce hak verdim. Lâkin sizi de pekâlâ getirebilirdi. Yahut böyle güzel bir mazereti olduğunu söyleyebilirdi.</p>
<p class="calibre1">— Teşekkür ederim. Güzel olan sizsiniz. Ben hiç te güzel değilim. Murat da bu fikirdedir.</p>
<p class="calibre1">— Bunu başkası söylediyse iftira etmiş, kendisi söylüyorsa yalan... Siz güzel olmaz mısınız?</p>
<p class="calibre1">Fatma:</p>
<p class="calibre1">— Madem ki bizden gizledi, kendisine bir ceza tertip edelim! dedi.</p>
<p class="calibre1">— Nasıl?</p>
<p class="calibre1">— Cuma günü bize matmazeli getirsin. Biz de onları hiç yalnız bırakmamağa çalışırız. Beraber dans etmelerine fırsat vermeyiz. Olur mu?</p>
<p class="calibre1">388</p>
<p class="calibre1">Safo, gülümsedi:</p>
<p class="calibre1">— Murat öfkelense de, ben her zaman kendi cinsimden tarafım. Haberiniz olsun! Dans etmekten zaten hoşlanmıyor. Bir başka ceza bulmalıyız!</p>
<p class="calibre1">— Siz Cuma günü gelmeyi kabul edin. Cezayı bizde de tayin ederiz. Değil mi Süheylâ?</p>
<p class="calibre1">— Hem böyle tatlı bir gelinimiz olacak, hem de ceza mı düşüneceğiz? İnsana ne demezler... İstemiyorum.</p>
<p class="calibre1">— Doğrusu ben o kadar yufka yürekli değilim... Ceza lâzım.</p>
<p class="calibre1">Büyük Fransız kitaphanesine uğradılar. Murat hanımlara istedikleri mecmualardan veya kitaplardan almalarını rica etti.</p>
<p class="calibre1">Safo, yolda giderlerken daima Murat'ın koluna girip kendisine sokulurdu. Bu sefer, Süheylâ ile Fatma'nın arasında bulunmağa dikkat etti.</p>
<p class="calibre1">Mektebin bahçesine yan kapıdan girdiler. Murat, sabahları burada adlarını nasıl yazdırdıklarını anlattı. Aradan henüz üç dört sene geçtiği halde, talebelik hayatı, ne kadar uzakta kalmıştı.</p>
<p class="calibre1">— Hatırlaması bile insanı yoruyor! diye kederle güldü.</p>
<p class="calibre1">Bahriye Bandosunu görünce İbrahim Rıza ile Nuri'yi hatırlayarak sevindi.</p>
<p class="calibre1">Safo'ya:</p>
<p class="calibre1">— İşte merak ediyordun, dedi, Nuri ağabeyin sazını şimdi göreceksin.- Sonra diğerlerine anlattı:</p>
<p class="calibre1">— Bandonun davulcusu arkadaşımdır. Evinde kendisine her zaman takılırız.</p>
<p class="calibre1">(Ne olur, sazını bir gün getir de, şöyle tenhada biz bize çal. Dinleyelim.) deriz!</p>
<p class="calibre1">Sınıf bahçelerini biribirinden ayıran demirlere bir an hasretle baktı. Bir eliyle tutup vücudunu bunların üzerinden ne kolay aşırırdı. Eğer ortalık biraz tenha olsaydı.</p>
<p class="calibre1">— Böyle bir marifetimiz de vardır. En az pilâvımız kadar meşhur! diyerek kızlara bunu gösterecekti.</p>
<p class="calibre1">— Evvelâ bahçeyi gezelim, dedi, arkadaşlara da bir görünürüz. İşleri bitinoe bizi beklesinler. Safo Nuri ağa-</p>
<p class="calibre1">389</p>
<p class="calibre1">beysini pek sever. Ben de bu fırsattan istifade ederek size sahici bir şair takdim ederim.</p>
<p class="calibre1">— Sahi mi?</p>
<p class="calibre1">— Siz sahici şair değil misiniz?</p>
<p class="calibre1">— Ben mi? Bunu da nerden çıkardınız?</p>
<p class="calibre1">— Geçen gün Necip ağabey kahveye geldiği zaman arkadaşlarınıza şiir okuyormuşsunuz! Necip bey hiç anlamadığı halde, (Ben beğendim!) dedi. Eğer ilhamını matmazel Saf o veriyorsa iyi olduklarına şahit istemez... Sizin bu işten haberiniz var mı matmazel?</p>
<p class="calibre1">—    Hayır! Ben anlamam, diye,    haber vermiyor!</p>
<p class="calibre1">—    Anlar, yalan! Şımarmasın    diyerek söylemiyorum.    Sonra bana etmediğini</p>
<p class="calibre1">bırakmaz, diye... Siz politikayı</p>
<p class="calibre1">nerden bileceksiniz?</p>
<p class="calibre1">Orkestra için yapılmış balkona yaklaştılar. Bereket versin, Bando küçük parçalar çalıyordu. Eğer bir opera icra etmekte olsaydı, Murat, kendisini arkadaşlarına zor</p>
<p class="calibre1">gösterirdi.</p>
<p class="calibre1">İki parça arasında, her zaman kalabalıkla alâkadar olan Nuri, kendilerini gördü. Hemen davulun arkasından. İbrahim Riza'ya işaret etti.</p>
<p class="calibre1">Süratle aşağı indiler. Evvelâ Safo'dan başka kimse yok zannetmişlerdi. Diğerleriyle beraber olduklarını anlayınca büsbütün    kibarlaştılar.    Nuri:</p>
<p class="calibre1">—    Size yukarda yer buluruz,    dedi, yarım saat sonra    da serbestiz!    Nesibe'nin</p>
<p class="calibre1">gelmemesi ne fena oldu:    Hep    seni söylüyor, cici gelin! Bir de</p>
<p class="calibre1">hakikatsızmışsınız ki...</p>
<p class="calibre1">— Efendim! Ben her gün gelmek istiyorum. Murat (Olmaz!) diye kaşlarını çatıp beni korkutuyor.</p>
<p class="calibre1">— Neden olmazmış?</p>
<p class="calibre1">— Bir kere de ben sizi davet etmeliymişim! (Türk usulünde pek ayıptır, pek!) diyor. Bilmem ki...</p>
<p class="calibre1">— Duydun mu İbrahim Riza? Şair her zamanki gibi dalgındı.</p>
<p class="calibre1">— Mühim birşey mi var? diye sevinçli bir merakla sordu.</p>
<p class="calibre1">— Bir insan, bir yere bir kere gitti mi, mukabilinde</p>
<p class="calibre1">390</p>
<p class="calibre1">gittiği yerin insanlarını davet etmeden bir daha oraya ayak basmayacakmış...</p>
<p class="calibre1">— Sebep?</p>
<p class="calibre1">— Türk usulü böyleymiş! Sen Türk değil misin ki, bizi bir defa bile davet etmeden her zaman evimize gelirsin?</p>
<p class="calibre1">— Bunu da kim uyduruyor? Nuri, muzafferane Safo'ya baktı:</p>
<p class="calibre1">— İşte cevabı, cici gelin! dedi, Siz Murat'ı öyle mi sandınız? Hem uydurur, hem de sahi gibi uydurur, tehlikeli adamdır... Serâpâ tehlikelidir. -İbrahim Riza'ya emretti:- Koşsana dört iskemle bul... Yoksa bunları bu mahşerde bir daha ele geçiremeyiz!</p>
<p class="calibre1">Murat:</p>
<p class="calibre1">— Bakınız. Ne yapalım? dedi, ben hanımlara bahçeyi gezdireyim. O zamana kadar da sizin işiniz biter. Kuleden inmezsiniz. Ben aynı zamanda kulağımı sizin gürültünüzden ayırmam! Ses kesilir de millet halâs olursa koşar geliriz!</p>
<p class="calibre1">İçersini de beraber dolaşırız.</p>
<p class="calibre1">— Otursaydınız! Bizde âdet böyle... Nesibe Ablan olsaydı, şimdi şurada otururdu.</p>
<p class="calibre1">— Zarar yok biz dolaşalım...</p>
<p class="calibre1">— Bak, sonra karışmam! -Safo'ya parmağını salladı:- Cici gelin sana güveniyorum. Bilmem bilir misin? İlerde bir yol bulur da, vallaha savuşur. Bizi iki gün iki gece kulede bekletir!</p>
<p class="calibre1">— Geliriz mutlaka...</p>
<p class="calibre1">— İşte o kadar...</p>
<p class="calibre1">En baştaki Diş macunu pavyonundan başladılar. Er-tuğrul Hikmet burayı ilk gezdikleri gün- «İşte! Yarı müs-temlekelikten kurtulmuş bir acemi burjuvazinin kanat alıştırmaları...» demişti. «Fransızlar bunu 1800 bilmem kaçta yapmışlar... Herhalde yüz küsur sene evvel... Diş macunu yapabiliyoruz diye ne kibir yarabbi!»</p>
<p class="calibre1">Bütün sergilerde olduğu gibi, pavyonlardan ziyade, insanlar, bizzat teşkil ettikleri kalabalıkla eğleniyorlardı.</p>
<p class="calibre1">Murat, aynı zamanda kısacık mektep hatıralarını da anlatmaktaydı:</p>
<p class="calibre1">391</p>
<p class="calibre1">— Şu ağacı gördünüz mü? Bir gün burada futbol oynuyorduk. Milli takım beki Ali, bir şüt çekti. Tam suratıma... Kendimi kaybetmiştim. Beni kucağına alıp eczaneye çıkarmış, eczacı Saffet bey vardı, Allah selâmet versin! Kim gitse... «Ver şu bizim arslana bir Kordiya!» der işin içinden çıkardı.</p>
<p class="calibre1">— İşte bu peronların altında küçük taşlardan Fut-bul toplarıyla dehşetli maçlar yapardık. Leblebi Mehmet, Muhlis, Rebii, Necdet hep buradan yetiştiler.</p>
<p class="calibre1">Nihayet bir nişan pavyonunun önüne geldiler.</p>
<p class="calibre1">Murat,</p>
<p class="calibre1">— Haydi hanımlar kendinizi gösterin! dedi.</p>
<p class="calibre1">Süheylâ:</p>
<p class="calibre1">— Ne güzel! diye ellerini çırptı.</p>
<p class="calibre1">Fatma:</p>
<p class="calibre1">— Ben beceremem! diye adeta çekindi. Safo'nun gördüğü işi gören sarı saçlı kız:</p>
<p class="calibre1">— Atacak mısınız? diye sordu. Murat:</p>
<p class="calibre1">— Tabi, dedi, doldurun bakalım!</p>
<p class="calibre1">Evvelâ Süheylâ denedi. Hiç vuramadı. Vuramayaçagı da, tüfeği tutuşundan belliydi. O kadar acemilik ediyordu ki nihayet üçüncüde Safo, tahammül edemedi, vücudunu elleriyle düzeltti.</p>
<p class="calibre1">Fatma iki defa attı, ikisinde de vuramadı.</p>
<p class="calibre1">Sıra Safo'ya gelince-.</p>
<p class="calibre1">— Hangisini vurayım? diye sordu.</p>
<p class="calibre1">Misafirler şaka ediyor sandılar. Ve onlar gösterdiler Safo vurdu. Onlar gösterdiler Safo vurdu. Nihayet Süheylâ dayanamadı:</p>
<p class="calibre1">— Şimdi anlaşıldı, dedi, Murat beyi avlamak için hiç değilse bu kadar iyi avcı olmak lâzım.</p>
<p class="calibre1">Safo, tüfeği, erkekçe tutup cevap verdi.</p>
<p class="calibre1">— Bilâkis efendim, o beni böyle avladı.</p>
<p class="calibre1">— Siz neredeydiniz?</p>
<p class="calibre1">— İşte şurada... -Hedeflerden birisini gösterdi:- Tam burada...</p>
<p class="calibre1">«Şaka ediyor» diye gülüştüler. Fakat Murat para ve-</p>
<p class="calibre1">392</p>
<p class="calibre1">receği sırada, kenarda oturan patron müdahale etth</p>
<p class="calibre1">— İstemez dedi, matmazel Safo, sanattandır. Güle güle...</p>
<p class="calibre1">— Olur mu canım?</p>
<p class="calibre1">— Pekâlâ olur! Yoksa Pandeli usta etmediğini D&gt;-rakmazl Safo teşekkür etti ve Fatmaya dönerek:</p>
<p class="calibre1">— Gördünüz mü? dedi, yalan mıymış. Ben de böyle bir nişan dükkânında çalışırım. Bir geceydi... Ne hayırlı bir gece... Bu geldi... Ben ömrümde bu kadar oyuncu adam görmedim... Hem o kadar rol kestiğini görüp, hem insan bununla iddiaya girer mi? Bizi az kalsın bastırıyordu.</p>
<p class="calibre1">Vak'ayı kısaca anlattı ve kızlara rastladıklarından beri ilk defa Murat'ın koluna sımsıkı girdi.</p>
<p class="calibre1">— İşte o geceden sonra... O gece, çünki, beni kazandı. Bir güzel atıyor ki... Hani filmlerde vardır. Şapka-sibı ensesine eğer de kovboy... Yorgun bir gülümsemeyle... İşte öyle...</p>
<p class="calibre1">— Bu marifetini bilmiyordum.</p>
<p class="calibre1">— Kimbilir, daha ne marifetleri vardır. Lâkin meydana çıkarmaz. Sabırlı olup beklemeli...</p>
<p class="calibre1">Meselâ, ben sabrettim bir marifetini daha gördüm. •— Nedir o?</p>
<p class="calibre1">— Fransızcadan anlamaz gibi yaptı da, dünyanın en güzel kızını az kalsın kandırıyordu. Bereket versin, ben tam zamanında yetiştim. Ne çekiyorum kardeş! Ben bunun yüzünden neler çekiyorum. Kimbilir belki Ingiliz-ceyi de en az İngiliz Kralı kadar konuşur da, şimdilik meydana vurmaz... Çok fena...</p>
<p class="calibre1">Murat, arkadaki havuzlu bahçeden mutfağa yürüdü.</p>
<p class="calibre1">— Ekseriya imtihan günleri burası talebeye serbest olurdu, diye anlattı. Büyük talebeye tabi... Biz de burada sereserpe uzanır, hanımlardan konuşurduk.</p>
<p class="calibre1">Süheylâ birşey hatırladı:</p>
<p class="calibre1">— Necip daima öyle dalgın, öyle usanmış gibi miydi?</p>
<p class="calibre1">— Tıpkı... Hiç değişmedi. Artık bilmem, ya pek ça-</p>
<p class="calibre1">393</p>
<p class="calibre1">touk ihtiyarlayacak, yahut da Doryan Grey'in portresinde olduğu gibi asla ihtiyarlamadan yüz yaşına basacak...</p>
<p class="calibre1">— Evet! İhtiyarlamaz... Aklında hiç bir şey tutamıyor. Ne kadar ferah bir hal değil mi?</p>
<p class="calibre1">— Haklısınız! Belki de bizi hatıralar ihtiyarlatır! Dönerken bir yerde çivilere halkalar atıldığını gördüler.</p>
<p class="calibre1">— Bir denesek mi diye sordu. Murat Safo'ya:</p>
<p class="calibre1">Kız, gözlerine dikkatle bakarak:</p>
<p class="calibre1">— Bilir misin yoksa? dedi.</p>
<p class="calibre1">— Biraz beceririm. Unutmadımsa...</p>
<p class="calibre1">— Peki... -Halkaları attıran ihtiyarı görünce kolunu tuttu:- Hayır! Memet ağa'ya yazık!</p>
<p class="calibre1">— Kim Memet ağa?</p>
<p class="calibre1">— İşte Memet ağa! Beş tane çocuğu var. Hepsi de her gün açtırlar.</p>
<p class="calibre1">— Zarar yok şişeleri geri verirsin!</p>
<p class="calibre1">Murat, beş halka aldı. Beşini de eliyle koymuş gibi geçirdi. Demindenberi beyhude yere para verenler, intikamlarını alıveren bu delikanlıyı gayrete getirmek için:</p>
<p class="calibre1">— Hele gayret!</p>
<p class="calibre1">— Şunları da kardeşim!</p>
<p class="calibre1">— Bizi bitirdi yahu! Aferini bellesin! Memet ağa, şaşırmış, Halkaları uzatarak:</p>
<p class="calibre1">— Hele at... Aferin! Hele bir yol daha! diyordu. Safo:</p>
<p class="calibre1">— Bu sefer, birer defa da biz atacağız! diye araya girdi.</p>
<p class="calibre1">— Kız kara şeytan! Sen misin? Dur, atarsınız! Efendi oğlum cümlesini sınasın...</p>
<p class="calibre1">— Bırak efendi oğlunu... Bize ver onları bakalım!.. Seyirciler:</p>
<p class="calibre1">— Matmazel! Dur, aman... diyorlardı.</p>
<p class="calibre1">Kızlar sırayla beşer halka attılar. Hiçbirisini de hedefe geçiremediler. Nihayet Safo:</p>
<p class="calibre1">— İşte bu kadar Memet ağa, dedi, Hanife teyzeme</p>
<p class="calibre1">394</p>
<p class="calibre1">selâm söyle... Şişeleri sana bırakıyoruz. Bunu bilemedin mi? Nişancı Murat efendi... Hani bizim usta anlatıyordu.</p>
<p class="calibre1">— Hey Yarabbi! O mu bu? Bunun on parmağında on hüner var desene... Başka bir işin mi yoktu hay oğlum! Sen Mehmet'le Pandeli'ye belâ mı geldin? Bereket bizim kara şeytan'a... Ne demişler, «Dinsizin hakkından imansız gelir!» demişler. Bu da sana elverir! Eğer benim bildiğim Safo ise...</p>
<p class="calibre1">Döndükleri zaman orkestra dağılmış, kulede yalnız Nuri ile İbrahim Rıza kalmıştı. Müşterek pavyon haline getirilmiş yemekhaneleri, alt kat sınıfları dolaştılar. Sergi bir küçük Kapalıçarşı halindeydi. O kadar hüviyetsiz ufak-tefek vardı ki, hiçbirine ayrıca dikkat etmek mümkün değildi. Hele erkekler, ancak satıcı hanımlarla gezen hanımlara, o da, pek baştan savma, pek geçerayak bakabiliyorlardı.</p>
<p class="calibre1">Fatma bir ipek tezgâhının önünde durup eşarpları görmek istedi. Kırmızısı ve lâciverdi bol, gayet şık bir tanesini beğendi. Nasıl olacağını görmek için Safo'nun başında bakmağı rica etti.</p>
<p class="calibre1">Kız derhal beresini çıkardı. Saçlarının üzerine hafifçe ariyeten attı:</p>
<p class="calibre1">Fatma, böyle koymayı kâfi görmemiş gibi, eliyle düzeltti. Sonra çenesinin altından düğümledi. Bir adım geri çekilip baktı.</p>
<p class="calibre1">—    Sahiden güzelmiş!    dedi, çok güzelmiş bu cici    gelin!</p>
<p class="calibre1">Sonra Safo'nun    elini    tutarak kibarca rica etti:</p>
<p class="calibre1">— Bir küçük hediye... Kabul etmezseniz çok üzülürüm!</p>
<p class="calibre1">Safo Murat'a baktı.    Murat, bir an    düşündü:</p>
<p class="calibre1">—    Bir şartla kabul    ederiz Fatma!    dedi, aynından    birer    tane de siz alır, hem de</p>
<p class="calibre1">burada bağlarsanız... O da size Safo'nun hediyesi olur.</p>
<p class="calibre1">— Bula bula bunu mu buldunuz? Bir de size şair diyorlar. O zaman benimki hediye olmaz. Alış veriş olur. Hem de kârlı bir alışveriş. Bire iki... Beğenmedim Murat bey...</p>
<p class="calibre1">395</p>
<p class="calibre1">Süheylâ:</p>
<p class="calibre1">—    Zaten bizim    birer    tane var. Geçen gün aldık.    Tıpkısı!., dedi.</p>
<p class="calibre1">—    Peki mahcup    oldum.    Şair! Birşey söylesene..</p>
<p class="calibre1">—    Fatma hanıma bir    şiir yazarız.    Akrostişi!</p>
<p class="calibre1">—    Yahu bir akrostiş bellemişsin!    Şurada şiirin    sırası    mı?</p>
<p class="calibre1">Fatma:</p>
<p class="calibre1">— İki akrostiş isteriz! dedi, bir de Süheylâ için...</p>
<p class="calibre1">— İstediğiniz akrostiş olsun efendim!..</p>
<p class="calibre1">Nuri:</p>
<p class="calibre1">— Kıyamet alâmeti! diye içini çekti İbrahim Rıza'nın-şiiri işe yarasın! Birisi söylese kavga hazırdı birader!</p>
<p class="calibre1">Safo:</p>
<p class="calibre1">— Teşekkür ederim, dedi, hiç unutmayacağım... Ne kadar iyisiniz!</p>
<p class="calibre1">— Haydi yürüyün canım. O kadar güzelleştiniz ki, Murat nerdeyse küçük dilini yutacak...</p>
<p class="calibre1">Dışarda dondurma yemek için bir masa bulup oturdular.</p>
<p class="calibre1">Hanımların ısrarı üzerine İbrahim Riza büyük bir ciddiyetle defterini çekip çıkardı. Müsaade ederseniz Murat okusun, benden iyi okur! diyerek Murat'ın önüne sürdü.</p>
<p class="calibre1">Nuri:</p>
<p class="calibre1">— Şimdi anladım, diyordu, bu oğlan kendisini zorla şair sırasına geçirecek... Şiirin yeri mi şurası müslüman-lar!.. Kıyamet kopuyor...</p>
<p class="calibre1">Hakikaten Sergi'nin gramofonu, son boğumuna kadar açılmış oparlöründe Komparsita'yı haykırmaktaydı.</p>
<p class="calibre1">Fakat kızlar, Nuri'nin fikrinde olmadıklarını dikkatli dikkatli dinlemek ve yer yer beğenmekle ispat ettiler.</p>
<p class="calibre1">Cuma günü için şair ve Nuri de davet edildi. Nuri her zamanki gibi gene bir düğün işiyle meşguldü. Özür diledi. İbrahim Rıza:</p>
<p class="calibre1">396</p>
<p class="calibre1">— Cumaya Murat bey, beni de getirirse, akrostiş'ler hazır... diye kahramanca söz verdi.</p>
<p class="calibre1">İbrahim Riza, vadettiği okrostiş'leri, bıkıp usanmadan ve yüksek sesle okumakta ısrar ettiği için Murat, tramvayın tenha oluşuna şükrediyordu. Tramvay tenhaydı ama, ta ön sırada oturan iki kadınla, biletçi nihayet bu şarkının ne olabileceğini merak ederek cemiyete açıktan açığa iştirak ettiler.</p>
<p class="calibre1">Şair, hiçbirinin farkında değil:</p>
<p class="calibre1">— Hele bir daha dinleyin! diyerek başladı: Akrostiş:</p>
<p class="calibre1">faydasız diyorum şair gurbetin Asil bir güzellik sıfattan yüce! Tekmil varlığınla tekmil kudretin Mjazzam bir işin önünde cüce!</p>
<p class="calibre1">A|(ıl başka bir şey, his başka bir şey! Ferhad başka bir şey! Yiğitlik susmak! Artık yeni bir şey söylemiyor ney! Tamamdır bu fasıl yalnız dinle bak!</p>
<p class="calibre1">Mazî rüyalarla dolu bir âlem!</p>
<p class="calibre1">Ancak bu âlemde bahtiyar gölgem! - Nasıl?</p>
<p class="calibre1">— Cok güzel! Bu kadar olur bu!</p>
<p class="calibre1">— N'apalım? İşe doğrudan doğruya aşkı    getiremiyoruz.    Ayıp    düşer!    Benim</p>
<p class="calibre1">sevgilim olsaydılar, yüz kere daha ateşli yazardım.</p>
<p class="calibre1">— Tabi..</p>
<p class="calibre1">— Şimdi bir de ötekine bak! Akrostiş:</p>
<p class="calibre1">Sükûn gözlerinde bir bakış gibi derin Ümid    bir    gülüş    gibi    doğar    dünyaya    sizden</p>
<p class="calibre1">Her gün bize bir bakış ve bir tek gülüş verin!</p>
<p class="calibre1">Erisin bütün eski kederler kalbimizden!</p>
<p class="calibre1">397</p>
<p class="calibre1">Yepyeni bir dünyanın geçip bahçelerini Leylâ'yı bulan Mecnun gibi ölmek isterim. Aşkın sanat yolunda en büyük zaferini Rab'be giden bu yolda taşısın alın terimi!</p>
<p class="calibre1">— Kızın ismi yedi harfli olduğundan, kıt'ayı tamamlamak için sonuna kendi adımın ilk harfini koymağa mecbur kaldım. Bi-çimsiz olmadı ya...</p>
<p class="calibre1">— Fevkalâde! Ne yapabilirdin ki?.. Ben kızları merak ediyorum. Doğrusu ben onların yerinde olsam, zor tahammül ederim.</p>
<p class="calibre1">— Ne demek?</p>
<p class="calibre1">—    Yani    derhal aşık falan olurum!</p>
<p class="calibre1">—    Rica    ederim... Baksana Safo hemşire! Bu    senin    adamın hep böyle    edepsizdir.</p>
<p class="calibre1">El birliğiyle şunu tashih etsek...</p>
<p class="calibre1">— Fena mı diyor?</p>
<p class="calibre1">—    Şu sebepten fena diyor? Ben matemdeyim!    Benim    kadın kişi yüzüne    bakacak</p>
<p class="calibre1">zamanım    değil... Uğradığım felâket yüz sene aşka    töbe ettirdi. Töbe! Hayır!    Sen,</p>
<p class="calibre1">rica ederim, bir münasip sırada, hanımlara felâketimi an-latıver. Akıllarına böyle birşey gelmesin!..</p>
<p class="calibre1">— Ne diyeyim?</p>
<p class="calibre1">— Karısıyla boşanıyorlar. Şiir bile yazamıyordu ama, söz verdiği için mecbur kaldı, dersin!</p>
<p class="calibre1">—    Peki,    onlara yazdınız da bana neden yazmadınız?</p>
<p class="calibre1">İbrahim Riza, saf bakışlarıyla Safo'nun yüzüne baktı. Çok müşkül vaziyete düşürülmüş bir çocuk gibi boynunu büktü:</p>
<p class="calibre1">— Sen bu adamı daha bilmiyorsun? Neye kızar, neye kızmaz, belli değil!.. -İçini çekti: - sana da bu yazsın! İyi birşey yazıversin!</p>
<p class="calibre1">Safo, Murat'ın koluna sıkıca girdi.</p>
<p class="calibre1">— Birşey söyleyeceğim, diye şımardı, Fatma hanımdan seni öyle kıskandım ki... Bana eşarp hediye edinceye kadar.</p>
<p class="calibre1">— Eşarp hediye edince tehlike geçti mi?</p>
<p class="calibre1">398</p>
<p class="calibre1">—    Geçti    elbette... Aynada kendime    baktım. Eşarp* bana pek yakışmış.</p>
<p class="calibre1">Müslüman kızına benzemişim. Aklında fenalık olsa bile beni güzelleştirir miydi. Değil mi?</p>
<p class="calibre1">—    Benim    budala sevgilim!    Hani sen    beni hiç kıs-kanmayacaktın?</p>
<p class="calibre1">— Gene de, Şarlot'tan, Reçina'dan kıskanmam! Onlar başka!</p>
<p class="calibre1">— Hangiler?</p>
<p class="calibre1">—    Fatma    hanımla Süheylâ    hanım!    Bizimkileri ben bilirim... Marifetlerini</p>
<p class="calibre1">falan hep bilirim. Onlarla boğuşurum. Kendime güveniyorum. Lâkin sizin kızlardan hiç haberim yok. Tünelde, nişanlım deyince az kalsın ölecektim. Senin ne haber olacak!</p>
<p class="calibre1">— Yavaş söyle... Bunları bu şair duyarsa bizi şiire koyar ki... Tefe koyulmaktan beterdir.</p>
<p class="calibre1">— Koysun! Böyle dedim ama ben gene de korkuyorum! Bir çok kız olursa... Güzel kızlar... Ben kara-kuru birisiyim! Beni artık beğenmezsen... Ne yapsak bilmem ki... Şurada inip geri mi dönsek...</p>
<p class="calibre1">Böyle boynunu bükme! Vallaha seni ailemin içinde öperim!</p>
<p class="calibre1">— Hani keski...</p>
<p class="calibre1">— Biri karakola götürürler...</p>
<p class="calibre1">— Orada bir araya mı hapsederler?</p>
<p class="calibre1">— Galiba!</p>
<p class="calibre1">— Haydi öp! Haydi rica ederim!.. Biliyorum, yafvar-dıkları zaman nazlanırsın... Ne katı kalpli insan! Ah şimdi Ertuğrul ağabeyim olmalı ki... Sana haddini o bildirir!</p>
<p class="calibre1">— Haltetmişsin... Ben Ertuğrul ağabeyinden korkar mıyım?</p>
<p class="calibre1">— Öyle korkarsın ki... Sana bir bakıyor! Kurt gibi... Ben bile korkuyorum. Halbuki Ertuğrul ağabeyim beni seviyor. Bana hep (Bacı) diyor! Ne güzel!</p>
<p class="calibre1">İbrahim Riza, ağır bir silâhmış gibi, ayrı kâatlara itina ile yazılmış akrostişleri tekrar kaldırdı.</p>
<p class="calibre1">— Hele bir dinle yahu diye yalvardı. Şurayı bir kere daha dinle de kafiyeye dikkat et...</p>
<p class="calibre1">399</p>
<p class="calibre1">— Bırak birader! (Olmadı) dersem geri dönüp tekrar makineden mi geçireceğiz! Pekâlâ!</p>
<p class="calibre1">— Sanat uğruna niçin dönmeyelim! Otomobille bir solukta gider geliriz!</p>
<p class="calibre1">— Sen artık çok oluyorsun. Benim canım sıkıldı. O hanımlara ben (Fakir'i pürtaksir) namına ne saçma sapan şeyler yutturdum...</p>
<p class="calibre1">— Sen yutturursun kardeşim, şanslı bir adamsın... Bakalım bizim tali nerelerde geziniyor! Şair bunu gayet ciddi söylüyordu ve böyle ciddi ciddi konuşurken gayrî tabii bir surette büyüyüvermiş beş yaşında bir çocuğa</p>
<p class="calibre1">benziyordu.</p>
<p class="calibre1">Fatma'nın annesi Aliye hanımefendi, bilhassa Safol-yu -Murat'ın sebebini çok sonraları anlayabildiği- umulmaz bir sevgiliyle karşıladı.</p>
<p class="calibre1">Murat'a elini öptürdükten sonra şahane gözlerini biraz kısarak bakmış:</p>
<p class="calibre1">— Pek değişmişsiniz! demişti. Mamafi, yüzünüzün hatları gene öyle kalmış... Değişen bu değil... İşte Çerkeş elmacık kemikleri... Türk çenesi... Melez gözler...</p>
<p class="calibre1">Sonra derhal Safro'ya geçti:</p>
<p class="calibre1">— Bu küçüğü nerede buldunuz. Kuzum, diye güldü, Fatma methede ede bitiremiyordu. Sahi güzel! Biraz daha toplamıyor mu?</p>
<p class="calibre1">— Bilmem ki...</p>
<p class="calibre1">— iyi yemelisiniz! Bilhassa kahvaltılarda kuvvetli şeyler alınız... Sonra da az dans ediniz...</p>
<p class="calibre1">Fatma söze karıştı:</p>
<p class="calibre1">— Anne! Murat ağabeyim onunla hiç dans etmezmiş!</p>
<p class="calibre1">— Sen de hemen inandın mı? -Artık şaire döndü:-Geliniz bakalım oğlum! Siz, bizim kızları uykusuz bıraktınız... Hani defteriniz?</p>
<p class="calibre1">— Yanımda efendim! Vadettiğim akrostişleri de getirdim!</p>
<p class="calibre1">— Bilmem ki bu yaşta bunlar böyle ciddi iltifatlara lâyık mıdırlar? Şımarırlarsa, size beddua edenler olur.</p>
<p class="calibre1">İbrahim Riza, her zamankinden daha beter bir cid-</p>
<p class="calibre1">400</p>
<p class="calibre1">diyetle defterini uzattı. Akrostişleri ayrıca öteki elinde tutuyordu.</p>
<p class="calibre1">Murat, manzarayı zihnine iyice nakşetmek için dikkat kesilmişti. Gayet pahalı döşenmiş bu salonda, -eskidenberi burada bu hissi duyardı: - gayet iyi giyinmiş Aliye hanımın karşısında, siyah elbiseli, dökük kravatlı şair, 18. asrın mutlaka bir salona yamanan meşhur sanatkârlarından acaba hangisini andırıyordu?</p>
<p class="calibre1">Murat, bir taraftan böyle düşünürken, bir taraftan Aliye hanımefendi teyzesinin ellerine dikkat etmekten kendini alamadı. Bu eller, yalnız bu eller değil, bu balık etinden biraz daha şişman, son derece beyaz, ve şahane denilen cinsten güzel kadın kendisine daima çok eskiden annesiyle beraber ziyarete gittikleri Naile sultanı hatırlatıyordu.</p>
<p class="calibre1">Yan gözle Fatma'ya baktı. Bu parıl parıl, kar gibi annenin yanında bu kız, nasıl olmuştu da bu kadar esmer kalmıştı. İkisini bir arada her görüşte, rahmetli Selim amcasının pek esmer mi olduğunu sormağa karar verirdi. İşte resmi!.. O kadar esmer görünmüyor ama, resme güvenilir mi? Rötuş falan...</p>
<p class="calibre1">Bir genç Rum hizmetçisi kahveleri getirdi.</p>
<p class="calibre1">Fatma:</p>
<p class="calibre1">— Bizim salon hazır mı Kalyopi? diye sordu.</p>
<p class="calibre1">— Hazır küçük hanım!</p>
<p class="calibre1">— Mersi!</p>
<p class="calibre1">— Murat, Safo'yu gizlice tetkik etti. Hiç te rahatsız, sıkılmış görünmüyordu.</p>
<p class="calibre1">Bu sakin görünüşüne rağmen çekindiğini ve bu hissi saklamak için ne büyük ceht sarfet-tiğini bildiği için «çok yaşa benim kahraman sevgilim!» diye gülümsedi.</p>
<p class="calibre1">Aliye hanım defteri, hareketleri daima ölçülü bir salon hanımefendisi gibi ne fazla merakla, ne de ehemmiyet vermemiş görünmeden biraz çevirdi.</p>
<p class="calibre1">— Meselâ, şunu şairden dinlesek! diye sayfaların üzerinden baktı!</p>
<p class="calibre1">— Başüstüne efendim! Muratm bey benden iyi okuyorlar. Müsaade ederseniz...</p>
<p class="calibre1">401</p>
<p class="calibre1">F.: 26</p>
<p class="calibre1">Aliye hanım, gülümsedi. Şairinden dinlemek istemişti. Yeni gençlerin şairleri bile sözlerin mânasına artık dikkat etmiyorlardı.</p>
<p class="calibre1">Defteri Murat'a verdi.</p>
<p class="calibre1">Gözlerini yere indirerek sonuna kadar öyle tuttu.</p>
<p class="calibre1">— Pek hoş, dedi, tebrik ederim. Şimdi birde bizim Fatma'ya yazdıklarınıza baksak!</p>
<p class="calibre1">Murat, onu da okudu. Aliye hanım, şairin bir genç kıza karşı azamî hürmet ve itinayla hareket ettiğini derhal anlayarak büsbütün memnun oldu.</p>
<p class="calibre1">Murat'a teşekkür eden bakışlarla baktı:</p>
<p class="calibre1">— Bu kadar iyi bir şairle... Bir de bu kadar güzel bir gelinle beraber gelmeseydiniz, sizi dünyada affetmezdim, dedi, insan böyle değişinceye kadar bekler mi? Sokakta görsem tanımazdım.</p>
<p class="calibre1">— Ben sizi tanırdım!</p>
<p class="calibre1">— Sahi mi? Halbuki Fatma beni çok ihtiyarlamış buluyor!</p>
<p class="calibre1">— Hayır! Babamla ilk geldiğim zamanki gibisiniz!</p>
<p class="calibre1">— işte şimdi inandım. Fatma sizin de şiirle uğraştığınızı söylemişti. Bu mübalağa anoak şairlerde bulunur. Sahi! Onu soracaktım. Neredesiniz? Darülfünun'a gidiyor musunuz?</p>
<p class="calibre1">— Hayır! Liseyi bitiremedim. Avukat kâtipliği yapıyorum.</p>
<p class="calibre1">— Avukat kâtipliği mi?.. -Bir an düşündü. Yüzünden bir memnuniyetsizlik geçti. Murat, Aliye hanımefendi teyzesinde bunu çok görmüştü: - Biraz daha rabıtalı bir iş bulabilirdiniz! Neden bana gelmediniz?</p>
<p class="calibre1">— Fena değil. Geçiniyorum.</p>
<p class="calibre1">— Geçinmek başka, istikbal başka...    Fikrinizi değiştirince bir kere bana uğrayın!</p>
<p class="calibre1">— Olur...</p>
<p class="calibre1">— Haydi, artık, sizi daha fazla sıkmıyayım... Bir ihtiyar kadınla beraber bulunmak gençleri her zaman usandırır...</p>
<p class="calibre1">Kalktılar. Kapıdan çıkacakları vakit Aliye hanımefendi seslendi:</p>
<p class="calibre1">402</p>
<p class="calibre1">— Gelin hanım, sakın bu sözümden başka mana çıkarmayın! Bu ihtiyar kadın gürültünüzden rahatsız olmaz. Bilâkis hoşlanır!. Kabil olduğu kadar fazla gürültü etmeğe çalışınız!</p>
<p class="calibre1">Safo, dışarda, Fatma'ya bir daha sarıldı:</p>
<p class="calibre1">— Ne güzel anneniz var, dedi, insan seyrine doyamıyor...</p>
<p class="calibre1">— Evet! Ailemizdeki kadınların bütün güzelliğini annem almıştır. Bize hiç birşey kalmadı.</p>
<p class="calibre1">— Siz ne diyorsunuz? Eminim, anneniz de sizin için böyle konuşur! -Sonra uzanıp bir sır verir gibi kulağına:-Asıl güzel olan bizleriz, dedi, esmerler... Beyazlara kulak asmayın!</p>
<p class="calibre1">— Bunu Murat mı söyledi?</p>
<p class="calibre1">— Murat söyledi, evet! Murat hiç bir zaman yalan söylemez!</p>
<p class="calibre1">— Demek sizden sonra huyunu da değiştirmiş. Eskiden pek yalancıydı.</p>
<p class="calibre1">— Bunu Murat'a söyliyebilir miyim?</p>
<p class="calibre1">Halbuki artık yüksek sesle görüşüyorlardı. Murat:</p>
<p class="calibre1">— Gördüğünden başka şeye sakın inanma! Peygamber bile söylese!., diye kendi kendine söylendi. Fatma:</p>
<p class="calibre1">— Ben Fakir'i pürtaksir için söyledim, dedi. Safo, merakla sordu:</p>
<p class="calibre1">— Nedir o?</p>
<p class="calibre1">— Fakir'i pürtaksir mi? Hele sorun beyinize bakalım!</p>
<p class="calibre1">Murat durdu. Parmağını havaya kaldırdı.</p>
<p class="calibre1">— Günahı çok... Günaha batmış bir fakir! demektir.</p>
<p class="calibre1">— Sen misin bu fakir?</p>
<p class="calibre1">— Benim!</p>
<p class="calibre1">— Neymiş günahın?</p>
<p class="calibre1">— Canım    Safo! Bir de Ertuğrul    Hikmet ağabeyini    sevdiğinden    bahsedersin!</p>
<p class="calibre1">Ne diyordu, unuttun mu?</p>
<p class="calibre1">— Sahi!    «Fakir adamın kudreti nedir    ki günahı olsun!»    demişti.    Haklı benim</p>
<p class="calibre1">Ertuğrui    ağabeyim!.. Sonra</p>
<p class="calibre1">403</p>
<p class="calibre1">Fatma'ya, suratı kurta benzediği halde gene de pek iyi adam olan Ertuğrul ağabeysini methe başladı.</p>
<p class="calibre1">Necip kızkardeşi Muallâ ile onun arkadaşı, Leylâ'yi getirmişti. Biraz sonra da son davetli göründü.</p>
<p class="calibre1">Bu, gayet sade giyinmiş, belki de gayet sade giyindiği için gayet güzel görünen kumral bir kızdı. Fatma:</p>
<p class="calibre1">— Doktor Lûtfi beyin kızı Ayşe! diye takdim etti. Ayşe, (Safo) isminde bir an duraklamadan başka bir</p>
<p class="calibre1">fevkalâdelik göstermedi. Hatta (Şair) sözüyle de pek alâkadar olmamıştı. Necip'i evvelden tanıyordu. Süheylâ:</p>
<p class="calibre1">— İşte bizim meşhur Fakir'i pürtaksirimiz! deyince akıllı gözleriyle Murat'a bir baktı, gülümsedi:</p>
<p class="calibre1">— Siz muhalefeti temsil ediyorsunuz, dedi, bizim bir riyaziye hocamız vardı. Derdi ki: «Bizde muhalefetin en yaman şekli şiir halindeki Hiciv yahut hümordur. Nasrettin Hoca bile işte bu tarafıyle yazar.» Öyle mi?</p>
<p class="calibre1">— Muhalefetin şekli hususu, hatta üzerinde hiç düşünmedim ama, Hoca'nın muhalifliği belki doğrudur; bana gelince, ben asla muhalif değilim. Ben Mustafa Kemal Paşa'ya taparım. Öyle ki, gözümün önünde bilerek hata yapsa da, (Bu hatadır.) dese, ben (Hayır! Senden hata sadir olmaz.) derim.</p>
<p class="calibre1">— Neden?</p>
<p class="calibre1">— İşte burası canımı sıkıyor! Neden olduğunu pek de bilmiyorum. Yahut pek eski bir tesir... Çocukluğumu alâkadar eden hatıralardan...</p>
<p class="calibre1">— Ne gibi?</p>
<p class="calibre1">— Ben babamı çok severdim efendim, her zaman da babamdan ayrı yaşadım. Son ayrılıkta, biraz daha aklım eriyor olmalı ki, babamın bana tekrar geri gelmesiyle bu Mustafa Kemal adı pek biribirine karıştı. Giderek mantıksızlığını anlamadım değil. Lâkin öyle düşünmek hâlâ hoşuma gider. Arkadaşlar... Hele bir tanesi, beni ayıplıyor. Diyor ki:    «Bugün Mustafa Kemal Paşa'nın senin</p>
<p class="calibre1">404</p>
<p class="calibre1">yardakçılığına -Af buyrun kelime onun burada pek sevdiği bir kelimedir.- hiç ihtiyacı yok. Arabası maşallah güzelce gidiyor. Sen beyhude koşuluyorsun. Farkında bile olmadığını da biliyorsun. Eğer arabası bir sebepten do-iayı böyle güzelce gidemez olursa, o zaman sen ve senin gibiler o arabayı, Paşa'nın arzu ettiği gibi süremezsiniz. Bu muvafıklıktan bir kârın da yok! Anlamıyorum!» diyor.</p>
<p class="calibre1">— Kim bu?</p>
<p class="calibre1">— Bir arkadaş. Ertuğrul Hikmet... Şairdir.</p>
<p class="calibre1">— Bir kere son derece fena bir şair olmalıdır. Çünkü bu kadar kötü düşünen, ahlâksız bir adam iyi şair olamaz.</p>
<p class="calibre1">Safo, Murat'ı şaşırtan bir öfkeyle atıldı:</p>
<p class="calibre1">— Görseniz böyle demezsiniz... Öyle iyi bir adamdır ki... -Fatma'ya döndü:-Demin size anlattığım Ertuğrul ağabeyim...</p>
<p class="calibre1">Ayşe, evvelâ Rum kızının Türkçeyi bu kadar güzel söylemesine şaşmış gibi kaşlarını çattı. Delidolu fikirleriyle kendilerini güldüren Fakir'i pürtaksirin bir Rum kızını sevdiğini Süheylâ'dan haber almış, buraya sanki kavga etmeğe gelmişti. Mektepte tok sözlü olmasıyle ve Mustafa Kemal'i deli gibi sevmesiyle meşhurdu. Her şeye bir kulp takan Fakir'i pürtaksir ile ilk ağızda takışacağını beklerken, Murat'ın Mustafa Kemal sevgisinde, Ayşe'den bile ileri gitmesi keyiflerini tam kaçırıyordu ki, Safo imdada yetişmiş oldu.</p>
<p class="calibre1">Ayşe gayet dik bir sesle:</p>
<p class="calibre1">— Siz Rumsunuz değil mi? diye sordu.</p>
<p class="calibre1">— Evet!</p>
<p class="calibre1">— Biz Rumları yendik! Nasıl oluyor da bir Türk delikanlısı ile sevişiyorsunuz? Murat, böyle bir milliyet münakaşasının bilhassa Sa-fo'ya karşı açılacağını zerre kadar ummadığı için gafil avlanmıştı. Kendisini toplamağa çalıştı. Kıza fena fena baktı. Bereket versin, bir tesadüf olmuş, sual aynen bir başka yerde,</p>
<p class="calibre1">fakat tamamiyle şaka tarzında Safo'ya bir daha sorulmuştu. O zaman orada bulunan Ertuğrul Hik-</p>
<p class="calibre1">405</p>
<p class="calibre1">met'in verdiği cevabı kız aklında tutmuş olmalı ki, gayet sakin cevap verdi:</p>
<p class="calibre1">— Bir kere siz fena Rumları yendiniz! İki taraf dö-ğüşürken bir taraf haksız olur. Türkler yenilmişlerdi, silâhsızdılar. Bizim fena Rumlarımız bu fırsattan istifade etmek istediler. Size saldırdılar. Buna iyi, namuslu Rumlar razı olamazlardı. Haklı taraf kazandı. Her zaman haklı taraf kazanmaz ama, bu haklı olmadığını da göstermez! Ben iyi Rumlardanım!</p>
<p class="calibre1">— Anlayamadım! Sizin için (Millet) diye bir şey yok mu?</p>
<p class="calibre1">— Her milletin iyisi var, kötüsü    var. Kötüler bir    tek millet, iyiler de    bir tek</p>
<p class="calibre1">millet... Başka türlü olur mu?</p>
<p class="calibre1">Süheylâ:</p>
<p class="calibre1">— Aferin cici gelin! diye ellerini çırptı, oh olsun Ayşe!..</p>
<p class="calibre1">Ayşe, dediği dedik bir inatla sakin sakin cevap verdi:</p>
<p class="calibre1">— Bir de Murat beyi dinlesek!</p>
<p class="calibre1">— Ben mi? Hiç birimiz, Rumları şu tarafa bırakalım, Yunanlılara Mustafa Kemal kadar kızamayız! Bugün Venizelos'la dosttur...</p>
<p class="calibre1">— O siyaset meselesi...</p>
<p class="calibre1">— Siyaset olur mu? Hakikat!</p>
<p class="calibre1">— Ben tek başına Mustafa Kemal sevgisini pek anlayamıyorum. Mustafa Kemal demek Kuvayı Milliye demek, Kuvayı    Milliye    demek,    cephede    ölenler    demek...</p>
<p class="calibre1">Cephede ölenler demek, haksız bir    taarruza    kurban    gidenler    demek...    İşte    bir</p>
<p class="calibre1">tanesi bizim Fatma... Babası Sakarya muharebesinde şehit düşmüş... Ben onun yerinde olsam, Mustafa Kemal-Venizelos dostluğundan hiç bir şey anlayamam...</p>
<p class="calibre1">İbrahim Riza, ekseriya dalgın olur, şiirlerini düşünürdü. Bugün nasılsa vaziyeti birden iyi gördü. Ayşe'nin yalnızlığını hissederek, pek büyük tesir yapan bir sadelikle:</p>
<p class="calibre1">— İşte pek haklı bir söz! dedi.</p>
<p class="calibre1">Murat, nasıl olup ta bu kadar haklı olduğu halde,</p>
<p class="calibre1">406</p>
<p class="calibre1">kendisini ve kendisiyle beraber Safo'yu lâzım geldiği gibi müdafaa edemediğine, şaştı. Ayşe:</p>
<p class="calibre1">— Milletlerin biribirleriyle böyle sevişmeleri için çok zaman ister, diye aynı zamanda yeni bir şey düşünüyormuş gibi tane tane konuştu, bugün İngilizlerle meselâ Mustafa Kemal'le Venizelos'un dost oldukları gibi dost değiliz. Bir delikanlımız da karşımıza bir İngiliz yengeyle çıksa, yahut daha fecii var, meselâ ben size Londralı bir enişte getirmeğe kalksam...</p>
<p class="calibre1">Murat, yüreğine vurmuşlar gibi nefesini kesti. İlk defa Ertuğrul Hikmet'in yokluğunu hissetti. Yapmakta olduğu işle düşündüğü, inandığı şey biribirini tutmuyordu. Kendisine Safo'yu sevmek hakkını veren her ne ise, Ayşe'ye bir İngiliz delikanlısı sevmek hakkını nasıl vermez?</p>
<p class="calibre1">Bereket şair imdada yetişti. Mantıkla zerre kadar alâkası olmayan bir katiyetle:</p>
<p class="calibre1">— Olmaz! Ne münasebet! O başka bir hal... Razı gelmeyiz efendim! dedi.</p>
<p class="calibre1">— İşte bunu anlayamıyorum! -Safo'ya gülümsedi:-Sakın matmazel, sizi sevmedim, beğenmedim zannetmeyin. Murat beyin size galip gelmesi gururumu bile okşuyor.    Biz umumiyetle konuşuruz. Bizim erkeklerimiz bir tuhaf... Rica ederim beni ayıplamayın!</p>
<p class="calibre1">— Hayır! Neden ayıplayacağım! Ben fena bir iş yapmıyorum. Murat'ı sevmeğe hakkım var. Bunu yaparken hiç kimseye zararımız dokunmuyor. Siz birşeyler düşünüyorsunuz! Belki de haklısınız! Doğrudur. Ama, ben severken düşünmeyi beceremem... Bu işte tecrübem var, zannetmeyin. Bunu öğünmek için de söylemiyorum. Severken düşünülmüyor. Yeni denedim! Siz de severseniz belki düşünmezsiniz! İngiliz delikanlısı severseniz demek istedim.</p>
<p class="calibre1">— Allah    göstermesin! Bana da düşünmeden sevmek olmaz gibi geliyor. Şuursuz hiç bir şey doğru gitmez. Doğru olup olmadığını nerden anlarız, değil mi efendim?</p>
<p class="calibre1">Murat yavaş yavaş kendisini topladı. Bu toplanışta</p>
<p class="calibre1">407</p>
<p class="calibre1">Ertuğrul Hikmet'le yaptıkları uçsuz bucaksız münakaşaların şimdi tesiri olduğunu anlıyordu. Bu «Ukalâ dünbe-leği» -bunu iki kere aklından geçirmiş hem beğenmemiş, hem de kendisini Ayşe'ye karşı da âciz, pek haksız bulmuştu- kıza karşı, kendi, fikirleriyle değil, her zaman kifayetsizliğini bile bile itiraz ettiği, Ertuğrul Hikmet'in fikirleriyle çıkmaktan başka çare yoktu. Öfkelendiği zaman kullandığı yorgun çocuk gülümsemesiyle, gülerek:</p>
<p class="calibre1">— Şuur buyurdunuz, dedi, şuur işe karışınca his kalmaz. His kalmayınca anlaşmak daha kolay olur. Çünkü ben böyle hissediyorum, n'apayım? denemez! Siz haklı gibi görünen bir milliyet ölçüsü ileri sürdünüz.</p>
<p class="calibre1">— Haklı gibi görünen değil... Haklı!</p>
<p class="calibre1">— Bakacağız!.. Misal olarak bir İngiliz delikanlısı ile evlenmiş bir Türk kızı var. Bu bizim şairi... -Yalnız şairi değil, şu anda münakaşaya karışamamak vaziyetinde olan beni- telâşlandırdı. Acaip bir hodgâmlıkla bunu asla kabul edemiyoruz. Siz bir İngiliz delikanlısından bahsedecek yerde meselâ: Bir Arap, yahut Arnavut, yahut Çerkeş delikanlısından bahsetseydiniz!</p>
<p class="calibre1">— Anlayamadım. Ne münasebeti var?</p>
<p class="calibre1">— Niçin efendim? -Kızı sıkıştırmağa başladığını sezdiği halde, bu zaferinden bir kat daha utanıyordu. Çünkü getirdiği misal, Ertuğrul Hikmet'e aitti. Kaç zamandır buna karşı ikna edici bir cevap araştırıyordu:- Biz Türk mil-letindeniz! Bunlar başka milletten...</p>
<p class="calibre1">— Bir kere müslüman...</p>
<p class="calibre1">— Din ayrı şey! Ben hem Türk olurum. Hem de Hıristiyan olurum. Bu benim Türklüğüme zarar verir mi?</p>
<p class="calibre1">— Sonra biz bunları kendi kültürümüzle, ananelerimizle, harsımızla eritmişiz!..</p>
<p class="calibre1">— Bir İngiliz tüccarının oğlu da burada doğsa, bizim mekteplerimizde okusa... Hiç İngiliz'e benzemese sizin bütün facia gene bir anda ortadan kalkacak mı?</p>
<p class="calibre1">Ayşe, sahiden üzüldü. Bunu Murat anladı ve büyük bir vicdan azabı hissetti. Kız yavaşça:</p>
<p class="calibre1">— Benim ne demek istediğimi pekâlâ, anlıyorsunuz,</p>
<p class="calibre1">408</p>
<p class="calibre1">diye adeta yalvardı, olmayacağını biliyorsunuz! Bu kadar haklı gibi görünen bir başka haksız daha olamaz... Bizzat (Hak) buna tahammül edememeli... Cehaletimize şu anda üzüldüğüm kadar hiç bir zaman üzülmeyeceğim! Murat, bu açık yürekli kızın saçlarını okşamak; onu kızkardeşiymiş gibi şımartıp ferahlandırıncaya kadar teselli etmek arzuları duydu. Fakat bir kere açmaza düşmüştü. Kendisini ve bilhassa Safo'yu şiddetle müdafaa etmek mecburiyetindeydi. Kederli bir sesle:</p>
<p class="calibre1">— Bir Petkof amca tanıdım, dedi, Bulgardı. O zaman da ben galiba 8-9 yaşımdaydım. Bazı meseleler için dükkânına giderdim. Annem namazda bu Petkof amcama da dua ederdi.</p>
<p class="calibre1">— Artık alay ediyorsunuz rica ederim!</p>
<p class="calibre1">— Hayır! Vallaha değil... Petkof amcam Kuvayı mil-liye'ye çalışırdı.</p>
<p class="calibre1">— Yoksa siz de, yedi yaşınızdayken bu işlere karıştığınızı mı iddia edeceksiniz?</p>
<p class="calibre1">— Bunu elbette ben bilerek yapmadım. Öyle icap etmiş. Babam, Adil amcam, Durmuş efendi amcam... Süleyman amcam... Daha bir sürü amcalar... Bazan bir küçük çocuğa da ihtiyaç oluyor.</p>
<p class="calibre1">Ayşe, güzel gözlerini var kuvvetiyle açarak, söylenen sözlerin hakikat mı, yalan mı olduğunu anlamak sanki kabil olurmuş gibi Murat'ın yüzüne baktı.</p>
<p class="calibre1">— Bulgar da mı Kuvayı Milliye'ye çalışıyordu? diye yavaşça sordu?</p>
<p class="calibre1">— Evet! Hint müslümanlarından Mustafa Sagir'in asıldığı, Çerkeş Ethem'in isyan ettiği, iki taraflı on göbek sülâlesinin bütün kanlan yüzdeyüz Türk olan Çapanoğul-ları ayaklandıkları, en asil Türk ailesi olması lâzım gelen Osmanoğullarının son Padişahı Vahdettin düşmanla beraberken, Afyon'da bazı Yunan tabyalarına. Yunan komünistleri, yarmanın en tehlikeli gününde Türk bayrakları çekmişler... Aynı gün Ali Kemal burada neler yazıyormuş... Neler -Elini uzatıp Ayşe'nin elini tutmamak için kendisini zorlukla zaptetti: - Ama, birşey daha itiraf etmeliyim Ayşe Bacı, diye kederle gülümsedi, demindenbe-</p>
<p class="calibre1">409</p>
<p class="calibre1">ri size karşı değil, bizzat kendime karşı konuşuyorum. Safo'yu sevdiğim gündenberi, hakikatte hata ettiğimi anladığım halde, şimdi bile aynen sizin gibi düşünmekteyim? Beni affetmenizi rica ederim... Durunuz, Safo'yu sevdiğim için değil, haşa! Sizi, daha doğrusu ikimizi tatmin edecek hakikati henüz bulamadığım için... Amerikan'hükümetinin resmi niyeti Türkiye'yi bir manada parçalamak iken, burada Amerikan mandasından bahsolu-nurken, bazı Amerikalılar, iki Türk insanı vasıtasıyle, Anadolu hükümetine o zaman pek büyük bir para sayılan 50 bin Dolar iane vermişler. Tayfasının yarısı ve kaptanı Rus olan ve bir Fransız kumpanyasına ait bulunan 6&gt;yXbir Şilep... Bizzat Türklerin dolandırıcılık ithamlarına rağmen Anadolu'ya cephane götürmüş... Ben bu Şilep işine de bir aralık karışmıştım. Herhangi bir çarşaflı teyzeyle beraber. Bu işler bizim kesip attığımız kadar basit olmasa gerek... Kuvayı inzibatiye taburları Geyve üzerine yürürken benim Safo'm, iki, üç yaşındaydı. Büyük babam, öz büyük babam, öz dayımla aynı Geyve boğazında biribirlerine sahiden kurşun attılar! Ben bunu Reşat Nuri'nin piyesinden okumuyorum. Hakikat bu!</p>
<p class="calibre1">— Ama, bir kaide bulmağa mecburuz değil mi? Bu böyle olamaz ki...</p>
<p class="calibre1">— Şaştığım nokta bunu akıllı olanlar neden hâlâ bulamadılar? Bizi tatmin edecek şekilde demek istiyorum. Adil amcam söylerdi. Şahıs geçimsizliğinden dolayı en tehlikeli sırada Rafet Paşa, Mustafa Kemal'e küsmüş te, Aydın ormanlarında istirahata çekilmiş. Aynı günlerde Sovyet Generali Frunze yeni teşkil edilmekte olan Kuvayı Milliye Ordusunun en küçük birliklerini teftiş, teşci etmekten bıkıp usanmamış... Şaşılacak işler!..</p>
<p class="calibre1">Ayşe bir an düşündü. Gene kederle güldü:</p>
<p class="calibre1">— Neden şaşıyoruz? dedi, hepimiz bir ucundan kendimize göre tefsire giriştik. Nerdeyse, döğüşüp ölenlere (Aptal) diyeceğiz! -Sert bir hareketle başını kaldırdı:- Pederiniz Anadolu'da döğüşmüş. Fatma söylemişti. Fatma'nın pederiyle cephede tanışmışlar öyle mi?</p>
<p class="calibre1">— Evet!</p>
<p class="calibre1">410</p>
<p class="calibre1">— Birşey sorayım! Lâkin rica ederim deminki gibi, kendinize rağmen cevap vermeyin. Kılıcı, Apoletleri, İstiklâl madalyası şu anda nerdedir?</p>
<p class="calibre1">— Nesi? İstiklâl madalyası mı?</p>
<p class="calibre1">— Evet! Meselâ, Fatma'nın babasının İstiklâl madalyasını birgün tesadüfen gördüm. Bir çekmecenin dibine atılmıştı. Üzerinde Fatma'nın artık hiçbir değeri kalmayan birkaç mektep defteri ile terzi faturaları duruyordu. Az kalsın ağlayacaktım. O kadar rica ettim, hâlâ da rica ederim, bir basit çerçeveye koyup şuraya! -Parmağıyla duvarda bir yeri gösterdi-:    Şu suluboya pis Venedik manzarasının altına olsun astıramadım sizinki de öyle mi durur?</p>
<p class="calibre1">Murat, (Ne hoş kız bu!) diye sevgiyle düşündü. Sonra ciddiyetle cevap verdi:</p>
<p class="calibre1">— Apoletleri zaten yoktu. Kuvayı Milliye Ordusu apo-letli bir ordu değilmiş.</p>
<p class="calibre1">Bit icindeymişler. Kıçlarına yama vuracak el kadar birşey bulamazlarmış.</p>
<p class="calibre1">Üstü Âyetlerle dolu, bir yaman kılıcı vardı. Maalesef Muharebe kılıcı değil, yaverlik kılıcıydı. Mahir efendinin, yani evlâdı bulunmakla şeref duyduğum adamın yenisini almağa parası da yokmuş. Üç muharebede onu sürüklemiş. Sonra... -keyiflenmiş gibi gülümsedi:- Parasız kalınca sattık. Abdül-hamit'in verdiği bir sürü nişanla beraber... Sattık gitti. Şimdi, o kılıç, belki de, av meraklısı bir beyefendinin armasında boynuz saplı bir av bıçağı halinde durur.</p>
<p class="calibre1">Ayşe, alt dudağını ısırdı. Ağlamağa çalıştığı belliydi. Gözlerini kaçırmağa çalışarak, Murat'a öfkelenmiş gibi:</p>
<p class="calibre1">— Peki! İstiklâl madalyası? diye yavaşça sordu.</p>
<p class="calibre1">— O mu? O mevcut efendim? Bakınız anlatayım: Evvelâ, gene kendimden bahsetmek zorunda kaldığım için sizden -bunu yalnız ondan olduğunu anlatacak surette söylemişti - özür dilerim. Bir aralık bu İstiklâl madalyası meselesi beni de şiddetle alâkadar etmişti. Adil amcama söyledim, dedi ki: «Aklına geliyor mu? dedi, hani Durmuş efendi amcan hastalanmıştı da, sen bir müddet bir mescitte kara sakallı amcayla beraber bulunmuştun?» «Evet!» dedim. Bunu zaten iyi hatırlıyordum. Dur-</p>
<p class="calibre1">411</p>
<p class="calibre1">muş amcamın hastalığı dolayısıyle, mekteplerin tatil bulunmasından istifade ederek beni götürmüşlerdi. Basit bir mahalle mescidiydi. İçinde bir kara sakallı hoca amca oturuyordu. Buraya bazı bazı diğer amcalar gelirdi. Bilhassa bir kokucu amca gelirdi. Böyle birisi geldi mi, ben lâstik topumu elime alır, etrafı kollardım. Avluya giren olursa bu lâstik topu mescidin içine fırlatacaktım.</p>
<p class="calibre1">Onlar da üstlerinde eğer mühim evrak varsa evvelce hazırlanmış olan bir yere saklayacaklardı. Adil amcam: «Orada bir tüfek alım satımı meselesi geçti.</p>
<p class="calibre1">Aklında mı?» diye sordu. Burasını pek hayal meyal hatırlıyorum, yahut hiç hatırlamıyorum da sonra yanımda birkaç kere konşul-duğu için bundan teferruatını sanki o yaşta aklımda tu-tabilirmiş gibi hatırlıyorum sanıyorum. Bir İngiliz müteahhidi Vrangel Ordusuna 50 bin İngiliz mavzeri götürüyordu. Gemi İstanbul'a gelince Vrangel Ordusunun yenildiği haber alınmıştı. İngiliz müteahhidi ne yapsın? E\ altından bu silâhları Kuvayı Milliye'ye satmak istedi. Araya bir Yahudi ile bir Türk Bahriye zabitini koydu. Tüfekler 10 liradan yarım milyon lira tutuyordu. Yahudi ile Türk zabiti bu bedel üzerinden yüzde yirmi komisyon alacaklardı. O zaman Anadolu'da nerdeyse tahtadan tüfek yapılıyor, askerin yarısı silâhsız döğüşüyordu. Teklif mescitteki kara sakallı amcaya geldiği zaman, kara sakallı hoca amca, az kalsın sevinçten şıkır şıkır oynayacaktı. O anda o kadar parası bulunsaydı, çıkarıp verirdi. Buna eminim! Lâkin bir yerlere yazmak, para istemek lâzım geliyordu. İki üç gün geçti. Haber getiren kokucu amca, Terkos tahsildarı amca, az kalsın telâştan, aceleden has-talanacaklardı. Biz bu tarafta öyle uğraşırken, ötede Ya-hudinin komisyon ortağı olan Türk zabiti de, karısını ta-lâk-ı selâse ile boşamış, hazırlık yapıyormuş!</p>
<p class="calibre1">— Ne hazırlığı?</p>
<p class="calibre1">— Macar kapatmasıyle Avrupa'ya atlayacak. Orada yaşayacak! Bu sıralarda, (Çek hazır) deniliyordu ki, kara sakallı amca, (Hele biraz duracağız!) deyiverdi. Gelip gidenler, deliye döndüler. Yahudi komisyoncu saçını başını yolmağa başladı. Tüfeklerin fiyatı onar liradan iki-</p>
<p class="calibre1">412</p>
<p class="calibre1">şer liraya kadar indirildi. Nihayet benim- kara sakallı amcam, hiç unutmam, kokucu amcanın telâşına gülerek (Bir liraya da işimize gelmez! dedi, çünkü bedava tüfek bulduk!) Akılları varsa denize döksünler! Meğer, Vrangel Ordusunu yenen Bolşevikler, bize silâh yardımına başlamışlar. O Bahriye zabiti, iş sürüncemeye binince intihardan bahsetmiş, aile saadetinden bahsetmiş...</p>
<p class="calibre1">İhanetten bahsetmiş...</p>
<p class="calibre1">— Nasıl ihanet?</p>
<p class="calibre1">— Yani benim kara sakallı amcalarım Anadolu'ya ihanet ediyorlarmış. Nihayet Adil amcamı bulup yalvarmış. Karısını talâk-ı selâse ile boşadığından, tekrar alabilmesi için Hülleci yazmış. Bunu bilmem ki bilir misiniz? O zamanlar bir erkeğin ağzından (Üçten dokuza boşadım) lâfı çıktı mı, kadın bir başkasıyla evlendirilmedikçe tekrar eski    kocasına nikâh kıyılamazmış. Bu aralıktaki marifer kocaya (Hülleci) derlermiş. Bu zenaatla geçinen insanlar bile varmış. Hasılı bizim zabit efendi, böyle birisini bulmuş, neye uğradığını, hâlâ anlayamayan iki çocuklu karısını bu zata nikahlamış. İkisini kendi eliyle gerdeğe koymuş. Ertesi sabah hülleci kadını boşamış, bizimki tekrardan Halile'sine kavuşmuş. Sonra da parasızlıktan Anadolu'ya geçmiş...</p>
<p class="calibre1">— Ne diyorsunuz?</p>
<p class="calibre1">— Bir de İstiklâl Madalyası kazanmış. Adil amcam bunu bana böylece söyledi.</p>
<p class="calibre1">(Onda var oğlum! dedi, lazımsa, kolay, bir de sana alalım! Lâkin ne yapacağını merak ediyorum! Sen biraz düşünsen, İstiklâl madalyasını bulursun... Sizde bu madalyadan, birkaç tane olacak! Hele bir düşün de gel!) Gittim, düşündüm, sahiden İstiklâl Madalyasını da buldum. Gene o günlerdeydi. Yani benim mescit avlusunda lâstik top yuvarlayarak nöbet beklediğim günlerde... Son gün. Artık ertesi sabah Durmuş amcam işinin başına gelecekti. Bana ihtiyaç kalmamıştı. Silâh işini kökten hallettiğimiz için kara sakallı amcam keyifliydi. Bana bir takım sualler sordu. Dışarda olup bitenleri evde anlatıyor muydum? Annem, benim böyle sabahleyin çıkıp akşam gelişime ne diyordu? Meraklanıyor muy-</p>
<p class="calibre1">413</p>
<p class="calibre1">du? Kendilerine öfkeleniyor mu, beddua ediyor muydu? Ben de olduğu gibi cevap verdim. Annem, evet ağlıyordu, fakat beni korkutmamak için ağladığını bana göstermiyor, Adil amcamı, Süleyman amcamı. Durmuş efendi amcamı üzmemek için de zerre kadar şikâyet etmiyordu. Beni her zaman pencerede beklemekteydi. Koşup kapıyı kendisi açıyor, beni sımsıkı kucaklıyordu. -Murat, burada kederle gülümsedi, yutkundu:- Sonraları anlattı. Bana bir korkuç mahlûkmuşum gibi bakarmış. Büyümüş te küçülmüşüm gibi... İçine karıştığım işleri bilmiyordu. Hiç birimiz söyleyemezdik! (Kadın kısmının böyle şeylere aklı ermez! Erkek kısmı dışarda olup bitenleri evde söylemez!) İşte bunlar benim ilk öğrendiğim erkeklik kaideleriydi. Fakat seziyordu. Bunlar, 8-9 yaşında bir çocuğun ağırlığı altında sinek gibi ezilmemesine ihtimal verilemeyecek kadar büyük işlerdi ki, ben her dönüşte sanki birkaç yaş birden büyür, âdeta korkunç derecede akıllı, korkunç derecede tecrübeli bir çocuk haline gelirmişim! Bunlar annemin düşünceleriydiler. Bana gelince: Ben tabi işi oyun halinde görüyordum. İşte bunları kara sakallı amcaya anlattım. Annemin beddua değil, dua ettiğini, Petkof amcaya bile dua ettiğini söyledim.</p>
<p class="calibre1">Hiç unutmam! Kara sakallı amcam oturuyordu. Ben önünde' ayakta duruyordum. Ellerimi tutmuştu. Gözleri bir tuhaf oldu. Çocukken insan her şeyi bir başka türlü kolay anlıyor... (Dinle beni Murat! dedi, eve gidince annene benden selâm söyle oğlum! Annene ellerini öptüğümü söyle) Bu sözdeki dehşeti şimdi size anlatamam! Kara sakallı amcam, kocaman bir adamdı. Yani boylu bosluy-du. Sonra ucan kuşa hükmediyor, kokucu amcam şemsi-yeli amcam, öteki amcalar gelip ellerini öpüyorlar, ba-zan da emirber neferi gibi karşısında hazırol vaziyetinde duruyorlardı. O da onlara: «N'apıyorsunuz! Rahat!» diye gülerdi. Ben kara sakallı amcamın annemin elini öptüğünü anneme bir türlü söyleyemedim. Lâkin o günden sonra, ufak tefek, genç bir kadın olan annemin ellerine ne zaman baksam, kara sakallı amcamın sözleri çoouk-luğum için aynı korkunç, ihata edilmez mânasıyle aklıma</p>
<p class="calibre1">414</p>
<p class="calibre1">gelir. Kara sakallı amcam kimdi bilir misiniz? M. M. şeflerinden bir arkânıharp miralayı... O zamanlar, böyle er- '* keklerin bugünkü gibi, kadın eli yalamaları henüz âdet olmamıştı. Annemin elleri, çok sonra, beni okutabilmek için asker dikişi dikmekten, parça parça oldulardı. İşte o parça parça olan ellere, Kuvayı Milliye kavgasının en mühim mevkilerinden birisinde bulunan sahici döğüşçü ve sahici kahraman kara sakallı amcamın gönderdiği öpüş benim İstiklâl Madalyamdır. Hangi çerçeveye koymamı emrediyorsunuz?</p>
<p class="calibre1">Ayşe'ye gülümseyerek, şakalaşıyor gibi bakıyordu. Safo, elini tutmuştu. Ayşe, bir an gözlerini kırpıştırdı. Elini ağzına götürdü.</p>
<p class="calibre1">— Peki, dedi, (Fakir-i Pürtaksir) imzasiyle o maskaralıkları nasıl yapabiliyorsunuz?</p>
<p class="calibre1">— N'apalım? Bana İstiklâl Madalyasını sormuyorlar ki... Herkes (Fala inanır mısınız?) diye soruyor. Herkesin de cebinde Mustafa Kemal'in resmi yerine, Polâ Neg-ri'nin fotoğrafı var...</p>
<p class="calibre1">Ayşe, yere bakarak gülümsedi. Sonra Safo'ya döndü :</p>
<p class="calibre1">— Şimdi anlıyorum matmazel, dedi, Murat ağabeyim sizi sevmekte haklı... Ama benim, İngiliz delikanlısını sevmeğe hakkım yok... Herkes haddini bilmeli... Sahici İstiklâl Madalyası olmayanlar bilhassa... Sizi yordum Murat ağabey, anneniz sağ mı?</p>
<p class="calibre1">— Hayır!</p>
<p class="calibre1">— Mezarına giderken bir gün beni de götürür müsünüz? -Safo'ya güldü:- Haydi beni davet edin yenge!</p>
<p class="calibre1">Murat annesinin mezarını bilmediğini söyleyemedi. Anlattığı hikâye ile herkesin kederlendiğini anlayarak derhal mevzuu başka cephesinden aldı. Babasının muharebede değil, evi yangından kurtarırken öldüğünü söyledi. Hakikî kahraman olan Selim amcasının, Fatma'nın muharebede ölen babasının İstiklâl madalyalarının şimdilik olduğu yerde kalmasının doğru olacağını ilâve etti. Bir</p>
<p class="calibre1">415</p>
<p class="calibre1">ara da Fatma'nın konuşulanlardan diğerlerine nazaran az müteessir olduğunu hayretle anladı.</p>
<p class="calibre1">Sonra piyano çaldılar. Dans ettiler. Şiirler okundu. Necip bütün dalgınlığına, patavatsızlığına rağmen bazı salon oyunları biliyordu. Ayrılırken, herkes, Ayşe bile neşeliydiler. Gelecek Cuma Süheylâ'larda buluşacaklardı.</p>
<p class="calibre1">Gece Safo'yu evine bırakırken, sokağın köşesindeki karanlıkta son defa öpüştüler, Safo boynuna sarılmış olduğu halde:</p>
<p class="calibre1">— En çok o Ayşe hanımı beğendim haberin var mı? dedi, beni evvelâ korkuttu... Hem bana eşarp ta hediye etmedi ama, o yürekli kız... Ben de annenin ellerini öperim. Rüyanda görürsen söyle, e mi?</p>
<p class="calibre1">Murat sevgilisini, nefesini kesinceye kadar öptü. Safo âdeti olduğu üzere ağzını inleyerek kurtardı. Ve âdeti olduğu üzere :</p>
<p class="calibre1">— Oh! Bittim! Ne güzel! dedi.</p>
<p class="calibre1">Ill</p>
<p class="calibre1">Telefonla şakalaşmakta devam eden hanım Murat'ın artık canını sıkmağa başlamıştı. Konuşma gittikçe sa-mimileşiyor, ancak yatakta cereyan edebilir bir hal alıyordu. Murat, meçhul sevgilisinin bir müddet günlerden bir gün (İşte ben geldim!) diyerek kapıdan girmesini bekledi. Hesabına göre bir kadının bu kadar uzun zaman sabredememesi, ya usanıp bırakması, yahut gelip görünmesi lâzımdı. Telefondaki muzip hanımın Kadriye olduğundan artık şüphesi kalmamıştı. Bu kat'î kanaat iki üç sebepten ileri geliyordu. Fransız'la da buna yakın şekilde konuşması... Muhaveredeki açık saçıklık... Ve en mü-Jhimmi, içinde bulunduğu vaziyet dolayısıyle erkek ihtiyacı duymaması...</p>
<p class="calibre1">Merakı arttıkça, bir çare aramış, nihayet Adalet hanımın adresini öğrenerek bir gece uğramayı kararlaştır-</p>
<p class="calibre1">416</p>
<p class="calibre1">mıştı. Kızla iki dakika konuşsa, rşi anlayacağına emindi.</p>
<p class="calibre1">Sıcak bir ikindi üzeri yazıhanede bomboş oturuyordu ki kapı açıldı. Kadriye, ablası Adalet hanımla beraber içeri girdi.</p>
<p class="calibre1">Gene bir örnek giyinmişlerdi. Gene insan hangisini .beğeneceğini şaşırıyordu. Adalet hanım :</p>
<p class="calibre1">— İyi! Kimseler yok! diye somurtarak söylendi. Sonra Murat'a bir tuhaf bakarak:</p>
<p class="calibre1">— Gene bir icat çıkarmayın rica ederim, dedi, başka müşteri yok diye söyledim! Bonjur!</p>
<p class="calibre1">— Buyrun efendim!</p>
<p class="calibre1">Kadriye gidip elini sıktı. Sonra ablasına:</p>
<p class="calibre1">— Biz Murat beyle arkadaş olduk, haberin var mı? •dedi.</p>
<p class="calibre1">— Sen hemen arkadaş olursun... Bakıp anlamadan... Nerede arkadaşlık kahve bile söylemiyor!</p>
<p class="calibre1">Murat zile bastı.</p>
<p class="calibre1">— Yalnız kahve ile kurtulacağınızı sanıyorsanız hayal olur, dedi, zorla dondurma yiyeceksiniz!</p>
<p class="calibre1">— Nerede Celil bey... Erken gelmezse hiç beklemeyelim. Ben telefonla sormayı düşünmüştüm. Kadriye (ille çıkalım!) dedi. Sonra sizinle de bir küçük hesabımız vardı...</p>
<p class="calibre1">— Nasıl hesap?</p>
<p class="calibre1">— Şu Fransızca meselesi... Ben her zaman geveze değilim. O gün nasıl da boş bulundum. Bunları, size zannettiğim adam olmadığınıza iyice kanaat getirdiğim için söylüyorum. Kusura bakmayacağınızı da Kadriye temin ediyor.</p>
<p class="calibre1">— Estağfurullah... Sayesinde    Fransızca    öğreniyorum.    Kadriye hanım beni</p>
<p class="calibre1">Silâber'den imtihan etti de ümit-Ji buldu!</p>
<p class="calibre1">— Haydi! Saçmalıyorsunuz! Murat, çırağa dondurma söyledi.</p>
<p class="calibre1">Adalet hanım, ayak ayak üstüne attı. Cigara çıkardı. Murat koşup kibrit yaktı. Kadın bir taraftan ateşe uzanırken bir taraftan:</p>
<p class="calibre1">417</p>
<p class="calibre1">F.: 27</p>
<p class="calibre1">— Beyhude yavrum, dedi, beyhude zahmet! Şarlot isminde bir kız tanıyor musunuz?</p>
<p class="calibre1">— Şarlot mu? Evet! Bir arkadaşın arkadaşıdır.</p>
<p class="calibre1">Geçenlerde bize gelmişti. Onun bu handa bir hovardası varmış. Kadriye oradan lâf açarak sözü size getirdi. Ben de kulak verdim. Hikâyesi inanılır    şey    değil...</p>
<p class="calibre1">Meslek iktizası bazı hususları    bilmeğe mecburum.    Hele    bu benim salak    kızım,</p>
<p class="calibre1">arkadaş peydahlamak sevdasına kapılırsa değil mi?</p>
<p class="calibre1">— Bana güvenebilirsiniz! Hiç    te tehlikeli bir    adam    değilim...    Bir    fıkara</p>
<p class="calibre1">avukat kâtibi... Haddini bilir    bir adam-eağız...</p>
<p class="calibre1">— Beyhude demedim mi oanım! Bir de biz anlatalım; Halen Galata'nın en güzel kızının -dikkat edin (karısının) değil- dostu imişsiniz! Akıntıburnunda meşhur Kör Ömer, size rakı ısmarlamış. Çolak Feyzi, Şariot'u bir o geoe herhalde hatırınız için kasap'a kaldırmamış... Ga-latalılar Siyah Gül'de sizi görmeğe, tanışmağa gelmişler. Safo'yu baştan çıkarmanıza...</p>
<p class="calibre1">— Hayır! Yanlış...</p>
<p class="calibre1">— Biliyorum canım lâf gelişi!.. Seslenmemişler. Çolak Feyzi'ye lâf arasında sordum. (Ben tanımıyorum! Bulaşık bir herifmiş...) dedi. Baktım, sizden konuşmpyı sevmiyor. Şehzadebaşı'lılardan sordum. (Allah kimseyi onunla tabanca, bıçak, yumruk oyununa düşürmesin!) dediler. (İyidir ya zıddına basmayacaksın!) dediler.</p>
<p class="calibre1">— Düşmanlarım... Bütün iftira!.. Ben yumuşacık bir adamım... İnanmazsanız Kadriye hanıma sorunuz!</p>
<p class="calibre1">— Kadriye ne bilecekmiş! İkide bir, (Kadriye! Kadriye!) demeyin. Sinirime dokunuyorsunuz! İşte asıl bu sebeple sizinle konuşmak istiyorum. İşte ikinizin de yüzü. Ben sizin arkadaş olmanıza taraftar değilim... Durunuz bitireyim: Bildiğimiz külhanbeylerinden olsanız ehemmiyeti yok. Yahut bildiğimiz züppelerden olsanız gene aldırmam... Siz aklımın ermediği bir adamsınız!.. Kadriye'yi rahat bırakacaksınız! Buna karşılık sizi bir gece bize davet ediyorum. Beni her zaman bu tavda bulamazsınız!</p>
<p class="calibre1">— Davetinize teşekkürler...    Acaba sizinle arkadaş</p>
<p class="calibre1">418</p>
<p class="calibre1">olmağa kalksam, Kadriye hanım da aynı şeyleri mi söyler?</p>
<p class="calibre1">Demindenberi bir kız anası gibi davranan Adalet hanım, hayretle gözlerini açtı. Kadriye kahkahalarla gülmeğe başladı:</p>
<p class="calibre1">— Gördün mü abla! diyordu, ben sana (Ağzının tadını pek biliyor.) demedim mi?</p>
<p class="calibre1">— Bu nasıl söz? Her ağzının tadını bilenin ben yoğurt kaşığı mıyım? Pek açıkgözsün delikanlı...</p>
<p class="calibre1">— O kadar güzelsiniz ki fazla açıkgöz olmağa ha* cet bile yok... Rica ederim... Benimki basit bir merak... Bütün şartlarınız, bunlar benim için ne kadar azaplı olurlarsa olsunlar, peşinen kabul ediyorum. Çoktan beri erkeklerin sizden hiç bir şey esirgeyemeyeceklerini tabiî denediniz! Bu sözüme hayret etmezsiniz... Kalkıp garsondan dondurma tepsisini aldı. Bizzat takdim etti.</p>
<p class="calibre1">Adalet hanım :</p>
<p class="calibre1">— Siz Fransız zanparası cinsindensiniz, dedi, biz o çeşit zanparaya şerbetliyiz oğlum! Aksaraylılar pek şa sırırlar... Bir de benim aptal kızım, aldanmaz ama, aldan-mış gibi davranmaktan hoşlanır. Size bir ceza tertip edeceğim. Evin adresini Celil beyden öğrenin. Bir miktar terlersiniz...</p>
<p class="calibre1">— Hangi evin efendim? Tarlabaşı'nda 12 numaranın mı? Yoksa Gümüşsuyu'ndaki apartımanın üçüncü dairesinde...</p>
<p class="calibre1">— Zannettiğimden daha tehlikeliymişsiniz delikanlı... Bitti. Kadriye bir daha buraya ayak basamaz!</p>
<p class="calibre1">Kadriye, dondurmayı, şehvetli bir hareketle ağzında eriterek peltek peltek konuştu:</p>
<p class="calibre1">— Beni niye karıştırıyorsunuz? Son (Pey) size sürüldü. -Murat'a göz kırptı.- Hep böyledir bu benim ablara! Suçu bir türlü kabul etmek istemez!</p>
<p class="calibre1">Bu esnada telefon çaldı. Murat, müsaade isteyip dinleyiciyi aldı. Daha ilk kelimeyi duyar duymaz, gayrı ihtiyarî: «Hay Allah kahretsin!» diye yüksek sesle söylendi.</p>
<p class="calibre1">Meçhul şakacı konuşuyordu.</p>
<p class="calibre1">419</p>
<p class="calibre1">—    Alo! Murat, sevgilim!</p>
<p class="calibre1">—    Evet... Alo... Kimsiniz?</p>
<p class="calibre1">—    Yeniden mi başlıyoruz    ruhum!    Pekâlâ    biliyorsunuz.    Gene yapayalnız</p>
<p class="calibre1">mısınız? Allah gibi...</p>
<p class="calibre1">—    Ben mi? Evet!..</p>
<p class="calibre1">— Durunuz bakayım! İşte bu olmadı sevgilim!.. Bu (Evet) her zamankine benzemiyor. Sakın yalan söylemiş olmayın...</p>
<p class="calibre1">—    Neden yalan söyleyecekmişim?    Yalnızım,    tama-mıyle...</p>
<p class="calibre1">—    Tuhaftır. (Aşk insanları    kör eder) derler.    Ben de aksine... Pek açık göz</p>
<p class="calibre1">olurum. Kilometrelerce uzakta, duvarların arkasında olup bitenleri görürüm... Doğruyu söyleyin gözümden düşmek üzeresiniz!</p>
<p class="calibre1">Murat «Lahavle... » diye başını salladı:</p>
<p class="calibre1">—    Peki! Doğruyu söylüyorum,    dedi,    iki tane    müşteri var!</p>
<p class="calibre1">—    Nasıl bakayım? Erkek mi,    kadın mı?</p>
<p class="calibre1">—    Erkek...</p>
<p class="calibre1">—    İkisi de mi?</p>
<p class="calibre1">— Evet!..</p>
<p class="calibre1">— Olmuyor efendim! Bu (evet) gene... Şey... Deminki (Evet) ten... Darılırım ama...</p>
<p class="calibre1">— Pardon, yanılmışım! Kadın diyecektim.</p>
<p class="calibre1">— Olur. Dil sürçmesi... Nasıl kadınlar... İhtiyar mı?</p>
<p class="calibre1">— İkisi de ihtiyar!</p>
<p class="calibre1">Adalet hanımla Kadriye de alâkadar olmağa başlamışlardı. Murat onlara göz kırptı.</p>
<p class="calibre1">— Pek ihtiyarlar...</p>
<p class="calibre1">— Peki! Neden böyle tekrarladınız! Az kalsın inanacaktım. Siz yalan söylemesini hiç beceremiyorsunuz! Karınız, eğer biraz akıllıysa, sizinle pek mesut olur. Yahut ta pek bedbaht... Yalan beyhude azizim, ben görüyorum.</p>
<p class="calibre1">— Sizi belki böylesi daha memnun eder diye...</p>
<p class="calibre1">— Benim hangisinden memnun olacağımı sonra anlarsınız! Misafirlerinizin yaşlarını söyleyin!</p>
<p class="calibre1">— Yaşları. Bir tanesi (16) yaşında... Öteki de. yirmi...</p>
<p class="calibre1">420</p>
<p class="calibre1">Adalet hanım: «35» diye sufle etti...</p>
<p class="calibre1">— Yirmisekizindeymiş...    -Adalet    hanım tekrarladt: «35 diyorum.»- Pardon!</p>
<p class="calibre1">Yirmisekiz sene yedi ay... -Telefonu eliyle kapattı, Adalet hanıma cevap verdi:-İşte gene bir (Otuzbeş) rakamı elde ettik. Bana ait bir kadın olsaydınız kendinize böyle gaddarca iftira ettiğiniz için kulaklarınızı çekerdim.. -Telefona döndü:- Hayır buradayım! Yirmisekiz...</p>
<p class="calibre1">— Güzeller mi bari?</p>
<p class="calibre1">— Güzelliklerini nasıl tarif etmeli meleğim! İkisi de meselâ sizin sesiniz kadar güzel... İkisi de galiba en az sizin kadar insafsız...</p>
<p class="calibre1">Adalet hanım, dondurma tabağını bırakıp hızla kalktı:</p>
<p class="calibre1">— Bizimle eğleniyor bu musibet! -diye telefona geldi. Dinleyici çekip aldı. Fransızca sordu: - Alo! Kim var orda... Polis müdüriyeti mi?</p>
<p class="calibre1">— Hayır madam! Bir meraklı kadın!</p>
<p class="calibre1">— Tahkikat yapıyordunuz da... -Murat'a sordu:- Sa-fo mu bu?</p>
<p class="calibre1">— Hayır! Ben de bilmiyorum. Bu böyle bir aydır devam ediyor! Bütün tanıdıklarımın günahını birer kere aldım. O kadar yalvardığını halde adını söylemiyor!</p>
<p class="calibre1">— Ses sahiden güzel! Size küçük bir yardım: Bu henüz yirmi yaşına girmemiş bir kadın... Buyrun! Hayırmı görün!</p>
<p class="calibre1">— Amin!</p>
<p class="calibre1">Telin öbür tarafından:</p>
<p class="calibre1">— Orada neler oluyor? diye soruldu.</p>
<p class="calibre1">— Beni öpüyorlar sevgilim! İmdad!</p>
<p class="calibre1">— Siz onları öpmezseniz yalnız öpülmenin hiçbir zararı yoktur. Metin olunuz!</p>
<p class="calibre1">— Metanet para etmeyecek... Yardıma gelmezseniz, iş işten geçiyor...</p>
<p class="calibre1">Murat, bunları öyle tuhaf, öyle yalvararak söylüyordu ki Adalet hanım da artık zoraki somurtkanlığını bıraktı, gülen Kadriye'ye uydu. İki kahkaha arasında:</p>
<p class="calibre1">421</p>
<p class="calibre1">— Numara çanım! diyordu, böylece tuluata çıkarmalı...</p>
<p class="calibre1">Meçhul sevgili:</p>
<p class="calibre1">— Gelemem! dedi, Allah muininiz olsun! Mamafi bu imdat isteği pek de gönülden değil... Teşekkür ederim... Yarın bir    arkadaş    da    ben    bulayım    da,    burada,</p>
<p class="calibre1">kulağınız duya duya kendimi öptürüp mahsustan    imdat    isteyeyim!    Bir    de    bu</p>
<p class="calibre1">çeşidini tadınız! Nasılmış?</p>
<p class="calibre1">— Sakın haa... Hiç lezzeti yok... Hiç... Telefon kapandı.</p>
<p class="calibre1">Murat, dinleyici öylece tutarak, hâlâ gülümseyen kadınlara baktı:</p>
<p class="calibre1">— İşte bu bir aydanberi böyle hanımlar! dedi, af buyurun, birkaç dakika evveline gelinceye kadar, KGdriye hanımdan şüpheleniyordum.</p>
<p class="calibre1">— Ne diye?</p>
<p class="calibre1">— Benimle eğleniyorsunuz diye...</p>
<p class="calibre1">— Ne münasebet?</p>
<p class="calibre1">— Şaşırmışım! Anlayın artık... Peki, ben şimdi ne yapayım?</p>
<p class="calibre1">— Santrala sormadınız mı?</p>
<p class="calibre1">— Santraldakilere de ayrıoa eğlenoe olmuşum. Muhabereyi dinliyorlar da, (Kim telefon etti?) diye, sorarsam, gülüveriyorlar.</p>
<p class="calibre1">— Sakın santralda çalışan matmazellerden birisi olmasın?</p>
<p class="calibre1">— Böyle bir tanıdığım yok... Ben dedelerimizi konforsuz sıkıntı çekerler sanırdım. Meğer asıl bahtiyarlıkları konforsuzlukmuş...</p>
<p class="calibre1">— Televizyon diye birşeyden bahsolunuyor. Sizin düştüğünüz bu şekle benzer bir hale maruz kalmış biçarenin biri ioat etse gerek...</p>
<p class="calibre1">— Biçare! İşte bu anda bana (Murat)tan daha uygun düşen isim budur.</p>
<p class="calibre1">Adalet hanım, deminden beri düşünüyordu. Makyajına rağmen düşünmek bu kadına yaraşıyor, ona akıllı bir yüz veriyordu:</p>
<p class="calibre1">— Telefon eden, burasını görüyor, diye ağır ağır ko-</p>
<p class="calibre1">422</p>
<p class="calibre1">nuştu, görmesin kabil değil... Şu karşı binalardan birisinde arayınız!</p>
<p class="calibre1">— Karşı binalarda mı? Hay Allah razı olsun! Sahi!</p>
<p class="calibre1">— Nedir?</p>
<p class="calibre1">— Her zaman beni yalnızken yakalıyor. Daha doğrusu patronlar burada değilken... Bir aydanberi bu kadar tesadüf olamaz! İşte ne kadar budala olduğumu artık anladınız! Sizin bir dakikada keşfettiğinizden ben bir aydan beri hatta şüphelenemedim bile... Artık Kadriye hanımla arkadaşlığıma da bir tehlike görmemeniz lâzım... Budala bir kuzudan böyle bir ceylâna nasıl zarar gelebilir, değil mi efendim?</p>
<p class="calibre1">— Peki, bir dakikada bir şey keşfetmek kabiliyetimi n'apalım? İşte ben o kabiliyetle sizinle arkadaş olmasını menediyorum. Kuzuluk bahsına gelince: Koçların her çeşidi kuzulardan azmadır. -Pek kızmış gibi Kadriye'ye dönüp çıkıştı:- Deminden beri gülüyorsun! İki lâkırdı da sen söylesene âşifte!</p>
<p class="calibre1">Kız, masum bir tavırla boynunu büktü:</p>
<p class="calibre1">— Murat beyle sizin arkadaş olmanızda ben hiç bir tehlike göremiyorum. Deminden beri hep ikinize baka boka hayal ettim. Ömürdünüz doğrusu.</p>
<p class="calibre1">Murat, elinin tersini masaya hafifçe vurdu:</p>
<p class="calibre1">— Ben arkadaş diye işte bu Kadriye hanım gibi davrananlara derim, dedi, ne yapsam, bir dondurma daha mı söylesem... Yoksa, Melek sinemasında (Sensiz ölürüm!) filmi oynuyormuş. Saat üç matinesine davet mi etsem!</p>
<p class="calibre1">Adalet hanım:</p>
<p class="calibre1">— Dur kızım, hemen zıplama! dedi, saat üçe epey vakit var. O zamana kadar ayakta durursan helak olursun! -Murat'a döndü: - (Sensiz ölürüm) filmi bizi açmaz evlâdım, dedi, sonra ben meseleyi Safo ile konuşmak mecburiyetinde kalırım. Derim ki: «Bir film varmış. (Sensiz ölürüm!) diyormuş. Geçen gün Murat beye uğradık da... O haber verdi!» derim. Sonra bu acaip telefondan da bahsederim. «Bizim iki evin adresini de daha şimdiden ezberliğini biliyor musun?» diye sorarım... Galata'-</p>
<p class="calibre1">423</p>
<p class="calibre1">nın kızları, telefon makinesini adamın başında parçalarlar...</p>
<p class="calibre1">— Halbuki ne kadar yanlış... Şimdi bunları söylerken aynada kendinizi seyretmenizi isterdim. Harikuladeliğinizden ne çok kaybediyorsunuz... Ve böyle gülümserken nasıl da başka türlüsünüz? Değil mi Kadriye hanım?</p>
<p class="calibre1">Adalet hanım kalktı:</p>
<p class="calibre1">— Gidelim biz, dedi, bu gevezeyi nerdeyse merak etmeye başlayacağım. Haydi düş önüme... Mutlaka el sıkmak lâzım mıydı? Peki -Elini uzattı: - Bir gece buyrun!</p>
<p class="calibre1">dedi, eğleniriz!</p>
<p class="calibre1">— Teşekkür ederim! Celil beye bir şey mi diyecektiniz?</p>
<p class="calibre1">— Evet... Lâkin sizin söylemeniz icap etmez! Buraya gelen    hanımlara    dikkat</p>
<p class="calibre1">etmesini tavsiye edecektim!.. En iyisi size yol vermesidir. Lâkin ağzını aradım. Pek</p>
<p class="calibre1">',,    memnun! Erkekler mutlaka boynuzlanmak arzusuna ka-[\    pılmışlarsa,</p>
<p class="calibre1">onları bundan vazgeçirmek imkânsızdır. Hoşça kalın!</p>
<p class="calibre1">Murat kapıya kadar arkalarından gitti. Sonra zevkle gerindi.    «Bu    gevezeyi    merak</p>
<p class="calibre1">etmeğe başlayacağım!» demişti. Ne olgun kadın! Ne hoş!.. Birdenbire telefondaki meçhul kızı hatırladı. Bir aydır yaptığı hesaplar altüst olmuştu.</p>
<p class="calibre1">«Yahu! Bu nasıl belâ?» diye gülümsedi. Şarlot'un Adalet hanımlarda ne işi olabileceğini düşündü. Bu düşüncenin ortasındayken... «Tamam! dedi, telefon eden kaltak matmazel! Şarlot! Zaten gözlerini beğenmemiştim! Tamam!»</p>
<ul class="calibre2"><li class="calibre3"><a href="main-1.xhtml">İyi ama! bunların burda olduklarını nerden biliyor</a></li><li class="calibre3"><a href="main-2.xhtml">gitmek vesaire... Yazdın mı?</a></li><li class="calibre3"><a href="main-3.xhtml">İsten simsiyah olmuş teneke son defa tıngırdadi. Y</a></li><li class="calibre3"><a href="main-4.xhtml">Murat, Aliye hanımın yaşını hatırlayınca şaşırdı.</a></li><li class="calibre3"><a href="main-5.xhtml">— Bozuğum kalmamış, beş lira verir misiniz Refik b</a></li></ul>
</body>
</html>
