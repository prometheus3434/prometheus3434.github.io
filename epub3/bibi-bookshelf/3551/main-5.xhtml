<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">— Bozuğum kalmamış, beş lira verir misiniz Refik bey! dedi.</p>
<p class="calibre1">Aliye hanım, Murat'ın kazanmasına memnun oluyordu ama, öfkesi burnuna sıçramış olan Refik'ten çekindiği için ağzını bile açamıyordu.</p>
<p class="calibre1">Daha şimdiden Murat'ın önüne elli lira toplanmıştı. Şehzadebaşı'nda bildiği her oyunda kâatların hakkını tam vermesiyle meşhurdu. Pokeri gayet dikkatli, atik, tabia-</p>
<p class="calibre1">678</p>
<p class="calibre1">tına rağmen heyecansız oynardı. Böylece sabaha kadar devam etseler, binlerce lira yutacağına emindi. Zaten tehlikeli olan Refik'ti. O da acemiye yeniliyorum düşüncesiyle çoktan ambale olmuştu.</p>
<p class="calibre1">Turlara başlamışlar, oyun iyice büyümüştü ki salon--dakiler içeri girdiler.</p>
<p class="calibre1">Fatma :</p>
<p class="calibre1">— Aşkolsun Murat bey... derken birdenbire sustu. Murat hayretle döndü. Ertuğrul Hikmet:</p>
<p class="calibre1">— Ooo! Poker varmış. Seyrederiz! Buyurun hanımlar! dedi, sonra oyunculara sordu-.- Müsaade ediyor musunuz?</p>
<p class="calibre1">Bunalmış olanlar cevap vermediler. Murat sakin bir sesle :</p>
<p class="calibre1">— İyi olur! Buyrun! dedi. Zaten bitiyor!..</p>
<p class="calibre1">Fatma üç el sonra, mücadelenin Refik beyle Murat orasında cereyan ettiğini ve bu mücadelede Murat'ın kazanmakta olduğunu anladı. Yüzündeki öfke dağıldı.</p>
<p class="calibre1">— Pas...</p>
<p class="calibre1">— Valör.</p>
<p class="calibre1">— Peki...</p>
<p class="calibre1">— Hayır.</p>
<p class="calibre1">— Evet. Üç kâat.</p>
<p class="calibre1">— İki kâat...</p>
<p class="calibre1">— Üç.</p>
<p class="calibre1">— Yok.</p>
<p class="calibre1">— Bop.</p>
<p class="calibre1">— Üç valör.</p>
<p class="calibre1">— Peki!</p>
<p class="calibre1">— Hayır!</p>
<p class="calibre1">— Neyiniz var?</p>
<p class="calibre1">— Döper As.</p>
<p class="calibre1">— Gene mi? Bugün bunun döper asını geçemedim.</p>
<p class="calibre1">İyisiniz!</p>
<p class="calibre1">— Mersi!</p>
<p class="calibre1">Murat, ancak sinemalarda görülen kumarbazların gü-lümsemesiyle fişleri çekti.</p>
<p class="calibre1">679</p>
<p class="calibre1">Kalabalık Refik beyi büsbütün heyecanlandırmıştı. Murat'ın kâat verdiği ellerden birisinde gene bir büyük blöfe kalktı. Henüz önüne çıkardığı 30 lirayı yarım dakika bile geçmeden kaybetmiş oldu.</p>
<p class="calibre1">Cüzdanından bir elli liralık çıkardı:</p>
<p class="calibre1">— Hepsi! Meydan okur gibi bağırdı. Ertuğrul Hikmet damağını şaklattı.</p>
<p class="calibre1">Refik bey ona döndü. Kibirli bir bakışla biraz süzdü :</p>
<p class="calibre1">— Birşey mi dediniz? diye sordu.</p>
<p class="calibre1">— Pek anlamadım da... Şaştım.</p>
<p class="calibre1">— Neye?</p>
<p class="calibre1">— Bu oyuna hep şaşarım... Para verirler. Para alırlar...</p>
<p class="calibre1">— Oyun bittiği zaman Murat, Refik beyin elli lirasını bozdu. İçinden 37 lira daha aldı. Mahcup mahcup gülümsedi:</p>
<p class="calibre1">— Afedersiniz! Acemiye kâat ilk zamanlar pek fazla gelirmiş. Bana bu oyunu öğreten arkadaş, böyle de-diydi.</p>
<p class="calibre1">— Doğrudur. Acemi ile oynamağa kaç kere tövbe ettim. Duramıyorum. Haydi! Bir seans daha!..</p>
<p class="calibre1">— Olmaz! Hanımlar bizi bekliyorlar. -Fatma'ya döndü:- Özür dilerim Fatma hanım! dedi, bu oyun dört kişi olmazsa oynanmaz. Siz de orada eğlenebiliyordunuz... Durunuz canım! Suçumu biliyorum. İşte bir sürü de kâr ettim. Valdeniz hanımefendi müsaade ederlerse sizi Bü-yükdere'ye kadar otomobille götürüp getireyim!..</p>
<p class="calibre1">Aliye hanım :</p>
<p class="calibre1">— Gidiniz! İyi olur! dedi.</p>
<p class="calibre1">Refik bey ümitsiz bir gayretle, gözleri kıpkırmızı:</p>
<p class="calibre1">— Bir seans daha... Bir saat sürer... Bir saat sonra gidersiniz! diye yalvardı. Murat, paraları ceketinin yan cebine saymadan koydu.</p>
<p class="calibre1">— Başka bir gün gene oynarız! dedi, bu oyunu bana öğreten arkadaşım! (En ustalarla oynayacaksın! O</p>
<p class="calibre1">680</p>
<p class="calibre1">zaman iletletirsin!) demişti. Siz de ustasınız! Her zamans oynamak isterim... Şimdi müsaadenizi rica edeceğim. Olur mu efendim!</p>
<p class="calibre1">Kalktı. Yorgun bir çocuk gibi içini çekti.</p>
<p class="calibre1">Koridorda Fatma'ya :</p>
<p class="calibre1">— Kumarda kazanan aşkta kaybeder ama, dostluktan kârlı çıkar! diye keyifle fısıldadı.</p>
<p class="calibre1">—    Az    kalsın! Az kalsın    ağzıma    geleni söyleyecektim.    Ertuğrul bey kolumu</p>
<p class="calibre1">sıkarak mani oldu. Neden?</p>
<p class="calibre1">— Benim için... Pek rahat olduğumu gördü de... İkiniz de eksik olmayın bugün herkes eksik olmasın!</p>
<p class="calibre1">—    Ne    kazandınız?</p>
<p class="calibre1">—    Bir    saatta doksan küsur    lira...    Size şampanya bile</p>
<p class="calibre1">içiririm.</p>
<p class="calibre1">— Hayır! Otomobil gezintisi elverir! İnsan, birisinin yenilmesini ister de onu yenilmiş görürse pek seviniyor. Siz de öyle misiniz?</p>
<p class="calibre1">— Tıpatıp... En beşerî bir histir. -Sesini yükseltti:-Kaç kişiyiz? Yedi.</p>
<p class="calibre1">Bir arabaya sığmayız. Bize iki yeni taksi çağırsınlar... Eşreften şiirler dinlediniz mi?</p>
<p class="calibre1">Ayşe :</p>
<p class="calibre1">— Dinledik, dedi. Namık Kemal'le alay etmesini nasıl hoş görüyorsunuz?</p>
<p class="calibre1">— Şimdi herşeyi hoş görüyorum.</p>
<p class="calibre1">— Birşey soracağım? Matmazel Safo'yu sevmiyor muydunuz yoksa?..</p>
<p class="calibre1">Murat'ın yüzü durgunlaştr.</p>
<p class="calibre1">— Neden sordunuz?</p>
<p class="calibre1">— Ölümünün üzerinden bu kadar az bir zaman geçtiği halde âdeta keyiflenebiliyorsunuz da...</p>
<p class="calibre1">Murat bir an düşündü:</p>
<p class="calibre1">— Bilmem ki... diye mırıldandı, sahiden, insan gibr seviyordum sanırım... Pek mi tuhafım?</p>
<p class="calibre1">— Tuhaflık asıl bende... Üzerime elzem olmayan şeyleri böyle hep sorarım. Tok sözlü olmak istiyorum ama,, istediğim tok sözlülük de bu değil herhalde. Patavatsızlığımı affedersiniz?</p>
<p class="calibre1">681</p>
<p class="calibre1">— Otomobilde söyleyeceğiniz şarkıya göre... Sesiniz çok güzelmiş...</p>
<p class="calibre1">Her zaman pek az konuşan Muallâ:</p>
<p class="calibre1">— Dans edilebilir bir yere gidelim Murat ağabey, dedi, siz artık çok oluyorsunuz!</p>
<p class="calibre1">İki otomobile pay oldular. Arkadaki otomobilde şoförün yanına kurulan Ertuğrul Hikmet'in :</p>
<p class="calibre1">— Görsün bizi görmeyenler yahu! diye âdeta bağırdığı duyuldu.</p>
<p class="calibre1">Bu söz şairin pek keyifli olduğuna delâletti. Murat, kurnaz kurnaz güldü...</p>
<p class="calibre1">İzmir şehri, -daha kurtuluşunun üzerinden on sene bile geçmeden- Fethi beyi, Mustafa Kemal'e dahi göstermediği bir sevgi ve heyecanla karşılamış, muhalefet partisi şefini, Başvekilin resmine kurşun sıkıp polisleri denize atarak bağrına basmıştı.</p>
<p class="calibre1">Bunu İstanbul yapmış olsaydı, Murat'ın o kadar gücüne gitmezdi. İstanbul «Bin kocadan arta kalan bir nevi bakir» di. «Dişleri düşmüş sırıtan» ağzıyla tarih boyunca nicelerini nasıl öpme vesilesiyle delirtmiş, sonra bu öptüklerini yüzlerine tükürerek nasıl yerden yere vurmuştu. Fatih diye bağrını bastığı haşin delikanlı, daha on sene evvel (Hain) diye kovalanan bir sülâlenin ekber evlâtlarından değil miydi?</p>
<p class="calibre1">İzmir'e gelince: Ona bu vefasızlığı Murat bir türlü yaraştıramıyordu. Mustafa Kemal'i dünya unutsa, İzmir unutamazdı, unutmamalıydı.</p>
<p class="calibre1">Ertuğrul Şevket, bu şikâyete karşı: — Milletler her zaman, Mustafa Kemal'lerden daha çok birşey sevmişlerdir: O da (Hürriyet) dir, diyordu ama, bizim memleketimizde hürriyet bile ancak Mustafa Kemal'le beraber olduğu zaman bir mâna ifade ederdi. Mus-682</p>
<p class="calibre1">lafa Kemal'siz hürriyet... Fethi beyle beraber idrâk edilecek hürriyet Murat'a, tamamıyla sakat, salyaları akan, yarı deli, vücudu çıbanlar içinde bir ayyaş kadına benziyordu.</p>
<p class="calibre1">Murat, büyük apartımanın altındaki mağazayı bar yapmak için kiralamak isteyenlerin tekliflerini Aliye hanıma götürürken tramvayda işte bunları düşünüyordu. Kederli değil, öfkeliydi. Mustafa Kemal Paşa'nın tahammülüne şaşıyor, şakayı uzatmasını ayıplıyordu. Bu bir müsamaha ise, yanlıştı, zaaf ise ayıptı!</p>
<p class="calibre1">Milletin hemen hemen topyekûn Serbest Fırka'yı tutması, Murat'a, oyundan dışarda kalmış hissini vermeğe başlamıştı. Zorla bastırdığı bir atılış, onu da zaman zaman kalabalığın gittiği istikamete döndürüyordu. En beteri, artık, akıntıya karşı, Mustafa Kemal'le beraber olmanın kahramanlığa benzer tarafını da kaybetmesiydi.</p>
<p class="calibre1">«Acaba hata mı ediyorum?» suali daha sık sık, aklına gelmekte, daha zor uzaklaşmaktaydı.</p>
<p class="calibre1">Babası Mahir efendi, o kadar sevdiği halde, Abdülha-mit'i en müşkül zamanında hiç farkında olmadan terke-divermişti. Durmuş efendi amcasından kaç kere dinlediği bu hazin ve inanılmaz macera, kendisini bir kat daha korkutuyordu. Mustafa Kemal için, Mustafa Kemal'e rağmen birşeyler yapması lâzımken, birilerine bar kiralamakla uğraşmak, rezaletti. Yazıhaneden çıkarken :</p>
<p class="calibre1">— Allah vere de züppe oğlan orada olmasa!., demişti.</p>
<p class="calibre1">Şimdi, bunu tekrarladı. Bugün Refik beyin değil, babasında bile olsa cahil azamete, küstah lâubaliliğe tahammül edemeyecekti.</p>
<p class="calibre1">Tekrar cigara yakmak istedi. Tekrar tramvayda olduğunu hatırladı. «Niçin böyle yasaklar koyuyorlar. Böyle lüzumsuz yasaklar koyarak mı, bu milleti kendimizden soğuttuk?»</p>
<p class="calibre1">Osmanbey'de indi. Sinirden içi titriyordu. Fatma'yı evvelâ görse, Fatma'yı evvelâ görmek belki de yüreğine rahatlık verirdi. Murat'ın kalbinde Fatma her zaman.</p>
<p class="calibre1">683</p>
<p class="calibre1">bütün tanıdığı kadınlardan ayrı bir yerde durmuştu.» Kederli bir kız! diye düşündü, öyle ki, hüznü güzelliğine bir-şeyler ilâve ediyor. Yahut da insan bu kederi yenip onun güzelliğine bir türlü erişemiyor! Bedbaht şu halde... Bedbaht olmaz mı? Onu o kadar bedbaht etmiş... Annesi olacak şey... »</p>
<p class="calibre1">Dudaklarını ısırdı. Aliye hanım için kendi kendisine karşı bile asla bu kadar cesur olmamıştı.</p>
<p class="calibre1">Bir dükkân aynasında yüzünü bir an gördü. «Anası ölmüş... Ablası dağa kaldırılmış gibi... » Somurtkan bir surat...«Anası dağa kaldırılmış... » Bu da şimdi nerderv aklına geldi. Nazım Hikmet'ten bir mısra... Kim söyle di de...</p>
<p class="calibre1">Halbuki «Ne anam var, ne kardeş!» Gülümsedi. Kapının zilini çevirirken asap bozukluğu tamamıyla geçmişti.</p>
<p class="calibre1">— Hanımefendi?</p>
<p class="calibre1">— Yukarıdalar efendim. Bir dakika haber vereyim?</p>
<p class="calibre1">Şapkasını çengele astı. Bir aralık çantayı asmağı düşündü. Halbuki ciddi bir iş adamı gibi görünmek için bir kâada birşeyler yazmıştı. «Hep numara! Hep...» dedi.</p>
<p class="calibre1">— Buyrun?</p>
<p class="calibre1">— Fatma hanım burada mı?</p>
<p class="calibre1">— Hayır!</p>
<p class="calibre1">— Kim var?</p>
<p class="calibre1">— Refik bey...</p>
<p class="calibre1">Yoldaki kadar telaşlandı. Delikanlıya bir an hak verdi. Bu da bir geçim yoluydu. Bazı insanları yolmak lâzımdı. Kendisi nasıl çantayı çengele asmadıysa... Değil mi?</p>
<p class="calibre1">— Buyrun Murat bey!... Nasılsınız?</p>
<p class="calibre1">— Hürmetler ederim hanımefendi...</p>
<p class="calibre1">İşlerine bakmağa başladı başlayalı artık bu kadına (Teyze) diyemiyor, bilhassa Refik beyin yanında bu kelimeyi kullanmamağa dikkat ediyordu.</p>
<p class="calibre1">Refik bey gene kanapeye yatar gibi yaslanmıştı. Bu haliyle zabit elbisesi giymiş şakacı bir genç kıza benziyordu. Her yerde böylece kendisini emniyette gören insanlardan olmalıydı. Murat, bir bakışta, kırmızı atlas ka-</p>
<p class="calibre1">684</p>
<p class="calibre1">nape üzerinde, sarı saçlı kız yüzüyle meydana getirdiği şehevî manzarayı gene elinde olmadan beğendi. Ve birdenbire onu, geçen gün Kara Cemil'le beraber gördüğünü hatırladı. Onlarda kendisini görmüşlerdi. Murat, anlaşılmaz bir hisle başını çevirip savuşmuştu.</p>
<p class="calibre1">— Büyük mağazayı kiraya veriyoruz, diye aklı tamamıyla başka yerde olarak söze başladı, bar yapacaklar-mış. Uç senelik konturato imzalayacağız. Onlar beş senelik diye ısrar ediyorlar. Düşündüm. Eğer bar tutarsa dükkânın kıymeti artar...</p>
<p class="calibre1">— Siz bilirsiniz!...</p>
<p class="calibre1">— Olmadı. Ben size danışıyorum. Beş senelik konturato bir başka şeydir, üç senelik bir başka şey... Beyoğlu ağzına kadar boş dükkânla dolu...</p>
<p class="calibre1">— Siz nasıl isterseniz...</p>
<p class="calibre1">— Baksana bana Murat efendi!...</p>
<p class="calibre1">— Buyrun!</p>
<p class="calibre1">— Siz Kara Cemil isminde birisini tanıyor musunuz?</p>
<p class="calibre1">— Kara Cemil mi? Tanıyorum! N'olmuş?</p>
<p class="calibre1">— Hiç... Öyle sordum... Madam Tamara'yi nereden tanıdınız?</p>
<p class="calibre1">Murat, gözlerini küçülterek baktı. Refik beyde bugün bir başkalık vardı. Kendisine hiç de yaraşmayan bir tereddüt... Dost olmak isteyen bir hal ki... Murat yüzünü buruşturdu:</p>
<p class="calibre1">— Bir tesadüfle tanıdım!</p>
<p class="calibre1">— Pahalı kadındır da...</p>
<p class="calibre1">Aliye hanımın sonra söylediğine göre Murat'ın suratından insanı dehşete düşüren birşey geçmişti.</p>
<p class="calibre1">— Bazı erkekler tanırım Madam Tamara'dan daha pahalıdırlar. Pardon! Erkeklikte değil, orospulukta... Anladınız mı? -Hemen Aliye hanıma döndü-Affedin, dedi, bitirelim mi?</p>
<p class="calibre1">Refik bey:</p>
<p class="calibre1">— Kinayeden anlamam! diye zorla güldü, size birşey tenbih etmiştim. Aksini yapmışsınız... Biz askerler bir kere söyleriz. Dişi lâftan hoşlanmayız!</p>
<p class="calibre1">— Nedir o tenbih ettiğiniz?</p>
<p class="calibre1">685</p>
<p class="calibre1">— Kiracılardan bir Şam'lı hanımı pek sıkıştırmamanızı söylemiştim. Siz zavallının iki ayağını bir pabuca sokmuşsunuz.</p>
<p class="calibre1">— Ben mi? Ben kendilerini görmedim bile... Allah razı olsun müterakim kiraları bir arkadaşımla yollamışlar Yedi aylık birikmişti!. -Aliye hanıma gülümsedi:- Hatırınızda mı? Kalyoncukulluğu'ndaki evin kiracılarından...</p>
<p class="calibre1">Kadının cevap vermesine vakit kalmadan Refik bey:</p>
<p class="calibre1">— Bir de yalan söylüyorsunuz, dedi, bîçare kadının üzerine polisleri musallat etmişsiniz...</p>
<p class="calibre1">— Polis değil efendim! Komiser! Ahlâk zabıtasından... Tanırım da... Tesadüfen oraya gidecekmiş, hatırlatmasını rica ettim.</p>
<p class="calibre1">— Bana kadıncağız rica etmişti. Ben de söz vermiştim.</p>
<p class="calibre1">— Kadıncağız mı? Yoksa kızı mı? Hani dokuz yaşında bir çocuğu var!</p>
<p class="calibre1">— Sen ne demek istiyorsun? Ne demek? Açık konuş?</p>
<p class="calibre1">— İyi ama, birader, benim sizinle açık yahut kapalr konuşacak hiçbir şeyim olamaz. Hamdolsun... Ben buraya iş için geldim...</p>
<p class="calibre1">— Terbiyeni takınmazsan... Beni öfkelendirirsen... Aliye hanım çaresizlik içinde araya girdi:</p>
<p class="calibre1">— Rica ederim Refik...</p>
<p class="calibre1">— N'olmuş?... -Murat'a karşı başka türlü konuşan adam şimdi güzel yüzünü çirkinleştirerek dehşetli bir hal almıştı: - Şimdi başımıza bir de Murat efendi mi çıktı? Bir de müdahale etmeğe kalkıyorsun... Pek hoşlandınsa, küçük hanım, biz aradan çekilelim...</p>
<p class="calibre1">— Refik bunu nasıl söylüyorsun...</p>
<p class="calibre1">— Biz enayi değiliz... Biz adamj gözünden anlarız... Senden cesaret bulmasa ne haddine... Ben ortak mal kullanmam...</p>
<p class="calibre1">Murat, sözünü bitirmesine vakit bırakmadı, elini kaldırarak bir kere:</p>
<p class="calibre1">— Kes! diye bağırdı, sonra yumuşak bir sesle fakat katiyyen emretti:- Derhal pilini pırtını topla defol... Derhal...</p>
<p class="calibre1">686</p>
<p class="calibre1">— Bana mı? Sen...</p>
<p class="calibre1">— Derhal diyorum. -Gene elinin balta gibi bir hareketiyle Aliye hanımı susturdu:- Bana Şehzadebaşı'lı Murat derler, sana da (Pamuk oğlan!) Pamuk oğlanlar benim leşimin önünde bile kadınlara hakaret edemezler... Bir kelime daha söylersen seni ayağımın altına alır çiğnerim. Sonra da sürüyerek Merkez kumandanlığına götürürüm. Kara Cemil belki anlatmıştır. Söylemektense yapmağı severim ama, seni sırtındaki üniformaya bağışlıyorum. Çünkü onu babam da taşıdı... Bir küçük fark elbette var... Lâkin ne çare... Haydi yallah!</p>
<p class="calibre1">Refik bey. Kara Cemil'i dinledikten sonra zaten ürkmüştü. Ve zaten de pek korkak bir adamdı. Yardım ister gibi Aliye hanıma döndü:</p>
<p class="calibre1">— Siz mi öğrettiniz? diyecek oldu. Murat ayağa kalktı:</p>
<p class="calibre1">— Gidiyor musunuz? diye    kükredi, aneak sür'atle gitmeğe vaktiniz var... Yoksa dişlerinizi dökerim... Çabuk...</p>
<p class="calibre1">— Peki! Ben size gösteririm... Görüşürüz! Askerlik şerefim...</p>
<p class="calibre1">— Bırakınız canım... Hamdolsun öyle şeylerden haberiniz yok -Kapıdan çıkıyordu ki seslendi:-    Dursanıza az kalsın unutuyordum. Bu akşam Piç Ali sizi mutlaka görmek istiyor.</p>
<p class="calibre1">Refik bey hızla döndü. Suratı dehşet içindeydi:</p>
<p class="calibre1">—    Piç    Ali mi? Ne    demek?</p>
<p class="calibre1">—    Piç    Ali!.. Bak    tosunum! Bedava yenilmiyorsun! Ben    polise    telefon    etmesini    de</p>
<p class="calibre1">bilirdim. Tarlabaşı'ndaki pansiyonunu bastırır, seni ellerinde kelepçeyle defederdim. Bu eve bağışlıyorum. Aliye hanımefendiye... Anladın mı? Bir daha ayaklarımın arasında dolaştığını görürsem keyfine!..</p>
<p class="calibre1">Aliye hanım, ancak şimdi Refik beyin nasıl korktuğunu anladı. Zabit kötü kötü yutkunuyor, bir türlü bırakıp gidemiyordu. Kadın, mutlaka birşey söyleyeceğini anladı ve ne söyleyeceğini var kuvvetiyle merak etti.</p>
<p class="calibre1">Pamuk oğlan, dudaklarını yalayarak:</p>
<p class="calibre1">687</p>
<p class="calibre1">— Teşekkür ederim kardeşim! diye mırıldandı.</p>
<p class="calibre1">—    Sus    rezil! Ben    senin neden kardeşin oluyor muşum!    Defol!</p>
<p class="calibre1">Yalnız    kaldıkları    zaman yapmacıksız bir mahcubiyetle    Aliye hanımdan    özür    diledi:</p>
<p class="calibre1">— Beni mazur görebilecek misiniz?.. Şeye değmezdi... Vallaha...</p>
<p class="calibre1">Teveccühünüze...</p>
<p class="calibre1">Kadın dimdik yüzüne bakıyordu. Yüzü biraz sararmıştı. Murat şaşırarak bir an sustu:</p>
<p class="calibre1">— Belki karışmağa hakkım yoktu... Birdenbire...</p>
<p class="calibre1">Aliye hanım döndü, oturduğu kanapenin arkasına kapanıp ağlamağa başladı. Şaşkınlığı büsbütün artan Murat biraz düşündükten sonra: «Seviyor... Çok seviyor... Tuu Allah kahretsin!» diye düşündü.</p>
<p class="calibre1">Aliye teyzesinin omuzları sarsılıyordu. Bütün kadınlar gibi ağlamağa başlayınca müdafaasız, aciz bir küçük kız çocuğu haline gelivermişti.</p>
<p class="calibre1">Murat uçsuz bucaksız bir merhamet hissederek sessizce yaklaştı.</p>
<p class="calibre1">— Ağlamayın ama, diye dolu bir sesle yalvardı, bakın bakayım bana... Üzüleceğinizi hiç düşünmedim. O kadar âdî bir adamdı ki... Oyunda hiyle yapıyordu. Kadınların parasıyla yaşıyordu. Eroin kaçakçılığı ile uğraşıyordu. Tehlikeli bir adamdı. İnsanı lekeleyecek bir adam... Onunla beraber çıkmak şerefinizi lekelerdi... Bakınız diyorum. Belki başka türlü de konuşulabilirdi. Sizin yanınızda olmadan anlaşabilirdik. Hayvanlık ettim. Rica ederim... İsterseniz, şimdi gider bulurum... Bu kadar sevdiğinizi •düşünemedim... Aliye hanım hızla döndü:</p>
<p class="calibre1">— Kimi seviyorum? diye kısık bir sesle bağırdı, onu mu?.. Ne adam olduğunu çoktan anlamıştım. Lâkin ayrılmağa korkuyordum... Kimsemiz de yok... Ne kadar iyi yaptın Murat! -Oturduğu için aşağıdan yukarıya bakıyordu. Yüzüne gözyaşları acaip bir parlaklık vermişti: - Sen ne kadar cesur bir erkeksin!..</p>
<p class="calibre1">Gayet tabii bir hareketle delikanlının beline sarıldı. Yüzünü karnına sürerek içi titreyen bir sesle:</p>
<p class="calibre1">688</p>
<p class="calibre1">— Yüzüme öyle bakma! dedi, utanıyorum... Pek mi adi bir kadınım?..</p>
<p class="calibre1">— Rica ederim...</p>
<p class="calibre1">Murat sesini hiç beğenmedi. Bir yerlere doğru düştüğünü mübhem surette hissettiği halde, kendisini kurtaracak en küçük bir harekette bulunamıyordu.</p>
<p class="calibre1">— Benden nefret etmiyor musun!.. Doğru söyle... Ağzı yarı açık, öylece uzanmış, cevap bekledi. Bu</p>
<p class="calibre1">olgun kadın yüzünde, hain bir ifadeyle dişlerini gösteren ağız erkek cinsini, kadın cinsine çeken ebedi cazibenin bütün kullanılmış ve kullanılmamış kudretini bu anda temsil ediyor gibiydi. Murat, nefret etmediğine onu ancak bir surette inandırabileceğini insiyaklarıyla sezdi. Hiç hazır olmadığı halde, bu aralık ağzı hınçla öptü.</p>
<p class="calibre1">Ve dehşete kapılarak çekilmek istediği anda artık iş işten geçmişti.</p>
<p class="calibre1">Murat, Aliye hanımla, öz annesiyle yatar gibi yattı.</p>
<p class="calibre1">On dakika sonra çantasını da bırakıp şapkasını kaparak sokağa çıktığı zaman, bir aralık duyduğu dehşet birkaç misli fazlasıyla üzerine hücum etti. Yazıhaneye kadar yalnız birşey düşündü. Bu düşünce de duyduğu dehşeti ömründe hiç hissetmediği bir ümitsizliğe çevirdi.</p>
<p class="calibre1">Fatma'yı ebediyyen kaybetmişti... Ebediyyen... Fatma'yı ebediyyen kaybetmek yaşamak gücünü, kendisini hayata bağlayan ve muvaffak olmak için mücadeleye zorlayan biricik bağı kaybetmekti.</p>
<p class="calibre1">«Benden namusuz insan yoktur... Benden daha namussuz!» diye içini derin derin çekerek düşünüyordu.</p>
<p class="calibre1">Yazıhanede bereket versin kimse yoktu. Masaya oturdu. Bir yere dimdik bakarak ne yapabileceğini tasarladı. Gene Anadolu'ya iltica etmek icabediyordu. Bir ölümden sonra, annesinin ölümünden sonra, sanki bir yapışık kardeşi varmış da onun cesedini de beraber götürüyormuş gibi Anadolu'ya gitmişti. Şimdi gene işte o soğuk ve artık yabancı cesedi hissediyordu.</p>
<p class="calibre1">Annesi Canseza hanım... İyi ama Canseza hanımla Aliye hanımın arasında hiçbir fark yoktu ki... Buna nasıl cür'et etmişti? Peki! Kendisi böyle bir rezil... Ya Aliye ha-689</p>
<p class="calibre1">F.: 44</p>
<p class="calibre1">nım?.. Dünyadaki bütün kadınların yüksekliğini, gururunu taşıyor zannettiği insan... Fatma'nın annesi...</p>
<p class="calibre1">Oturduğu yerde bir batağa doğru kayıyordu. Bir aralık başka bir düşünceyle (Hıh) diye bir ses çıkararak ve kalbini üşüten dehşeti, içine saplanıp kalmış bir bıçak namlusu gibi hissederek dikildi kaldı.</p>
<p class="calibre1">Selim amcası, nihayet bu işleri böyle olsun diye mi orada öldü? Sakarya'nın kenarında... Sakarya'nın... Resimden tanıdığı mert yüzü şimdi karşısındaymış gibi gözlerini yumdu. Bu kâbus'tan artık ölünceye kadar kurtulamayacaktı! Bitti! Selim amca tabancasını kılıfına koyup geriye döndüğü zaman vurulmuştu. Demek ona orada asıl düşmanın geride kaldığı malûm oldu. Tabancasının belki de son kurşunlarını bu sebeple yakmamıştır.</p>
<p class="calibre1">— Aman yarabbi! diye hafif bir çığlıkla ellerini yüzüne kapattığı zaman kapı hızla açıldı. Celil bey gülerek içeri girdi.</p>
<p class="calibre1">—    Burada mısın kâtip?</p>
<p class="calibre1">—    Evet efendim?</p>
<p class="calibre1">—    Bugün mahkeme yok. Hayret nerede?</p>
<p class="calibre1">—    Bimiyorum. Ben de şimdi geldim.</p>
<p class="calibre1">Yüzünde olması ve herkese görünmesi iâzım gelen iğrençliği avukatın görmemesine ve kendisinin söylenenleri anlayıp münasip cevaplar verebilmesine şaşarak ayakta duruyordu.</p>
<p class="calibre1">—    Okudun mu gazeteleri kâtip?</p>
<p class="calibre1">—    Okudum evet!</p>
<p class="calibre1">—    İşte böyledir bu... Millet kısmının    sanki    hafızasr    yoktur.    Unutuverir...</p>
<p class="calibre1">Bu    sefer iyice inandım. Sizin parti artık    hapı    yuttu!..    Gel    yol    yakınken    bize</p>
<p class="calibre1">geç...</p>
<p class="calibre1">Murat, hatta gülümsedi. Bazan insan öldükten sonra refleksleriyle kısacık müddet yaşarmış...</p>
<p class="calibre1">Celil bey içeriye geçip yerine yeni oturmuştu ki telefon çaldı.</p>
<p class="calibre1">Murat, bir müddet anlayamadan baktı. Sonra dinleyiciyi kaldırdı. «Aman yarabbi!» Aliye hanım konuşuyordu:</p>
<p class="calibre1">690</p>
<p class="calibre1">— Alo! Murat!</p>
<p class="calibre1">— Efendim!</p>
<p class="calibre1">— Bak ne söyleyeceğim. Hemen bir otomobile bin... Derhal buraya gel.</p>
<p class="calibre1">— Ben mi? İmkânı yok efendim!</p>
<p class="calibre1">— Asıl gelmemenin imkânı yok! Ne halde olduğumu bilemezsin... Derhal diyorum...</p>
<p class="calibre1">— Kabil değil... -Yutkundu:- Şey var. Patronla beraber mahkemeye gideceğiz...</p>
<p class="calibre1">— Olamaz. Deli olacağım... Patronunu ver. Ona rica ederim. Haydi...</p>
<p class="calibre1">— Durunuz! Hiç kabil mi?</p>
<p class="calibre1">— Artık bilmiyorum. Şimdi... Şimdi geleceksin. Yoksa ben gelirim... Bak yalvarıyorum.</p>
<p class="calibre1">Murat, saçları ter içinde:</p>
<p class="calibre1">— Peki! Bir dakika... Diye mırıldandı:</p>
<p class="calibre1">Telefonu açık bırakarak ara kapıya doğru yürüdü. Artık birşey düşünmüyordu.</p>
<p class="calibre1">İçeri girdiği zaman, patronunu, elinde dinleyiciyle gördüğü halde bunun marvasını bile anlayamamıştı.</p>
<p class="calibre1">Celil bey, aletin konuşulacak tarafını kapatarak:</p>
<p class="calibre1">— Ne var? diye göz kırptı, bir de nazlanıyorsun öyle mi? Oğlum böyle telefonlar almak ebedi değildir. Bir zaman gelir... Eyvah dersin!</p>
<p class="calibre1">— Bir tanıdık efendim... Acele bir iş...</p>
<p class="calibre1">— Hâlâ söyleniyor! Koşsana serseri! Yıkıl!... Ben o akraba sesini iyi tanırım... Vaktiyle bize de akrabaların böyle işleri düşerdi. -Murat'a (defol) manasına elini sul-ladıktan sonra en nazik sesiyle telefona:- Şimdi gönderiyorum hanımefendi, dedi, bir şey değil birşey değil... Akşama kadar da salıvermeyin... Hiçbir işi yok... Rica ederim. Vazifemiz...</p>
<p class="calibre1">Murat, şapkasını bir müddet evirip çevirdi. Merdivenleri koşarak indi.</p>
<p class="calibre1">Otomobilde yalnız birşey düşünüyordu: Fatma'ya rastlarsa... Fatma'ya rastlamaman... Artık Fatma'ya hiç rastlamamak lâzım... Çünkü Fatma yüzüne bakar bak-</p>
<p class="calibre1">691</p>
<p class="calibre1">maz her şeyi bir anda anlar... Onun her şeyi bir anda anlaması kıyametin de kopması demektir.</p>
<p class="calibre1">Aliye hanım Murat'ı oda kapısında karşıladı. Hizmetçinin duymasına bile ehemmiyet vermeden:</p>
<p class="calibre1">— Beni nasıl bırakıp gittin? dedi, ne hainsin... Boynuna sarıldı.</p>
<p class="calibre1">Delikanlıyı nefesini kesinceye kadar öptü. Sonra kesik kesik konuştu:</p>
<p class="calibre1">— Birdenbire kendimi dünya üzerinde yapayalnız zannettim... Rüya mı diye bakıyorum. Çantan burada... Sonra içerimde birşey var. Senden birşey... Otursana... -Yavaşça iterek yumuşak bir yere oturttu:    Görüyorsun ya... Deli gibiyim...</p>
<p class="calibre1">— Kapıyı örtseniz...</p>
<p class="calibre1">— Neler düşünüyor... Beni nasıl bırakıp gittin? Hiç mi acımadın..</p>
<p class="calibre1">Sabahlığa benzeyen ince beyaz ipekten, yakası dantelli bir entari giymişti. Kumral saçlarının çerçevelediği yüzünde, sesinin şikâyetine rağmen mesut bir ışık vardı. Gözleri, gözleri değil, asıl ağzı... Bu ağız en akıllı, en hassas gözler kadar manalıydı.</p>
<p class="calibre1">Murat tekrar hiçbirşey düşünememeğe doğru kaydığını hissetti. Bir korku... Bir loşluk... Ve bu kokuyla bu loşluğun içinde kımıldayan beyazlı kırmızılı birşey ki... Cinsi cazibenin de, zevkin de ta kendisi... Bu zevk, sevdiği kızda, sarhoşlukla deli gibi arzu ettiği başka bir kadında asla duyulmamış birşey... Uğruna cinayet işlenir bir iptilâ... Öfkeden daha sürükleyici...</p>
<p class="calibre1">— Beni hiç mi sevmiyorsun? Bana acımıyor musun?</p>
<p class="calibre1">— Seni sevmemek olur mu? Senin için insan kendini öldürür!</p>
<p class="calibre1">— Allah göstermesin... Benim için yaşayacaksın... Hep yaşayacaksın... E mi?</p>
<p class="calibre1">Murat, gözlerini saadetle yumdu. Üzerinde hisetti-ği maddi ağırlık sanki saadetin kendisiydi. Neden sonra kadın:</p>
<p class="calibre1">— Hiç böyle olmamıştım, diye inledi, sana ölünceye kadar dayanamam diye korkuyorum...</p>
<p class="calibre1">Murat anlamak gayretiyle gözlerini kırpıştırdı. Bu ha-</p>
<p class="calibre1">692</p>
<p class="calibre1">reket gözlerinin kamaştığına da delâletti. Aliye hanım:</p>
<p class="calibre1">— Öyle yapma! diye yalvardı... Sen ne tuhafsın. Aklıma geliyor. Çok evvelden de bir gün bana böyle bakmıştın. Odada yalnızdık da âdeta korktum.</p>
<p class="calibre1">— Evet biliyorum! Kırmızı bir entari giymiştiniz! Kadın, dehşetle sıçradı.</p>
<p class="calibre1">Elini yanağına götürdü:</p>
<p class="calibre1">— Nasıl biliyorsun. Dokuz yaşında yoktun?..</p>
<p class="calibre1">— Biliyorum. Siz dokuz yaşında değil beşikte de sevilecek kadınsınız... .</p>
<p class="calibre1">— Aman yarabbi! tevekkeli değil... Ötekilerin hiçbirisine benzemiyorsun...</p>
<p class="calibre1">Sende herşey erkek... Ben mah-voldum.</p>
<p class="calibre1">— Niçin?</p>
<p class="calibre1">— Beni bırakırsan ölürüm...</p>
<p class="calibre1">— Seni bırakır mıyım? Deli misin!..</p>
<p class="calibre1">«Senin için ben bir hayat bıraktım.» diyecekti. Vazgeçti. İçinin rahatlığını yadırgayarak, Aliye'nin saçlarını öylece, bir müddet okşadı. Birşeyler seziyordu. Gayet mübhem, gayet uzak, şuurla asla alâkası olmayan bir şeyler ki... Bir şeyler her neyse. Aliye ile kendisini dünyanın diğer şeyleriyle katiyen ayırıyorlardı. Bu ayrılıp uzaklaşan şeylerin başında Fatma da yardı. Saçları daha sıkı, daha hoyrat tuttu. Hâlâ aralık duran, ve böyle durduğu için de dünyanın en tatlı aptallığını temin eden kırmızı ağzı, tüketmekten korkuyor gibi kendisine yavaş yavaş çekti.</p>
<p class="calibre1">— Beni iyi ki çağırdın, dedi, çağırmasaydın ne yapardım. Değil mi?</p>
<p class="calibre1">Kadın, gözlerini yumup kendisini hiçbir aklın ölçe-meyeceği bir vüs'atle -Bazı kadınların hayatında sürü sürü erkek olduğu halde bir an bile hisetmeden ihtiyarladıkları bir serhoşlukla -teslim ederek buna cevap verdi.</p>
<p class="calibre1">Murat aybaşında tahsilatı götürdüğü zaman aralarında başka bir münasebet yokmuş gibi defterini açmış, ki-</p>
<p class="calibre1">693</p>
<p class="calibre1">sa birşeyler anlatmış, sonra paraları dikkatle sayarak küçük masanın üzerine bırakmıştı.</p>
<p class="calibre1">Ancak o vakit, Aliye hanımın sözlerini dinlemediğini, hareketlerine zerre kadar aldırmadan yüzüne biraz da hayretle baktığını farketti.</p>
<p class="calibre1">— İşte bu kadar sevgilim, diye güldü, yalnız küçük apartımanın mahut ikinci kat kiracısı bizi gene atlattı. Ancak yarın öğle üzeri bu ayın kirasını da, bakiyelerini de ödeyeceğini vadetti. Onları da yarın alır, kapıcıyla yollarım.</p>
<p class="calibre1">Siz de şu hazırladığım makbuzu ancak o zaman imzalar, kapıcıya verirsiniz! Olur mu?</p>
<p class="calibre1">— Ne sevimlisin... Bakıyorum da...</p>
<p class="calibre1">— Sade bu kadar mı? Çok üzüldüm. Artık iş bitti. Beni neden öpmüyorsunuz?</p>
<p class="calibre1">Aliye hanım boynuna sarıldı. Bu hareketi yaparken, Murat'ın masaya bıraktığı paralardan bir kısmı yere dökülmüştü.</p>
<p class="calibre1">Kadın anlatmağa başladı:</p>
<p class="calibre1">— Biraz geç kaldık ama... Bir deniz kenarına gitsek diyorum... Tenha bir yere Fatma da istiyor. Orada sen bizde kalırsın olur mu?</p>
<p class="calibre1">— Pek istiyorsanız... Ama, hep düşünüyorum. Fatma'yı üzmeyelim. Kızlar annelerini pek kıskanırlar. Bir-şey sezdi mi dersiniz?</p>
<p class="calibre1">— Zannetmem! Sezmiş olsa mutlaka anlardım.</p>
<p class="calibre1">— Hırçınlaşıyor mu?</p>
<p class="calibre1">— Derhal... Bazan    hoşuma gider, bazan asabımı bozar. Bir tuhaf kızdır.</p>
<p class="calibre1">— Onu hiç üzmemeliyiz... Nasıl yapsak?</p>
<p class="calibre1">— Ben kendisine söyliyeceğim... Senden de bahsederim... Neresini daha çok seversin? Boğaz mı? Ada mı?</p>
<p class="calibre1">— Tenha olsun... Seni düşünürken tenhalığı pek özlüyorum. Büsbütün insansız bir yer...</p>
<p class="calibre1">— Teşekkür ederim.</p>
<p class="calibre1">Geri çekildi. Yere dökülmüş paraları gördü. Eğilip aldı. Bir kısmını kapıcılar getirdiği için buradakiler üçyüz lira kadardı.</p>
<p class="calibre1">694</p>
<p class="calibre1">Hepsini masaya karmakarışık bıraktı. Sonra büyük bir dikkatle ve gülümseyerek, ikiye ayırdı.</p>
<p class="calibre1">— Gözlerini kapat birisini intihap et bakalım! dedi.</p>
<p class="calibre1">— Neyi?</p>
<p class="calibre1">— Bunlardan birisini... Sonra sayarız. Şansımızı denemiş oluruz.</p>
<p class="calibre1">— Ben şansımdan memnunum sevgilim. Ayrıca denemeğe hacet yok. Siz eğer şüpheliyseniz, hepsini sayınız. Enaz bir misli fazla şansınız olmuş olur.</p>
<p class="calibre1">— Hayır beni dinleyeceksiniz. Sonra çok kederlenirim... İşte ben bunu alıyorum. Bu da sizin...</p>
<p class="calibre1">Murat, başını eğdi:</p>
<p class="calibre1">— Teşekkür ederim hakkımı muhafaza edeceğinize söz vermiştiniz.</p>
<p class="calibre1">— Öyle şey olmaz. Seni yalnız 30-35 lira için sabahtan akşama kadar şuradan şuraya koşuyor düşünmek beni hastalandıracak... Rica ederim... Bak gücenirim Murat... Beni sevmediğini zannederim... Manasız bir düşünceyle beni üzmek istememelisin. -Paraları avuçladı. Murat'ın cebine koymağa davrandı:-Rica ederim...</p>
<p class="calibre1">Murat, bileğini tuttu. Bir çocuğa nasihat veriyormuş gibi kaşlarını çatarak:</p>
<p class="calibre1">— Bakınız, dedi, bu bir ücret ödemek olur. Zor bir iş. Satılık kadınlar var ya... Ücretleri maktu kadınlar. Ben, onlara bile para verirken son derece sıkıntı çekerim. Annemi esirciler, köyünden çalıp Saraya sattıklarından mıdır, nedir, böyle paralı alışverişlerden nefret ediyorum. Sonra ben kendimin satılık olmadığımı iyice hissetmeliyim.</p>
<p class="calibre1">— Sen neler söylüyorsun budala? Benim param olmasa senden istemeyecek miyim?</p>
<p class="calibre1">— Onu şimdilik tabi sayıyoruz. Sonra beni de şeye... benzettiniz diye pek kızarım. Lütfen elinizdeki kirliliği bırakınız da, ovucunuzun içini öpeyim... Aliye hanım, bir an Murat'ın yüzüne baktı. Gözlerinden, güzelliğine ve kadınlığına pek yaraşan bir gurur geçti. Paraları bırakıp, elini, Murat'a, cansızmış gibi terket-ti.</p>
<p class="calibre1">695</p>
<p class="calibre1">Murat, pembe avucu küçük küçük öperken:</p>
<p class="calibre1">— Teşekkür ederim! diyordu, itaat size ne kadar yakışıyor... İnsan sizinle her zaman mesut olur.</p>
<p class="calibre1">— Öyleyse ben ne düşündüm. Sana bir kal saati alacağım. Dakika başında bakar, beni hatırlarsın!</p>
<p class="calibre1">— Hayır! Mersi! Sizi hatırlamak için hiç bir şeye ihtiyacım yok. Sevginizden daha kıymetli bir hediye olamayacağını nasıl düşünemiyorsunuz. -Bileğini öptü:-</p>
<p class="calibre1">İşte bir saat!.. Bir de söz vereyim: Paraya ihtiyacım olursa muhakkak size söylerim.</p>
<p class="calibre1">— Sahi mi?</p>
<p class="calibre1">— Söz veriyorum...</p>
<p class="calibre1">— Para için sıkıntı çekmeni istemiyorum. Bunu duyarsam, yahut sezersem seni artık eskisi kadar sevmem... Hiç sevmem!..</p>
<p class="calibre1">— Tabi... Elbette...</p>
<p class="calibre1">— Sonra bu işlerle kendini üzmene de razı değilim... Sonra... O kadınları istemiyorum.</p>
<p class="calibre1">— Kadın yok ki... Hep bunu söylüyorsun... Bir siz varsınız...</p>
<p class="calibre1">— Seni Fatma'dan bile kıskanıyorum...</p>
<p class="calibre1">— Pek ayıp!</p>
<p class="calibre1">Murat, somurtarak sevgilisinin saçlarını okşadı.</p>
<p class="calibre1">Fatma'yla karşılaşmak umduğu kadar müşkül olmamıştı. Bir aralık ebediyyen kaybettiği için ölünceye kadar azap çekeceğini düşünmüş, ne yapacağını şaşırmıştı. Sonra, beklenmedik vakanın ertesi günü. Akşam yemeğinde, kıza dikkatle baktı. Yüreğinde mahvolmuş bir adamın kederini bulamadı. Yalnız utanıyordu. Bu utanma, böyle vaziyetlerde genç üvey babaların hepsine düşen bir vazifeydi. Tabii idi.</p>
<p class="calibre1">Daha başlangıçta oldukları halde, maceranın sonunu da merak etmeğe başlamıştı. Aliye hanımla evlenmesine imkân olmadığına nedense emindi. Bu emniyet, kadının kendisinden enaz 15 yaş büyük olmasından gelmiyordu. Münasebetleri o kadar şuursuz bir şiddetle başlamıştı ki, bunun fazlalaşmasına da böyle devam etmesine de imkân olamazdı. Bu gibi alâkaların hepsinde oldu-</p>
<p class="calibre1">696</p>
<p class="calibre1">ğu gibi, gözlerini yummak, kendini kapıp koyuvermek, hiçbirşey düşünmemek, hesaplamamak icap ediyordu. Buna da Safo'nun hazin hatırası pek meydan verememekteydi. Safo, yüreğinde, söz verdiği halde bir türlü yerine getirilemeyen, yerine getirilmedikçe de, üzüntüsünü arttıran bir vazife gibiydi. Reçina'ya da iyiden iyiye alışmıştı. Ekseri geceler, Perapalas'ın arkasındaki kır kahvelerinden birisinde oturuyorlar, dönüşte yukarı çıkıyorlardı. Aliye ile gece kalmalarına şimdilik imkân olmadığı için, Reçina'ya misafir olduğu zamanlarda boynunda, kollarında kalan boğuşma izlerinden de bir kıskançlık mevzuu meydana gelmiyordu.</p>
<p class="calibre1">Yazıhanede de adeta yalnızdı. Hayret bey yaz münasebetiyle hemen hemen hiç uğramıyor, Celil bey on dakika görünüp savuşuyordu.</p>
<p class="calibre1">Murat, Aliye hanımla hesap görmekten dönünce, adet ettiği üzere bekleme odasına geçti. Kanapeye uzandı. Bazan Reçina'nın azgın baskınlarına uğradığı halde, hergün bir iki saat uyuyordu.</p>
<p class="calibre1">Tam dalacağı sırada, telefon çaldı. Beddua ederek" kalktı. Yarıyolda Tamara ablayı hatırlayarak söylenmeği kesti. İki haftadır gene kadıncağızı ihmal etmiş, uğramağa vakit bulamamıştı.</p>
<p class="calibre1">Bir yalan uydurmağa hazırlanarak dinleyiciyi aldı:</p>
<p class="calibre1">— Alo! Murat bey mi?</p>
<p class="calibre1">— Evet! Kimsiniz?</p>
<p class="calibre1">— Ben Fatma!..</p>
<p class="calibre1">— Sahi mi? Ne iyi? Neredesiniz?</p>
<p class="calibre1">— Bir bakkaldan telefon ediyorum. Benim için iki saat vaktiniz var mı?</p>
<p class="calibre1">— Akşama kadar... Geçe yarısına kadar... Ne kadar isterseniz...</p>
<p class="calibre1">— İki saat... Nerede buluşuruz.</p>
<p class="calibre1">— Siz neredeyseniz derhal gelirim...</p>
<p class="calibre1">— Tünel başında... Mondiyal'de bekliyorum. Derhal mi?</p>
<p class="calibre1">— Derhal... Kuş gibi...</p>
<p class="calibre1">697</p>
<p class="calibre1">Telefonu kapattı. İçinde hiç bir heyecan yoktu. Buna biraz şaştı. Lâkin aklı başında bir kızın, annesine ait bir münasebeti uzun müddet fark etmemesine imkân olamayacağını çoktan kestirmişti, «inşallah... Bu işi de bugün bitiririm!» diye düşündü. Soğukkanlılığına hayran olarak, Tünel'e koştu.</p>
<p class="calibre1">Fakat yukarda, karanlıktan aydınlığa çıkınca, yüreği yavaş yavaş bir başka türlü çarpmağa bdşldı. Bu hal gitgide öyle rahatsız edici bir şekil aldı ki,</p>
<p class="calibre1">Mondiyal'e beş, on adım kala, geri dönmeği, savuşmayı bile düşündü.</p>
<p class="calibre1">Fatma, her zamanki ciddi yüzüyle mecmuaları karıştırıyordu. Murat'ı görünce elini uzattı:</p>
<p class="calibre1">— Rahatsız etmedim ya...</p>
<p class="calibre1">— Hayır! Yalnızdım... Bilâkis...</p>
<p class="calibre1">— Bugün canım sıkıldı. Beni bir sinemaya götürür müsünüz?</p>
<p class="calibre1">— Peki... -Murat şaşırmıştı:- Görmek istediğiniz bir film var mı?</p>
<p class="calibre1">— Hayır! Sinema olsun da, hangisi olursa olsun...</p>
<p class="calibre1">«Bu sıcak havada.. Ne biçim şey!» Murat böyle düşünerek bir tehlike karşısındaymış gibi kendisini toplamağa çalıştı. Vaziyet normal değildi.</p>
<p class="calibre1">Fatma Elhamra sinemasının önünde:</p>
<p class="calibre1">— İşte meselâ buraya girelim, dedi, kalabalıktan sıkılıyorum. Loca'da otururuz olur mu?</p>
<p class="calibre1">— Elbette...</p>
<p class="calibre1">İçeri girdikleri zaman, film çoktan başlamıştı. Karlı dağlar üzerinde bir tayyare uçuyordu.</p>
<p class="calibre1">Murat, kızın ceketini çıkarmasına yardım etti. İskemleyi düzeltti. Kendisi de yanına oturdu. Yüreğinde hâlâ, Tünel'de başlayan çarpıntı vardı. Gözleri karanlığa alışınca gizlice yüzüne baktı. Yüzü sakin... Göğsüne dikkat etti. Hiç bir heyecan alâmeti yoktu... «Hatta dalgın bile değil... Öyleyse benden ne istiyor!» diye telâşla düşündü. Bu sakinlik Murat'a daha tehlikeli geldi.</p>
<p class="calibre1">— Bana birşey mi söyleyecektiniz Fatma?</p>
<p class="calibre1">Bunu gayr-ı ihtiyarî sormuştu. Sorar sormaz da hemen sustu.</p>
<p class="calibre1">698</p>
<p class="calibre1">— Evet!</p>
<p class="calibre1">— Nedir?</p>
<p class="calibre1">Bir an alaca karanlıkta gözgöze durdular. Kız yorgun bir sesle:</p>
<p class="calibre1">— Beni öper misiniz? dedi.</p>
<p class="calibre1">— Efendim?</p>
<p class="calibre1">Fatma yüzünü uzatmıştı bile... Tıpkı annesi gibi... Dudakları biraz aralık... Aynı kadın kokusu...    Korkunç</p>
<p class="calibre1">benzerlik...</p>
<p class="calibre1">Murat, uzanıp tadını iyi tanıdığı bu aralık ağzı öptü.</p>
<p class="calibre1">Kız, gözleri kapalı olduğu halde, bekledi. Öpüş tekrarlanmayınca, öfkesiz şikayetsiz, dümdüz bir sesle:</p>
<p class="calibre1">— Böyle değil, dedi, annemi öptüğünüz gibi... Başını biraz çevirmiş yan bir bakışla bakıyordu. Murat, darbeye aynı kuvvetle mukabele etmek için</p>
<p class="calibre1">biraz geri çekildi. Kaç gündür sakladığı en büyük kozu ölçülü bir suretle ortaya attı:</p>
<p class="calibre1">— İyi ama şekerim, ben sizin (Kâhyanız) değilim ki, annenizin kâhyasıyım...</p>
<p class="calibre1">Fatma sadece bozuldu.</p>
<p class="calibre1">— Bunu Necip mi söyledi?</p>
<p class="calibre1">— Demek siz başkalarına da söylediniz?</p>
<p class="calibre1">— Hayır! Yalnız Necip'e söyledim. Niçin yalnız, Ne-cip'e söylediğimi de bilmiyorum. Bana bunun sebebini bulmak için yardım eder misiniz?</p>
<p class="calibre1">Murat, galiba inkâr beklemişti. Kımıldamağa başlayan öfkesi gene şaşkınlığa hatta korkuya dönüyordu.</p>
<p class="calibre1">— Yardım mı? Anlayamadım! dedi.</p>
<p class="calibre1">— Evet! Ben neden o kadar terbiyesiz oldum?.. Neden hâlâ pişman bile değilim!.. Siz, Necip'in nazarında haysiyetsiz bir insan olsaydınız bundan ne kaybederdiniz! Ben ne kazanırdım?</p>
<p class="calibre1">— Beni şaşırtıyorsunuz Fatma! Size bazı hususlarda izahat vermeğe belki mecburum. Lâkin bu mecburiyeti, ister misiniz... Basitleştirelim. Akıllı kızsınız...</p>
<p class="calibre1">— Hiç bir kız akıllı değildir. Bunu hep siz vehmedersiniz... Bakınız nasıl oldu. Necip böyle şeyleri düşünüp söylemez sanılır değil mi? Bir ara siz dışarı çıkmıştınız!</p>
<p class="calibre1">699</p>
<p class="calibre1">Ben arkanızdan, nasılsa bakmışım... Yavaşça ne dese beğenirsiniz! «Fatma hanım, dedi, Murat iyi bir erkek... Onunla evlenmeği hiç düşünmediniz mi?»</p>
<p class="calibre1">—    Siz de, derhal:    «Ne münasebet!»    dediniz değil mi?    «Kala kala annemin</p>
<p class="calibre1">kâhya'sına mı kaldım?»</p>
<p class="calibre1">—    Tastamam, böyle değil... Ama,    bu    manada    6lr söz...    Halbuki sizi</p>
<p class="calibre1">severim... Tanıdığım erkekler içinde en çok kıymet verdiğim de sizsiniz... Bunu bilirsiniz...</p>
<p class="calibre1">—    Şuna (siz idiniz!) diyelim mi?</p>
<p class="calibre1">— Hayır! Gene de sizsiniz. Bir kere annemin kâhyalığı meselesinde ne kadar haksız olduğumu kimse benim kadar bilemez... Siz bize bu hususta sadece eski bir dost gibi yardım ediyorsunuz... Ücret için ileri sürdüğünüz şart, benim gibi, emsali arasında pek de budala olmayan bir kızın gözlerini yaşartmalıydı. Nitekim de öyle oldu. Sonra o pis adamı evimizden defetmeniz...</p>
<p class="calibre1">—    Ben defetmedim. Kendisi gitti.</p>
<p class="calibre1">—    Yalan! Hizmetçi hepsini dinlemiş.    Sizden hâlâ    korkarak bahsediyor. Biz</p>
<p class="calibre1">erkeksiz yaşayan kadınlar, erkeğin her çeşidinden sizin havsalanıza sığmayacak derecede korkuyoruz. Hele palaskalı, arka cebi tabancalı olursa... Ben o pisliği evimizden bir bölük asker çıkaramaz sanıyordum. Sizi de o kadar cesur bilmiyordum. Kalyopi: «Aman küçük hanım, burada olup da duymalıydınız, dedi, Murat beyim bir coştu. (Seni ayağımın altına alırım) diye bir bağırdı. Refik beyin yüzüne bakınca gülesim tuttu. Ben kadınlığımla o kadar korkmam! Pek tabansızmışf Pek de uydurma erkekmiş!» dedi. Bize yaptığınız bir iyilikten dolayı size teşekkür edecek yerde...</p>
<p class="calibre1">—    Teşekküre de lüzum yoktu.</p>
<p class="calibre1">— Olmaz mı? Nasıl üzüldüğümü tasavvur edemezsiniz. Annem, pek düşüncesiz bir kadındır. Çocuk kadar da saftır. Böyle münasebetlerine canım sıkılmıyor değil... Lâkin bunları facia haline de getirmiyorum. Genç bir kadın. Benim annem olduğu için yaşamayacak mı? Lâkin âdî insanlarla ahbaplık ettikçe kendisi de farkına varmadan adileşiyor...</p>
<p class="calibre1">Murat, hiç istemediği halde, garip bir ses çıkardı.</p>
<p class="calibre1">700</p>
<p class="calibre1">«Çok oluyordu artık bu anlaşılmaz sersem!.. »</p>
<p class="calibre1">— Hayır! Hayır! Vallaha onu demek istemedim. Bilâkis, sizden sonra ummadığım kadar değişti. Siz onu birkaç gün içinde adeta yükselttiniz. Bundan dolayı da size teşekkür ederim.</p>
<p class="calibre1">— Rica ederim Fatma... Bana hakaret etmeğe kendinizi haklı buluyorsunuz. Belki de sahiden haklısınız. Lâkin tekrar rica ederim, hakaretleriniz hiç değilse, size yakışmalı. Birisini alçaltmak isterken kendi seviyenize zarar vermeyin!</p>
<p class="calibre1">— İyi ama, demin, daha şimdicik... Beni öpmenizi rica etmedim mi? Bütün seans boyunca öpseydiniz, hiç sesimi çıkarmıyacaktım. Annemi nasıl öptüğünüzü bildiğim halde...</p>
<p class="calibre1">— Anlamıyorum...</p>
<p class="calibre1">— Bana inanasınız diye... Başka çare bulamadım. Ben de sizden rica ederim. Sözlerimden başka manalar çıkarmayın. Konuşmağa mecburuz. Belki tam anlatamıyorum. Ama, sizin anlayışınıza güveniyorum. Bana yardım etmenizi biraz da bu sebepten istedim. Sizi annemden, annemi sizden kıskanmıyorum. Annem, münasebetinizi bildiğimden henüz şüphelenmiyor bile... Halbuki başkalarıyla olduğu zaman, ortada birşey başlamamış bile olsaydı huysuzlanırdım. Sorunuz da bakınız. Evde ne kadar iyiyim. Hatta onu iki kere de öptüm.. -Fatma içini çekti:- Çoktanberi hiç öpemiyordum. O pis adamların bir-şeyleri bana da sıvaşacak diye... Halbuki sizden sonra. Böyle bir iğrenme gelmedi...</p>
<p class="calibre1">Murat, büyük bir pişmanlık hissetmeğe başlayarak, ne yapacağını şaşırdı. Kızı okşamak, teselli etmek, ona birşeyler söylemek, hakkından gelinmez dehşetli şeyler vadetmek lâzımdı. Boğazı kurumuştu. Kendisine eza vermek istiyor gibi gırtlağını acıtarak üstüste yutkundu.</p>
<p class="calibre1">Bereket Fatma, sesinin kederli ahengini birdenbire değiştirmişti. Adeta keyifli keyifli:</p>
<p class="calibre1">— İkimiz de yanılmışız değil mi? diye yavaşça sordu.</p>
<p class="calibre1">— Neden?</p>
<p class="calibre1">701</p>
<p class="calibre1">— Siz de beni seviyorum zannetmiştiniz, ben de sizi seviyorum sanmıştım. Öyle değil mi?</p>
<p class="calibre1">Murat, süratle düşündü. Gayet doğru söylüyordu. Kaç gün, müphem olarak sezdiği fakat bir taraftan da katiyetle emin olduğu hakikat bundan ibaretti. Nitekim, demin, kızı öperken bunu artık hiçbir şüpheye yer kalmayacak surette anlamıştı. Fatma'ya karşı duyduğu hislerin hepsi, Aliye'ye karşı çocukluk günlerindenberi beslediği arzudan başka birşey değildi. Fatma annesine benzesin benzemesin, ona ait birşey olduğu için Murat'ın gözünde hiç kimsenin tutmadığı bir yeri tutmuş kalbinde erişilmez bir emel olarak bunca sene yaşamıştı. Halbuki işte belli birşey, bütün bu hisler, şahsen ona ait bulunmuyorlardı. O ancak bir vasıtaydı. İkinci temasta yüreğini kaplayan vuzuhsuz rahatlık da bundan ileri gelmişti. Hakikat buydu ama, bunu şimdi, umduğundan daha aca-ip bir insan olduğu anlaşılan Fatma'ya nasıl söyleyecekti.</p>
<p class="calibre1">Fakat, uzayan cevabı daha fazla beklemedi.</p>
<p class="calibre1">— Öyle, evet! diye emniyetle tasdik etti, sizi hep kocam olacaksınız diye düşünürdüm. Hele tekrar buluştuğumuz bu birkaç ay içinde bu düşünce hiç aklımdan çıkmadı. Sizi arkadaşlarıma göstermek istiyor, sizinle iftihar ediyordum. Konuşmağa başladığınız zaman içim ferahlanıyor, diğer insanların, bilhassa kızların üzerindeki tesiriniz hoşuma gidiyordu. Bu, müstakbel bir koca için belki böyledir. Lâkin Safo'yıı görünce biraz şüphelendim. Kendi tasavvuruma bakarak size kızmam, Safo'yu kıskanmam lâzımdı. Halbuki içimi didik didik yokladığım halde, böyle bir hisse rastlamadım. Safo'yu, bir türlü sevimli bir yenge halinden çıkarıp mesut bir rakibe haline getiremedim. Hatta birdenbire eşarp hediye etmeme Sühey-lâ çok şaştı. Bunu ben de ona çok zor izah ettim.</p>
<p class="calibre1">Size, beraber olduğumuz zamanlarda da, sizden uzakta da adeta tasarruf ediyordum. Bunu arkadaşlarımdan da hiç saklamıyordum. Süheylâ'yı şaşırtan da bu oldu. O Refik olacak terbiyesiz, sizi yanımızdan küstah bir tarzda kaldırınca, ömrümde sahici öfkeyi ilk defa hissettim. Haka-</p>
<p class="calibre1">702</p>
<p class="calibre1">reti nasıl olup da sezmediğinize, sezdini2se neden tahammül ettiğinize bir türlü akıl erdiremedim. Hele sizi cebren oyuna oturtmaları karşısında bizzat bana o zaman ve şimdi hatırası bile dehşet veren bir hiddete kapıldım. Sanki hakarete uğramıştım. Sizin şahsınızda benim gururum kırılmıştı. Bereket versin, Ertuğrul Hikmet bey orada, da, sonra otomobilde de beni teskin etti. Beni iyi anladığı için kendisine hâlâ minnettarım, dedi ki: «Bunda bir iş var Fatma baeı,» dedi, «göreceksiniz,» dedi, «bizim deli böyle şeylere dikkat etmez değildir. Sabrediyorsa bir sebebi olacak! Biraz dişimizi sıkalım. Hepimizin ve kendisinin öcünü bakın ne güzel alacak!» dedi. Siz de hakikaten güzel öc aldınız...</p>
<p class="calibre1">Teşekkür ederim...</p>
<p class="calibre1">— Bırakın canım...</p>
<p class="calibre1">— Evet! Pek seviniyorum. Bunu anlamıyor musunuz? Sonra... Ne diyordum. Evet... Bütün bu his karışıklığı beni çok şaşırttı, çok üzdü. Neticede sizi asla bir sevgili gibi sevmediğimi, sizin bana asla, benim istediğim koca olamayacağınızı anladım... Bunu artık siz de anladığınız için izah etmek kolaylaşıyor! Biz kadınlar, bu işlerde, sizden daha evvel davranabiliyoruz. Bu kanaata gelir gelmez ne kadar sevindiğimi anlatamam. Annemle olan münasebetinizden evvelsini söylüyorum. Neden mi sevindim. Çünkü kendimee uygun düşmeyen taraflar vardı. Bir kere ben dehşetli kıskancım. Sizi sevgiliniz, karınız gibi kıskanmıyordum. Bu düpedüz sevmemek demekti. Halbuki sizi seviyordum da... Meğer, sevgili gibi değil... Artık biraz acaip olacak ama, ağabey gibi... Bir uzak fakat pek sevilen, hürmet duyulan, iftihar edilen bir akraba gibi seviyordum. Hatırlıyor musunuz? Size iki kere (ağabey) dedim. O gün, bence yeni olan bu düşünceyi deniyordum. Deneme pek muvafık netice verdi. Siz, ancak o kelimeyle benim için asıl yerinizi almıştınız.</p>
<p class="calibre1">Murat, o kadar sevindi ki, kızın bütün bunları ümitsizlikten söyleyebileceğini</p>
<p class="calibre1">bir an aklına getirmeden, ellerini</p>
<p class="calibre1">tuttu:</p>
<p class="calibre1">— O kadar mesudum ki Fatma, dedi, Allah senden razı olsun! Bir de kendine (Aptal) dersin. Asıl aptal be-</p>
<p class="calibre1">703</p>
<p class="calibre1">nim! Bu dünyada benden daha budala adam bulunmaz!</p>
<p class="calibre1">— Hayır! Ben de aptalım. Hepimiz biraz aptalız... Beni öpmenize kadar tamamıyla emin değildim. Öpüşmek herşeyi meydana koydu. Siz henüz aramızdaki sevginin mahiyetini bulmuş değil düşünmeğe başlamışken ağzınız bir an bile yanılmadı. Beni (Ağabey) gibi öptünüz. Bir kız, benim kadar budala ve acemi bile olsa bunda asla hata etmez! Şimdi içim rahat Murat ağabey... Icim buraya kadar tamamıyla rahatladı. Buradan sonrası için &lt;te sizden yardım bekliyorum.</p>
<p class="calibre1">— Nedir? Hayhay! İmkânsız olanı bile senin istediğin hale getireceğim. Sana peşinen söz veriyorum.</p>
<p class="calibre1">— Mersi! Sen hep bu kadar kuvvetli miydin? Şu anda pek kahramansın. Evet! Birşeyler yapabilirsen, ancak sen yaparsın... Şimdi ikinci safhaya geçiyorum. Seni kocam gibi düşünürken... Ekseriya kalabalıkta, gizlice tetkik ederdim. Üstüste (Hayır! Olamaz!) derdim. Sebebi de: Sen çevik adamdın, hem vücutça, hem de zekâca... Böyle olunca seni sımsıkı kendime bağlamağa, senin hayalini bile başkalarına kaptırmamağa, ve başkalarını senin hayaline sokmamağa gücüm yetmeyecekti. Bana başka türlü bir arkadaş lâzımdı. İşte bu düşünceyle seni ancak ve yalnız Necip'in gözünde alçaltmağa çalıştım. Bunu da düşünerek yapmadım. O seni bana koca olmağa münasip görünce... Hakarete uğramış gibi birşey hissettim. O âna kadar, emin ol, tasavvur ettiğim kocanın Necip olabileceğini bir an bile düşünmemiştim. Tahteşşuur ne tuhaf işler bilir misin? Meğer gizli gizli bana bu oyunu ha-zırlıyormuş. Sevdiğim bir erkek beni bir başkasına peşkeş çekiyormuş duygusuna kapsidım. Bunun ne demek olduğunu imkânı yok anlayamazsın. Şimdi, söyle bana, Necip benim istediğim bir koca değil mi?</p>
<p class="calibre1">— Tamam! Silik bir adamdır, ama namusludur. O kadar merttir ki... Ayrıca gösteriş yapmağa tenezzül etmez. Ne kadar da sevimlidir değil mi?</p>
<p class="calibre1">— Bilmem! Böyle hesaplar yapılamıyor. İnsan kendisini apansız sevmiş buluyor. Tutuk bir delikanlı. Sanki bu devrin insanı değil. Çok eskiden unutulmuş, kalmış...</p>
<p class="calibre1">704</p>
<p class="calibre1">Eminim, o kâhyalık meselesini de öyle benim istediğim manada anlamamıştır.</p>
<p class="calibre1">Anlasa söylemezdi.</p>
<p class="calibre1">— Sahi! Evet! Gülerek söyledi. Şimdi daha iyi hatırlıyorum... Hay Allah kahretsin! Ne kadar beyhude üzülmüşüm... Sonra da (Kızı korkutma birader!) demişti.</p>
<p class="calibre1">— İşte gördün mü? Yani (Her işimize daha şimdiden karışıyor.) diye bazı kızlar yapmacıktan şikâyete kalkarlar ya... İşte öyle zannederek... Sana yardım etmek istedi. Ne saftır yarabbi! Melek gibi...</p>
<p class="calibre1">Son sözleri söylerken yüreği titriyordu. Murat'ın şüphesi kalmadı. Dolgun bir sesle:</p>
<p class="calibre1">— O rezili, ensesinden tutup sürükleyeceğim... Ayaklarının dibine atacağım... Yahu biz erkekler ne hayvanız! Ne kadar budalayız! -Kızı saclarından tutup kendine çekti. Başını göğsüne dayadı. Yanağını okşayarak baba gibi konuştu:- İyi ettin Fatma kız! Erkeklikte bizi geçtin. Seninle asıl ben iftihar ediyorum. Necip'i benden iste... Onu sana çoktan verdim. Yalnız bir ricam var. Beni ve anneni...</p>
<p class="calibre1">— Bırak canım... Sevişmek hiçbir zaman sue değil. Bahusus kimseye zarar vermiyorsa...</p>
<p class="calibre1">—    Bunlar ne güzel sözler!..    Ne ümitli...    Mersi canımın...    Mersi    birtanem...</p>
<p class="calibre1">—    Necip'i fazla şaşırtmana    razı değilim.    Ürker. Bir    tuhaftır.    Bilirsin    ya...</p>
<p class="calibre1">Yavaş ol... Ona her zaman bol bol acımışımdır. Biz bu işi Muallâ ile de konuştuk. Haberin var mı? Mutabıkız!</p>
<p class="calibre1">—    Sizi maskaralar...</p>
<p class="calibre1">— N'apalım? Herkes kendi işini yürütmeğe mecbur oluyor. Ben ister miyim... Necip'e (Seni seviyorum!) desem... Belki bırakıp Mısır'a kaçar... Utancından.. Onu sen sımsıkı tut. Ama, birşey daha söyliyeyim! Eğer seninle evlenmemi kastetmemiş olsaydı, sana karşı bile bu kadar hayâsız olamazdım. Bilmez değilsin Murat ağabey, ümit olmayınca insan sevmiyor...</p>
<p class="calibre1">—    Bilmez miyim? Tabi...</p>
<p class="calibre1">—    O sözü bana ne kadar zor    söylediğini görmeliy-</p>
<p class="calibre1">705</p>
<p class="calibre1">F.: 45</p>
<p class="calibre1">din! Say ki bir kere öldü de tekrar dirildi. Sevgilim benim...</p>
<p class="calibre1">Fatma, yüzünü Murat'ın göğsüne sürerek:</p>
<p class="calibre1">— Ya, Murat ağabey, işte böyle bu İşler... diye rahatça, şımarık şımarık içini çekti.</p>
<p class="calibre1">— Peki seni başka türlü sevdiğimi anlamış olsaydın?</p>
<p class="calibre1">— Sahi! O da var. Biraz garip olurdu? Nasıl izah edebilirdik bilmem ki... Meselâ:    Benim annemde senelerdir devam eden bir (Zaaf ânı) var. Her kabahati ona yükletir. Sen ne yapacaktın?</p>
<p class="calibre1">— İnsan öyle çapraşık mahlûk ki... Ölesiye sevdiği halde gene de ihanet ediyor.</p>
<p class="calibre1">— Ölesiye sevdiği halde... Dünyada hiç namuslu kadın bulunmamak icap eder. Halbuki ben bir sürü tanıyorum. Onlar hamdolsun ölesiye sevmemişler. İhanet daima bir şeyi ispat etmektedir: Ortaya sevgiye benzer bir-şey olmadığını...</p>
<p class="calibre1">— Pek insafsızsın!</p>
<p class="calibre1">— Burada insafsız olmaktan başka çare yok. Elbet birgün sen de bunu deneyeceksin ve bana da hak vereceksin! Sen beni çok seviyorum zannetseydin, ben gene Necip'le evlenirdim ama, saadetim tam olmazdı. Kabiliyet meselesi. Bazısı kalpleri kırıp geçmekten bir çeşit öğünme payı bile çıkarır. Ben o kanaatta değilim! Herkes mesut olmalı. Bunu o kadar şiddetle düşünür, arzu ederim ki... Dünyada insanlar kendilerini mesut etmemek için o kadar uğraşırlar ki...</p>
<p class="calibre1">Hemen nazarı dikkatini celbeden kederim, galiba bundan ileri geliyor... Beni bir sinema locasında bir kere öptüğünü Nceip'e söyler misin?</p>
<p class="calibre1">— Ne münasebet! Delirdin mi?</p>
<p class="calibre1">— Ben söylerim.</p>
<p class="calibre1">—    Necip'in    yerinde olsam, ben bu itirafı zor    anlarım.</p>
<p class="calibre1">—    O senden    daha iyidir. Hemen anlar...</p>
<p class="calibre1">—    Peki! Bu    lüzumsuz söz neyi halledecek?</p>
<p class="calibre1">—    Ömrümün    sonuna kadar artık kendimi kocam-</p>
<p class="calibre1">706</p>
<p class="calibre1">dan başka hiç kimseye, hatta Murat ağabeyime bile öptürmeyeceğimi!...</p>
<p class="calibre1">— Necip'i yavaş yavaş kıskanacağım.</p>
<p class="calibre1">— Yok! O kadar da değil... Sen arkadaşlarına ancak gıpta edersin. Sevgililerini kıskanmazsın. Uydurma... Haydi, çıkalım! Necip'i bana ne zaman yollarsın?</p>
<p class="calibre1">—    Yarın!</p>
<p class="calibre1">— Bu gece uyuyamam! İçeri nasıl girecek? Nasıl konuşacak? Bak, sakın ona lâkırdı belletme! Olduğu gibi... Ne sevimlidir. Daima şaşkın... Daima canı sıkılmış yüzüyle, ne hoştur.</p>
<p class="calibre1">Necip, gece vakti Murat'ı kapıda görünce, âdeti olduğu üzere canı sıkılmış gibi sevindi. Murat:</p>
<p class="calibre1">— Çay içmeğe geldim arkadaş, dedi, şöyle tenhada iki bardak iyi çay içelim...</p>
<p class="calibre1">— Başüstüne... Buyur...</p>
<p class="calibre1">İyi bir tesadüfle kızkardeşi Muallâ, annesiyle beraber komşuya gitmişti. Necip bu kocaman eski zaman konağının biricik erkeğiydi. Sefir mütekaidi olan babası iki sene evvel ölmüştü. Zengindiler. Bu suretle Fatma'yla denk düşeceklerdi. Necip'in bahçe üstündeki odası o kadar derli topluydu ki, insan bu oda sahibinin bizzat kendisine karşı bile çekingen davrandığını hissederdi. Çiçekler sayılmazsa herşey sadeydi.</p>
<p class="calibre1">Murat kapıyı çaldığı zaman, Necip'in Pul koleksiyonuyla meşgul olduğu ortadaki albümden ve muhtelif zarflardan anlaşılıyordu. Delikanlı:</p>
<p class="calibre1">— Çalışıyordum, dedi, karışıklığı mazur gör...</p>
<p class="calibre1">—    Çay!</p>
<p class="calibre1">— Söyledim. Hazırlayacaklar. Hangi rüzgâr attı seni?</p>
<p class="calibre1">— Bir küçük hesabımız var. Onu göreceğiz!</p>
<p class="calibre1">—    Nasıl? Borç mu?    Ben hiç hatırlamıyorum.</p>
<p class="calibre1">—    Hatırlamazsın    ya... Sen bana baksana    Necip    efendi,    ben ne zaman</p>
<p class="calibre1">sana evlenmem hususunda vekâletname verdim. Sen benim işlerime burnunu ne demeğe sokuyorsun?</p>
<p class="calibre1">707</p>
<p class="calibre1">Necip hatırlamağa çalışarak gözlerini kırpıştırdı. Sahiden telâşlanmışti:</p>
<p class="calibre1">—    Vekâletname mi?    Ne diyorsunuz?</p>
<p class="calibre1">—    Fatma'ya sen ne    dedin bakalım? Benimle evlenmesini    söyledin mi?</p>
<p class="calibre1">— Söyledim!</p>
<p class="calibre1">— Bir de (Söyledim!) diyor! O da bunu ben sana öğretmişim manasına almış.</p>
<p class="calibre1">Bugün yakamı toparladı. Bana bir etmediğini bırakmadı.</p>
<p class="calibre1">— Ne dedi?</p>
<p class="calibre1">— Dedi ki: «Senin gibi on parasız haddinr bilmeden beni ağzına nasıl alabiliyor!» dedi. Sonra dedi ki: «Hem ne biçim iş? Kendiniz söylemeğe dahi cesaret edemiyorsunuz! Demek bunun imkânsızlığını da anlamışsınız küstahlığınıza şaştım!» dedi. Yerin dibine geçtim!</p>
<p class="calibre1">— Aman kardeşim!.. -Necip çaresizlikle ellerini oğuşturuyordu:- Ben iyilik olsun istedim. Bilirsin böyle, işlere karışmak bari adetim olsa... Birdenbire ben de hayrette kaldım. Söyleyivermişim. Arkanızdan bir tuhaf baktı da öylece...</p>
<p class="calibre1">Murat, arkadaşını daha fazla üzmemek için güldü:</p>
<p class="calibre1">— Samimi olduğuna ben eminim! Lâkin samimiyet insanı her zaman kurtarmaz. Ben de bilmukabele sana bir ceza tertip edeceğim!</p>
<p class="calibre1">— Çok kederlendim. Hayhay! Ben şey olsun diye... Başımla beraber... Gider Fatma hanımdan özür dilerim. Sizin haberiniz olmadığını söylerim. Yemin ederim.</p>
<p class="calibre1">— Gideceksin... Özür dileyeceksin... Yemin edeceksin...</p>
<p class="calibre1">— Başımla beraber... Vah vah! Gördünüz mü? Beril affedin...</p>
<p class="calibre1">— Etmem! Ne mümkün? Dur, hele... Bana oynadığın oyundan dolayı değil... Erkekliğin namını berbat ettiğin için... Bilmez misin birader, bu kız milletinin en umulmayanı yamandır. Hani ne demişler: «En ummadığın keşfeder esrar-ı derunun</p>
<p class="calibre1">— Sen herkesi kör, âlemi sersem mi sanırsın?» demişler. Buradaki (En ummadığın) umum kızlar, demektir. (Alemi kör, herkesi sersem sananlar) da</p>
<p class="calibre1">708</p>
<p class="calibre1">biz erkekler. Kız ossaat işin farkına varmış. Necip, hafifçe kızardı ve korkuyla sordu.</p>
<p class="calibre1">— Hangi işin?</p>
<p class="calibre1">— Hangi işin olacak? Senin kendisini sevdiğinin...</p>
<p class="calibre1">— Rica ederim... Hayır...</p>
<p class="calibre1">— Vallaha bilmem! Öyle söyledi. (Ben zaten evselden biliyordum!) dedi.</p>
<p class="calibre1">)</p>
<p class="calibre1">— Neyi biliyormuş?</p>
<p class="calibre1">— Senin kendisini sevdiğini... Lâf aramızda, buna da pek üzülmüş görünmedi.</p>
<p class="calibre1">— Sahi mi? -Bir an durup baktı:- Benimle eğlenmiyorsun ya Murat?</p>
<p class="calibre1">— Gece vakti?.. Hayır! Hakikat bu! Arada benim namusum payımal olduğu için, şimdi sana mertçe söylüyorum. İşi bir türlü temizleyebilirsin! Yarın erkenden yeni bir kravat tak, doğru Fatma'lara git! Fatma'yı kendisinden, kendin için iste...</p>
<p class="calibre1">— Aman! İmkânı yok! Ben hiç yapabilir miyim?</p>
<p class="calibre1">— Yapacaksın! Sonra karışmam bak! (Kazma kuyuyu, kazarlar kuyunu!) demişler. (Çalma kapıyı, çalarlar kapını!) demişler. Bunları hep doğru söylemişler. Ya-nn! Anladın mı?</p>
<p class="calibre1">— Ben beceremem ki kardeşim... Ne haddime... O lâkırdıları söyledim ama, bir de bana sor. Hâlâ pişmanım! Sahiden bana darıldı mı?</p>
<p class="calibre1">— Sen ne söylüyorsun? Meseleyi Muallâ hanımla da görüşmüşler... Biz iki aptal en geriye kalmışız... Yarın ne kadar geç sen ne bileceksin?</p>
<p class="calibre1">— Fatma hanım... Beni kabul eder mi? Ben... Biliyorsun...</p>
<p class="calibre1">— Öyle bir kabul edecek ki... Sen kapıdan çıkar çıkmaz, sevincinden şıkır şıkır oynayacak... Bu da, erkeklik tesanüdü namına sana vereceğim en mühim sırdır. Haydi, çaylar gelsin...</p>
<p class="calibre1">— Fatma hanım... Şey... Ben ona bir kere bile bakamadım. Yani gözlerine...</p>
<p class="calibre1">— Bazı kızlar, gözlerine bakmadan da karşılarında-kilerin yüreklerinde olup bitenleri anlıyorlar. N'apalım!</p>
<p class="calibre1">709</p>
<p class="calibre1">Necip adeta yalvardı:</p>
<p class="calibre1">— Sen bunu ciddi mi söylüyorsun Allah aşkına...</p>
<p class="calibre1">— Vallaha! Kız seni seviyor.</p>
<p class="calibre1">— Aman Yarabbi!</p>
<p class="calibre1">— Evet! Yarın kendin de göreceksin ya...</p>
<p class="calibre1">—    Teşekkür ederim kardeşim... Allah    senden    razı olsun... Saat kaçta</p>
<p class="calibre1">gitmeliyim?</p>
<p class="calibre1">—    Çok geç kalma... Dokuzbuçukta...</p>
<p class="calibre1">—    Ne söyleyeceğimi de söyledi mi?</p>
<p class="calibre1">—    Sen sahiden aptalmışsın Necip. Bu    nasıl    söz?</p>
<p class="calibre1">—    Peki ben ne söyliyeceğim?</p>
<p class="calibre1">Murat içinden: «Elinin körünü!» dedi. Bir taraftan da sıkılgan haline acıdı.</p>
<p class="calibre1">—    Bak, dinle... Diye başladı.</p>
<p class="calibre1">Geç vakte kadar çay içerek konuştular. Adeta bir hücum plânı hazırladılar. Halbuki kale çoktan teslim olmağa karar vermiş, anahtarları bile ipek yastığın üzerine bırakmıştı.</p>
<p class="calibre1">Erkekler daima romantik mahlûklardı. En basit hadiseleri bile karışık bir hale getirmekten hoşlanıyorlardı.</p>
<p class="calibre1">Necip yazıhaneye uğradığı zaman saat onbire geliyordu. Murat çıkmak üzereydi. Arkadaşının yüzüne bakar bakmaz işi anladı:</p>
<p class="calibre1">— Müjdemi isterim! Nasılmış? diye elini arkasına sakladı.</p>
<p class="calibre1">— Ver şu elini! Allahını seversen... Hiç unutmayacağım kardeşim... Bu iyiliğini ölünceye kadar.</p>
<p class="calibre1">Öyle heyecanlıydı ki, Murat, meselenin nasıl cereyan ettiğini bugün asla öğrenemeyeceğini anladı. İsrar etmedi.</p>
<p class="calibre1">Necip sadece:</p>
<p class="calibre1">— Nasıl konuştuğumu, neler söylediğimi ben de bilmiyorum, dedi, rüya da öyle değildir. Yalnız şu kadarını itiraf edeyim ki... Fatma hanımdan eskidenberi korkar-</p>
<p class="calibre1">710</p>
<p class="calibre1">dim. Bir ciddiyeti var ki... İnsan İngiliz Kraliçesinin karşısında bile o kadar şaşırmaz.</p>
<p class="calibre1">— Ne dedi?</p>
<p class="calibre1">— Peki! dedi, -Necip kızardı:- Boynuma sarılmaz mı? Ne kadar mesudum. Hele Muallâ ne kadar sevinecek...</p>
<p class="calibre1">— Yoksa benden sonra Muallâ hanımla da konuştun mu?</p>
<p class="calibre1">— Konuşulmaz mı? Kabil olsa bir kere de Fatma hanımla konuşacaktım.</p>
<p class="calibre1">— Ne diye? (Ben gelip seni senden isteyeceğim? Ne diyeyim? Sen ne diyeceksin?) diye mi? Hay sen çok yaşa e mi?</p>
<p class="calibre1">— Annemi bugün yollayacağım. Bugün yüzükleri ısmarlayacağım. Nereye koydum ölçüyü... Ben gideyim. Yoksa evvelâ kendimi, sonra yüzük ölçüsünü kaybedeceğim Teşekkür ederim kardeşim... Allah razı olsun... Peki...</p>
<p class="calibre1">Murat bu son (Peki) nin manasını düşünüp gülümseyerek Tünel'e bindi. Kel Enver'den müterakim kiraları almağa gidiyordu. İlk karşılaşmaları fena olmamıştı. Kendisini atlatmağa kalkmayacağına emindi.</p>
<p class="calibre1">Necip'le Fatma'nın işine gittikçe daha sevinerek ve ıslık öttürmek arzuları duyarak Kallavî sokağına saptı.</p>
<p class="calibre1">Kapıcıya uğramadan doğruca ikinci kata çıktı. Zile bastı. Kapıyı Madam Eleni güler yüzle açtı.</p>
<p class="calibre1">— Buyrun Paşam! diye yolverdi.</p>
<p class="calibre1">— Enver efendi burada mı?</p>
<p class="calibre1">— Burada.</p>
<p class="calibre1">Sokak üzerindeki küçük odada Enver efendi, sabahtan akşama ve geee yatma zamanına kadar mütemadiyen yaptığı gibi, kabadayı bir eda ile nargile içmekteydi. Nargilesi ve kafasındaki beyaz takkesiyle o kadar buranın sahibi, hakimiydi ki, insan bir bakışta teferruatıyla beraber bu Enver efendi olmasa bu apartmandaki işin birdenbire zınkkadak duracağını, bir daha da yürüyeme-yeceğini anlardı.</p>
<p class="calibre1">Murat'ı görünce hafif kımıldadı:</p>
<p class="calibre1">711</p>
<p class="calibre1">— Gel bakalım Murat efendi oğlumuz! dedi. Sesinde bir kibir, bir kendine güvenme vardı. Madam</p>
<p class="calibre1">Eleni'ye çıkıştı:</p>
<p class="calibre1">— Hemen bakarsın! Birisi görse ben misafire selâm vermeği bilmiyorum da öğreteceksin zanneder. Kahveleri yetiştir... Haydi!</p>
<p class="calibre1">— Yok! Ablamı zorlama! Kahve istemez! Onun do vakti var.</p>
<p class="calibre1">— Vay! Kahvenin vaktini de mi bilmiyoruz! Yahu ne olduk? Biz bunadık mı? Cebinden bir cigara paketi çıkardı. Murat'a uzattı. Kahveler gelinceye kadar geçim zorluğundan, işlerin kesatlığından, eski devrin mumla arandığından, bu Serbest Fırka meselesinden de birşey çıkmayacağından konuştular.</p>
<p class="calibre1">Kahveleri henüz bitirmişlerdi ki, kapı açıldı. Murat arkasında tanıdık bir ses duydu:</p>
<p class="calibre1">— Evet! Enver ağabey! Benim dediğim Murat, bu Murat!</p>
<p class="calibre1">Murat döndü:</p>
<p class="calibre1">—    Vay matmazel Şarlot! diye hayretle    bağırdı.</p>
<p class="calibre1">—    Evet ya... Bonjur! -Kız    elini    uzatarak yaklaşti:-Nasılsınız? Enver</p>
<p class="calibre1">ağabeyim söyledi de...</p>
<p class="calibre1">Sırtında bir entari vardı. Çantası, eldivenleri olmadığına göre ya, geleli epey olmuştu, yahut da yakında bir yerde oturuyordu. Murat onun nerede oturduğunu hâlâ bilmeyişini ilk defa farkederek şaştı.</p>
<p class="calibre1">Kel Enver:</p>
<p class="calibre1">— Kız, dediydi de ben inanmamıştım, diye somurttu, seni bana bir methetti ki evlât! Olursa o kadar olur!..</p>
<p class="calibre1">— Eksik olmasın! Beni sever. Bir arkadaşın... Şarlot sözünü bitirmesine vakit bırakmadı:</p>
<p class="calibre1">—    Sana birşey söyliyeceğim,    dedi,    biraz gelir misin?</p>
<p class="calibre1">Murat, Kel Enver'in yüzüne rahatsız rahatsız baktı. Eski kopuk:</p>
<p class="calibre1">— Varıver! dedi, yabancı yerde değilsiniz... Bakalım derdi ne?</p>
<p class="calibre1">712</p>
<p class="calibre1">Murat, kızın arkasından koridora çıktı. Şarlot ka-ranlıktaymış gibi elini tuttu:</p>
<p class="calibre1">—    Yürü bakalım! diye güldü.</p>
<p class="calibre1">— Ne diyeceksin?</p>
<p class="calibre1">—    Yürü canım! Bir oda kapısı    açtı:-    Buyur! Konuşuruz!</p>
<p class="calibre1">Böyle evlerin hemen hepsinde olduğu gibi, odanın bütün mobilyası bir tek karyoladan ibaretti. Murat bir bakışta örtülerin temizliğini farketti.</p>
<p class="calibre1">Şarlot kapıyı kapadıktan sonra orta yerde duran Murat'ın boynuna sarıldı.</p>
<p class="calibre1">Boynunu öperek:</p>
<p class="calibre1">— İşte seni ele geçirdim! dedi, evvelâ bir öcümü alayım da...</p>
<p class="calibre1">—    Ne öcü kız! Dur...</p>
<p class="calibre1">— Hâlâ dur diyor... Ölüyorum ben... Kaç zamanın hasreti sen bilir misin!.. Murat, Safo'yu, Reçina'da, Şaziment'de, Aliye'de hiç duymadığı kadar şiddetle hatırladı. Fakat Şarlot'a mukavemet edemeyeceğini de aynı zamanda anladı.</p>
<p class="calibre1">Beraber içerlerken kaç kere malûm dalgınlıklarla dizdize oturmuşlar, birbirlerinin ellerine dokunmuşlardı. Şarlot delikanlının ceketini söker gibi çıkardı: Murat, bir taraftan da, bu oyunun hazırlanmasından Kel Enver'in ne umduğunu düşünüyordu. Şarlot'un cilveli güzelliğine, istinasına rağmen Murat, durgundu. Nitekim bunu bir müddet sonra Şarlot da farketti. Delikanlının kalkmasına fırsat vermeden göğsüne sokularak sordu:</p>
<p class="calibre1">—    Safo'yu hâlâ unutmadın mı?</p>
<p class="calibre1">— Bırak!.. -Mevzuu hiç beğenmemişti. Kirli bir pişmanlıkla kurtulmağa çalıştı:-Bırak! Ayıp!</p>
<p class="calibre1">— Hayır! Sana söyleyeceklerim var. Safo'nun vasiyeti...</p>
<p class="calibre1">— Tam yerini buldun... Kalkalım artık...</p>
<p class="calibre1">— Dursana bak... Çocuğu neden düşürmek istedi biliyor musun? Halbuki çocuk diye geberiyordu. (Çocuk olursa beni alacak) diyordu.</p>
<p class="calibre1">713</p>
<p class="calibre1">Murat, alâkadar olarak kurtulma gayretinden vazgeçti.</p>
<p class="calibre1">—    Neden peki?</p>
<p class="calibre1">— Bir gece sana yalvarmış... (Beni odana götür!) demiş. Aklında mı?</p>
<p class="calibre1">Murat yüreği nedametle doldu. Bir suç itiraf eder gibi:</p>
<p class="calibre1">—    Evet! dedi.</p>
<p class="calibre1">— İşte o gece... O geceden evvel... Üvey babası vardı ya. Eskiden Safo'yu kemiklerini kırasıya döğermiş. (Sonraları, dedi, memelerin büyüyünce, artık döğmeme-ğe başlamıştı. Bu sefer de, tenhada etimi sıkıyordu. Murat'ı tanıdıktan sonra kız olmadığımı anladı. Beni sıkıştırdı. Doktora muayeneye götüreceğini, dava edeceğini söyledi. Ben de vadettim. «Her gece kapımı yokla! Hangi gece sürgülemezsem, gel!» dedim. O gece Murat beni gö-türmeyince kapımı</p>
<p class="calibre1">sürgülemedim! Her gece yokluyordu. Annem de sızmıştı. Geldi... Sonra da her gece geldi. Murat'ı deli gibi seviyordum ama, ondan da hoşlanıyordum. İşte o sebepten...) dedi. Anladın mı? O sebepten çocuğu düşürmüş.</p>
<p class="calibre1">Murat, inanmak ihtiyacıyla Şarlot'un yüzüne bir müddet dimdik baktı. Sonra bu güzel yüzde gördüklerine inanmış olmalı ki, derin bir solukla ciğerlerini boşalttı.</p>
<p class="calibre1">Hoyrat bir hareketle kolunu, kadının ince beline geçirip:</p>
<p class="calibre1">— Daha evvel neden söylemedin? Neden söylemedin! diye hınçla sıktı.</p>
<p class="calibre1">— Söylemedim. Bana yaptıklarının acısını çıkarmak için... Ben Reçina'ya, Safo'ya değişilecek kız mıyım?</p>
<p class="calibre1">— Kim diyor onlarla değiştiğimi!.. Ben Yordanidis'-in...</p>
<p class="calibre1">«Hatırını saydım!» diyecekti. Şarlot bu sözün de kendisine bir çeşit hakaret olacağını anlayarak bir hamleyle Murat'ın dudaklarını kapattı.</p>
<p class="calibre1">— İşte böyle canım!.. Neydi deminki!.. Adeta benimle alay ettiler sanmıştım!</p>
<p class="calibre1">714</p>
<p class="calibre1">!    !    ' — Kimler?</p>
<p class="calibre1">— Reçina'yla Safo! Seni bir methettilerdi ki... Az kalsın meraktan ölecektim.</p>
<p class="calibre1">— E?</p>
<p class="calibre1">— Hoş adamsın... Aferin!</p>
<p class="calibre1">— Sus rezil... Bir de eğleniyor.</p>
<p class="calibre1">— Bilmem. Her hafta çarşamba gecesi geleceksin... Çarşamba gecesi... Gelmedin mi? Gözlerini çıkarırım... İşte o kadar.</p>
<p class="calibre1">Sonra elini bırakmadan odaya getirdi. Hâlâ aynı azamet ve ciddiyetle nargile içen Kel Enver'e:</p>
<p class="calibre1">— Dediğiniz kadar sertmiş ama, işte yumuşattım, dedi, kuzu gibi oldu. Çarşamba gecesi dost gecemiz...</p>
<p class="calibre1">— Allah mübarek etsin! Haşşöyle yahu! Murat, Şarlot'a bakarak gülümsedi. Kız:</p>
<p class="calibre1">— Aylıkları haftaya vereceğiz! dedi, olur mu? Boynunu bükmüştü. Murat, yutkundu.</p>
<p class="calibre1">— Ayıp ettin, dedi, ne kıymeti var!</p>
<p class="calibre1">— İşte... Nasıl? Yumuşatmamış mıyım?</p>
<p class="calibre1">Kapıya kadar getirdi. Yordanidis'in «Hele bir öpüşmesi var... Onu bir türlü unutamıyorum!» dediği cinsten bir öpüşle yeni dostunu selametledi.</p>
<p class="calibre1">Murat kapıcıya görünmemeğe çalışarak başı önünde hızla sokağa çıktı. Safo'nun meselesini dinlediği zaman yaptığı gibi bir daha derin derin soludu. Sanki yüreğine, incecik tellerden birşeyler takıldı, bunlar derisini mütemadiyen yırtıyordu da, birdenbire ondan kurtulmuştu. Safo'nun ölümünün üzerindeki tesirinin ne dehşetli birşey olduğunu yeni anlıyordu. Bu kendisine bile itiraf edemediği bir azaptı.</p>
<p class="calibre1">İşte ondan kurtulmuştu.</p>
<p class="calibre1">Artık tamamıyla hürdü. Hürriyetine sarılmış olan cenazeyi çok şükür fırlatıp atmıştı. Dünyada hiçbir insanın olamayacağı kadar hürdü...</p>
<p class="calibre1">Bu düşünceyle bir müddet maksatsız yürüdü.</p>
<p class="calibre1">Sonra durakladı.</p>
<p class="calibre1">Hürdü evet! Randevuevlerindeki kızlarla yatmak için... Ancak bunun için hürdü...</p>
<p class="calibre1">715</p>
<p class="calibre1">Elindeki bu çanta... Ayda 35 lira için sürüklediği bir başka ceset, bir başka bokluğu olan bu çanta bir gidiverdi mi, kendisini gene kahvenin üzerindeki pis oda ve açlık beklediği halde bir de utanmadan... Hürriyetten bahsediyordu.</p>
<p class="calibre1">Murat, öfke ve hicaptan kıpkırmızı kesildi.</p>
<p class="calibre1">14.7.1949 CORUM CEZAEVl SON</p>
<p class="calibre1">Bu romanın yayın hakkı Kemal Tahir'in temsilcisi ONK COPYRIGHT Ajansından satın alınmıştır.</p>
<p class="calibre1">İSTANBUL</p>
<p class="calibre1">İL HALK KÜTÜPHANESİ ÖDÜNÇ VLRM1-:. LOLÜÎVİÜ Kayıt No</p>
<p class="calibre1">Tasnif No : j    -</p>
<p class="calibre1">716</p>
<p class="calibre1">TEKİN YAYINLARI</p>
<p class="calibre1">Kimsecik</p>
<p class="calibre1">Orta Direk</p>
<p class="calibre1">Yer Demir Gök Bakır</p>
<p class="calibre1">Ölmez Otu</p>
<p class="calibre1">. Demirciler Çarşısı Cinayeti . Yusufçuk Yusuf Bu Diyar Baştan Başa Bir Bulut Kaynıyor</p>
<p class="calibre1">Baldaki Tuz . Allanın Askerleri . Teneke</p>
<p class="calibre1">. Kuşlar da Gitti . Ağrı Dağı Efsanesi . Türkiyenin Düzeni 1 . Türkiyenin Düzeni 2 . Türklerin Tarihi 1 . Türklerin Tarihi 2 . Türklerin Tarihi 3 . Türklerin Tarihi 4 . Türklerin Tarihi 5 . Millî Kurtuluş Tarihi 1 . Millî Kurtuluş Tarihi 2 . Milli Kurtuluş Tarihi 3 . Millî Kurtuluş Tarihi 4    . Devrim ve Demokrasi</p>
<p class="calibre1">Üzerine . El Kızı . Yalancı Dünya . Müfettişler Müfettişi . Üç Kâğıtçı . Sokaklardan Bir Kız . Vukuat Var . Hanımın Çiftliği . Suçlu . Dünya Evi . Kötü Yol . Eskici Dükkânı . Yağmur Yüklü Bulutlar</p>
<p class="calibre1">Yaşar Kemal    Yaşar    Kemal    Yaşar    Kemal    Yaşar    Kemal    Yaşar    Kemal    Yaşar    Kemal    Yaşar</p>
<p class="calibre1">Kemal Yaşar    Kemal    Yaşar    Kemal    Yaşar    Kemal    Yaşar    Kemal    Yaşar    Kemal    Yaşar    Kemal</p>
<p class="calibre1">Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu Doğan Avcıoğlu</p>
<p class="calibre1">Orhan Orhan    Orhan    Orhan    Orhan    Orhan    Orhan    Orhan    Orhan    Orhan    Orhan    Orhan</p>
<p class="calibre1">Kemal Kemal    Kemal    Kemal    Kemal    Kemal    Kemal    Kemal    Kemal    Kemal    Kemal    Kemal</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">700.00</p>
<p class="calibre1">800.00</p>
<p class="calibre1">500.00</p>
<p class="calibre1">550.00</p>
<p class="calibre1">500.00</p>
<p class="calibre1">300.00</p>
<p class="calibre1">200.00 s</p>
<p class="calibre1">150.00</p>
<p class="calibre1">200.00</p>
<p class="calibre1">650.00</p>
<p class="calibre1">650.00</p>
<p class="calibre1">600.00</p>
<p class="calibre1">650.00</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">500.00</p>
<p class="calibre1">600.00</p>
<p class="calibre1">500.00 450.00 350.00 350.00 400.00 500.00 450.00 400.00 300.00 300.00 450.00</p>
<p class="calibre1">350.00</p>
<p class="calibre1">. Kırmızı Küpeler    . Oyuncu Kadın . Grev . Serseri    Milyoner</p>
<p class="calibre1">İki Damla Göz Yaşı    . Gurbet Kuşları . Evlerden Biri    . Kaçak</p>
<p class="calibre1">. Kanlı Topraklar .    Arkadaş Islıkları . Devlet Kuşu    .    Cemile    .    Baba    Evi .</p>
<p class="calibre1">Bir Filiz Vardı .    Ekmek Kavgası . Sarhoşlar . Avare    Yıllar    .    Sokakların</p>
<p class="calibre1">Çocuğu . Ağca Dosyası    .    Terörsüz    Özgürlük    .    Suçlular ve    Güçlüler    .    Bir</p>
<p class="calibre1">Pulsuz Dilekçe . Tüfek    İcat Oldu .    Çıkmaz Sokak . Büyüklerimiz    .    Söz    Meclisten</p>
<p class="calibre1">İçeri . Sakıncalı Piyade . Silâh Kaçakçılığı ve Terör . Yağmurlar ve Topraklar Etiler, Mektupları . Aylı Bıçak . Revizyonist , Zeliş Yağmurlar ve Topraklar    .    Acı Tütün</p>
<p class="calibre1">. Ay Büyürken Uyuyamam    .    Yakubun Koyunları    .    Susuz Yaz</p>
<p class="calibre1">. Senin İçin Ey Demokrasi . Nalınlar (Oyunlar 1)</p>
<p class="calibre1">Mine (Oyunlar 2) Orhan Kemal 350.00 Orhan Kemal 300.00 Orhan Kemal 300.00 Orhan Kemal 350.00 Orhan Kemal 450.00 Orhan Kemal 300.00 Orhan Kemal 300.00 Orhan Kemal 450.00 Orhan Kemal 300.00 Orhan Kemal 300.00 Orhan Kemal 200.00 Orhan Kemal 150.00 Orhan Kemal 300.00 Orhan Kemal 200.00 Orhan Kemal 200.00 Orhan Kemal 150.00 Orhan Kemal 350.00 Uğur Mumcu 225.00 Uğur Mumcu 200.00 Uğur Mumcu 500.00 Uğur Mumcu 500.00 Uğur Mumcu 200.00 Uğur Mumcu 200.00 Uğur Mumcu 225.00 Uğur Mumcu 150.00 Uğur Mumcu 150.00 Uğur Mumcu. 300.00</p>
<table border="1" class="calibre4">
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">500.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre10">
<p class="calibre1">200.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre10">
<p class="calibre1">200.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">225.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">300.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">500.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">300.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">225.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1"></p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre9">
<p class="calibre1">200.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre9">
<p class="calibre1">200.00</p></td></tr>
<tr class="calibre5"><td class="calibre6">
<p class="calibre1">Necati</p></td><td class="calibre6">
<p class="calibre1">Cumalı</p></td><td class="calibre6">
<p class="calibre1">250.00</p></td></tr>
<tr class="calibre5"><td class="calibre9">
<p class="calibre1">Necati</p></td><td class="calibre9">
<p class="calibre1">Cumalı</p></td><td class="calibre9">
<p class="calibre1">250.00</p></td></tr>
</table>
<p class="calibre1">\</p>
<p class="calibre1"> A İlkyaz Devrimi Oktay Akbal 150.00</p>
<p class="calibre1">...... »Garipler Sokağı Oktay Akbal 175.00</p>
<p class="calibre1">...... î=Carşı Kıyılar Oktay Akbal 200.00</p>
<p class="calibre1">...... İİstinye Suları Oktay Akbal 175.00</p>
<p class="calibre1">...... Atatürk Bir Gün Gelecek    Oktay Akbal 200.00</p>
<p class="calibre1">...... Bdr Mülkiyet Kalesi    Kemal    Tahir 600.00</p>
<p class="calibre1">....... A or gun Savaşçı Kemal Tahir 600.00</p>
<p class="calibre1"> T. Devlet Ana Kemal Tahir 600.00</p>
<p class="calibre1">......Kurt Kanunu    Kemal Tahir 300.00</p>
<p class="calibre1">......Namuscular Kemal Tahir 500.00</p>
<p class="calibre1">......Kadınlar Koğuşu Kemal Tahir 500.00</p>
<p class="calibre1">,..... Enflasyon A. Başer Kafaoğlu 400.00</p>
<p class="calibre1">...... Türk Devrim Tarihi    Prof.    Dr. Suna Kili    350.00</p>
<p class="calibre1">...... Türk Anayasaları    Prof.    Dr. Suna Kili    200.00</p>
<p class="calibre1">...... Atatürk ve Laiklik    Prof.    Dr. Özer Ozankaya 400.00</p>
<p class="calibre1">......Uygulamalı Kolay Dilbilgisi Muammer    Yüzbaşıoğlu    160.00</p>
<p class="calibre1">......Örneklerle Edebiyatımız    Muammer    Yüzbaşıoğlu    450.00</p>
<p class="calibre1">......Edebiyat Bilgileri    Muammer Yüzbaşıoğlu    200.00</p>
<p class="calibre1">...... Yunus Emre    Av. Yusuf Ziya İnan 250.00</p>
<p class="calibre1">...... Türkiyenin İktisadî ve</p>
<p class="calibre1">İçtimaî Tarihi 1 Mustafa Akdağ    550.00</p>
<p class="calibre1">......Türkiyenin İktisadî ve</p>
<p class="calibre1">İçtimaî Tarihi 2 Mustafa Akdağ    550.00</p>
<p class="calibre1">...... Bir Sürgün Ana Alain Bosquet    300.00</p>
<p class="calibre1">......Gün Ola Harman Ola 2 Mustafa Ekmekçi 300.00</p>
<p class="calibre1">......Bir İşçinin Günlüğünden    Mahmut    Makal    125.00</p>
<p class="calibre1">......Duvar Yazarları Talip Apaydın    300.00</p>
<p class="calibre1">......Kente İndi îdris Talip Apaydın    200.00</p>
<p class="calibre1">......Büyük Usturalar Şakir Balkı 200.00</p>
<p class="calibre1">......Aç Ayı Oynamaz Şakir Balkı 125.00</p>
<p class="calibre1">......Atatürk ve Devrimcilik Bülent Ecevit    125.00</p>
<p class="calibre1">......Bu Düzen Değişmelidir Bülent Ecevit    200    00</p>
<p class="calibre1">......Serbest Faiz Politikası    Tuncay    Artun    150.00</p>
<p class="calibre1">......Türkiyede Bankacılık Tuncay Artun    ......</p>
<p class="calibre1">......Kara Para Faik Y. Başbuğ -</p>
<p class="calibre1">Mustafa Koç 20000</p>
<p class="calibre1">......Kölelik Dönemeci Kemal Bilbaşar    650.00</p>
<p class="calibre1">......Memo Kemal Bilbaşar 600.00</p>
<p class="calibre1">......Cevizli Bahçe Kemal Bilbaşar    300.00</p>
<p class="calibre1">...... Harran-Berlin Bekir Yıldız    200.00</p>
<p class="calibre1">Kemal Tahir Hür Şehrin İnsanları Cilt2</p>
</body>
</html>
