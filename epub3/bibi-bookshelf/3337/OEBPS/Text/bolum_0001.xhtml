<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <p>Rüya dediğin şey de bizlerden olur işte<br/></p>

  <p>Ve minicik ömrümüzü yine bir uyku noktalar.</p>

  <p>William Shakespeare Böylece güzel ve geniş bir göle ulaşıncaya kadar atlarını sürdüler ve Arthur gölün ortasında bir kol gördü, beyaz atlastan bir giysi içindeydi ve elinde güzel bir kılıç tutuyordu. Bak! dedi Merlin, sözünü ettiğim kılıç bu işte! Böylece gölün üzerinde ilerleyen genç bir kadın gördüler. Kimdir bu genç kadın, diye sordu Arthur. Gölün Hanımı o, dedi Merlin.</p>

  <p>Thomas Malory, Le Morte d’Arthur</p>

  <h2>Bölüm 1</h2>

  <p>Gölün lanetli olduğundan kimsenin zerre kadar kuşkusu yoktu.</p>

  <p>Birincisi, göl o uğursuz Cwm Pwcca Vadisi’nin hemen çıkışında yer alıyordu, bu gizemli vadi daima sisler altındaydı, büyülü ve garip olaylarla ünlüydü.</p>

  <p>İkincisi, oraya bakmak yeterliydi zaten.</p>

  <p>Suyun yüzeyi koyu, yoğun ve kusursuz bir maviydi, parlatılmış safiri andırıyordu. Ayna gibi dümdüzdü, öyle ki Y Wyddfa Dağlan’nın zirvesinin suya yansıması gerçeğinden daha güzeldi. Gölden soğuk, insanı kendine getiren hafif bir meltem esiyordu ve vakur sessizliği hiçbir şey, balıklann suda çırpınması ya da su kuşlannın çığlıklan bile bozamıyordu.</p>

  <p>Şövalye, manzaranın etkisinden kurtulmak için silkindi. Fakat atını dağın eteklerinde sürmeye devam etmek yerine yönünü aşağıya, göle doğru çevirdi. Sanki aşağıda, suyun derinlerinde onu bütün gücüyle kendisine çeken bir büyü vardı. At, duraksayarak kayalıkların arasından aşağıya doğru ilerliyor, burnundan belli belirsiz soluyarak büyülü atmosferi hissettiğini haber veriyordu.</p>

  <p>Şövalye, aşağıya ulaşınca atından indi. Atını yularından çekerek suyun kenarına geldi, belli belirsiz dalgalar renk renk taşlan yalıyordu.</p>

  <p>Çömeldi, zincirden zırhı şakırdadı. Avuçlarını birleştirip gölden su almaya çalışırken balıklan ürkütüp kaçırdı, iğne kadar küçük ve çok kıvraktılar. Suyu dikkatle ve ağır ağır içti, buz gibi su dudaklannı ve dilini uyuşturdu, dişini ağnttı.</p>

  <p>Ellerini yeniden suya daldırdığında suyun yüzeyinde yankılanan ahenkli bir ses duydu. Başını kaldırdı. Atı burnundan soluk alıp veriyor, sanki o da bir şey duyduğunu doğruluyordu.</p>

  <p>Şövalye kulak kesildi. Hayır, yanılmamıştı. Duyduğu şey bir şarkıydı. Bir kadın şarkı söylüyordu. Daha doğrusu genç bir kızdı bu muhtemelen.</p>

  <p>Şövalye, tüm diğer şövalyeler gibi ozanlann şarkılannı ve şövalyelik hikâyeleri dinleyerek büyümüştü. Bu hikâyelerde, bir kızın sesinden gelen şarkı ya da ağıt onda dokuz oranında bir tuzaktı; bu sesin peşinden giden şövalyeler bu tuzağa düşüyor, bazen de ölüyordu.</p>

  <p>Ama şövalye merakına yenildi. Ne de olsa on dokuz yaşındaydı. Çok cesur, bir o kadar da ihtiyatsızdı. İki özelliğiyle de ünlüydü.</p>

  <p>Kılıcım kontrol etti, kınında sıkışmadığından emin oldu, sonra atım yularından çekerek gölün kıyısından şarkının geldiği yöne doğru ilerledi. Fazlaca gitmesine gerek yoktu.</p>

  <p>Kıyı, büyük kaya parçalarıyla doluydu, renkleri koyuydu, su hepsini tertemiz yıkamıştı. Sanki devler oyuncaklarını rastgele etrafa savurmuş ya da oyun bittikten sonra orada unutmuştu. Bazı kayalar gölün içindeydi, şeffaf suyun içinde simsiyah parıldıyordu. Bazıları da su yüzeyine çıkmıştı, dalgalar yaladıkça Leviathan’ın sırtını andırıyordu. Ancak kayaların çoğu kıyıya dağılmıştı, sahilden başlayıp ormana kadar gidiyordu. Bazıları kuma gömülüydü, yalnızca bir bölümleri görünür olduğu için gerçek boyutları ancak hayal edilebilirdi.</p>

  <p>Şövalyenin duyduğu şarkı, doğrudan kıyıdaki kayaların arkasından geliyordu. Gelgelelim şarkıyı söyleyen kız ortada yoktu. Delikanlı atını kendine yaklaştırdı, kişnememesi ve burnundan solumaması için kantarmadan ve burun deliklerinden tuttu.</p>

  <p>Kızın giysileri, suyun içindeki masa gibi alçak bir kayanın üzerinde duruyordu. Kız çıplaktı, beline kadar suyun içindeydi, sulan sıçratarak ve şarkı söyleyerek yıkanıyordu. Şövalye, şarkının sözlerini anlamadı.</p>

  <p>Şaşırmamıştı.</p>

  <p>Kızın kanlı canlı bir insan olmadığına her şeyin üzerine yemin edebilirdi. Narin bedeninden, tuhaf saç renginden ve sesinden belliydi. Hiç kuşkusu yoktu, kız dönerse kocaman badem gözlerle karşılaşacaktı. Aynca kız, kül sansı saçlanm arkaya atarsa ince ve sivri kulak kepçeleri ortaya çıkacaktı.</p>

  <p>Faerie âlemi sakiniydi bu kız. Periydi. Tylwyth Teg’lerdendi. İskoçyahlann ve Mandalıların Daoine Sidhe dediği höyük halkındandı. Saksonlar onlara elf derdi.</p>

  <p>Kız bir an şarkıyı kesti, boynuna kadar suya daldı, ağzından sulan püskürttü, yüksek sesle soludu ve ağır küfürler etmeye başladı. Şövalyeyi bu da yanıltmadı. Perilerin insanlar gibi hatta seyislerden bile iğrenç sövdüğü herkesçe bilinirdi. Küfür, çoğu zaman yapacaklan çirkin bir şakanın öncülü olurdu; perilerin en sevdiği muziplikler, örneğin birinin burnunu salatalık kadar uzatmak ya da erkeklik organını fasulye tohumu gibi büzüştürmekti.</p>

  <p>Şövalye iki olasılığı da çekici bulmuyordu. Oradan usulca uzaklaşmayı aklına koyduğu sırada at onu ele verdi. Hayır, burun deliklerini kapattığı, fare kadar sessizce orada duran kendi atı yapmadı bunu. Perinin, kayalıklar arasında durduğu için şövalyenin önce fark etmediği kara yağız kısrağı, nallarını taş yığınlarına vurup selam verircesine kişniyordu şimdi. Şövalyenin aygın başını arkaya atıp karşılık verdi. Sesler gölde yankılanıyordu şimdi.</p>

  <p>Peri suyun içinden fırladı ve bir an için şövalyeye güzel bir manzara sundu. Hemen giysilerinin bulunduğu kayaya doğru koştu. Ancak oradan bir gömlek kapıp utanarak örtüneceği yerde bir kılıca uzanıp kınından çekti. Kılıcı şaşılacak kadar hünerli tuttuğu şövalyenin gözünden kaçmamıştı. Bir saniye geçmeden peri suyun içine çömelmiş, burnuna kadar suya batmış ve uzattığı elleriyle kılıcını suyun yüzeyinde tutuyordu.</p>

  <p>Şövalye kendine gelip sersemliğinden kurtulur kurtulmaz dizgini elinden bıraktı, ıslak kumların üzerine diz çöktü. Neyle karşı karşıya olduğunu hemen anlamıştı.</p>

  <p>“Selam olsun,” dedi ve ellerini uzattı. “Bu benim için büyük şeref… Büyük bir ödül, ey Gölün Hanımı. Bu kılıcı kabul ediyorum…”</p>

  <p>“Şöyle ayağa kalkıp arkanı dönebilir misin acaba?” Peri, ağzı dışarıda kalacak şekilde sudan çıktı. “Bön bön bakmayı bırakabilir misin? Giyinebilmem için diyorum!”</p>

  <p>Şövalye itaat etti.</p>

  <p>Perinin gölden çıkarken sulan sıçrattığını, giysilerinin hışırdadığını ve bunlan ıslak bedenine geçirirken sövdüğünü duydu. Kara yağız kısrağa baktı, tüyleri dümdüzdü, köstebek tüyü gibi parlıyordu. Kuşkusuz soylu bir attı bu ve mutlaka rüzgâr kadar hızlıydı. Elbette büyülüydü de. Sahibesi gibi periler diyanndandı, bu da kesindi.</p>

  <p>“Dönebilirsin şimdi.”</p>

  <p>“Gölün Hanımı…”</p>

  <p>“Ve kendini tanıtabilirsin.”</p>

  <p>“Ben Caer Benicli Galahad. Kral Arthur’un, Camelot Sarayı hükümdarının, Dumnonia, Dyfneint, Powys, Dyfed hükümdarının bir şövalyesiyim.”</p>

  <p>“Temerya peki?” diye söze atıldı peri. “Redanya, Rivya, ) Aedirn? Nilfgaard? Bu isimler sana bir şey ifade ediyor mu?”</p>

  <p>“Hayır. Hiç duymadım.”</p>

  <p>Peri omzunu silkti. Elinde kılıç dışında bir bot ve yıkayıp sıktığı bir gömlek vardı.</p>

  <p>“Tahmin etmiştim. Yılın hangi günündeyiz peki?”</p>

  <p>“Şey,” dedi şövalye tarifsiz bir şaşkınlık içinde, “Beltane sonrası ikinci dolunay… Hanımefendi…”</p>

  <p>“Ciri,” dedi kız düşünmeden, giysisini kurumaya başlayan teninde çekiştirmek için omuzlarını oynatarak. Konuşması tuhaf, gözleri yeşil ve iriydi.</p>

  <p>Islak saçlarım el alışkanlığıyla arkaya atü, bunun üzerine elinde olmadan şövalyenin şaşkınlıkla nefesi kesildi. Bunun tek nedeni kızın normal insan kulaklarına sahip olması değildi, bu kulaklar kesinlikle peri kulağı olamazdı. Ayrıca yanağı berbat kocaman bir yara iziyle kaplıydı. Belli ki yaralanmıştt. Fakat bir peri yara alabilir miydi?</p>

  <p>Kız şövalyenin bakışlarını fark edince gözlerini kısıp yüzünü ekşitti. “Doğrudur, iz var!” dedi tuhaf aksanıyla. “Ne öyle korkarak bakıyorsun? Yara izi bir şövalye için tuhaf bir şey midir? Yoksa çirkin mi?”</p>

  <p>Şövalye, zincir zırhın başlığını iki eliyle indirip saçlarını geriye doğru attı. “Haklısın, bir şövalye için tuhaf bir yanı yok,” dedi çocuksu bir kibirle ve kendi yüzündeki şakağından çenesinin altina kadar uzanan ve kısa bir süre önce iyileşen yaranın izini gösterdi. “Yalnızca şerefin üzerine gelen lekeler çirkindir. Ben Galahad, Göl diyarından Lancelot ile Caer Benic hükümdarı Kral Pelles’in kızı Elaine’in oğluyum. Bu yara, kadınlara işkence eden Gaddar Breunis’in eseri, onu adil bir düelloda hakladım. Gerçekten, ellerinden o kılıcı almayı hak eden biriyim, ey Gölün Hanımı…”</p>

  <p>“Anlamadım?”</p>

  <p>“Kılıcı diyorum. Teslim almaya hazırım.”</p>

  <p>“Benim kılıcım o. Kimseye dokundurtmam.”</p>

  <p>“Ama…”</p>

  <p>“Ne aması?”</p>

  <p>“Ama Gölün Hanımı daima… O daima suyun içinden belirip kılıç armağan eder.”</p>

  <p>Kız bir süre konuşmadı.</p>

  <p>“Anlıyorum,” dedi sonra. “Tabii her ülkenin kendine göre âdetleri vardır. Üzgünüm, Galahad ya da adın her neyse ancak anlaşılan yanlış hanımefendiye denk gelmişsin. Kimseye bir şey vereceğim yok. Kimsenin de benden bir şey almasına müsaade etmeyeceğim. Bunu kafana sok.”</p>

  <p>“Ama,” diye karşı çıktı şövalye çekinerek, “siz Faerie’den geliyorsunuz, asil hanımefendi, öyle değil mi?”</p>

  <p>“Ben,” dedi kız kısa bir suskunluktan sonra, yeşil gözlerini zamanın ve mekânın ötesinde bir uçuruma dikmiş gibiydi, “Rivyalıyım, Rivya adında bir kentten geliyorum. Loch Eskalott Gölü kıyısında. Kayıkla geldim. Sis vardı. Sahil göremedim. Yalnızca Kelpi’nin kişnediğini duydum. Kısrağım peşim sıra gelmiş.”</p>

  <p>Islak gömleğini taşın üzerine serdi. Şövalye yine iç geçirdi. Gömlek yıkansa da temizlenmemişti, üzerinde hâlâ kan lekeleri vardı.</p>

  <p>“Akıntı beni buraya taşıdı,” diye sözlerini sürdürdü kız. Şövalyenin kan lekelerini gördüğünü ya fark etmemişti ya da etmemiş gibi yapıyordu. “Akıntı ve tekboynuzun sihri… Bu gölün adı nedir?”</p>

  <p>“Bilmiyorum,” dedi şövalye. “Gwynedd göllerle dolu.”</p>

  <p>“Gwynedd mi?”</p>

  <p>“Elbette. Şu dağlar da Y Wyddfa. Dağlan soluna alıp atla ormanlann içinden ilerleyince iki gün sonra Dinas Dinlleu’ya ulaşılır, ondan sonra da Caer Dathal gelir. Nehir… Buraya en yakın nehir…”</p>

  <p>“En yakın nehrin adı neyse ne. Yanında yiyecek bir şeyler var mı, Galahad? Açlıktan ölmek üzereyim.”</p>

  <p>“Ne dik dik bakıyorsun öyle? Kaybolurum diye mi korkuyorsun? Senin peksimeti ve ardıç pastırmasını da alıp uçar giderim diye mi çekiniyorsun? Korkma. Kendi dünyamda bir suç işleyip yazgıyı altüst ettim, şimdilik oralarda görünemem. Bir süre senin dünyanda kalmak zorundayım. Geceleri gökyüzünde boş yere Ejderha’nın ya da Yedi Keçi’nin arandığı bir dünyada. Belleteyn’den sonra ikinci dolunayın yaşandığı ve Belleteyn’in ‘Beltane ’ diye okunduğu dünyada. Bana neden dik dik bakıyorsun dedim.”</p>

  <p>“Perilerin yemek yediğini bilmiyordum.”</p>

  <p>“Periler, büyücüler ve de elfler. Hepsi yer, içer ve daha neler.”</p>

  <p>“Anlamadım?”</p>

  <p>“önemli değil.”</p>

  <p>Şövalye, kızı inceledikçe etrafındaki büyülü atmosfer kayboluyor, kız insana benziyor, sıradanlaşıyor, herkes gibi oluyordu. Ancak delikanlı böyle olmadığını, olamayacağını biliyordu. Y Wyddfa’nin eteğinde, Cwm Pwcca bölgesinde, dağ göllerinde çıplak yüzen ve kanlı gömleğini yıkayan kızlar dolaşmazdı. Bu kız nasıl görünürse görünsün bu dünyadan olamazdı. Buna rağmen Galahad, kızın kuruduktan sonra aralarında gümüş rengi pırıl pırıl tutamlar belirmesine hayret ettiği kül rengi kır saçlarına çekinmeden, dosdoğru bakıyordu şimdi. Elleri narindi, küçücük burnu, solgun dudakları vardı, sırtındaki tuhaf kesimli erkek giysileri olağanüstü sık dokunmuş yumuşak bir kumaştan yapılmıştı. Biçimi tuhaf, süslemelerle bezeli kılıcını süs niyetine taşımadığı aşikârdı. Çıplak ayaklarına sahilin kumlan yapışmıştı.</p>

  <p>“Şunu bil ki,” dedi kız ayaklarım birbirine sürterek, “elf değilim. Bir büyücü, yani peri olma meselesine gelirsek… sıra dışıyım. Öyle biri olduğumu da sanmıyorum.”</p>

  <p>“Yazık, gerçekten.”</p>

  <p>“Nedir yazık olan?”</p>

  <p>“Denir ki… ” Şövalye kekelemeye başlamıştı. “Denir ki periler genç erkeklere rastlayınca onlan elf ülkesine götürür ve orada… findik çalılıklannın arasında, yosundan bir halı üzerinde lütuflannı sunarlarmış…”</p>

  <p>“Anladım.” Şövalyeye hızlıca baktıktan sonra pastırmadan koca bir lokma ısırdı.</p>

  <p>Ağzındaki lokmayı yuttuktan sonra, “Elf ülkesine gelince,” dedi, “oradan bir süre önce kaçtım ve dönmek için hiç acele etmiyorum. Yosun halının üzerindeki lütuf konusunda ise… Sen gerçekten yanlış kadınla karşılaştın, Galahad. İyi niyetin için yine de teşekkür ederim.”</p>

  <p>“Hanımefendi! Sizi gücendirmek istemedim…”</p>

  <p>“Özür dilemen gerekmez.”</p>

  <p>“Sadece,” diye kekeledi şövalye, “insanın aklını başından alacak kadar güzelsiniz.”</p>

  <p>“Tekrar teşekkürler ama artık bu konuda tek söz istemiyorum.”</p>

  <p>Bir süre konuşmadılar. Hava sıcaktı. Tam tepede duran güneş taşlara hoş bir sıcaklık vermişti. Gölün yüzeyi hafif bir meltemle kıpırdıyordu.</p>

  <p>“Ucundan…” Galahad’ın sesinde tuhaf bir telaş vardı şimdi. “Ucundan kan damlayan ciridin anlamı ne? Bacağına mızrak saplanmış kralın ızdırabı ne anlama geliyor ve bunun nedeni nedir? Gümüş kâse taşıyan beyazlı bakirenin anlamı…”</p>

  <p>“Sen iyisin, değil mi?” diye delikanlının sözünü kesti kız.</p>

  <p>“Sadece soruyorum.”</p>

  <p>“Sorunu anlamıyorum. Önceden belirlenmiş bir parola mı bu? Sırdaşların birbirlerini tanımasına yardımcı bir işaret mi? Rica etsem açıklar mısın bana?”</p>

  <p>“Yapamam.”</p>

  <p>“O halde neden sordun?”</p>

  <p>“Şey, çünkü…” Şövalyenin yüzünü mahcup bir ifade almıştı. “Kısaca şöyle… Bizimkilerden biri firsatı olduğu halde sormamıştı. Dili tutulmuş ya da utanmıştı… Soru sormadığı için de başı belaya girmişti. Bu yüzden daima sorarız. Ne olur ne olmaz diye.”</p>

  <p>“Bu dünyada büyücüler var mı? Hani şu büyülü sanatları yapan şahıslardan? Büyücü. Âlim.”</p>

  <p>“Merlin var. Bir de Morgana ama o kötüdür.”</p>

  <p>“Ya Merlin?”</p>

  <p>“İdare eder.”</p>

  <p>“Nerede olduğunu biliyor musun?”</p>

  <p>“Bilmez miyim? Camelot’ta. Kral Arthur’un sarayında. Şimdi oraya doğru gidiyorum zaten.”</p>

  <p>“Uzak mı buraya?”</p>

  <p>“Buradan önce Powys’e Hafren Nehri’ne, sonra Hafren boyunca Glevum’a, Sabina Denizi’ne, oradan da Yaz Ülkesi’nin ovalan uzak değil. Tamamında atla on günlük bir yolculuk.”</p>

  <p>“Çok uzakmış.”</p>

  <p>“Ama,” dedi şövalye duraksayarak, “Cwm Pwcca’dan giderek yol kısaltılabilir. Gelgelelim orası lanetli bir vadi. Büyülü bir yer. Orada hain cüceler Y Dynan Bach Teg’lerin yaşadığı söylenir…”</p>

  <p>“Eee olsun, kılıcını süs niyetine mi taşıyorsun?”</p>

  <p>“Büyü karşısında kılıç ne işe yarar ki?”</p>

  <p>“Yeterince işe yarar, korkma. Ben bir witcher’im. Duymuş muydun daha önce? Ah, duymadın tabii ki. Ben senin gibi cücelerden korkmam. Tanıdığım çok cüce var.”</p>

  <p>Olmaz mı, diye düşündü şövalye.</p>

  <p>“Gölün Hanımı?”</p>

  <p>“Benim adım Ciri. Gölün Hanımı diye çağırma beni. Bununla ilgili kötü anılarım var, çok kötü hem de. O ülkede beni öyle çağırıyorlardı… Ne demiştin sen o ülkenin adına?”</p>

  <p>“Faerie. Ya da druidlerin verdiği adıyla Annwn. Saksonlar elf ülkesi der.”</p>

  <p>“Elf ülkesi…” Ciri, şövalyenin verdiği ekoseli pelerini omzuna attı. “Biliyor musun, ben gittim oraya. Kırlangıç Kulesi’ne girdim ve bir anda elflerin arasındaydım. Bana öyle seslendiler, Gölün Hanımı. Başlarda hoşuma gitmiş, gururumu okşamıştı. Derken anladım ki o ülkede, o kulede ve o gölün kıyısında hanımefendi, hükümdar falan değil, tutsaktım.”</p>

  <p>Delikanlı kendini tutamayarak, “Gömleğine orada mı kan bulaştı?” diye sordu.</p>

  <p>Ciri uzun süre yanıt vermedi.</p>

  <p>“Hayır,” dedi sonra, delikanlıya biraz titriyormuş hissini veren bir sesle. “Orada olmadı. Gözlerin pek keskin. Eh, gerçeklerden kaçılmıyor, başını kuma gömmenin de yaran olmuyor… Evet, Galahad. Son zamanlarda çok kan bulaştı bana. Öldürdüğüm düşmanların kanı. Bir de yakınım olan ve kurtarmaya çalıştığım ama kollarımda ölen insanların kanı… Ne bakıyorsun öyle?”</p>

  <p>“Bir ilah mısın, yoksa fani misin kestiremiyorum… Ya da tanrıça… Ama bu yerkürede yaşıyorsan…”</p>

  <p>“Rica ederim konuyu dağıtma.”</p>

  <p>“Hikâyeni dinlemeyi çok isterim,” dedi Galahad, gözleri parlayarak. “Anlatmak ister misin, asil hanımefendi?”</p>

  <p>“Uzun bir hikâye.”</p>

  <p>‘‘Zamanımız var.”</p>

  <p>“Ayrıca pek iyi bitmiyor.”</p>

  <p>“Sanmam.”</p>

  <p>“Neden?”</p>

  <p>“Gölde yıkanırken şarkı söylüyordun.”</p>

  <p>“İyi bir gözlemcisin.” Ciri başını çevirdi, dudaklarını ısırdı, yüzü ansızın büzülüp çirkinleşti. “Evet, iyi bir gözlemcisin ama çok safsın.”</p>

  <p>“Bana hikâyeni anlat. Lütfen.”</p>

  <p>“Hıh,” diye iç geçirdi kız. “Madem istiyorsun, peki… Anlatacağım.”</p>

  <p>Rahat bir pozisyonda oturdu, delikanlı da aynısını yaptı. Atlar orman kenarında gezinip odandı.</p>

  <p>“Baştan,” dedi Galahad, “en baştan.”</p>

  <p>“Bu hikâyenin,” dedi Ciri bir süre sonra ve ekoseli pelerine iyice sarındı, “gitgide bir başlangıcı yokmuş gibi geliyor. Gerçekten bitip bitmediğinden ben de hâlâ kuşkuluyum. Çünkü bilmelisin ki geçmiş ve gelecek korkunç biçimde iç içe geçti. Elfîn biri bana durumumun şu kendi kuyruğunu ısıran yılana döndüğünü söylemişti. Bildiğin üzere o yılanın adı Ouroboros. Kuyruğunu ısırması, çemberin tamamlandığı anlamına gelir. Zamanın her anında geçmiş, bugün ve gelecek bir aradadır. Her anın içinde sonsuzluk vardır. Anlıyor musun?</p>

  <p>“Hayır.”</p>

  <p>“Olsun.”</p>
</body>
</html>