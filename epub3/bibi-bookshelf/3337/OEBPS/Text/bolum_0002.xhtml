<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <p>Şu gerçeği bilin ki düşlere inanan, rüzgarı yakalamak, gölgeleri tutmak isteyenle birdir. Yalan söyleyen ya da doğum sırasında saçmalayan kadın misali kendi hayaline, kendi dağılmış yansımasına yenilir. Düşlerde beliren hayaletlere inanan ve aldatmaca yolunda yürüyen gerçekten budaladır.</p>

  <p>Ne var ki düşlerini küçümseyen ve onlara zerre kadar inanmayan aynı şekilde budalalık eden Çünkü düşlerin hiçbir anlamı olmasaydı eğer, bizi yaratan tanrılar düş görme yetisini neden vermiş olsunlar ki bize?</p>

  <p>Lebioda Peygamberin Öğretisi, 34,1</p>

  <p>Rüya içinde bir rüyadır Gördüğümüz ve göründüğümüz.</p>

  <p>Edgar Allan Poe</p>

  <h2>Bölüm 2</h2>

  <p>Esen hafif rüzgâr, dumanı tüten bir kazan gibi buharlanmış gölün yüzeyini yalıyor, sis bulutlarını daha da dağıtıyordu. Kürek yatakları boğuk ve ritmik sesler yayıyor, kürekler sudan çıktıkça çevreye pırıl pırıl su damlaları saçıyordu.</p>

  <p>Condwiramurs bir elini sandalın dışına uzatmıştı. Sandal öylesine yavaş ilerliyordu ki su neredeyse hiç dalgalanmıyor, arada bir hafifçe elinin ayasına sıçnyordu.</p>

  <p>“Aman aman, ne hız bu böyle,” dedi Condwiramurs sesine olabildiğince alay katarak. “İnanılmaz! Dalgalar arasmda uçuyoruz âdeta. İnsanın başı dönüyor doğrusu!”</p>

  <p>Kürekleri çeken tıknaz, güçlü ve dinç adam, yanıt niyetine öfkeyle anlaşılmaz bir şeyler homurdandı ama başını kaldırmadı bile. Adamın karagül koyunlannın postunu andıran kıvırcık kır saçları vardı. Çaylak kız, sandala oturduğundan beri sorularım duymazlıktan gelen bu hödüğün homurdanmasından, inlemesinden, gaklamasından çok sıkılmıştı.</p>

  <p>“Dikkat et,” diye tısladı kız, sinirlerine güçlükle hâkim olarak. “Böyle aceleyle kürek çekilmesi insanın midesini bozuyor.”</p>

  <p>Adam başını bu kez kaldırdı; güneşten yanmış yüzü tabaklanmış deriyi andırıyordu. Adam yine homurdandı ve kırlaşmış kirli sakalla kaplı çenesinin ucuyla küpeşteye sabitlenmiş ahşap bocurgatı ve sandalın hareketiyle gerilen, suyun içindeki halatı gösterdi. Sonra bu açıklamanın yeterli olduğundan emin bir ifadeyle kürek çekmeyi sürdürdü. Hızını hiç değiştirmedi. Kürekler yukarı. Bekle. Kürek palalarının yansını suya daldır. Uzun bir ara ver. Çek. Daha uzun bir ara ver.</p>

  <p>“Aa,” dedi Condwiramurs rahat bir tavırla ve bakışlannı göğe dikerek, “anlıyorum. Önemli olan attığımız yem ve bunun doğru hızda ve uygun derinlikte hareket etmesi. Önemli olan balık tutmak. Gerisi önemsiz.”</p>

  <p>Bunlar öyle doğaldı ki adam homurdanma zahmetine bile girmemişti.</p>

  <p>“Bütün bir gece yolculuk yaptığım kimin umurunda,” diye monologuna devam etti kız. “Acıkmışım, şu rutubetli ve sert tahtaya oturmaktan kalçam ağnmış ve kaşınıyor, çişim gelmiş, kimin umurunda? Hayır, tek önemli olan balık tutmak ve kayığın arkasından çekilen olta. Gerisi anlamsız. Akıntının ortasındaki yemi, üstelik yirmi kulaç derinde hiçbir balık zoka diye yutmaz.”</p>

  <p>Adam başını kaldırdı, kıza nefretle baktı ve köpek gibi hırlayıp homurdandı. Condwiramurs ağzını yayarak gülümsedi; memnun olmuştu. Ama şu hödük, kürekleri hâlâ çok ağır çekiyordu, sinirlenmişti.</p>

  <p>Kız, pruvaya yayılarak oturdu, bacak bacak üstüne attı. Ete- ,ğinin yukarı doğru kaymasına izin verdi.</p>

  <p>Adam yine homurdanmaya başladı, nasırlı elleriyle küreklere sımsıkı yapıştı ve gözü kayığın arkasından çekilen oltanın ipinden başka bir şey görmüyormuş gibi yaptı. Ancak daha hızlı kürek çekmeyi aklından geçirmiyordu tabii. Çaylak kız boyun eğip iç geçirdi ve kendini gökyüzünü izlemeye verdi.</p>

  <p>Kürek yatakları gıcırdıyor, kürek palalarından elması andıran su damlaları düşüyordu.</p>

  <p>Hızla dağılan sislerin arasında belli belirsiz bir ada göründü. Tepesinde dikilitaş biçiminde köşeli koyu renkli bir kule. Hödük, arkası dönük oturduğu ve çevresine bakınmadığı halde hedefe ulaştıklarını tuhaf bir şekilde fark etmişti. Kürekleri hiç acele etmeden kayığın içine uzattı, ayağa kalktı ve halatı ağır ağır bocurgata sarmaya başladı. Hâlâ bacakları üst üste halde oturan Condwiramurs ıslık çalıp gökyüzüne bakıyordu.</p>

  <p>Adam halatı sonuna kadar sardıktan sonra pirinçten büyük bir kaşık şeklindeki zokayı inceledi; üç kancalıydı, ucuna kırmızı yünden bir kuyruk bağlanmıştı.</p>

  <p>“Vah vah,” dedi Condwiramurs sevimli bir sesle. “Zokayı yutan olmamış, pek yazık. Nasıl oldu bu böyle? Yoksa sandal aşın hızlı mı gidiyordu?”</p>

  <p>Adamın kıza çevirdiği bakışlarında akla gelebilecek tüm çirkinlikler vardı. Oturdu, homurdandı, suya tükürdü, kürekleri kemikli elleriyle kavradı, sırtını gerdi. Kürekler suyun içine düştü, kürek yataklanna güm diye oturdu ve sandal ok gibi fırlayarak gölün üzerinde âdeta uçtu. Sular hışırtıyla köpürüp buruna ulaştı, kıç kısmında anafor yaptı. Onlan adadan ayıran ok atımı mesafeyi, iki homurdanmaya bile yetmeyecek kadar kısa bir sürede geride bıraktılar ve sandal çakıl taşlanyla kaplı kıyıya öyle bir hızla girdi ki Condwiramurs oturduğu yerde düştü.</p>

  <p>Adam homurdanıp söylenmeye başladı, tükürdü. Çaylak kız, bunun uygar insanlann dilinde şu anlama geldiğini biliyordu: Sandalımdan defol, seni çok bilmiş cadı. Fakat kız el üstünde taşınmayı bekleyemeyeceğini biliyordu. Ayakkabılarını çıkardı, eteğini kışkırtıcı bir biçimde kaldırdı ve indi. Midye kabuklan ayak tabanlanna batıp canını yakınca sövmemek için kendini güç tuttu.</p>

  <p>“Beni karşıya geçirdiğin için teşekkürler,” dedi, birbirine geçirdiği dişlerinin arasından.</p>

  <p>Yanıt olarak homurtu duymayı beklemeden ve bir an bile dönüp arkasına bakmadan taş merdivenlere doğru yalınayak yöneldi. Duyduğu hayranlık karşısında bütün terslikler ve güçlükler geride kalmıştı, tamamen uçup gitmiş, silinmişti. Loc Blest Gölü’nün Inis Vitre adasındaydı şimdi. Daha önce yalnızca seçilmiş birkaç kişinin geldiği efsanevi sayılabilecek yerdi burası.</p>

  <p>Sabah sisi tümüyle dağılmıştı, donuk gökyüzündeki kıpkırmızı güneş kendini gitgide daha çok gösteriyordu. Kulenin mazgal dişlerinin çevresinde martılar ve ebabiller çığlıklar atarak uçuşuyordu.</p>

  <p>Terasa açılan yukarıdaki merdiven başında Nimue, bir hayaletin çömelmiş, dişlerini gösteren heykeline yaslanmıştı.</p>

  <p>Gölün Hanımı.</p>

  <p>Narin yapılıydı, boyu kısaydı, bir buçuk metre ya vardı ya yoktu. Condwiramurs, gençliğinde ona “Parmak Kız” dendiğini duymuştu; bu lakabın ona uyduğunu görüyordu şimdi. Gelgelelim en az yarım yüzyıldan beri kısa boylu büyücü kadını böyle çağırmaya kimsenin cesaret edemediğinden kuşkusu yoktu.</p>

  <p>“Ben Condwiramurs Tilly,” diye kendini tanıtıp beceriksiz bir reverans yaptı, ayakkabıları hâlâ elindeydi. “Adanızda konuk olabilmekten çok mutluyum, Gölün Hanımı.”</p>

  <p>“Nimue,” diye düzeltti kısa boylu büyücü kadın. “Nimue, yeterli. Unvan ve eklentileri bırakalım, Hanımefendi Tilly.”</p>

  <p>“O zaman ben de Condwiramurs. Condwiramurs yeterli.”</p>

  <p>“Gir bakalım içeri, Condwiramurs. Kahvaltıda sohbet edelim.</p>

  <p>Aç olduğunu tahmin ediyorum.”</p>

  <p>“Bunu inkâr edemem.”</p>

  <p>Kahvaltıda süzme yoğurt, taze soğan, yumurta, süt ve esmer ekmek vardı; servisi genç, suskun, nişasta kokulu iki hizmetçi kız yapıyordu. Condwiramurs yemek yerken, kısa boylu büyücü kadının bakışlarını üzerinde hissetti.</p>

  <p>Çaylak kızın her hareketini, hatta neredeyse ağzına götürdüğü her lokmayı izleyen Nimue, “Kule altı katlıdır,” dedi. “Bunlardan biri yerin altında. Senin dairen ikinci katta, toprağın üstünde, yaşam için gerekli her türlü donanıma sahip. Gördüğün gibi giriş katı idari bölüm, hizmetli odaları da bu katta. Yer altı katında, birinci ve üçüncü katlarda laboratuvar, kütüphane ve galeri bulunuyor. Sözünü ettiğim bütün katlara ve oradaki bütün odalara rahatlıkla girebilir, içeride ne varsa istediğin zaman ve istediğin gibi kullanabilirsin.”</p>

  <p>“Anladım. Teşekkür ederim.”</p>

  <p>“En üstteki iki kat benim özel çalışma ve yaşama alanlanmdır. Tamamen özeldir. Herhangi bir yanlış anlaşılmayı önlemek için söylüyorum: Bu konularda olağanüstü titiz biriyim.”</p>

  <p>“Buna riayet edeceğim.”</p>

  <p>Nimue başım pencereye doğru çevirdiğinde homurdayan kayıkçıyı gördü. Adam, Condwiramurs’un eşyalarını boşaltmış, sandala şimdi olta, bocurgat, ağ, halat gibi balıkçılık ekipmanı yüklüyordu.</p>

  <p>“Biraz demode biriyimdir,” diye sözlerini sürdürdü Nimue. “Ancak bazı şeylerin yalnızca bana ait olmasını istemek gibi bir alışkanlığım var. Diş fırçası, örneğin. Özel odalar, özel kütüphane, tuvalet… Ve de balıkçılar kralı. Sakın balıkçılar kralına sahip olmaya kalkma.”</p>

  <p>Az kalsın ağzındaki süt Condwiramurs’un nefes borusuna kaçacaktı. Nimue’nun yüzünde anlaşılmaz bir ifade vardı.</p>

  <p>“Eğer,” diye konuşmaya devam etti, kız daha kendine gelemeden, “o sana sahip olmaya kalkarsa karşı koy.”</p>

  <p>Ağzındakini sonunda yutmayı başaran Condwiramurs, başını hararetle sallayıp yorum yapmaktan kaçındı. Balıkçılarla işi olmayacağı dilinin ucuna gelmişti oysa. Hele görgüsüzlerle, saçları kadayıfa dönmüşlerle hiç olmazdı.</p>

  <p>“Eveeet,” dedi Nimue yayarak. “Böylece giriş bölümünü hallettik. Sıra şimdi somut meselelerde. Onca aday arasından neden seni seçtiğimi merak etmiyor musun?”</p>

  <p>Condwiramurs’un yanıt vermekte duraksamasının tek nedeni kibirli görünmek istememesiydi. Yine de hızlıca kararını verdi, Nimue’nun karşısında zerre kadar gereksiz tevazu göstermesi sahte bir hava yaratabilirdi.</p>

  <p>“Akademinin en iyi rüya yorumlayan kızı benim,” diye soğuk bir sesle ve övünmeden karşılık verdi. “Üçüncü yılımda oneiromantinler<sup>1</sup> arasında ikinci oldum.”</p>

  <p><sup>1</sup> (Yun.) Rüyaları yorumlayarak kehanette bulunma sanatı, (ç. n.)</p>

  <p>“Birinci olanı alabilirdim.” Nimue gerçekten kırıcı olacak kadar açık sözlüydü. “Şunu da belirteyim, bana aslında birinciyi önerdiler, üstelik ısrar ettiler çünkü kız sözüm ona önemli birinin kızıymış. Şu rüya kehanetleri meselesinin, oneiromanst nin son derece dengesiz bir yetenek olduğunu bilirsin, sevgili Condwiramurs. En iyi rüya kâhinleri bile fiyasko yaşayabilir.”</p>

  <p>Condwiramurs, fiyasko yaşadığı vaka sayısının bir elin parmaklarını geçmediğini söylemeye gerek duymadı. Ne de olsa bir üstatla konuşuyordu. Akademide engin bilgilere sahip profesörlerden biri, “Beyler, herkes yerini bilmeli,” derdi.</p>

  <p>Nimue, başını hafifçe sallayarak kızın suskunluğunu takdir etti. “Akademiden bana haberler getiren bir adamım var,” dedi bir süre sonra. “Bu yüzden düş görebilmek için halüsinojen maddeler alman gerekmediğini biliyorum. Buna memnun oldum çünkü narkotiğe tahammülüm yoktur.”</p>

  <p>“Ben herhangi bir uyuşturucu kullanmadan görürüm düşlerimi,” dedi Condwiramurs, biraz gururlanarak. ” Oneiroskopi<sup>2</sup> için tek ihtiyacım bir bağlantı noktası.”</p>

  <p><sup>2</sup> Rüya tahlili (ç. n.)</p>

  <p>“Anlamadım?”</p>

  <p>“Bir bağlantı noktası işte.” Çaylak kız hafifçe öksürdü. “Rüyamda görmem gereken konuyla bağlantısı olan herhangi bir eşya, demek istiyorum. Herhangi bir şey ya da bir resim…”</p>

  <p>“Resim mi?”</p>

  <p>“Evet. Yanımda bir resim olursa güzel düşler görürüm.”</p>

  <p>“Aa.” Nimue gülümsedi. “Bir resim işini görüyorsa sıkıntı yaşamayız. Kahvaltını bitirdiysen gidelim, en iyi düş yorumcusu ve oneiromantinlerin İkincisi. Seni asistanım olarak seçmemi sağlayan diğer nedenleri sana bir an önce anlatmam yararlı olacak.”</p>

  <p>Taş duvarlardan yayılan soğuğu ne kalın goblen halılar ne de koyu renge boyanmış lambriler hafifletebiliyordu. Taş zemin, ayakkabıların içindeki ayaklan bile üşütüyordu.</p>

  <p>“Bu kapının ardında laboratuvar var,” dedi Nimue, eliyle işaret ederek. “Dediğim gibi, orayı gönlünce kullanabilirsin. Tabii dikkatli olmak koşuluyla. Özellikle süpürgelere su taşıtacağın zaman dikkatli olman gerekir.”</p>

  <p>Espri çok eskimiş olmasına karşın Condwiramurs kibarca güldü. Bütün üstatlar himayelerine aldıklan gençlere efsanevi büyücü çırağının efsanevi kazalanyla ilgili esprileri mutlaka anlatırlardı.</p>

  <p>Merdiven, yılan gibi dolanarak çıkıyordu ve sonu yok gibiydi. Üstelik dikti. Gidecekleri yere daha ulaşmadan Condwiramurs soluk soluğa ve ter içinde kalmıştı. Nimue ise hiç yorulmuşa benzemiyordu.</p>

  <p>“Buradan lütfen,” dedi meşe bir kapıyı açarak. “Dikkat et, eşik var.”</p>

  <p>2 Rüya tahlili, (ç. n.)</p>

  <p>Condwiramurs içeri girer girmez iç geçirdi.</p>

  <p>Oda, bir galeriydi. Duvarları tavandan yere kadar resimlerle doluydu. Hepsinde eski, büyük, yaprak yaprak kabarmış ve çatlamış yağlıboya tablolar, minyatürler, sararmış gravürler, tahta üzerine oymalar, solmuş akvareller ve mürekkep çizimleri asılıydı. Ayrıca canlı renklerde modern guaş ve tempera tablolar, berrak çizgilerle bezeli su baskılan ve aşındırma tekniğiyle yapılmış baskılar, taşbasmalar ve kontrastlarla zenginleştirilmiş bakır klişe baskılar, siyah ağırlıklı etkileyici alanlarla dikkatleri üzerine çekiyordu.</p>

  <p>Nimue, kapının yanında asılı, devasa bir ağacın altında toplanmış bir kalabalığı gösteren tablonun önünde durdu. Önce tabloya, sonra Condwiramurs’a baktı, suskun bakışlan çok şey anlatıyordu.</p>

  <p>“Dandelion,” dedi çaylak kız meseleyi anlar anlamaz, “Bleobheris meşesi altında baladlar söylüyor.”</p>

  <p>Nimue gülümseyerek başını salladı, sonra bir adım atıp sonraki tablonun önünde durdu. Suluboya bir tabloydu bu. Simgeci. Bir bayır üstünde duran iki kadın silüeti. Tepelerinde martılar uçuşuyor, aşağıdaki uçurum ise gölgelerle kaplı.</p>

  <p>“Ciri ve Triss Merigold, Kaer Morhen’deki kehanet.”</p>

  <p>Gülümseme, baş sallama, bir adım ve sonraki tablo. Dörtnala koşan atın sırtında bir süvari, sağında ve solunda bodur akağaçlar saygı duruşunda ve dallarım ona doğru uzatmışlar. Condwiramurs, içinde bir ürperti hissetti.</p>

  <p>“Ciri… Hımm… Ciri, buçukluk Hofmeier’in çiftliğinde Geralt’la buluşmaya gidiyor sanırım.”</p>

  <p>Bir sonraki yağlıboya tablo sonradan koyulaştınlmıştı. Bir savaş sahnesi.</p>

  <p>“Geralt ve Cahir, Yanığa Köprüsü’nü savunuyorlar.”</p>

  <p>Sonra hızla diğer tablolara geçti.</p>

  <p>“Yennefer ve Ciri, Melitele Tapmağı’nda ilk buluşmaları. Dandelion ve dryad Eithne, Brokilon ormanında. Geralt’m ekibi tipide Malheur Geçidi’nde…”</p>

  <p>“Tebrikler, şahane,” diye kızın sözünü kesti Nimue. “Efsaneye çok hâkimsin. Buraya neden bir başkasının değil de senin geldiğinin ikinci nedenini öğrendin şimdi.”</p>

  <p>Geçip oturdukları abanoz ağacından yapılmış sehpanın üstünde bütün haşmetiyle büyük bir muharebe tablosu asılıydı, Brenna Muharebesini, bu muharebenin önemli bir anını ya da kahramanca bir ölümü temsil ediyordu. Tablo kuşkusuz Nikolai Certosa’nın bir eseriydi; ifadeden, ayrıntılara gösterdiği mükemmeliyetçi tutkudan ve bu sanatçıya özgü ışık oyunlarından belliydi.</p>

  <p>“Dişi ve erkek witcher efsanesini biliyorum elbette,” dedi Condwiramurs. “Hatta hiç duraksamadan söyleyebilirim ki su gibi ezbere biliyorum. Daha ergenliğimde bu hikâyeye bayılmıştım, ne bulduysam okumuştum. Hatta düşümde kendimi Yennefer olarak görürdüm. Ama dürüst olmak istiyorum: Her ne kadar ilk görüşte aşk olsa da, benim için dayanılmaz bir tutku bile olsa… kalıcı değildi.”</p>

  <p>Nimue, kaşlarını kaldırdı.</p>

  <p>“Bu hikâyeyi,” diye devam etti Condwiramurs, “halk tarafindan sevilen özetlerinden ve gençler için yazılmış versiyonundan tanıdım önce, parça parçaydı, ad usum delphini<sup>3</sup> kesilmiş ve arındırılmıştı. Ardından tabii güvenilir ve noksansız versiyonlarına geçtim. Hatta gerekli olmayan bilgilere varıncaya kadar hepsini okudum. Öğrendikçe tutkunun yerini mesafeli ve soğuk bir duruş ve evlilik görevlerini andıran bir adanmışlık aldı. Ne demek istediğimi sanırım bilirsiniz.”</p>

  <p><sup>3</sup> (Lat.) Çocuklara anlatmak için basitleştirilmiş, sadeleştirilmiş, (ç. n.)</p>

  <p>Nimue, belli belirsiz başını sallayarak bildiğini doğruladı.</p>

  <p>“Özetle şunu söyleyebilirim: Ağırlıklı olarak efsane kurallarına uyan efsaneleri tercih ediyorum, söylenceler ile gerçeği karıştıran, düz ve basit masal kıssasını bütünüyle kıssadan uzak tarihî gerçeklerle birleştirmeye çalışan efsaneler bana göre değil. Ansiklopedi yazarlarının, arkeologların ve tarihçilerin sonsöz yazmadığı efsaneleri seviyorum. Geleneklere göre değiştirilmemiş olanları. Prensin camdan dağa tırmanıp uyuyan prensesi öpmesini, kızın uyanmasını ve uzun zaman birlikte mudu yaşamalarını tercih ediyorum. Efsane dediğin aynen böyle son bulmalı… Ciri’nin bu portresini kim yapmış? Şu büyük tabloyu?”</p>

  <p>“Ciri’ye ait tek bir portre bulunmuyor.” Kısa boylu büyücü kadının sesi her türlü duygudan uzaktı. “Ne burada ne de dünyanın başka bir yerinde. Ciri’yi tanımış ya da görmüş olabilecek ya da en azından onu hatırlayan birinin elinden çıkmış tek bir portre, tek bir minyatür günümüze ulaşmamış. Bu uzun tablo Pavetta’yı gösteriyor, Ciri’nin annesini, resmi yapansa cüce Ruiz Dorrit, Cintra hükümdarlarının saray ressamı. Ruiz’in Ciri’nin on yaşındayken portresini yaptığı biliniyor, “Tazıyla Oynayan Çocuk” adlı, bunun gibi büyük bir tabloymuş, ne yazık ki kaybolmuş. Ama efsanelere ve senin bunlarla ilişkine dönelim; bir de efsanelerin sence nasıl sonlanması gerektiği konusuna.”</p>

  <p>“Sonu iyi bitmeli,” dedi Condwiramurs inada. “İyi ve adil olan zafer kazanmalı, kötü olan ibretiâlem için cezalandırılmalı, âşıklar ise yaşamlarının sonuna kadar birleşmeli. Ayrıca, lanet olsun, kahramanların hiçbiri ölmemeli! Peki ya Ciri’nin efsanesi? O nasıl son buluyor?”</p>

  <p>“Çok doğru. Nasıl?”</p>

  <p>Condwiramurs’un bir an dili tutuldu. Böyle bir soru beklemiyordu; acaba şimdi sınanıyor muydu, yoksa tuzağa mı düşürülmeye çalışılıyordu? Sustu, oyuna gelmeye hiç niyeti yoktu.</p>

  <p>Geralt ve Ciri’nin hikayesi nasıl mı bitiyordu! Bunu bilmeyen kalmış mıydı ki?</p>

  <p>Gözlerini koyu renklerin hâkim olduğu suluboya bir tabloya çevirdi: Sis perdesiyle örtülü bir gölün üzerinde biçimsiz bir kayık, yalnızca siyah bir silüet olarak görünen bir kadın, elindeki uzun kürekle kayığa yön veriyordu.</p>

  <p>Efsane böyle bitiyordu. Aynen böyle.</p>

  <p>Nimue, kızın düşüncelerini okudu. “Hiç öyle kesin değil Condwiramurs… Hem de hiç kesin değil.”</p>

  <p>“Efsaneyi,” diye konuşmaya başladı Nimue, “gezgin bir meddahın ağzından dinlemiştim. Köylü çocuğuydum, bir tekercinin dördüncü kızıydım. Aslında oradan oraya dolaşan bir dilenci olan gezgin meddah Pfıffer’in köyümüze uğradığı günler çocukluğumun en güzel anlarıydı. Angarya işlerden kurtulup dinleniyorduk, ruhumuzun gözüyle o masalsı mucizeleri, uzak dünyaları görüyorduk. O dünyalar on beş kilometre ötedeki kasabada kurulan panayırdan bile daha uzak ve daha olağanüstüydü…</p>

  <p>“Ben o günlerde altı, yedi yaşlanndaydım. En büyük ablam ise on dört. Sürekli eğilerek iş yaptığı için daha o zamanlar kamburu çıkmıştı. Köylü kadının yazgısı! Bizim oralarda kızlan daha küçücükken bu hayata hazırlarlardı! Sırtını kambur yap! Kamburunu çıkanp işin üzerine eğil, çocuğunun üzerine, lohusa yatağından kalkar kalkmaz kocanın yeniden şişirdiği koca karnının üzerine eğil…</p>

  <p>“Meddahın anlattığı hikâyelerin etkisiyle çok geçmeden kendime kambur bir sırt, angarya, hasat, koca ve çocuklar dışında farklı bir yaşam hayal etmeye başlamıştım. Ormanda kendi ellerimle topladığım yemişleri satarak kazandığım parayla kendime satın aldığım ilk kitap, Ciri efsanesi üzerineydi. Senin de söylediğin gibi çocuklar için kısaltılmış bir versiyondu, ad ucum delphini. Benim için olabilecek en uygun metindi. Okumam zayıftı ama ne istediğimi henüz o zaman bile anlamıştım. Philippa Eilhart, Sheala de Tancarville, Assire var Anahid gibi olmak istiyordum…”</p>

  <p>İkisi de incelikli bir ışık gölge aydınlatmasıyla resmedilmiş bir saray salonunu betimleyen bir guaj tabloya baktı; bir masanın çevresinde kadınlar oturuyordu. Efsanevi kadınlar.</p>

  <p>“Ancak ikinci denememde girebildiğim akademide,” diye sözlerini sürdürdü Nimue, “büyü tarihi derslerinde bu efsaneyi sadece Büyük Loca çerçevesinde inceledim. Başlarda sırf zevk için bir şey okumaya hiç zamanım yoktu, sürekli çalışmak zorundaydım. .. Hazıra konan, taşralı kızla alay eden kont ve banker kızlarına yetişmek zorundaydım.”</p>

  <p>Susup parmaklarının kemiklerini çıdattı.</p>

  <p>“Sonunda,” diye devam etti Nimue, “istediğimi okumaya zaman bulmuş ama Geralt ve Ciri’nin kaderlerinin artık beni çocukluğumda olduğu kadar ilgilendirmediğini fark etmiştim. Sendekinin benzeri bir sendrom devreye girmişti. Sen ne demiştin adına? Evlilik görevleri mi? Benim de öyle olmuştu, ta ki…”</p>

  <p>Yeniden susup yüzünü ovaladı. Condwiramurs, Gölün Hanımı’nın ellerinin titrediğini görünce şaşırdı.</p>

  <p>“On sekiz yaşındaydım… bir şey oldu. Ciri efsanesini içimde canlandıran bir şey. Beni ciddiyetle bu efsaneyle ilgilenmeye yöneltti. Yaşamımı buna adamaya.”</p>

  <p>Çaylak sesini çıkarmadı, oysa meraktan çatlıyordu.</p>

  <p>“Bilmiyormuş gibi yapma,” dedi Nimue buruk bir sesle. “Gölün Hanımı’nın Ciri efsanesine hastalık derecesinde tutkun olduğunu bilmeyen kalmadı, önceleri zararsız olan bu kaçıklığın bir tür bağımlılığa ya da maniye dönüştüğünü herkes konuşuyor. Bu söylentilerin pek çoğu doğru, sevgili Condwiramurs, pek çoğu! Seni kendime asistan seçtiğim için sen de bu bağımlılığın ve maninin esiri olacaksın. Çünkü senden bunu talep edeceğim. En azından çıraklık dönemin süresince. Anlıyor musun?”</p>

  <p>Çaylak, onaylayarak başını salladı.</p>

  <p>“Anladığını sanıyorsun.” Nimue, kendine hâkim olup araya yeniden mesafe koymayı başarmıştı şimdi. “Ama sana açıklayacağım. Adım adım. Zamanı geldiğindeyse her şeyi açıklayacağım. Ama önce…”</p>

  <p>Susup dışan baktı, gözlerini göle çevirdi, balıkçılar kralının teknesi olan siyah lekeye baktı, altın gibi parlayan su yüzeyinde kolayca ayırt ediliyordu.</p>

  <p>“Ama önce dinlen. Galeriyi incele. Dolapların ve vitrinlerin içinde çizimlerle dolu albümler ve resim taslakları bulacaksın, hepsi söylence konusuyla ilgilidir. Kütüphanede efsanenin bütün versiyonlarını ve efsaneyle ilgili yorumlan, aynca ilgili bilimsel çalışmaların büyük bir bölümünü göreceksin. Bunlara biraz zaman ayır. Bak, bir miktar oku, dikkatini ver. Düş görmen için malzeme çıkmasını istiyorum. Senin deyiminle bir bağlantı noktası.”</p>

  <p>“Bunlan yapacağım. Hanımefendi Nimue?”</p>

  <p>“Evet?”</p>

  <p>“Şu iki portre… Yan yana asılı olan… Bunlar da mı Ciri?”</p>

  <p>“Ciri’nin bir tane bile portresi yok,” diye sabırla yineledi Nimue. “Sonraki dönemlerin sanatçıları onu yalnızca belli sahnelerde betimlemişler, tabii her biri kendi hayal gücüne göre. Bu portrelere gelince: Sol taraftaki, son derece özgür bir çalışma çünkü elf Lara Dorren aep Shiadhal’i de gösteriyor ancak ressam kadının onunla tanışmış olması olanaksız. Ressamı da efsaneden mutlaka çok iyi bildiğin Lydia von Bredevoort. Onun günümüze kadar gelmiş yağlıboya tablolarından biri hâlâ akademide asılı.”</p>

  <p>“Biliyorum. Diğer portre peki?”</p>

  <p>Nimue tabloya uzun uzun baktı. Sarışın, çelimsiz, hüzünlü bakışlı bir kızın tasviriydi. Üzerinde kollan yeşil beyaz bir elbise vardı.</p>

  <p>“Ressamı Robin Anderida,” dedi hızla dönüp gözlerini Condwiramurs’un gözlerine dikerek. “Ama kimi tasvir ettiğini… sen bana söyleyeceksin, iyi düş gören bir oneiromansin olarak. Düşüne girsin ve bana anlat sonra.”</p>

  <p>Üstat Robin Anderida yaklaşan imparatoru herkesten önce görüp reverans yaptı. Liddertal Kontesi Stella Congreve ayağa kalktı, dizlerini kırarak selam verdi ve oymalı koltukta oturan kıza hızlı bir hareketle aynısını yapmasını işaret etti.</p>

  <p>“Hanımları selamlıyorum.” Emhyr var Emreis başını hafifçe salladı. “Sana da selam olsun, üstat Robin. İşler ne durumda?”</p>

  <p>Üstat Robin hafifçe öksürdü, ellerini heyecanla önlüğüne silerek mahcup bir tavırla yeniden eğildi. Sanatçının şiddetli bir agorafobisi ve hastalık derecesinde çekingen olduğunu Emhyr biliyordu. Ama bu kimin umurundaydı? Önemli olan ne kadar iyi resim yaptığıydı.</p>

  <p>İmparator, her yolculuğa çıktığında olduğu gibi “Impera” muhafız tugayı subay üniformasını giymişti: Siyah bir zırhtı bu, pelerinin üzerinde yaldızlı semender işlemesi vardı. Yaklaşıp portreyi incelemeye koyuldu. Önce portreye, sonra modele; sarışın, çelimsiz, hüzünlü bakışlı kıza baktı. Kollan yeşil beyaz elbisesinden taşan hafif dekoltesini san yakut bir kolyeyle süslemişti.</p>

  <p>“Mükemmel,” dedi imparator bilerek boşluğa bakarak, neyi övdüğü anlaşılmasın diye. “Üstat, mükemmel. Lütfen kimseye kulak asmadan devam et. Lütfen biraz görüşelim, kontes.” Pencerenin önüne gidip kontesi onu izlemeye zorladı.</p>

  <p>“Ben yola koyuluyorum,” dedi imparator usulca. “Devlet işleri. Ev sahipliğiniz için teşekkür ederim. Bir de kız için, prenses için. Gerçekten iyi bir iş çıkardınız, Stella. Gerçekten övgüye değer. Hem siz hem kız.”</p>

  <p>Stella Congreve yerlere kadar eğilerek zarif bir reverans yaptı. “Majesteleri bize lütfediyor.”</p>

  <p>“Durun, acele etmeyin hemen.”</p>

  <p>“Aa…” kontes dudaklarını ısırdı. “Öyle mi?”</p>

  <p>“Öyle.”</p>

  <p>“Kızın durumu ne olacak, Emhyr?”</p>

  <p>“Bilmiyorum,” dedi imparator. “On gün sonra kuzeyde yine hücuma geçiyoruz. Ağır, çok ağır bir savaş olacak gibi görünüyor. Vattier de Rideaux, aleyhime yürütülen komploların ve kumpasların izini sürüyor. Devletin çıkarları beni farklı, çok farklı şeylere zorlayabilir.”</p>

  <p>“Bu çocuğun günahı yok.”</p>

  <p>“Devletin çıkarları dedim. Devletin çıkarlarının adaletle ilgisi yoktur. Ayrıca…” Eliyle geçiştirdi. “Kızla konuşmak istiyorum. Baş başa. Lütfen yaklaş, prenses. Biraz daha, hadi ama. İmparatorun emrediyor.”</p>

  <p>Kız, yerlere kadar eğildi. Emhyr kızı süzdü ve aklına Loc Grim’de başlarına büyük işler açan toplantı geldi. Stella Congreve ‘e derin saygı, hatta hayranlık duyuyordu çünkü aradan geçen altı aylık sürede çirkin ördek küçük bir asilzadeye dönüşmüştü.</p>

  <p>“Bizi yalnız bırak,” diye buyurdu Emhyr. “Üstat Robin, biraz mola ver, fırçanı yıkamak için diyelim. Kontes, rica ederim ön odada bekleyin. Ve sen prenses, lütfen benimle terasa gel.”</p>

  <p>Gece yağan sulu kar, sabah güneşinin ilk ışıklarıyla erimişti. Darn Rowan Sarayı’nın burçlarının ve kulelerinin sivri uçlan hâlâ ıslaktı ve alev almış gibi parlıyordu.</p>

  <p>Emhyr, teras korkuluklarına doğru gitti. Kız, konumu gereği hükümdarın bir adım gerisinden geliyordu. Emhyr sabırsızlığını anlatan bir harekede yaklaşmasını istedi.</p>

  <p>İmparator ellerini korkuluklara dayadı, bakışlarını tepelere ve orada yetişen, yaprak dökmeyen, kireç beyazı kayalıklarla tezat oluşturan porsuk ağaçlarına çevirdi. Vadinin ortasında erimiş gümüş gibi kıvrılan nehir pırıl pırıl parlıyordu.</p>

  <p>Havada bahar kokusu vardı.</p>

  <p>“Buraya çok ender geliyorum,” dedi Emhyr. Kız sesini çıkarmadı.</p>

  <p>“Buraya çok ender geliyorum,” diye yineledi Emhyr ve önüne döndü. “Oysa burası güzel olduğu kadar huzur veren bir yer. Güzel bir köşe… Katılıyor musun bu fikrime?”</p>

  <p>“Elbette, majesteleri.”</p>

  <p>“Hava, bahan hissettiriyor artık. Haksız mıyım?”</p>

  <p>“Haklısınız, majesteleri.”</p>

  <p>Aşağıdan, avludan bir şarkı yayılıyordu; zaman zaman şangırtılar, gürültüler ve nal sesleri tarafindan bastınlsa da duyulmaması olanaksızdı. İmparatorun yola çıkmasını buyurduğu üniformalı refakatçiler telaşla yolculuğa hazırlanıyordu. Emhyr, muhafizlann arasında şarkı söylemeyi seven biri olduğunu biliyordu. Koşullar ne olursa olsun sıklıkla yapardı bunu.</p>

  <p>Lütufkâr bakışlanndan mahrum etme beni İyiliksever cazibenle büyüle İyilikle düşün beni gece vakti Lütfunla al beni içeri 1</p>

  <p>Ki şifa bulayım sayende.</p>

  <p>“Hoş bir balad,” dedi Emhyr dalgın dalgın ve ağır, altın imparatorluk gerdanlığına dokundu.</p>

  <p>“Evet, hoş, Majesteleri.”</p>

  <p>Vdttier, Vilgefortzun izini bulduğunu ısrarla söylüyor, diye içinden geçirdi Emhyr. Onu birkaç gün, en fazla birkaç hafta içinde bulacakmış. Hainlerin kelleleri uçurulacak ve gerçek Cirilla, Cintra Kraliçesi Nilfgaard’a getirilecek. Gerçek Ciıi, Nilfgaard’a gelene kadar da taklidi için bir çözüm bulunmuş olmalı.</p>

  <p>“Kaldır başım.”</p>

  <p>Kız denileni yaptı.</p>

  <p>“Herhangi bir isteğin var mı?” diye ansızın sert bir sesle sordu imparator. “Şikâyetin? Arzun?”</p>

  <p>“Hayır yok, majesteleri.”</p>

  <p>“Gerçekten mi? Tuhaf doğrusu. Elbette bir arzun olmasını sana emredemem. Başım bir prenses gibi kaldır. Stella sana görgü kurallarını öğretmiştir sanırım.”</p>

  <p>“Evet, majesteleri.”</p>

  <p>ÂZp gerçekten iyi terbiye ettiler, diye düşündü Emhyr. Önce Rience, sonra Stella. Rolünü ve karşılaşacağı sorulan çok iyi öğrettiler, bir yanılgıyı ya da hatayı işkenceyle ve canıyla ödeyeceğini de kuşkusuz söylediler. Asla hata kabul etmeyen katı bir kamuoyu karşısında rol yapmak zorunda olduğu konusunda uyardılar. Nilfgaard imparatoru korkunç Emhyr var Emreis konusunda da uyardılar onu mutlaka.</p>

  <p>“Adın ne?” diye sordu Emhyr keskin bir sesle.</p>

  <p>“Cirilla Fiona Elen Riannon.”</p>

  <p>“Gerçek adın?”</p>

  <p>“Cirilla Fiona…”</p>

  <p>“Sabrımı taşırma. Adın diyorum!”</p>

  <p>“Cirilla…” Kızın sesi âdeta koptu. “Fiona…”</p>

  <p>“Büyük güneş adına, yeter,” diye tısladı imparator. “Yeter!”</p>

  <p>Kız, yüksek sesle burnunu çekti. Taşıdığı unvana çok tersti bu hareket. Dudakları titriyordu ama unvanı bunu yasaklamıyordu.</p>

  <p>“Sakin ol,” diye buyurdu Emhyr ama sesi alçak ve neredeyse yumuşaktı şimdi. “Neden korkuyorsun? Söylemeye mi korkuyorsun? Adınla bağlantılı tatsız bir anın mı var? Soruyorum çünkü sana gerçek adınla hitap etmek istiyorum. Kulağa nasıl çalınıyor, bilmek isterim.”</p>

  <p>“Kulağa bayağı gelir benim adım,” dedi kız ve iri gözleri ansızın ateşe düşmüş zümrüt gibi yanıp söndü. “Çünkü bayağı bir addır, efendim. Hiç kimse olmayan birine uygundur tamamen. Ben, Cirilla Fiona olduğum sürece biriyim. Yalnızca…”</p>

  <p>Kızın sesi boğazına düğümlenmişti, elini boynuna attı; sanki boynundaki gerdanlık değil de yağlı urgandı. Emhyr gözünü kızdan ayırmıyor ve Stella Congreve ‘e büyük hayranlık duyuyordu. Aynı zamanda öfkeliydi de. Nedensiz bir öfkeydi bu ve bu yüzden tehlikeliydi.</p>

  <p>Ben bu çocuktan ne istiyorum, diye düşündü ve içindeki öfkenin gitgide kabardığını, kazanda fokurdayan çorba gibi yükseldiğini hissetti. Ben bu çocuktan ne istiyorum?</p>

  <p>“Senin kaçırılmanla ilgimin olmadığını bilmelisin küçük kız,” dedi yine keskin bir tonda. “Kesinlikle hiçbir ilgim yok. Böyle bir emir vermedim. Beni aldattılar…”</p>

  <p>Öfkesi kendineydi ve bu durumdayken hata yapabileceğini biliyordu. Bu konuşmayı çoktan bitirmesi gerekiyordu, tüm azametiyle, kibriyle, sertçe, bir imparatora yaraşır şekilde bitirmesi gerekiyordu. Bu kızı ve yeşil gözlerini unutmalıydı. Böyle bir kız yoktu. Taklitti, sahteydi o. Adı bile yoktu. Hiç kimseydi. Bir hükümdar hiç kimse olan biriyle konuşmazdı. Bir imparator, hiç kimse olan birine yanıldığını itiraf etmezdi. Bir imparator özür dilemezdi, böyle biri karşısında asla…</p>

  <p>“Beni bağışla,” dedi Emhyr; bu sözcükler ona yabancıydı, ağzına bile yakışmıyordu. “Bir hata yaptım. Evet doğrudur, başına gelenler benim suçum. Suçluyum. Ancak sana söz veriyorum, tehdit altında değilsin artık. Bundan böyle kötü bir şey yaşamayacaksın. Kimse seni kırmayacak, kısıtlanmayacaksın, zorlukla karşılaşmayacaksın. Korkma artık.”</p>

  <p>“Korkmuyorum.” Kız başını kaldırıp yüce konumuna rağmen imparatorun gözlerinin içine doğrudan baktı.</p>

  <p>Kızın dürüstlüğünden ve bakışlarındaki güvenden etkilenen Emhyr irkildi. Fakat hemen bir imparator gibi toparlanıp itici bir kibirle, “Dile benden ne dilersen,” dedi.</p>

  <p>Kız ona yeniden baktı ve elinde olmadan imparatorun aklına birkaç olay geldi; birine haksızlık ettikten sonra kolayca karşısındakinin rızasını satın alıp vicdanını rahatlatmıştı ve işin içinden böylesine kolay çıktığı için içten içe sevinmişti.</p>

  <p>“Dile benden ne dilersen,” diye yineledi. Artık yorulduğu için sesi birden insani bir tını kazanmıştı. “Her isteğini yerine getireceğim.”</p>

  <p>Böyle bakmasın bana, diye geçirdi içinden Emhyr. Bakışlarına katlanamıyorum.</p>

  <p>İnsanlar anlaşılan bana bakmaktan korkuyorlar. Peki ya ben neyden korkuyorum?</p>

  <p>Vattier de Rideaux’nun canı cehenneme. Eğer kız isterse, onu evine, kaçırıldığı yere bıraktırırım. Altı atlı altından bir arabayla bıraktırırım. İstesin, yeten “Ne dilersen dile benden,” diye tekrarladı.</p>

  <p>“Majestelerine teşekkür ederim,” dedi kız ve başını önüne eğdi. “Majesteleri, çok asil ve lütufkârsınız. Arzumu açıklamama izin verirseniz…”</p>

  <p>“Konuş.”</p>

  <p>“Burada kalmak isterim. Darn Dowan’da. Hanımefendi Stella’nın yanında.”</p>

  <p>İmparator şaşırmadı. Tahmin etmişti.</p>

  <p>Sezgileri soru sormasını engelledi, aksi halde ikisi de zor durumda kalırdı.</p>

  <p>“Söz verdim,” dedi sonra buz gibi bir sesle. “Nasıl istersen öyle olsun.”</p>

  <p>“Teşekkür ederim, majesteleri.”</p>

  <p>“Söz verdim,” diye yineledi imparator gözlerini kızdan kaçırarak, “ve verdiğim sözde duracağım. Bence kötü bir seçim yaptın. t Yanlış istekte bulundun. Eğer isteğini değiştirecek olursan…”</p>

  <p>“Değiştirmeyeceğim,” dedi kız, imparatorun cümlesini tamamlamayacağı anlaşıldıktan sonra. “Neden değiştireyim ki? Hanımefendi Stella’yı seçtim, yaşamım boyunca sahip olmadığım şeyleri seçtim… Bir yuva, sıcaklık, iyilik… Bir yürek. Böyle bir seçim yanlış olamaz.”</p>

  <p>Zavallı, cahil şey, diye içinden geçirdi İmparator Emhyr var Emreis, Deithwen Addan yn Carn aep Morvudd, Düşmanlarının Mezarlarının Üzerinde Dans Eden Beyaz Alev. Tam da böyle bir seçimle en büyük hata yapılır.</p>

  <p>Ancak bir şey -muhtemelen çok eski, unutulmuş bir anı- imparatorun bunu yüksek sesle söylemesini engellemişti. ı “İlginç,” dedi Nimue, bu hikâyeyi dinledikten sonra. “Gerçekten ilginç bir düş. Başka gördün mü?”</p>

  <p>“Hih!” Condwiramurs hızlı ve hedefi iyi tutturduğu bir darbeyle yumurtanın ucunu bıçakla uçurdu. “Geceki resmigeçitten başım hâlâ dönüyor! Ama doğaldır bu. Yeni bir yerde geçirilen ilk gece düşlerle doludur. Biliyor musun, Nimue, biz düş görenlerle ilgili, yeteneğimizin yalnızca düş görmekle sınırlı olmadığı söylenir. Transa ya da hipnoza girdiğimiz anlarda gördüklerimiz hariç bizim düşlerimizin yoğunluk, bolluk ve geleceği öngören içerik bakımından başkalannınkinden hiçbir farkı yoktur. Bizim onlardan farklı olan özelliğimiz yani yeteneğimizi ortaya koyan şey bambaşkadır. Biz, gördüğümüz düşleri anımsarız. Bir düşümüzü unuttuğumuz çok nadirdir.”</p>

  <p>“Çünkü sizin salgı bezlerinizin yaygın olmayan ve yalnızca size özgü bir özelliği bulunuyor,” diye söze atıldı Gölün Hanımı. “Biraz sadeleştirerek söylersek, sizin düşleriniz vücudunuzun salgıladığı endorfinlerden başka bir şey değildir. Birçok çılgın büyülü yetenek gibi sizin yeteneğiniz de organik kökenli. Ancak senin zaten çok iyi bildiğin bir şeyi neden anlatıyorum ki? Sen hangi düşlerini anımsıyorsun, ondan söz et!”</p>

  <p>“Bomboş tarlalar arasında dolaşan bir delikanlı,” dedi Condwiramurs alnını buruşturarak, “sırtında bir çanta var. Tarlalar bahar zamanı olduğu gibi bomboş. Yol ve tarla kenarlarında boylu boyunca, uzun, çıplak ve henüz yeşermemiş dallarıyla yerlere eğilmiş söğüt ağaçlan… Delikanlı yürüyor, çevresine bakınıyor. Gece oluyor. Gökyüzünde yıldızlar beliriyor. İçlerinden biri hareket ediyor. Kuyrukluyıldız bu. Kırmızı kıvılcımlar saçarak gökyüzünde ilerliyor… “</p>

  <p>“Aferin.” Nimue gülümsedi. “Düşünde kimi gördüğünü bilmesem de olayın tarihi tam olarak saptanabiliyor. Kızıl kuyrukluyıldız, Cintra’yla barış imzalandığı yılın baharında altı gün boyunca görülebildi. Tam olarak söylemek gerekirse martin ilk günlerinde. Diğer düşlerinde de böyle tarihe yönelik ipuçları belirir mi?”</p>

  <p>“Benim düşlerim,” dedi Condwiramurs yumurtasına tuz serperken, “çiftçilik takvimi değildir. Üzerlerinde tarih falan yazmaz! Ama açıklamamı istersen, galerinde Nikolai Certosa’nın tablosunu incelediğim için düşümde Brenna Muharebesi’ni gördüm. Bu, kuyrukluyıldızın yılıyla aynı tarihe denk geliyor. Yanılıyor muyum?”</p>

  <p>“Yanılmıyorsun. Savaşla ilgili gördüğün bu düşün dikkat çeken bir özelliği var mıydı?”</p>

  <p>“Hayır. Ortalık at, insan ve silah kaynıyordu. İnsanlar birbirini itiyor ve haykırıyordu. Delinin teki, ‘Kartallar! Kartallar!’ diye bağırıyordu.”</p>

  <p>“Başka? Düşünde bir resmigeçitten söz etmiştin?”</p>

  <p>“Anımsamıyorum…” Condwiramurs birden susuverdi. Nimue gülümsedi.</p>

  <p>“İyi, tamam.” Çaylak, burnunu kibirle havaya dikip Gölün Hanımı’nın ağır sözler söylemesinin önüne geçti. “Evet, bazen bir şeyleri unutabiliyorum. Kimse kusursuz değildir. Tekrar ediyorum, benim düşlerim sanrıdır, kütüphane not kâğıdı değil…”</p>

  <p>“Biliyorum,” dedi Nimue, kızın sözünü keserek. “Burada senin düş gören olarak yeteneklerini sınamıyoruz, bir efsanenin analizini yapıyoruz. Bilinmeyen yönlerini ve boşluklarını saptıyoruz. Ayrıca çok iyi gidiyor, portredeki kızı henüz ilk düşlerinle çözdün, Vilgefortz’un İmparator Emhyr’i aldatmaya çalıştığı Ciri’nin şu taklidini…”</p>

  <p>Nimue susmak zorunda kaldı çünkü mutfağa balıkçılar kralı girmişti. Adam, Nimue’nun önünde eğilip gönlünce homurdandıktan sonra dolaptan ekmek, çift katlı bir tencere, bir bağ kenevir aldı. Eğilip homurdandıktan sonra dışarı çıktı.</p>

  <p>“Çok fena aksıyor,” dedi Nimue can sıkıntısıyla. “Ağır bir şekilde yaralandı. Bir yaban domuzu avda bacağını parçaladı. Bu yüzden zamanının çoğunu teknede geçiriyor. Kürek çekerken ve balık avlarken yarası onu kısıtlamıyor, sakatlığını unutuyor. Çok düzgün ve iyi bir insandır ve benim…”</p>

  <p>Condwiramurs saygıyla sustu.</p>

  <p>“.. .bir erkeğe ihtiyacım var,” diye gerçekçi bir açıklama yaptı kısa boylu büyücü kadın.</p>

  <p>Benim de, diye içinden geçirdi kız. Lanet olsun, akademiye döner dönmez bitinin altına yatacağım. Bekarlık iyidir ama bir sömestrden fazlası zarar.</p>

  <p>Nimue hafifçe öksürdü. “Kahvaltın ve hayallerin bittiğinde kütüphaneye geçelim.”</p>

  <p>“Şu düşüne dönelim yine.”</p>

  <p>Nimue bir dosya açtı, sepya suluboyaları karıştırdı, sonra birini eline aldı. Condwiramurs bunu hemen tanıdı.</p>

  <p>“Loc Grim toplantısı mı?”</p>

  <p>“Elbette. Sahte prenses imparatorluk sarayına tanıtılıyor. Emhyr, gerçekten aldanmış gibi yapıp durumu idare ediyor. Bak, kuzey uluslarının sefiri şu, bu tiyatro onun için düzenlenmiş. Şurada da hakarete uğramış Nilfgaard prenslerini görüyoruz: İmparator onların kızlarını geri çevirip onlarla akraba olmayı reddetmiş. İntikam ateşiyle kafa kafaya vermiş fısıldaşıyorlar, daha oracıkta komplo ve cinayet planlan yapıyorlar. Sahte prenses başını önüne eğmiş duruyor. Ressam, sırra vurgu yapabilmek için kızı yüzünü gizleyen hafif bir sis bulutunun içine sokmuş.</p>

  <p>“Ne var ki,” diye kısa bir duraksamadan sonra devam etti büyücü kadın, “sahte Ciri hakkında başka bilgimiz yok. Efsanenin hiçbir versiyonunda başına ne geldiği belirtilmemiş.”</p>

  <p>“Ama kızın imrenilecek bir yazgısı olmadığını her insan tahmin edebilir maalesef,” dedi Condwiramurs hüzünlü bir sesle.</p>

  <p>“Emhyr gerçeğini bulunca, ki bunu yaptığım biliyoruz, sahtesinden hemen kurtulmuş. Düşümde bir trajedi hissi doğmadı bende ama aslında hissetmem gerekirdi. Öte yandan düşlerimde illa gerçeği görmem. Her insan gibi ben de düşümde hayallerimi görürüm. Özlemlerimi… ve de korkularımı.”</p>

  <p>“Biliyorum.”</p>

  <p>Öğle yemeğine kadar sohbet edip dosyalara ve grafiklere baktılar. Anlaşılan balıkçılar kralının şansı yaver gitmişti çünkü yemekte ızgara somon vardı. Hatta akşam yemeğinde de.</p>

  <p>Genç kız başka bir düş görmemişti. Bu yüzden biraz mahcup ve huzursuzdu ancak Nimue bunun üzerinde durmadı. “Zamanımız var,” dedi. “Önümüzde daha nice geceler var.”</p>

  <p>Inis Vitre Kulesi’nin gerçekten lüks birkaç banyosu vardı; hepsi apaydınlık mermerdendi, ışıl ışıl pirinç kaplamalarla süslenmiş, zeminde bir yerde ateşlenen cehennemlik sistemiyle yerden ısıtmalıydı. Condwiramurs, banyo teknesini saatlerce kullanabiliyordu ama bazen hamamda Nimue ‘yla da buluşuyordu; küçük bir ahşap kulübeydi burası, önündeki patikadan göle inilebiliyordu. Birlikte bankların üzerinde oturuyor, üzerlerine su döktükleri taşlardan yükselen buharı soluyor, bedenlerine bolca ak kayın yağı sürüyorlardı ve tuzlu terleri gözlerinin içine sızıyordu.</p>

  <p>“Eğer doğru anladıysam,” dedi Condwiramurs yüzünü silerek, “Inis Vitre’deki stajımda esas görevim, Witcher ve Ciri efsanesindeki boşlukları doldurmak. Öyle mi?”</p>

  <p>“Doğru anlamışsın.”</p>

  <p>“Gündüzleri baskı resimlere bakarak ve seninle sohbet ederek düşlerim için dolmam, geceleri de olayların kimsenin bilmediği gerçek versiyonunu düşümde görmem bekleniyor.”</p>

  <p>Nimue bu kez doğrulama ihtiyacı bile duymamıştı. Kayın dalım birkaç kez üzerine değdirdi, ayağa kalkıp sıcak taşlara su döktü. Fokurtuyla buhar yükseldi ve bir an sıcaktan soluk alamaz oldular.</p>

  <p>Nimue, küçük kapta kalan sıcak suyu bedenine döktü. Condwiramurs, kadının vücudunu hayranlıkla izliyordu. Kısa boylu olsa da büyücü kadın mükemmel hatlara sahipti. Yirmi yaşındaki bir kızı kıskandıracak kadar düzgün bir vücudu ve sıla bir teni vardı. Örneğin Condwiramurs yirmi dört yaşmdaydı ve kadını kıskanmıştı.</p>

  <p>“Bir düş görsem bile,” diye sözlerini sürdürdü genç kız terli yüzünü eliyle silerek, “doğru versiyonu gördüğümden nasıl emin olacağız? Gerçekten bilmiyorum…”</p>

  <p>“Bu konuya hemen geleceğiz,” diye sözünü kesti Nimue. “Dışarıda. Bu kulübede oturmaktan sıkıldım. Önce serinleyelim. Sonra konuşuruz.”</p>

  <p>Bu da ritüelin bir parçasıydı. Barakadan koşarak çıktılar, patikanın tahtaları üzerinde yalınayak hoplayarak aşağı doğru inip göle çığlık çığlığa atladılar. Suda bir süre oynadıktan sonra patikaya dönüp elleriyle saçlarındaki suyu sıkmaya çalıştılar.</p>

  <p>Su seslerinden ve bağırışlardan tedirgin olan balıkçılar kralı, sandalının içinde arkasına döndü, elini gözlerine siper ederek baktı ama durumu anladıktan sonra hemen eski pozisyonuna dönüp balıkçılık malzemeleriyle ilgilendi.</p>

  <p>Condwiramurs’a göre böyle bir hareket onur kınaydı ve ceza gerektirirdi. Ama balıkçılar kralının balık tutmadığı zamanlan kitap okuyarak geçirdiğini fark ettiğinden beri adam gözünde oldukça değerlenmişti. Hatta adam tuvalete bile kitabıyla gidiyordu ve elindeki kitap öyle hafife alınacak cinsten değildi, Speculum Aureum idi, ciddi ve ağır bir eserdi. Inis Vitre ‘ye geldiği ilk günler Nimue’nun seçimi karşısında duyduğu şaşkınlıktan çoktan vazgeçmişti. Balıkçılar kralının, kaba saba bir hödüğü oynadığı açıkça ortadaydı. Bir kamuflajdı bu.</p>

  <p>Ama yine de diye düşündü Condwiramurs, patikada bedenleri tanrıçalardan farksız iki çırılçıplak kadın dururken kendini oltalara ve ışıklara vermek bağışlanamaz bir hakaret ve aşağılamaydı; bu kadınları görüp de başını çevirmek olacak şey değildi.</p>

  <p>“Bir düş gördüğümde,” dedi genç kız, memelerini havluyla kurularken konuya dönerek, “gerçek versiyonu gördüğümü kim garanti edebilir? Dandelion’ın yazdığı Şiinn Yarım Yüzyılı ndan Andrei Ravix’in Gölün Hanımına kadar efsanenin edebî türlerinin hepsini biliyorum. Jarre’yi, bütün bilimsel makaleleri ve popüler halk baskılannı da biliyorum. Bu kitaplar bende izler bıraktı, etkiledi ve şimdi bunlan düşlerimden çekip çıkarmam olanaksız. Kurgulann içine girip gerçeği bulup çıkarma şansı var mıdır?”</p>

  <p>“Evet.”</p>

  <p>“Ne kadardır bu şans?”</p>

  <p>“Balıkçılar kralınınki kadar.” Nimue başıyla göldeki sandalı gösterdi. “Nasıl bıkıp usanmadan oltasını attığını görüyorsun. Gölden yeşillik, kök, su altında kalmış ağaç kütükleri, dallar, eski ayakkabılar, ölmüş canlılar, daha neler neler çıkarıyor. Yine de arada sırada bir şeyler yakalıyor.”</p>

  <p>“O halde rastgele,” diye iç geçirdi Condwiramurs, bir yandan da giyinirken. “Oltamızı atıp yakalamaya çalışalım. Efsanenin gerçek versiyonunu arayalım. Bavulun kumaşını ve astarını yırtalım, her yerine vuralım ki ikinci bir bölme var mı bulalım. Peki ya ikinci bir bölme yoksa? Eğri oturup doğru konuşalım Nimue, bu avın peşine düşen ilk biz değiliz. Ufak bir ayrıntının, bizden önce balık tutmaya çıkan yığınla araştırmacının dikkatinden kaçmış olma olasılığı ne kadar yüksek? Bize hiç değilse küçücük bir balık bırakmışlar mıdır?”</p>

  <p>Saçını taramakla meşgul olan Nimue, “Bıraktılar,” dedi kararlı bir sesle. “Bilmedikleri yerleri kendi buluşlarıyla ve güzel sözlerle örttüler. Ya da susarak geçiştirdiler.”</p>

  <p>“Örneğin?”</p>

  <p>“Witcher’in Touissant’ta verdiği kış molası örneğin. Bütün versiyonları bu süreci kısa bir cümleyle geçiştirir: ‘Kahramanlar kışı Touissant’ta geçirdi.’ Söz konusu prenslikteki büyük kahramanlıklarına iki bölüm ayıran Dandelion bile, Witcher konusunda şaşırtıcı derecede gizemli kalmış. O kış neler olup bittiğini öğrenmeye değmez mi? Belhaven’dan kaçtıktan ve elf Avallac’h ile Tir nâ Bea Arainne’in yer altı mağarasında karşılaştıktan sonra olanlar örneğin. Witcher, ekim ve ocak aylan arasında Touissant’ta ne yapmış olabilir?”</p>

  <p>“Ne mi yaptı? Kışı geçirdi!” dedi çaylak. “Karlar erimeden dağ geçitlerini aşamadığı için kışın orada kalmış ve canı sıkılmıştır. Sonraki dönemlerin yazarlan bu bölümü kısa tutup, ‘Kış böylece geçip gitti,’ demeleri boşa değil. Ama madem istiyorsun, düş görmeye çalışacağım. Elimizde belli resimler ya da çizimler var mı?”</p>

  <p>Nimue gülümsedi. “Hatta bir çizim üzerine yapılmış bir çizim bile var elimizde.”</p>

  <p>Kaya resimleri bir av sahnesini betimliyordu. Özensiz çizilmiş çelimsiz insanlar ellerinde oklan ve mızraklan, vahşi adımlarla devasa bir mor bizonun peşinden koşuyorlardı. Hayvanın beli ve karnı çizgiliydi, lir şeklinde kıvrılmış boynuzlarının üstünde yusufçuğu andıran bir şey süzülüyordu.</p>

  <p>“Sözü edilen resim bu demek,” dedi Regis başını sallayarak. “Elf Avallac’h tarafından çizilmiş. O her şeyi bilen elf.”</p>

  <p>“Evet,” dedi Geralt. “O resim bu.”</p>

  <p>“Şöyle bir sorun var: Enikonu araştırdığımız mağaralarda ne elflerin ne de sözünü ettiğin canlıların bir izine rastlayabildik.”</p>

  <p>“Buradaydılar ama şimdi gizlenmişler. Ya da gitmişler.”</p>

  <p>“Orası kesin. Ama görüşme iznini Flamina’nın desteğiyle elde ettiğini unutma. Anlaşılan tek görüşmenin yeterli olduğu düşünüldü. Flamina, iş birliğini açıkça reddettiğine göre bundan sonra ne yapabileceğini kestiremiyorum gerçekten. Koca bir gün şu mağaraların içinde sürünüp durduk. Boşa kürek çektiğimiz fikrini içimden atamıyorum.”</p>

  <p>“Bu fikri ben de içimden atamıyorum,” dedi Witcher acı bir sesle. “Elfleri hiçbir zaman anlayamayacağım. Ancak en azından, insanların onlardan genelde neden hoşlanmadıklarını öğrenmiş oldum. Çünkü bizimle alay ettikleri fikrinden kurtulamıyorum. Elfler bir şey yaparken, konuşurken, düşünürken bizimle dalga geçiyorlar, alay ediyorlar. Bizi kafaya alıyorlar.”</p>

  <p>“İçinde antropomorfizm dile gelmiş sanki.”</p>

  <p>“Olabilir ama sözünü ettiğim etki kaybolmuyor.”</p>

  <p>“Ne yapalım?”</p>

  <p>“Caed Myrkvid’e, Cahir’e dönelim; druid kadınlan başındaki yarayı kısmen tedavi etmişlerdir mudaka. Sonra atlanmıza binip Düşes Anna Henrietta’nın davetine icabet edelim. Ekşitme öyle yüzünü, vampir. Milva’nın kaburgalan kınldı, Cahir’in kafası dağıldı, Touissant’ta biraz dinlenmek ikisine de iyi gelecektir. Dandelion’ı bu olaydan çekip çıkarmalıyız çünkü bu işe iyice bulaşmış gibi görünüyor.”</p>

  <p>“Eh, madem öyle,” diye iç geçirdi Regis. “Aynalardan ve köpeklerden uzak durmam, büyücülere ve telepatlara karşı dikkatli olmam gerekecek… Yine de foyamın ortaya çıkması durumunda sana güveniyorum.”</p>

  <p>“Güvenebilirsin,” dedi Geralt ciddi bir sesle. “Seni yan yolda bırakmam, arkadaş.”</p>

  <p>“Arkadaş mı?”</p>

  <p>“İçimde antropomorfizm dile geldi. Hadi, çıkalım bu mağaralardan, arkadaş. Burada elimize geçecek tek şey romatizma.”</p>

  <p>“Katılıyorum… Ama tabii… Geralt? Elf nekropolü Tir nâ Bea Arainne, gördüklerine göre şu kaya resimlerinin arkasında olmalı, tam şu duvarın ardındaysa… Oraya ulaşabiliriz… Ne demek istediğimi anlıyor musun? Yani yıkarsak diyorum. Bunu düşünmüş müydün?”</p>

  <p>“Hayır, düşünmemiştim.”</p>

  <p>Şans yine balıkçılar kralından yana olmuştu çünkü akşam yemeğinde tütsülenmiş çopra balığı vardı. Balıklar öylesine lezzetliydi ki işi gücü unutturmuştu. Condwiramurs yine çok yemişti.</p>

  <p>Condwiramurs yediği balıkların etkisiyle geğirdi. Kitabın içeriğini algılamadan sayfalarını istem dışı çevirdiğini ikinci kez fark edince, artık yatma zamanı, diye düşündü. Yatma zamanı.</p>

  <p>Esneyerek kitabı kenara bıraktı. Yastıkları ayırıp okuma düzeninden uyku düzenine geçirdi. Lambayı büyülü bir sözle kapattı. Oda anında derin bir karanlığa gömüldü. Kalın kadife perdeler sımsıkı kapatılmıştı — çaylak, karanlıkta daha iyi düş görebildiğini çoktan saptamıştı. Yatağa uzanıp gerinirken, ne yapsam acaba, diye düşündü. Düş avına mı çıkayım yoksa demir mi atayım?</p>

  <p>Verilen abartılı güvencelere karşın, düş görenler düşlerinin yansım anımsayamazlardı. Düşlerin büyük bir bölümü, oneiromanjzn’lerin belleğinde kaleydoskopta değişen renk ve biçimler gibi, karmakanşık görüntüler olarak kalırdı. Bu görüntülerin uzaktan yakından hiçbir şey ifade etmemesi, bir anlam oluşturmaması değildi esas sorun. Böyle durumlarda bu düş kolayca yok sayılır ve gündelik yaşama dönülürdü. Şöyle düşünülürdü: Anımsamıyorum, o halde anımsanmaya değer bir şey yoktu. Düş görenlerin dilinde böyle bir düşe “çöp” denirdi.</p>

  <p>Düş görenlerin belleğinde kopuk parçalar olarak kalan, ertesi sabah ise belirsiz bir mesajın izini bırakan “hayalet” düşler vardı; asıl can sıkıcı ve rahatsız edici olanlar bunlardı. Eğer bir “hayalet” tekrarlayacak olursa, bunun oneiroid değere sahip bir düş olduğundan kuşku duyulmazdı. Böyle durumlarda düş gören kendini yoğun konsantrasyonla ve öz telkinle somut bir “hayalet” görmeye, olayların sıralı ve noksansız olarak önünde canlanmasına zorlardı. En iyi sonuç, uyanır uyanmaz kendini yeniden düş görmeye zorlama yöntemiyle alınırdı, bunun adı “kopçalamak”tı. Eğer bir düş kendini kopçalatmıyorsa, düşte görülen yüzü konsantrasyon ve meditasyon yardımıyla uyumadan önce çağırmak denenirdi. Düşün bu yolla programlanmasına “demir atmak” denirdi.</p>

  <p>Adada geçirdiği on iki geceden sonra Condwiramurs’un elinde üç düş listesi oluşmuştu. Birincisi başarı listesiydi ve Condwiramurs bunlarla övünüyordu. Genç kızın hepsini başarılı bir biçimde “kopçalayıp” “demir attığı” hayaletler listesiydi. Thanedd Adası’ndaki ayaklanma ve Witcher ile ekibinin tipide Malheur Geçidi’ni aştığı, Tai Sudduth’ta su baskınları ve sellerle kabarmış yollardan geçerek ilerlediği yolculuk da bu listeye dâhildi. Bir de çaylağın Nimue’ya söz etmediği başarısızlıklar listesi vardı; bütün çabalarına karşın gizemini koruyan düşlerden oluşuyordu. Bir de devam eden işler vardı: sıralarının gelmesini bekleyen düşler.</p>

  <p>Tuhaf ama çok hoş bir düş vardı bir de, parçalar halinde, bölük pörçük ve ipeksi dokunuşuyla yeniden geliyordu.</p>

  <p>Sevimli, yumuşacık bir düştü.</p>

  <p>“Pekâlâ,” dedi Condwiramurs, gözlerini kaparken.</p>

  <p>“Witcher’in Touissant’ta kışı geçirirken neyle uğraştığını sanırım biliyorum.”</p>

  <p>“Bak sen!” Nimue, sayfalarını karıştırdığı kara büyü kitabından başını kaldırıp genç kıza gözlüğünün üzerinden baktı. “Sonunda düş gördün, öyle mi?”</p>

  <p>“Hem de ne görmek!” diye böbürlendi Condwiramurs. “Witcher Geralt’ı ve kısa siyah saçlı, yeşil gözlü bir kadını gördüm. Kadının kim olduğunu bilmiyorum. Belki de Dandelion’ın günlüklerinde sözünü ettiği düşestir?”</p>

  <p>“Oraları hızlı okuyup geçmişsin anlaşılan,” diyerek kızın hevesini kırdı büyücü kadın. “Dandelion, Düşes Anarietta’yı ayrıntılarıyla tarif ediyor ve bütün kaynaklar da onun kestane kızılı, altın gibi pırıl pırıl parlayan saçları olduğunu doğruluyor.”</p>

  <p>“O zaman düşes değil,” dedi çaylak. “Benim düşümdeki kadın siyah saçlıydı. Kömür gibi kapkara saçlı. Ayrıca düşüm… Hımmm… İlginçti.”</p>

  <p>“Kulağım sende.”</p>

  <p>“İkisi konuşuyordu. Ama sıradan bir sohbet değildi bu.”</p>

  <p>“Farklı olan neydi?”</p>

  <p>“Neredeyse düş boyunca kadının bacakları Geralt’ın omzundaydı.”</p>

  <p>“Söyle bakayım Geralt, ilk görüşte aşka inanır mısın?”</p>

  <p>“Sen inanıyor musun?”</p>

  <p>“Evet.”</p>

  <p>“Bizi neyin birleştirdiğini anladım şimdi. Zıdıklar birbirini çekmiş.”</p>

  <p>“Alay etme.”</p>

  <p>“Neden? Alay yeteneği zekâdan ileri gelirmiş.”</p>

  <p>“Hiç de öyle değil. Alay, sözüm ona zekâ kılıfı içine girse de son derece ikiyüzlü bir yaklaşım. Ben ikiyüzlülüğe kadanamam. Hazır konuya girmişken… Söylesene Witcher, en çok hangi özelliğimi seviyorsun?”</p>

  <p>“Bunu.”</p>

  <p>“İkiyüzlülükten sıradanlığa ve basitiiğe geçiyorsun. Hadi, bir kez daha dene.”</p>

  <p>“En çok aklını, zekânı, ruhsal derinliğini seviyorum. Bağımsızlığını, özgürlüğünü, ayrıca…”</p>

  <p>“Bunca alay malzemesini nereden buluyorsun, anlamıyorum.”</p>

  <p>“Alay değil şakaydı.”</p>

  <p>“Böyle şakaları hiç sevmem. Hele yanlış zamanda yapılırsa. Bak canım, her şeyin bir zamanı vardır ve bu dünyada yapılacak her şeyin bir saati. Susmanın ve konuşmanın zamanı vardır, ağlamanın ve gülmenin, gömmenin, pardon ekmenin ve biçmenin, şakanın ve ciddiyetin…”</p>

  <p>“Bedensel yakınlaşmaların ve bundan sakınmanın da mı?”</p>

  <p>“Hayır, öyle yorumlama! En iyisi şöyle diyelim: Şimdi iltifat zamanıdır. Birbirine iltifat etmeden sevişmek, sadece fiziksel bir eylemdir, sadece fiziksel eylemler de sığdır! Bana iltifat et!”</p>

  <p>“Yaruga’dan Buina’ya kadar kimsenin seninki kadar güzel ve tatlı bir kıçı yok.”</p>

  <p>“Bir değişiklik yapmış olsan da kuzeyin vahşi nehirleri arasına yerleştirdin beni. Farklı türden mecazları bir kenara atıp soruyorum: Alba’dan Velde ‘ye kadar diyemez miydin? Ya da Alba’dan Sansretour’a?”</p>

  <p>“Hayatımda hiç Alba kıyısına gitmedim. Kendi deneyimlerime dayanmıyorsa pek yargılamam.”</p>

  <p>“Oo? Gerçekten mi? Bu durumda, karar verebilecek kadar çok sayıda güzel ve tatlı kıç —böyle demiştin çünkü- gördüğünü ve deneyimlediğini varsayabilirim, değil mi? Ne diyorsun, ak saçlı? Benden önce kaç kadın girdi hayatına? Ha? Bir şey sordum sana, Witcher! Hayır, hayır, çek elini, yanıt vermekten bu yolla kaçamazsın. Benden önce hayatına kaç kadın girdi?”</p>

  <p>“Hiç kimse girmedi. Sen ilksin.”</p>

  <p>“Eh, sonunda!”</p>

  <p>Nimue, ince ışık ve gölge tekniğiyle yapılmış, yuvarlak bir masa çevresine toplanmış on kadım gösteren tabloyu uzun uzun inceledi.</p>

  <p>“Gerçekte nasıl göründüklerim bilmiyor olmamız çok yazık,” dedi.</p>

  <p>“Büyük kadın üstadann mı?” diye atıldı Condwiramurs. “Onların yığınla portreleri var. Sırf Aretuza’da…”</p>

  <p>“Ben ‘gerçekte’ demiştim,” diye kızın sözünü kesti Nimue. “Güzelleştirilmiş başka portrelere bakarak yapılmış güzelleştirilmiş portreleri kastetmiyorum ben. Tabloların büyücü kadınlar tarafından imha edildiği bir dönem olduğunu unutma. Ve büyücü kadınların da imha edildiği. Sonra bir de üstat kadınların sırf dış görüntüleri nedeniyle bile saygı, hayranlık ve iman korkusu uyandırdıkları başka bir dönem vardı. Bütün Loca toplantıları, komplolar ve meclisler, çevresinde on muhteşem, çok güzel kadının toplandığı masaları gösteren tablolar o döneme ait. Ama gerçek, otantik portreler ne yazık ki bulunmuyor. İki istisna dışında. Margarita Laux-Antille’in, Thanedd Adası’nda Aretuza’da asılı olan ve yangından mucizevi bir biçimde kurtulan portresi gerçektir. Sheala de Tancarville’in Lan Exeter’deki portresi de gerçektir.”</p>

  <p>“Peki, Francesca Findabair’in elfler tarafindan yapılmış, Vengerberg resim müzesindeki tablosu?”</p>

  <p>“Sahte. Kapı açılıp elfler veda ettikleri sırada bütün sanat eserlerini yanlarına almışlar ya da imha etmişler, geriye tek bir tablo bırakmamışlar. Vadili Papatya, gerçekten de efsanelerde anlatıldığı kadar güzel miydi, bilmiyoruz. Ida Emean’ın nasıl göründüğüne dair elimizde hiçbir belge yok. Nilfgaardlı büyücü kadınların bütün resimleri özenle yok edildiği için Assire var Anahid’in ve Fringilla Vigo’nun nasıl göründüğünü de bilmiyoruz.”</p>

  <p>“Bu durumda,” diye iç geçirdi Condwiramurs, “sonraki dönemlerde yapılmış portrelerine benzediklerini düşünelim ve bunda anlaşalım. Asil, heybetli, lütufkâr ve bilge, ileriyi gören, adil, saygın. Ayrıca da güzel ve büyüleyici… Böyle düşünelim. Böylesi daha iyi.”</p>

  <p>Inis Vitre’deki günlük çalışmalar zamanla sıkıcı rutine dönmüştü. Condwiramurs’un kahvaltıyla başlayan rüya analizleri genelde öğleye kadar uzuyordu. Çaylak, öğle yemeğine kadar vaktini dolaşmaya çıkarak geçiriyordu ve bir süre sonra bu da sıradanlaşmıştı. Bu da doğaldı çünkü bir saat içinde adayı iki kez turlamak, yolda bolca granit, bodur çam, çakıl taşı, tatlı su midyesi, su ve martı görmek ve yeniden başa dönmek mümkündü.</p>

  <p>Yemekten ve uzunca bir öğle uykusundan sonra sıra tartışmalara, kitapların, parşömenlerin ve elyazmalannın incelenmesine, resimlerin, grafiklerin ve dosyaların gözden geçirilmesine geliyordu. Sonra da gece yanlarına kadar efsane ve gerçek arasındaki karşılıklı etkileşimler tartışılıyordu.</p>

  <p>Ardından geceler ve rüyalar geliyordu. Çeşitli rüyalar… Cinsellik yasağı kendini açıkça hissettiriyordu. Condwiramurs, Witcher efsanesinin sırlan yerine düşünde balıkçılar kralını kimi erotizmden uzak, kimi bütünüyle erotik olan çeşitli ortamlarda görüyordu. Gerçekten erotik olmayan bir düşünde, balıkçılar kralı onu misinaya bağlamış, sandalının arkasından çekiyordu. Kürekleri ağır ağır ve isteksizce çekiyordu, Condwiramurs ise göle batıyor, soluk alamıyor ve çok korkuyordu. Sanki korkunç bir şey gölün dibinden kopup yükseliyordu ve sandalın arkasından sürüklenen yemi, yani onu, yutmaya hazırlanıyordu. O şey onu tam yutacağı sırada balıkçılar kralı uzanıyor ve onu görünmez yırtıcı hayvanın ağzından çekip alıyordu. Yine de suda boğuluyordu ve tam o sırada uyanıyordu.</p>

  <p>Erotik olduğu kuşku götürmeyen bir başka düşte, Condwiramurs sandalın içinde çömelmiş, bordadan suya doğru eğilmişti. Balıkçılar kralı onu boynundan yakalamış keyifle beceriyordu, tabii bir yandan da homurdanıyor, bağırıyor ve tükürüyordu. Condwiramurs, fiziksel hoşnutluğunun yanı sıra bir yandan da içini ürperten bir dehşet duydu. Ya Nimue onları yakalarsa? Derken suyun içinde kısa boylu büyücü kadının tehdit dolu yüzünü gördü ve kan ter içinde uyandı.</p>

  <p>Yataktan kalkıp pencereyi açtı, odayı gecenin havasıyla, ay ışığıyla ve gölden doğru gelen sisle doldurdu.</p>

  <p>Sonra da uyumaya devam etti.</p>

  <p>Inis Vitre Kulesi’nin bir terası vardı, sütunlar üzerine kurulu olduğu için gölün üzerine doğru uzanmıştı. Condwiramurs bunu başlarda önemsememişti ama zamanla aklım kurcalamaya başlamıştı. Teras tuhaftı, kesinlikle girilemiyordu. Kulenin onun bildiği odalarının hiçbirinden terasa geçilemiyordu.</p>

  <p>Büyücü kadınların yaşadığı mekânların içinde bazı tuhaflıklar barındığını bildiğinden, genç kız soru sormuyordu. Hatta göl kıyısında yaptığı bir gezinti sırasında Nimue’nun onu terastan gözetlediğini gördüğünde de sormamıştı. Belli ki teras, izni olmayanlara ve sıradan insanlara kapalıydı.</p>

  <p>Onu sıradan kabul etmelerine biraz kızsa da hiçbir şey olmamış gibi davranmıştı. Ancak bu durum uzun sürmemiş, sır perdesi bir süre sonra aralanmıştı.</p>

  <p>Wilma Wessely’nin suluboya tablolarıyla ilgili gördüğü bir dizi düşten sonra olmuştu bu. Ressam kadın, efsanenin o bölümünden büyülenmiş olacak ki eserlerini Kırlangıç Kulesi’ndeki Ciri’ye ithaf etmişti.</p>

  <p>Çaylak ertesi sabah, “Bu resimleri inceledikten sonra tuhaf düşler gördüm,” diye yalandı. “Düşümde… Resimleri görüyorum. Sürekli aynı resimler… Olay yok, sahne yok, yalnızca resim. Ciri, kulenin mazgalları üzerinde… Hareketsiz bir resim.”</p>

  <p>“Bu kadar mı? Yalnızca görüntü var ama duygu yok, öyle mi?”</p>

  <p>Condwiramurs gibi usta bir düş görenin düşlerini bütün duyularıyla gördüğünü, düşlerini pek çok insan gibi sadece görme duyusuyla değil, duyma, tat ve koku alma duyularıyla algıladığım Nimue biliyordu elbette.</p>

  <p>“Yok.” Condwiramurs başını hayır anlamında salladı. “Ama…” “Evet?”</p>

  <p>“Bir düşünce yalnızca. İnatçı bir düşünce. Gölün, kulenin hanımı değil tutsağı olduğuma dair bir düşünce.”</p>

  <p>“Gel benimle.”</p>

  <p>Condwiramurs’un tahmin ettiği gibi, terasa yalmzca büyücü kadının kendi özel odalarından çıkılıyordu; son derece temiz, aşın düzenli odalardı bunlar, sandal ağacı, mür, lavanta ve naftalin kokuyordu. Küçük bir gizli kapıdan ve aşağıya inen döner merdivenden ulaşılıyordu. Merdiven bittiğinde bir odaya geldiler.</p>

  <p>Diğer bölümlere kıyasla bu odanın duvarlannda halılar ve perdeler asılı değildi, duvarlar bembeyaz olduğundan içerisi çok ferahtı. Aynca üç parçalı büyük bir pencere, daha doğrusu bir cam kapı vardı, doğrudan gölün üzerine uzanan terasa açılıyordu.</p>

  <p>Odada iki koltuk, oval maun çerçeveli kocaman bir ayna ve bir goblen halının asılı olduğu enlemesine tahtalı üç ayaklı bir sehpadan başka bir eşya yoktu. Halı, yaklaşık bir buçuğa iki buçuk metre boyudanndaydı ve püskülleriyle beraber yerlere kadar uzanıyordu.</p>

  <p>Üzerinde göl kıyısında bir uçurum, uçurumun üstünde de bir şato resmedilmişti. Condwiramurs bu şatoyu gördüğü pek çok çizimden oldukça iyi tanıyordu.</p>

  <p>“Vilgefortz’un hisarı, Yennefer’in esir alındığı yer. Efsanenin son bulduğu yer.”</p>

  <p>“Öyle,” diye kızı doğruladı Nimue sakin bir tavırla. “Efsane orada son buldu. En azından bildiğimiz versiyonlarında. Bildiğimiz versiyonlarda böyle yazılı olduğu için, efsanenin sonunu biliyormuşuz duygusuna kapılıyoruz. Ciri, düşünde esir tutulduğunu gördüğün Kırlangıç Kulesi’nden firar etti. Kendisine ne yapılacağım anladıktan sonra kaçtı. Efsane onun firarını çok farklı şekillerde anlatıyor…”</p>

  <p>“Benim,” diye söze karıştı Condwiramurs, “en sevdiğim versiyon, Ciri’nin bir tarağı, elmayı ve bezi arkasına fırlatıp kaçtığı yorum. Ancak…”</p>

  <p>” Condwiramurs. “</p>

  <p>“Özür dilerim.”</p>

  <p>“Dediğim gibi, firar edişi çok farklı şekillerde anlatılıyor. Fakat Ciri’nin Kırlangıç Kulesi’nden sonra kendini nasıl dosdoğru Vilgefortz’un şatosunda bulduğu hiç açık değil. Kırlangıç Kulesi’ni düşünde görememiştin, değil mi? Bu yüzden şatoyu dene. Bu halıya dikkatlice bak… Beni dinliyor musun?”</p>

  <p>“Şu ayna… Büyülü, değil mi?”</p>

  <p>“Hayır. Sivilcelerimi sıkmak için kullanıyorum.”</p>

  <p>“Özür dilerim.”</p>

  <p>Nimue, çaylağın yüzünü ekşittiğini görünce, “Bir Hartmann aynası bu,” diye açıkladı. “İstersen içine bakabilirsin ama lütfen dikkatli ol.”</p>

  <p>“Doğru mudur?” diye sordu Condwiramurs, heyecandan titreyen bir sesle, “Bir Hartmann aynasının içinden geçilerek başka…”</p>

  <p>“.. .başka dünyalara ulaşıldığı mı? Elbette doğru. Ama hemen değil, hazırlık, meditasyon yapılmadan, dikkat toplamadan ve daha birçok şey olmadan olanaksız. Fakat sana dikkatli olmanı söylerken başka bir şeyi kastemiştim.”</p>

  <p>“Ne?”</p>

  <p>“İki yönlü çalışır. Bir Hartmann aynasının içinden her an bir şey çıkabilir.”</p>

  <p>“Biliyor musun, Nimue… Bu goblen halıya bakınca…”</p>

  <p>“Düş gördün, doğru mu?”</p>

  <p>“Evet ama tuhaftı. Kuş bakışıydı. Ben kuştum… Bu şatoyu dıştan gördüm. İçeri giremiyordum. Girişi kapatan bir şey vardı.”</p>

  <p>“Halıya bak,” diye emretti Nimue. “Hisara bak. Çok dikkatli bak, dikkatini bütün ayrıntılara ver. Yoğunlaş, bu görüntüyü belleğinin en derinlerine kaydet. Düşünde oraya, onun içine ulaşmanı istiyorum.”</p>

  <p>Dışarıda, şatonun surları arkasında korkunç bir fırtına hüküm sürüyor olmalıydı çünkü şömine ateşi kabararak yanıyor, odunları âdeta yutuyordu. Yennefer sıcağın tadım çıkarıyordu. O anki hapishanesi, iki ayını geçirdiği rutubetli zindanla sıcaklık bakımından kıyaslanamazdı bile ama yine de dişleri takırdıyordu. Zindanda her türlü zaman mevhumunu yitirmişti, sonrasında da kimse ona tarihi söyleme ihtiyacı duymamıştı ama mevsimin kış, hatta ocak ayı olduğundan kuşkusu yoktu.</p>

  <p>“Ye, Yennefer,” dedi Vilgefortz. “Ye lütfen, naz yapma.”</p>

  <p>Büyücü kadın, naz yapmayı aklının ucundan bile geçirmiyordu. Ancak pilici çok ağır ve beceriksizce yemeye çalışmasının nedeni parmağının tam anlamıyla iyileşmemiş ve hâlâ uyuşuk olmasıydı, bu yüzden çatalı ve bıçağı güçlükle tutabiliyordu. Elbette yemeğini eliyle yemek istemiyordu: Vilgefortz’a ve hiçbirini tanımadığı, büyücünün masadaki konuklarına üstünlüğünü kanıtlama peşindeydi.</p>

  <p>“Sana samimiyetle üzülerek bildirmek isterim ki,” dedi Vilgefortz, parmaklarını kadehinin ayağında gezdirirken, “koruman altındaki Ciri, bu dünyadan ayrıldı. Bunun için kendini suçlayabilirsin Yennefer, bir de anlamsız inatçılığını.”</p>

  <p>Konukların arasındaki kısa boylu, siyah saçlı bir adam yüksek sesle hapşırdı, sonra burnunu patiska peçeteye sildi. Burnu şişmiş ve kızarmıştı, durumuna bakılırsa iyice tıkalıydı da.</p>

  <p>“Çok yaşayın,” dedi Yennefer, Vilgefortz’un endişe verici sözlerine aldırmadan. “Bu korkunç soğuk algınlığını nereden kaptınız böyle? Banyodan sonra cereyanda mı kaldınız?”</p>

  <p>Yaşça ötekinden daha büyük, uzun boylu, zayıf, itici bakışlara sahip başka bir konuk, ansızın böğürürcesine gülmeye başladı. Soğuk algınlığı olan konuk yüzünü öfkeyle buruşturdu, büyücü kadına hafifçe eğilerek ve genizden gelen kısa bir cümleyle teşekkür etti. Ama Nilfgaard aksam Yennefer’in dikkatini çekmeyecek kadar kısa değildi cümle.</p>

  <p>Vilgefortz, Yennefer’e döndü. Altından yapılmış düzenek artık başında değildi, göz boşluğundaki kristal de çıkarılmıştı ama Yennefer’in onu ilk kez sakatlanmış olarak gördüğü yaz mevsimine kıyasla daha kötü durumdaydı. Yeniden oluşan sol gözü artık çalışmaya başlamıştı, gelgeldim sağdakine kıyasla oldukça küçüktü. Vilgefortz’u görenin soluğu kesiliyordu.</p>

  <p>“Yennefer,” dedi üstüne basarak, “yalan söylediğimi, seni aldatmaya, kandırmaya çalıştığımı düşünüyorsundur mutlaka. Neden yapayım ki bunu? Ciri’nin ölüm haberi beni senin kadar üzdü, hatta senden fazla üzdü. Sonuçta kızla ilgili çok somut umutlarım vardı. Geleceğimi belirleyecek planlar yapıyordum. Kız artık hayatta değil, benim planlarım da suya düştü.”</p>

  <p>“İyi olmuş.” Bükemediği parmağıyla bıçağı güçlükle tutabilen Yennefer, erik doldurulmuş domuz kaburgasını kesiyordu.</p>

  <p>Büyücü, Yennefer’in yorumuna aldırmadan devam etti, “Oysa Ciri ve senin aranda kendi kısırlığından ve suçluluk duygularından kaynaklı bir yasa bağlı tuhaf bir duygusallık bağı vardı. Evet, evet Yennefer, suçluluk duygusu! Çünkü birlikteliklerinden Ciri’nin doğduğu iki insanın bir araya gelip çiftleşmesinde büyük payın oldu. Duygularını, deneyi yönetenlerin bilgisi yetersiz olduğu için başarısız olan bu genetik deneyin meyvesine aktardın.”</p>

  <p>Yennefer şarap kadehini sessizce Vilgefortz’a kaldırdı; kadehin parmaklarının arasından kayıp gitmemesi için içinden dua ediyordu. Parmaklarından en az ikisini uzun süre bükemeyeceğini yavaş yavaş anlıyordu artık. Belki de sonsuza kadar böyle kalacaklardı.</p>

  <p>Vilgefortz eliyle geçiştirdi. “Artık çok geç, olan oldu,” dedi sıktığı dişlerinin arasından. “Ama bu bilgilerin daha önce de elimde olduğunu bilmelisin, Yennefer. Kız da elimde olsaydı, bu bilgilerin bir yaran olurdu. Gerçekten esef duymalısın; bu kıza analık duygulannı öğretebilirdim. Kurumuş ve bir taş kadar kısır olmana karşın, sayemde yalnızca bir kızın değil torunun da olurdu. Ya da hiç değilse torun yerine koyabileceğin birisi.”</p>

  <p>Yennefer öfkeden kudurduğu halde umursamazca burnundan solumakla yetindi.</p>

  <p>“Çok üzgünüm ama bugün keyfîni kaçırmak zorundayım, hayatım,” dedi büyücü buz gibi bir sesle. “Witcher Rivyalı Geralt’m da artık hayatta olmadığı haberi üzecektir seni. Evet, Ciri’yle olduğu gibi seni tuhaf, gülünç, mide bulandıracak kadar aptalca bir duygunun bağladığı Geralt. Bizim sevgili Witcher’in olaylı ve ateşli bir biçimde bu dünyadan ayrıldığını bilmelisin, Yennefer. Ancak kendini bu konuda suçlaman gerekmez. Witcher’in ölümünden zerre kadar sorumlu değilsin. Tüm patırtının sorumlusu benim. Şu salamuraya yatırılmış armutlardan tatsana, çok lezizler.”</p>

  <p>Yennefer’in menekşe mavisi gözlerinde buz gibi bir kin belirdi.</p>

  <p>Vilgefortz gülümsedi. “Böyle daha çok hoşuma gidiyorsun,” dedi. “Bileklerinde şu dimerit kelepçeleri olmasa, beni yakıp kül ederdin kuşkusuz. Ama dimerit etkisini gösteriyor, bu durumda beni yalnızca bakışlarınla yakabilirsin.”</p>

  <p>Soğuk algınlığına yakalanmış olan adam hapşırdı, burnunu sildi ve gözleri yaşanncaya kadar öksürdü. Uzun boylu olansa, büyücü kadını itici balık gözleriyle süzdü.</p>

  <p>“Peki, Efendi Rience nerede?” diye sordu Yennefer yavaşça. “Bana yapacaklarını ballandıra ballandıra anlatmıştı, ne vaatlerde bulunmuştu. Bana tokat ya da tekme atmak için hiçbir fırsatı kaçırmayan Efendi Schirru peki? Kısa bir süre öncesine kadar bana terbiyesizce ve gaddarca davranan nöbetçiler neden ürkek bir saygı içindeler şimdi? Hayır Vilgefortz, yanıtlamana gerek yok, biliyorum. Anlattıkların koca bir yalan. Ciri’yi kaçırdın elinden. Geralt da kaçtı ve senin cani uşaklarını giderayak kadetti. Ne olacak şimdi? Planların tutmadı, yerle bir oldu, kendin itiraf ettin zaten; iktidar düşlerin uçup gitti. Üstelik büyücüler ve Dijkstra üzerine çullanmaya hazırlanıyorlar. Bana işkence etmeyi bırakman ve beni yerlerini belirlemeye zorlaman boşuna değil, bana acıdığın için hiç değil. İmparator Emhyr de boynundaki ipi gitgide daraltıyor, belli ki sana kızgın, çok kızgın. Ess a tearth, me tiarn? A’pleine a cales, elleai”</p>

  <p>“Ben ortak lisanı konuşurum,” dedi nezleli adam. “Adım Stefan Skellen. Hiç kuşkunuz olmasın ki altıma kaçırdığım da yok. Üstelik sizden daha iyi bir durumda olduğumu düşünüyorum, Hanımefendi Yennefer.”</p>

  <p>Konuşmakta zorlanmış, yine öksürmeye başlamıştı. Sonra burnunu yeniden iyice ıslanmış mendiline sildi.</p>

  <p>Vilgefortz elini masaya vurdu. “Bırakın artık didişmeyi,” dedi minyatür gözünü dehşetle devirerek. “Sana artık ihtiyacım olmadığını bilmelisin Yennefer. Aslında seni bir çuvala sokup gölde boğmaları için emir vermem gerekir ama bu tarz yöntemlere başvurmayı sevmiyorum pek. Başka yönde bir karar vermeme koşullar izin verinceye ya da beni zorlayıncaya kadar hapissin. Fakat başımı ağrıtmana göz yummayacağım konusunda uyarıyorum seni. Yine açlık grevine girecek olursan, ekim ayında yaptığım gibi seni bir hortumla beslemekle zaman harcamam, haberin olsun. Açlıktan ölmeye terk ederim. Kaçmaya kalkışman durumunda nöbetçilere verdiğim emir çok açık. Haydi, şimdi kolay gelsin. Tabii şu koşulla… “</p>

  <p>“Hayır.” Yennefer ayağa kalkıp peçeteyi masaya fırlattı. “Belki bir şeyler daha yerim diyordum ama bu topluluk iştahımı kaçırdı. İyi akşamlar beyler.”</p>

  <p>Stefan Skellen aksırıp öksürdü. Solgun gözlü, Yennefer’i hain bakışlarla süzdü, itici bir ifadeyle sırıttı. Vilgefortz başını yana çevirdi.</p>

  <p>Yennefer, hücresinden her çıkarıldığında ya da hücreye her girişinde yerini saptamaya, kaçışını planlamak için işine yarayabilecek en ufak bir bilgiye ulaşmaya çalışıyordu. Her seferinde hayal kırıklığı yaşıyordu. Şatonun pencereleri yoktu, böylece bulunduğu bölgeyi, hiç değilse güneşi göremiyor, yön tayini yapamıyordu. Işınlanma olanaksızdı, dimerit’ten iki kalın bileklik ve bir boyun halkası büyü kullanma çabalarını anında sıfırlıyordu.</p>

  <p>Esir tutulduğu yer, tek kişilik münzevi odaları gibiydi; buz gibi ve bomboştu. Ancak Yennefer zindandan buraya çıkarıldığı gün yaşadığı sevinci anımsadı. Yerde leş kokulu bir su birikintisinin olduğu, duvarları güherçile ve tuz kaplı mahzen çukurundan kurtulmuştu. Yemesi için verdikleri çöpleri sakat parmaklarından farelerin kolayca kaptığı çukurdan… Yaklaşık iki ay sonra zincirlerini çözüp yıkanmasına izin verdiklerinde Yennefer mutluluktan kendini kaybetmişti. Onu getirdikleri küçük oda kral dairesi, önüne koydukları yemek suyu da kral sofralarına yaraşır kırlangıç yuvası çorbası gibi gelmişti. Ama bir süre sonra çorbanın âdeta bulaşık suyu, tahta yatağın sert, hapishanenin de hapishane olduğunu anlamıştı. Buz gibi, küçük bir hapishaneydi burası, dört adımdan sonra karşısında duvar buluyordu.</p>

  <p>Yennefer sövdü, inledi ve odada tahta yatak dışında tek eşya olan arkalıklı sandalyeye oturdu.</p>

  <p>Adam içeri öylesine usulca girmişti ki Yennefer’in hiç haberi olmamıştı.</p>

  <p>“Adım Bonhart,” dedi. “Bu adı kafana iyice yaz, cadı. İyice kazı beynine.”</p>

  <p>“Siktir git, seni domuz.”</p>

  <p>“Ben insan avcısıyım,” dedi adam dişlerini gıcırdatarak. “Evet, evet, dik kulaklarını bakalım, büyücü! Eylülde, bundan üç ay önce, senin piçini yakaladım. Burada herkesin dilindeki şu Ciri’yi.”</p>

  <p>Yennefer kulaklarını dikti. Eylül. Ebbing. Kızı yakalamış. Ama şimdi elinde değil. Yalan söylüyor belki?</p>

  <p>“Kır saçlı bir dişi witcher, Kaer Morhen’de eğitilmiş. Onu arenada dövüştürdüm, izleyenler böğürürken insan öldürttüm ona. Ağır ağır bir canavar yarattım ondan. Kırbaçla, yumruğumla, çizmelerimle öğrettim. Çok uğraştım ama sonrasında yeşil gözlü yılan elimden kaçtı.”</p>

  <p>Yennefer belli etmeden derin bir soluk aldı.</p>

  <p>“Elimden kaçıp ötelere gitti ama günün birinde karşılaşacağız yine. Bir gün karşılaşacağımızdan hiç kuşkum yok. Üzüldüğüm bir şey varsa, o da senin şu Witcher âşığını, şu Geralt’ı ateşte kızartmış olmaları. Oysa o lanet olasıca sapığa kılıcımı tattırmayı çok isterdim.”</p>

  <p>Yennefer kahkaha attı. “Bana bak, Bonhart ya da her neyse adın. Güldürme beni. Witcher’in eline su dökemezsin sen. Hiçbir bakımdan. Ağzınla da söylediğin gibi sen sadece köpekleri yakalayan, leşleri kaldıran birisin. Sen ancak küçük köpeklerden anlarsın. Hem de en miniklerinden.”</p>

  <p>“Şu cadıya bak hele.”</p>

  <p>Bonhart sert bir hareketle tuniğini kaldırıp gömleğini açtı, o sırada birbirine dolanan zincirlerin ucundan üç gümüş madalyon çekip çıkardı. Biri, kedi başı, diğeri kartal ya da grifîn şeklindeydi. Yennefer üçüncüyü tam olarak görememişti ama kurda benziyordu.</p>

  <p>“Böyle şeyler,” dedi Yennefer küçümseyici bir kahkaha daha atıp umursamazmış gibi yaparak, “panayırlarda bulunur.”</p>

  <p>“Bunlar panayırdan değil.”</p>

  <p>“Ne demezsin!”</p>

  <p>“Öyle zamanlar vardı ki,” diye tısladı Bonhart, “aklı başında insanlar witcherlardan canavarlardan daha çok korkarlardı. Ne de olsa canavarlar balta girmemiş ormanlarda yaşardı, witcherlarsa sokaklarda dolaşma, meyhanelere girme, tapınaklarda, devlet dairelerinde, okullarda, çocuk parklarında boy gösterme küstahlığında bulunurdu. Aklı başında insanlar buna haklı olarak skandal gözüyle baktılar. Böylece arsız witcherlan ortadan kaldıracak birini aradılar. Ve de buldular. Kolay olmadı, hızlı olmadı, hemen yakınlarında çıkmadı ama sonunda buldular. Gördüğün üzere işini bitirdiklerimin sayısı üçe çıktı. Artık çevrede ortada dolaşarak aklı başında bir vatandaşı rahatsız eden tek bir sapık bile kalmadı. Kalmış olsa bile öncekiler gibi onun da işini bitiririm.”</p>

  <p>“Uykunda mı?” Yennefer yüzünü buruşturdu. “Tatar yayıyla sırtından vurarak mı? Ya da zehirleyerek mi?”</p>

  <p>Bonhart, madalyonlarını yeniden gömleğinin içine sokup kadına doğru iki adım attı. “Beni tahrik ediyorsun, cadı.”</p>

  <p>“Amacım buydu zaten.”</p>

  <p>“Öyle mi? O halde senin witcher âşığından bir eksiğim olmadığını sana hemen göstereceğim. Hatta ondan çok daha iyi olduğumu!”</p>

  <p>Hücrenin önünde dikilen nöbetçiler içeriden gelen bağırış çağırışları duyunca hemen fırladılar. Daha önce bir şekilde tuzağa düşmüş bir panterin tıslamasını duymuş olsalardı, hücreye bir panter girdiğine yemin edebilirlerdi.</p>

  <p>Nöbetçiler ardından yaralı bir aslanınkini andıran bir kükreme duydular, gerçi daha önce aslan da görmemişlerdi, yalnızca armalardan tanıyorlardı. Birbirlerine baktılar. Başlarını salladılar ve hücreye daldılar.</p>

  <p>Yennefer bir köşede, kırılmış tahta karyolanın üzerine oturmuştu. Saçları karmakarışıktı, elbisesi ve gömleği yukarıdan aşağıya kadar yırtılmıştı, yüksek sesle soluk alıp verirken küçük genç kız memeleri titriyordu. Burnundan kan akıyor, yüzünün bir noktası hızla şişiyordu, ayrıca sağ omzunda tırnak izleri belirmeye başlamıştı.</p>

  <p>Bonhart başka bir köşede kırık bir sandalyeye oturmuş, iki elini de apış arasına bastırıyordu. Onun da burnundan akan kan, kırlaşmış bıyığını koyu kırmızıya boyuyordu. Yüzünde yığınla tırmık izi vardı. Yennefer’in hâlâ iyileşmemiş olan parmaklan zayıf bir silah olsa da dirnerit bilekliklerin kenarlan müthiş keskindi.</p>

  <p>Bonhart’ın, hızla şişen yüzüne, daha doğrusu elmacık kemiğine, Yennefer’in yemekte masadan aşırdığı çatal iki ucu da içeri girmiş vaziyette saplanmıştı.</p>

  <p>Büyücü kadın elbisesinden kalan bez parçalanyla memelerini örtmeye çalışırken, “Sadece küçük köpekler, seni leş toplayıcısı,” dedi soluk soluğa. “Dişi köpeklerden de uzak dur. Onlara gücün yetmez senin, seni tıfıl.”</p>

  <p>Asıl hedefini, adamın gözünü vuramadığı için kendini affedemiyordu. Hedef hareket etmişti işte, zaten kimse mükemmel değildi.</p>

  <p>Bonhart kükreyerek ayağa kalktı, çatalı yüzünden çekip çıkardı, acıdan zıplayıp böğürdü. Ardından iğrenç küfürler sıraladı.</p>

  <p>Bu arada hücreye iki nöbetçi daha girmişti.</p>

  <p>“Hey, baksanıza!” diye bağırdı Bonhart, yüzündeki kanlan silerken. “Gelin buraya! Şu adi kanyı yere yatınn bakayım! Bacaklannı ayınn ve sımsıkı tutun!”</p>

  <p>Nöbetçiler aralannda bakıştı. Sonra gözlerini tavana ve yere diktiler.</p>

  <p>“Siz en iyisi gidin buradan,” dedi biri. “Burada kimse ne yere yatınlır ne de sımsıkı tutulur. Bizim görevimize dâhil değil bu.”</p>

  <p>“Aynca,” diye mınldandı bir başkası, “sonumuzun Rience ya da Schirru gibi olmasını istemeyiz.”</p>

  <p>Condwiramurs, üzerinde bir hapishane hücresi resminin bulunduğu taslağı dosyaya geri koydu. Hücrede başı önünde bir kadın oturuyordu, bileklerinden taş duvara zincirlenmişti.</p>

  <p>Kadın orada esirken,” diye mırıldandı, “Witcher, Touissant’ta gönlünü eğlendiriyordu.”</p>

  <p>“Yargılıyor musun onu?” diye sert bir sesle sordu Nimue. Hiçbir şey bilmediğin halde hem de.”</p>

  <p>“Hayır. Yargılamıyorum ancak…”</p>

  <p>“Ancak yok. Sus, lütfen.”</p>

  <p>Bir süre hiç konuşmadan oturup suluboyaların ve grafiklerin bulunduğu resim taslaklarını katıştırdılar.</p>

  <p>“Efsanenin bütün versiyonları,” dedi Condwiramurs grafiklerden birini göstererek, “finalin, sonun, iyi kötü arasındaki son mücadelenin, evet Armageddon’un gerçekleştiği yer olarak Rhys-Rhun Şatosu’nun adını veriyor. Biri hariç bütün versiyonlar.”</p>

  <p>Nimue başını salladı. “Biri hariç. Yazan meçhul, pek popüler olmayan, Ellander’in Kara Kitabı olarak bilinen versiyon hariç.”</p>

  <p>“Kara Kitap’a göre, efsane Stygga Hisan’nda son bulmuş.”</p>

  <p>“Evet, Ellander kitabı başka noktalarda, efsanenin kaidesini oluşturan bölümlerde de diğerlerinden farklılık gösteriyor.”</p>

  <p>Condwiramurs başını kaldırdı. “Çizimlerde acaba su şatolardan hangisi betimlenmiş? Şu goblen hah üzerindeki hangi şato… Gerçek görüntü hangisi?”</p>

  <p>“Bunu hiçbir zaman öğrenemeyeceğiz. Efsanenin sonuna tanıklık eden şato artık yok. Yıkılmış, ortadan kaldırılmış, tek bir izi kalmamış; bu konuda bütün versiyonlar hatta Ellander kitabininki bile anlaşıyor. Kaynaklarda geçen yer adlarının hiçbiri ikna edici değil. O şatonun nerede olduğunu ve nasıl göründüğünü bilmiyoruz ve öğrenemeyeceğiz.”</p>

  <p>“Ama gerçek…”</p>

  <p>“Ama gerçeğin hiçbir anlamı yok,” diye kızın sözünü kesti Nimue. “Ciri’nin gerçekte nasıl göründüğünü bilmediğimizi unutma. Fakat Wilma Wessely’nin çizdiği resimde şu berbat çocuk heykellerinin önünde Elf Avallac’h ile şiddetli bir tartışma içinde olan kişi Ciri. Bundan kuşkumuz yok.”</p>

  <p>Ama, dedi Condwiramurs, vazgeçmeye niyeti olmadığını göstererek, “senin goblen…”</p>

  <p>Efsanenin son bulduğu şatoyu gösteriyor.”</p>

  <p>İkisi de uzun süre konuşmadı. Resimler, sayfaları çevirirken hışırdıyordu.</p>

  <p>Efsanenin Kara Kitap versiyonu hoşuma gitmiyor, dedi sonra Condwiramurs. “Çünkü şey… şey…”</p>

  <p>“İğrenç bir şekilde gerçeğe uygun,” diye kızın cümlesini tamamladı Nimue, başıyla onaylayarak.</p>

  <p>Condwiramurs esneyerek, Şiirin Yarım Yüzyılı hı elinden bıraktı; kitabın en kapsamlı ve Profesör Everett Denhoff Jr.‘ın son sözünü içeren baskısıydı bu. Yastıklarını okuma pozisyonundan uyku pozisyonuna getirdi. Esnedi, gerindi, lambayı söndürdü. Karanlığa gömülen odayı aydınlatan tek şey, perde aralığından içeri süzülen cılız bir ay ışığıydı şimdi. Ne yapsam acaba, diye düşündü çaylak. İşi şansa mı bırakayım? Yoksa demir mi atsam?</p>

  <p>Bir süre düşündükten sonra ikinci şıkkı seçti.</p>

  <p>Belli belirsiz ve sürekli gördüğü bir düşü vardı, sonu gelmiyor, dağılıyordu, başka düşlerin arasına girip tıpkı ince bir çizginin bir kumaşın desenleri arasında yitip gitmesi gibi kayboluyordu. Belleğinden sürekli silinen ama yine de ısrarla orada kendine yer bulan bir düştü.</p>

  <p>Genç kız yatar yatmaz uyudu ve gözlerini kapatır kapatmaz düşler üzerine yağdı.</p>

  <p>Gece, bulutsuz bir gökyüzü, ay ışığı ve yıldızlarla aydınlanmış. Bir tepe var, yamaçlarında asmalar, kar pudra gibi üzerlerine serpilmiş. Siyah ve köşeli bir yapı: mazgallı bir kale duvarı, sonunda bir kule.</p>

  <p>İki atlı. İkisi de kale duvarlarının ortasındaki boş alana giriyor, atlarından iniyor, ana kapıdan geçiyor. Ancak büyük kapılı mahzene yalnızca biri giriyor.</p>

  <p>Saçlan bembeyaz olan.</p>

  <p>Condwiramurs, düşünde iç geçirdi ve yatağında dönüp durdu.</p>

  <p>Ak saçlı, merdiveni inip aşağılardaki bodruma ulaşıyor. Geçtiği karanlık koridorları demirden yuvalarında duran meşaleleri yakarak aydınlatıyor. Meşalelerden yayılan ışık, duvarlarda ve tonozlarda korkunç gölgelere bürünüp oynaşıyor.</p>

  <p>Koridorlar, merdivenler, yeniden koridorlar. Mahzen, kocaman bir yer altı mezarlığı, duvarlarına fıçılar dizili. Moloz, kırılmış tuğlalar. Derken iki yöne ayrılan bir koridor. İki yön de karanlık. Ak saçlı, yine bir meşale yakıyor. Sırtında taşıdığı kılıcını kınından çekiyor. Kararsız, hangi yöne gideceğini bilemiyor. Sonunda sağdakinde karar kılıyor. Burası zifirî karanlık, dik ve moloz dolu. Condwiramurs uykusunda inliyor, korkuya kapılıyor. Ak saçlının seçtiği yolun onu tehlikeye götürdüğünü biliyor.</p>

  <p>Ama ak saçlının tehlike peşinde olduğunu da biliyor.</p>

  <p>Çünkü onun mesleği bu.</p>

  <p>Çaylak, kendini yatağında sağdan sola atıyor, inliyor. Düş görüyor, oneiroskopik transta bulunuyor, az sonra ne olacağını birden anlıyor. “Dikkatli ol!” diye bağırmak istiyor ama başaramayacağım biliyor. Dikkatli ol, arkana bak!</p>

  <p>Kolla kendini, Witcher!</p>

  <p>Canavar karanlıkta, yattığı pusudan usulca, haince saldırdı. Parlayan alev gibi karanlığın içinde bir anda belirivermişti.</p>
</body>
</html>