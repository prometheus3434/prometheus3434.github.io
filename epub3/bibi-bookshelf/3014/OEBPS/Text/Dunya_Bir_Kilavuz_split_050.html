<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünya Bir Kılavuz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre10" id="filepos480395"><span class="calibre6"><span class="bold">4</span></span><br class="calibre5" />
  <span class="calibre6"><span class="bold">DÜNYADA GEÇİRDİĞİMİZ ZAMAN:</span></span><br class="calibre5" />
  <span class="calibre6"><span class="bold">İNSAN ÖMRÜ</span></span></p>

  <p class="calibre11">Tarih, dinamikler, dünya sahnesi; bütün bunlar insan hayatlarının ve ölümlerinin sonuçlarına varır. Nerede, nasıl yaşıyorsak yaşayalım, hepimizin bir ömrü vardır; tam anlamıyla yaşanırsa, bu ömür doğum ve çocukluktan başlayıp ergenliğe ve gençliğe, yetişkinliğe, son olarak ileri yaşlara ve ölüme uzanır. Birçokları açısından bu yol ciddi anlamda kısaltılmıştır, genellikle hayatın ilk yılında sona erer. Standart araştırmalarda insan ömrü genellikle, örneğin okulu bitirmek, iş piyasasına girmek, evlenmek ya da birlikte yaşamak, ilk çocuğu doğurmak gibi hayatın kilit önemdeki dönüm noktalarıyla ilgili olasılıklara dayalı bir analize tabi tutulur. Kıyaslamalar genellikle birkaç doğum yılı grubuyla ve çoğunlukla benzeşen birkaç ülkeyle sınırlı tutulur (daha fazla bilgi için bkz. Mayer 1990; Blossfeld vd. 2005). Bu yöntem zaman, enerji ve para gerektiren bir yöntemdir; ama titizlikle sterilize edilmiş usulleriyle otobiyografilerin ve <span class="italic">Bildungsromanen</span>’ların zengin belagatinden arınmış bir halde, sosyal yapıların, kültürel jeoloji oluşumlarının yaşanan ömürler olduğunu gösterir.</p>

  <p class="calibre12">Burada bireylerin tuttukları yollarda ilerleyişlerini izleyemeyiz, fakat yirmi birinci yüzyılın başlarında önlerinde buldukları yolların bir haritasını çıkarabiliriz. İnsanların tercihleri vardır, iyi ya da kötü talihle karşılaşırlar; bu yüzden harita büyük ihtimalle bireysel ömür akışlarını yansıtacaktır, tıpkı bir yerin yol haritası gibi büyük ihtimalle trafiğin dağılımının bir tablosunu verecektir.</p>

  <p class="calibre12">Küresel hayat haritamız üç kaynağın yansıması olarak görülebilir. Haritamız öncelikle, genetik olarak programlanmış, toplumsal olarak dönüşmüş insan ömrüne dayanacaktır. Bu ömür doğumumuzla başlar; onu uzun, tehlikelere açık, bazen sömürülmüş bir çocukluk izler; ardından cinsel olgunluk gelir, cinsel olgunluk yetişkinliğe geçiş dönemi olan ergenlik ya da gençliğin bir parçası olabileceği gibi olmayabilir de; yetişkinlikse üreme, geçim, her zaman değil ama sıklıkla yeni bir yaşam ortamı beklentileriyle gelir. Yetişkinliği daha ağır ilerleyen bir dönem, ücretli ya da ücretsiz emeklilik dönemi; çoğunlukla insanın yavaş yavaş gerilediği, bağımlılığının arttığı bir dönem izler, sonra da biyolojik bakımdan sona erme olduğu kadar büyük bir kültürel olay da olan ölüm gelir.</p>

  <p class="calibre12">Bu ömür haritasının ikinci kaynağı sosyal dünyanın jeolojik oluşumuna, topografyasına, onu kendi içinde bölen ve birleştiren şeylere dair bildiklerimizdir. Büyük medeniyetler, onlardan türeyen ya da onlarla ilgili aile sistemleri, toplumsal cinsiyet bakımından her zaman, etnisite açısından sıklıkla, sınıf bakımından genellikle farklılık gösteren ömür tarzları sunarak çocukluk ve ergenlikte bugünkü toplumsal cinsiyetlerin oturmasını, yetişkinlikteki tercihleri ve yaşlılıktaki alternatifleri etkiler. Küreselleşme dalgaları ve moderniteye giden yollar dini inançlarımızı, dil yeterliliğimizi, yetişkin yurttaşlar olarak durumumuzu şekillendirir. Modernitenin tarihi bize farklı yetişkinlik fırsatları ve perspektifleri sunar. Modernitenin on dokuzuncu yüzyılın ortasında dünyada yaratmış olduğu, bugün şevkle anılan gelişmiş ve gelişmekte olan ülkeler ayrımı doğumdan yaşlılığa insanların hayatta kalma fırsatlarına hâlâ hükmetmektedir.</p>

  <p class="calibre12">Son olarak ömürlerimiz, bugün dünya dinamiğinden, onun temel itici güçlerinden, hayatı aşan büyük <span class="italic">dramatis personae</span>’sinden kaynaklanır; bunlar gençlik heveslerimizi, açılmalarımızı ya da kapanmalarımızı, yetişkinlikteki saiklerimizi, yetişkinlikteki ve yetişkinlik sonrasında imkânlarımızın büyük bölümünü yönlendirir.</p>

  <p class="calibre12">Hayat doğumla başlayıp ölüme uzanan bir yolculuktur. Bizim burada yapacağımızsa, bu yolculukta en sık izlenen, en önemli rotaları özetlemek.</p>

  <div class="mbppagebreak" id="calibre_pb_50"></div>
</body>
</html>
