<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünya Bir Kılavuz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre10" id="filepos504450"><span class="calibre14"><span class="bold">Çocukluk</span></span></p>

  <p class="calibre11">Çocukluğun dünyanın çeşitli bölgelerinde sosyal hayatta çok farklı bir yeri vardır. Sahara altı Afrika’nın tamamında toplam nüfusun yüzde 43’ünü, Uganda ve Kongo’da neredeyse yarısını 15 yaşın altında çocuklar oluşturur. 15 yaşın altındaki çocuklar Hindistan’da toplam nüfusun üçte birini, Brezilya’da dörtte birini, Çin ve ABD’de beşte birini, Almanya ve Rusya’da yaklaşık yedide birini, Japonya’da sekizde birini oluşturur (Dünya Bankası 2010: tablo 1).</p>

  <p class="calibre1"><span class="italic">Ebeveynlik</span></p>

  <p class="calibre15">Bir çocuk yapmak için bir adam ve bir kadın gerekse de bütün çocukların çok azı ebeveynlerinin ikisiyle birlikte büyür. Geniş ölçekte gözlenen bir olgu olarak bekâr analık, Amerika kıtasında plantasyon köleliğinin yarattığı bir tarihsel üründür: plantasyonlarda kölelerin evlenmesi yasaktı; köle ticaretinde de çiftler, ebeveynler gözetilmiyordu. Özgür bırakıldıktan sonra Afrikalı Amerikalılar evlenebiliyorlardı; fakat evlilik belli bir ekonomik istikrarın korunmasını gerektiriyordu. ABD’de ve son dönemde Brezilya favelalarında siyah alt sınıfların gettolaşması, uyuşturucu kültürünün bunu güçlendirmesi, Karayipler’in neredeyse sürekli bir yoksulluk içinde olması babaların yokluğu gibi bir şablon ortaya çıkarmıştır. Avrupa’nın doğusunda ve batısında, Amerika kıtasının beyaz bölgelerinde, Afrika kentlerinin gecekondu semtlerinde evlilik dışı doğumlar ve boşanmalar, yalnız bir ebeveyn, genellikle de anne tarafından yetiştirilen ciddi bir çocuk azınlığı yaratmıştır. Bu durum Asya’da hâlâ ender rastlanan bir durumdur. Britanya adaları Kuzey Amerika’da semirmiş yavrusu ABD ile iyi durumdaki, ama yaşlanan ve biraz da horgörülen ya da korkulan Avrupalı halaları arasında sallantıda kalmış, bazı işlevsiz sosyal kalıplar üretmektedir. Bunlardan biri çocukların yoksulluğudur. Bugün Britanya’da bütün çocukların altıda biri işsiz hanelerde yaşamaktadır, Avrupa’nın başka yerlerinde olduğundan daha kötü bir durum söz konusudur (Stewart 2009: şekil 13.3).</p>

  <p class="calibre12">Ailelerde en büyük kesintiye, rahatsızlığa sebep olan şey boşanma değil ölümdür; bütün dünyada yirminci yüzyıla dek çocukluğun üzerine ölümün gölgesi düşmüştür. Doğum yapmak her yerde kadınlar için son derece riskli bir macera olmuştur. Bugün sadece Afganistan’da ve Afrika’da önemli bir risktir. Nijerya’da ve Afrika’nın başka birkaç ülkesinde 100 anneden biri doğum sırasında ölür, Sierra Leone’de 50 anneden biri doğumdan sağ çıkamaz (UNDP 2007a: tablo 10). AIDS Afrika’da kitlesel olarak öksüzler ve yetimler yaratmaktadır. Bugün Afrika’da sekiz çocuktan biri 18 yaşına kadar ya annesini ya babasını ya da ikisini birden kaybeder. Latin Amerika’da 14 çocuktan biri, Asya’da 16 çocuktan biri bu travmatik deneyimi yaşar (UNICEF 2006: şekil 3.2).</p>

  <p class="calibre12">Afrika’da çocukların geniş bir aileye sahip oldukları gözlenir. 2000 yılı civarında, Nijeryalı ve Etiyopyalı 10-14 yaşlarındaki çocukların beşte biri anneleriyle de babalarıyla da yaşamıyorlardı; bu Brezilya’da dokuz çocuktan birinin, ABD’de 25 çocuktan birinin yaşadığı bir deneyimdir. İki ebeveynle birden büyümek AIDS’in musallat olduğu, işçilerin uzun mesafeleri, uzun süreli göçleri yüzünden ayrılıkların yaşandığı Afrika’nın güney bölgelerinde azınlıkların yaşadığı bir deneyimdir. Aile dünyasının öbür ucunda, Asyalı çocuklar genellikle anne ve babalarıyla birlikte büyürler; örneğin Endonezya ve Türkiye’de çocukların yüzde 80-90’ı için bu geçerlidir, çoğunlukla da tek çocuk olarak büyürler. Amerika’da ve İsveç’te çocukların üçte ikisi anne ve babalarıyla birlikte büyürler (Therborn 2004: 180).</p>

  <p class="calibre12">Büyükanne ve büyükbabalar her yerde önemlidirler; fakat kardeşler, kuzenler, teyzeler, halalar, dayılar ve amcaların varlıkları ve önemleri hatırı sayılır farklılıklar gösterebilir. Hindistan’da 2000’de doğan toplam 20 milyon çocuğun dörtte birinin üç ya da daha fazla kardeşi vardı; bugünlerde Avrupa, Kuzey Amerika ve Çin’de ender yaşanan bir deneyimdir bu. Uzak akrabaların dünyanın çoğu yerinde önemi vardır; diaspora cemaatlerinde, örneğin Yahudi, Ermeni, Yunan ve Çin diasporalarında da en az o kadar önemlidir; Batı Avrupa, Kuzey Amerika, Avrupa’nın Okyanusya’daki uzantıları buna istisnadır. Örneğin Şili’de ücretsiz sağlık hizmetlerinin kısa süre önce sunulmaya başladığı halk sınıfları arasında, birinin ciddi bir inceleme ya da ameliyat için hastaneye gitmesi gerektiğinde geniş bir akrabalık ağı hastaya refakat etmeye çalışır.</p>

  <p class="calibre12">Öyle görünüyor ki en otoriter ebeveynler Afrikalı çocukların ebeveynleridir. Ebeveynlerin çocuklarına işlemeyi en önemli bulduğu değerlere bakar, ebeveynlerin itaat vurgusundan çocuklarında bağımsızlığa verdikleri değeri çıkarırsak tablo 4.2’deki manzara karşımıza çıkar. Bazı bölgesel örüntüler söz konusudur: Afrika’da itaat; Doğu Asya, Kuzey Almanya ve Kuzey Amerika’da bağımsızlık; Latin Amerika’daysa en az iki eksen – Meksika’dan Brezilya’ya uzanan bir itaat ekseniyle, güneyde, Uruguay’dan Şili’ye uzanan bir dengeli değerlendirme ekseni. Fakat Avrupa’da çok büyük bir farklılık söz konusudur; burada aileyle ilgili başka boyutlarda olduğu gibi bir doğu-batı hattı değil, kuzey-güney hattı söz konusudur. +17 puan alan Portekiz itaat kültürünün en güçlü olduğu ülkedir. Güney Asya’da öyle görünüyor ki Bangladeşlileri, yani eskinin Doğu Pakistan’ını Pakistan’dan ayıran şey, coğrafi uzaklık ve Bengal dilinden fazlasıdır. Mısır, beklenmedik ölçüde bağımsız zihniyette olmasıyla Arap Müslüman ülkeler arasında öne çıkar.</p>

  <p class="calibre1"><span class="italic">Okul</span></p>

  <p class="calibre15">Bugünlerde hemen hemen bütün çocuklar bir süreliğine okula gidiyor. Dünyada ilkokula kayıt oranı ilgili yaş grubunun yüzde 87’si düzeyinde, Sahara altı Afrika’daysa yüzde 72. ABD ve Batı Avrupa örneklerinde uzun yıllar devam eden resmi okul eğitiminin bile genel işlevsel bir okur yazarlıkla sonuçlanmadığını biliyoruz, verimli eğitim sorunu yoksul ülkelerde tabii ki daha büyük. Nijerya ve Pakistan’da bütün çocukların yaklaşık yarısı, Hindistan’da çocukların üçte biri, ama Endonezya, Mısır ve Meksika’da çocukların yalnızca yüzde 10-15’i beşinci sınıfa kadar gelemiyor. Çin’de son döneme ait veriler eksiktir, fakat 1991’de Çin’de çocukların yüzde 83’ü beşinci sınıfa kadar gelebiliyordu (UNDP 2007b’den hesaplanmıştır: tablo 12). Çin’de 1990’larda kırsal kesimde eğitim gerilemişti; <span class="italic">The Teacher</span> adlı filmde mizahi, hafif alaycı bir dille betimlenen bu durum besbelli ki okuma yazması olmayan yeni yeni taburlar yaratmıştı (Huang 2008: 238).</p>

  <p class="calibre12"><span class="bold">Tablo 4.2</span> Çocuklarda özellikle önemli değerler; itaatin vurgulanması %’sinden, bağımsızlığın seçilmesi %’sinin çıkarılması</p>

  <p class="calibre5" style="margin:0pt; border:0pt; height:1em">&nbsp;</p>

  <table class="calibre22" valign="top">
    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Sahara altı Afrika<sup class="calibre28"><small class="calibre29"><span class="calibre30">1&nbsp;</span></small></sup></span></span></td>

      <td class="calibre24" valign="top"><span class="calibre9"><span class="calibre25">&nbsp;42&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Pakistan&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;31&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Brezilya, Meksika, Peru (ortalama)&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;25&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Cezayir ve Fas&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;19&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Rusya, Ukrayna&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;3&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Arjantin&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;1&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Hindistan, Vietnam&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;0&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Büyük Britanya&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;-4&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Mısır&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;-20&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Kuzey Amerika&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;-30&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Bangladeş&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;-57&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Almanya ve İskandinavya<sup class="calibre28"><small class="calibre29"><span class="calibre30">2&nbsp;</span></small></sup></span></span></td>

      <td class="calibre24" valign="top"><span class="calibre9"><span class="calibre25">&nbsp;-60&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Çin, Kore, Japonya (ortalama)&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;-64&nbsp;</span></span></td>
    </tr>
  </table>

  <p class="calibre26"><span class="calibre9"><span class="italic">Notlar:</span></span></p>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_52"></div>
</body>
</html>
