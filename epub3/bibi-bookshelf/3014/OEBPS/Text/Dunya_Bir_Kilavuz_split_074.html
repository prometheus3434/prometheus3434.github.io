<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünya Bir Kılavuz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre10" id="filepos725953"><span class="calibre6"><span class="bold">SONUÇ: BURAYA NASIL GELDİK,</span></span><br class="calibre5" />
  <span class="calibre6"><span class="bold">NEREYE GİDİYORUZ</span></span></p>

  <p class="calibre11">Rehber kitaplarda genellikle sonuç bölümü olmaz. Elinizdeki kitabın var; bu da büyük ölçüde bu kitabı düşünüp yazmanın yazar için öğretici bir deneyim olmasından kaynaklanıyor. Önceki araştırmalarımdan, başka birçok kişinin araştırmalarından yararlanarak yazdığım bu rehberde, beğensek de beğenmesek de hepimizi kucaklayan koca bir dünyayı anlamaya başlama çabasıyla, çok sayıda farklı ilmeği bir araya getirmeye çalıştım. İnsanlığın, içinde yaşamaya başladığımız toplum haline gelmesi, bu dünyanın nasıl ortaya çıktığını, hangi yollardan geçildiğini, hangi kalıcı deneyimlerin yaşandığını öğrenmeye başlamamızı zorunlu kılıyor. Dünyanın bu şaşırtıcı çeşitliliğini, bu çok yönlü bağlantılılığını nasıl açıklayabiliriz?</p>

  <p class="calibre12">Ne dümdüz ne de kısa bir hikâyesi var bu sürecin. Bu hikâyeyi yeterinden fazla karmaşıklığa gömülmeden anlatabilmek, Lawrence Durrell’ın birden çok bakış açısını bir araya getirdiği <span class="italic">İskenderiye Dörtlüsü</span>’nde sergilenenleri aşan beceriler gerektirir, ondan daha fazla yer tutardı. Engin ve ince ince örülmüş sosyal ağlarla karşı karşıya kalan bir sosyoloğun yapacağı şeyse, iç ilişkilerin ve etkileşimlerin, bağlantıların ve ayrımların, kuvvetlerin ve eylemlerin, devam eden yansımaların örüntülerini seçip sistematikleştirmeye çalışmaktır. Sosyolog normalde, ne kadar incelikli bir matematiksel modele dayandırılmış olurlarsa olsunlar, tek bir nedene ya da yetersiz sayıda nedene dayanan kuramlardan uzak durur; genellikle de bütün iyi tarihçiler gibi beklenmedik olayların ve şansın önemli, sıklıkla da kalıcı etkilerine karşı uyanıktır. Öte yandan bir sosyal bilimci böyle bir etkinin rastgele bir adım olmadığını, sıklıkla farkında olunmaksızın sosyal dinamiklerin sürekli akışına işlendiğini, fakat bu akışı nadiren değiştirdiğini savunacaktır. Örneğin Arap kabilelerinin 634’te Yarmuk Savaşı’nda Bizans İmparatorluğu’na karşı kazandığı zafer, Kolomb’un 1492’de Amerika kıtasını keşfetmesi ya da Yeltsin’in 1991’de Gorbaçov’u yenilgiye uğratması şansa bağlı sonuçlar olmuşlardır; ne var ki bunları takiben Müslümanların yayılması, Avrupa’nın fetihleri, daha sonra Sovyet komünizminin sona ermesi, ayırt edilebilir, tanınabilir bir sosyal dinamiği, öngörülmemiş, ama anlaşılabilir bir yöne doğru itmiştir.</p>

  <div class="mbppagebreak" id="calibre_pb_89"></div>
</body>
</html>
