<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünya Bir Kılavuz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre17"><span class="calibre9"><span class="italic">Kaynaklar: İstihdam sınıfları OECD 2007a’dan hesaplanmıştır: tablo 1.A1.3. Sanayi sınıfları Hindistan hakkında belirtilen ilk kaynak olan Nagaraj’ın (2007) ve Liu Yanbin’in (2007) kullanılmasıyla bağlantılı olarak 2007’de bir seminere yapılan iki sunumdan alınmıştır.</span></span></p>

  <p class="calibre12">Çin ve Hindistan’daki halk sınıflarının kendi içlerindeki bölünmeler, modern Avrupa sınıf tarihindeki halk sınıflarının kendi içlerindeki bölünmelerden daha fazladır; Avrupalı halk sınıfları da kendi içlerinde vasıflı ve vasıfsız işçiler, “saygın” olanlar ve “kabalar” olarak bölünmüştü. Çin’deki <span class="italic">hukou</span> kayıt sistemi kentte oturma hakkı bulunan işçileri, kırsal kesimden gelen, kendi ülkelerinde misafir işçi olarak görülen, çoğunlukla bu yüzden aile hayatları, düzgün bir konutta yaşama olasılıkları, iş yerindeki konumları tehlikeye giren, “yüzer gezer” işçilerden ayırır. 2000’li yılların başında bu işçiler kentli işgücünün yaklaşık beşte birini oluşturuyordu (Hertel ve Fan Zhai 2004: 1).</p>

  <p class="calibre12">Hindistan’da ve başka Üçüncü Dünya ülkelerinde olduğu kadar (gayri resmi/kayıt dışı işçi sayısında 1990’larda gözlenen artış Latin Amerika’yı kabaca ikiye bölmektedir) Çin’de yaygın ve belirgin olmayan resmi/kayıtlı-gayri resmi/kayıtdışı ayrımı keskin bir ayrımdır. Devletin tanıdığı, sendikaların arka çıktığı haklara sahip olan, çoğunu erkeklerin oluşturduğu işçileri, hakları olmayan işçilerden ayırır. Resmi/kayıtlı işçiler ve sendikaları, Hindistan’da sıklıkla olduğu gibi, gayri resmi/kayıtdışı işçileri örneğin kapitalistlerin grev kırıcı olarak kullanabileceği rakipler ya da olası tehditler olarak görebilir (krş. Breman 2004: 416 ve devamı; Breman 2003: 9-10. bölümler). Fakat Nijerya’da Ulusal İşçi Kongresi’nin yaptığı gibi, ülke çapında bir örgüt olarak onları örgütlemek için büyük çabalar da gösterebilirler (Gunilla Andrae, Dünya Sosyoloji Kongresi’nde sözlü sunum 16.07.2010).</p>

  <p class="calibre12">Kimi zaman ve kimi yerlerde gayri resmi/kayıtdışı sektörde çalışanların kendi hareketleri olmuştur, doğru; tıpkı Hindistan’da bir sendika ve kooperatif bileşimi olan, 2000’lerin ortasında 700.000 üyesi olduğunu iddia eden şu meşhur Serbest Meslek Sahibi Kadınlar Birliği (Bhatt 2006: 16) ya da Güney Afrika merkezli uluslararası işportacılar ağı StreetNet gibi. Güney Çin’in sanayi kentlerinde göçmen işçilere hitap eden, mesajları genellikle bireyci olan, ama mevcut koşulları da eleştiren özel dergiler çıkmaktadır (Chang 2008: 59 vd.).</p>

  <p class="calibre12">Resmi/kayıtlı-gayri resmi/kayıtdışı ayrımı üç biçimde aşılabilir. Öncelikle 1980’lerdeki trend değişimine kadar Avro-Amerikan sınıf mücadelelerinde uğruna mücadele edilmiş işçi haklarının yaygınlaştırılmasıyla. İkincisi, farklı geçim kazanma biçimlerini aşan, ama işçilerin de desteğini gerektiren ulusal onur ve saygınlık gibi geniş kapsamlı, varoluşsal bir meseleyle; örneğin Çin’de 4 Mayıs Hareketi’nin (1919) izlediği sömürge karşıtı yol, Güney Afrika’da <span class="italic">apartheid</span> karşıtı mücadele gibi. Bugün bunların ikisi de ufukta görünmemektedir, ama ikisi de dışarıda bırakılmamalıdır. Belki daha yakın olan, şimdiden bazı ekonomistlerin gündeminde yer alan üçüncü bir olasılık daha vardır: “gayri resmiliğin/kayıtdışılığın” genelleşmesi, işçi haklarının “esnekleşme” sloganı altında marjinalleştirilmesi.</p>

  <p class="calibre12">Hint sınıfları kast ve din yüzünden daha da ciddi bir bölünme içindedir, bölünme esasen nüfusun altıda birini oluşturan Müslümanlarla Hindu çoğunluk arasındadır. Teşvik edilmeleri amacıyla “Kayıtlı Kastlar” denilen gruplar nüfusun başka bir altıda birini, 2001’deki nüfus sayımına göre yüzde 16’sını oluşturur. Bu kastlar tarım işçileri ve kentlerdeki gayri resmi işçiler arasında ağırlıklı olmamakla birlikte ağırlıklı bir çokluğa sahiptirler, ama diğer kastlardan gelen Hindular kadar sıklıkla düzenli maaş alırlar. Serbest meslek sahiplerinin sayısı, özellikle tarımda faaliyet gösterenler arasında çok azdır. Öte yandan kentli serbest meslek sahibi Müslümanların sayısı çok fazladır, buna bağlı olarak da hem düzenli ücretli hem de gayri resmi ücretli istihdam açısından oranları diğer kesimlere eşit değildir. Hindistan’da halk kuvvetlerinin toplumsal düzenlenmesinin karmaşıklığını biraz daha resmeden başka bir olgu, mesleki olarak farklı yerlerde faaliyet gösterseler de, Kayıtlı Kastlar ile Müslümanların hemen hemen aynı derecede yoksul olmalarıdır; başka kastlardaki Hindulardan neredeyse iki kat daha yoksuldurlar; bu oran kentlerdeki yoksulluk oranının yaklaşık iki katıdır, kırsal kesimdeki yoksulluk oranınınsa biraz gerisindedir (Das 2010: 356 vd.). Hindistan’daki hiyerarşi ve buna karşı mücadeleler başka bir kast kategorisi ortaya çıkarmıştır: “Diğer Geri Kalmış Kastlar”, bu kastlar da telafi edici haklar talep etmektedirler. Kırsal nüfusun yüzde 40’ını, kent nüfusununsa üçte birini oluştururlar. Ayrıca kabile halkları olarak tanınmışlardır, ülkedeki kırsal nüfusun onda birini oluştururlar (National Sample Survey Organization 2003: Statement 2.18), çoğu “Maocu” isyanla seferber olmuştur.</p>

  <p class="calibre12">Dünyada ücret ve maaş alan yaklaşık 1,4 milyar kişi vardır, bunların bir milyarı zengin, çok gelişmiş dünyanın dışındadır (ILO 2008a). Kısa süre önce (2006) kurulmuş Uluslararası Sendikalar Konfederasyonu, yukarıda belirttiğimiz gibi üçte biri Avrupa’da olan 166 milyon üyesi olduğunu söylemektedir. Afrika, Asya ve Latin Amerika’da önemli özerk sendikalar mevcuttur, fakat Latin Amerika dışında sayıları çok azdır. Brezilya’da ücretli olarak imalatta istihdam edilenlerin neredeyse yarısı 2002’de sendikalı olmuştur; Kanada’da aynı grubun hemen hemen üçte biri sendikalıdır, Meksika’daysa beşte biri. Afrika’da sendikalar küçük olsalar da, bugün yalnızca buralarla sınırlı olmamakla birlikte, özellikle kıtanın güneyinde ve batısında dikkate alınması gereken örgütlü, kentli bir güçtür. Asya’da sendikaların önemi büyük ölçüde, Batı Avrupa’dakiler kadar büyük bir etki sahibi olamadıkları Tayvan, Japonya ve Kore’yle, özerkliklerinin tartışmalı olduğu Sri Lanka ve Singapur gibi küçük ülkelerle sınırlıdır (Lawrence &amp; Ishikawa 2005; krş. Felipe ve Hasan 2006: tablo 3.5). Hindistan’daki sendikalar inanılmaz bir parçalanma içindedir, 12 farklı federasyon bulunmaktadır; fakat kısa süre önce (2007) yapılmış bir “doğrulama”ya inanılacak olursa, serbest meslek sahiplerinin örgütleri de dahil olmak üzere proletaryanın yüzde 10’unu, yani 25 milyon insanı kapsarlar; bu 1987’de olduğundan çok daha yüksek bir rakamdır (Oomnen 2009: 88). Hindistan’da küçük olan resmi/kayıtlı sektördeki işgücü -toplamın yüzde 6’sı- OECD’yi korkuturcasına (2007b: 4. bölüm), bırakın Amerikalı işçileri Avrupalı çoğu işçiden fazla hakka sahipmiş gibi görünse de Hindistan muhtemelen benzersiz denilebilecek bir sanayi ilişkileri kalıbı geliştirmiştir. 1987’den bu yana Hindistan’da lokavtlar grevlerden daha fazla iş günü kaybına sebep olmuştur (Datt 2002: 182-3; Nagaraj 2007: şekil 4).</p>

  <p class="calibre12">Çinliler Amerikalı Wal-Mart’ı ilk kez sendikaları tanımaya zorlamıştır; fakat Çin’deki sendikalar özerk bir sınıf kuvveti değildir ve Guangdong’daki Özel Ekonomik Bölge’de çoğunlukla girişimlerin yöneticileri tarafından yönetilmektedirler. Yerli özel sektörde sendikalar neredeyse hiç ortada yoktur, işgücünün en fazla yüzde 4’ünü kapsarlar (Lee 2007aB 58-9). Rusya’da sanayi ilişkilerine daha fazla yer vardır, ama orada da komünizm sonrasında sanayinin çöküşü işçileri geri tutmaktadır (Clarke 2008). Endonezya’da Suharto’nun uzun süren askeri diktatörlüğünden doğan sendika örgütlenmesiyse nüve halindedir ve parçalıdır (Hadiz 2001).</p>

  <p class="calibre12">Bir zamanlar Avrupa merkezli yirminci yüzyılın gururlu, önde gelen güçlerinden biri olan işçi hareketi artık hayli zayıftır. Sanayinin çözülmesi, yani sanayinin yeniden yapılanması, sermaye ve devletle mücadelelerde zaman zaman büyük mevzilerin kaybedilmesi, Amerikan otomotiv ve çelik işçilerinden tutun Britanya, Polonya ve Ukrayna’daki kömür işçilerine, Ruhr bölgesindeki, Avrupa’nın eskiden komünist olan bölgelerinin tamamındaki çelik ve mühendislik işçilerine varıncaya kadar en örgütlü işçi sınıflarına darbe indirmiştir. Mumbai ve Ahmedabad’daki tekstil işçileri, Çin’in kuzeydoğusundaki ağır imalat işçileri de yollarını şaşırmışlardır (Sherlock 2001; Breman 2003: 10. bölüm; Lee 2007a).</p>

  <p class="calibre12">Fakat Paul Mason etkileyici bir tarihsel gezinti yaptığı, duyarlılıkla kaleme aldığı kitabında, İkinci Dünya Savaşı öncesindeki kıtalar aşırı destansı işçi mücadelelerine benzer militan işçi mücadelelerinin ve sendika örgütlenmesinin eşiğinde olduğumuzu savunmaktadır. Bu savunu, herhalde öngörüden çok umudu yansıtmaktadır, fakat yeni küresel sanayileşmenin ve taşeronlaşmanın komünizm sonrası Doğu Avrupa’dan Çin’e kadar yeni sanayi işçi sınıfı ve taşeron çalışanlar arasında bir grevler, gösteriler ve isyanlar dalgası yarattığı kesinlikle doğrudur. 2005’te “kitlesel vaka” kabilinden resmen kayıtlı 87.000 tane gösteri olmuştur (Lam 2009: 20; ayrıca bkz. Lee 2007a, 2007b). Gerçi Çin’in doğusundaki sıcak işgücü piyasasında kolektif olarak sesini yükseltme seçeneği, bireysel çıkışlarla ve işçilerin bir işverenden diğerine büyük geçişleriyle birlikte varlığını sürdürmektedir (Chang 2008: 25 vd.). 1990’larda insan haklarıyla ilgilenen hukukçuların yardımıyla önemli bir oluşum olan Bangladeş Bağımsız Tekstil İşçileri Sendikası kurulmuştur (Rock 2001). 2000’lerde Körfez bölgesinde yoğun bir biçimde korunan Güney Asyalı işçiler 2007 sonbaharında ve 2008 baharında kitlesel grevler ve isyanlar gerçekleştirmişlerdir. Bu protestoların birçoğu, işgücü piyasasının güçlendiğini ortaya koymuş, bir ölçüde başarılı olmuşlardır. Buna cevaben Abu Dabi’deki dini otoriteler, bütün imamlara 25 Nisan 2008’deki bütün cuma hutbelerini (yabancı) işçilerin haklarına vakfetmeleri talimatını vermiştir. Afrika’da sendika hareketi, Zimbabwe’den Gine-Conakry’ye, Nijerya’ya kadar demokrasi mücadelelerinde, ayrıca örneğin 2000’lerde Nijerya’da olduğu gibi geniş çaplı protesto hareketlerinin lideri olarak, boyutlarının büyüklüğünü aşan, çok daha önemli bir rol oynamaktadır (Okafor 2009).</p>

  <p class="calibre12">Bu mücadeleler, Big Bill Haywood, Tom Mann ya da Paul Mason’ın yirminci yüzyıl başından örnek gösterdiği başka kahramanlara benzer kişilikler ortaya çıkarabilir pekâlâ. Fakat bugün görünürde, bir asır önce anarko-sendikalizmde ve Marksist sosyalizmde olduğu gibi radikal bir sosyal dönüşüm vizyonu yok. Bu mücadeleler Brezilya’nın bugünkü ılımlı, sakin, ama çok dürüst Devlet Başkanı Lula gibi hayli farklı bir popüler lider tipi de ortaya çıkarabilir; Lula, Sao Paolo metal işçilerinin 1970’lerde hem işverenlere hem askeri diktatörlüğe karşı verdiği mücadelelerden doğmuştu. Bir başka olasılıkla bu hareketlerin, Güney Afrika’da COSATU’nun ANC rejiminde yer almasında olduğu gibi, fazla stratejik bir vizyonu olmaksızın demokratik ama temkinli bir siyasi rejime eklemlenmesidir.</p>

  <p class="calibre12">Bu yüzyıl, şimdiye kadar, bırakalım işçi sınıfı devrimlerini, halk isyanlarından çok orta sınıf devrimlerini teşvik etti. Orta sınıf hareketleri 2000’de Belgrad’da başladı, 2002’de Kiev’e, 2004’te Tiflis’e, 2008’de Bangkok’a sıçradı. Devrimci olarak başarılı olamasalar da Beyrut, Tahran ve Chisinau’dan tutun Caracas ve Buenos Aires’e sokaklarda görünür oldular. Karaçi’de, Lahor’da, Pakistan’ın başka kentlerinde benzer bir şeye tanık olundu; daha profesyonel –avukatların– bir baskı hareketi, yargı bağımsızlığıyla ilgili sınırlı taleplerinde bir ölçüde başarılı oldu. Üniversite öğrencileri bugün, 1960’larda olduğu gibi ebeveynlerinin işçileriyle değil, ebeveynleriyle, kentli profesyonellerle, kentli girişimcilerle kol kola, otoriter ya da demokratikliği şaibeli popülist hükümetlere karşı, kimi zaman tıpkı Tayland ve Moldova’daki seçimlerin mağlupları gibi demokratik itibarı daha da şaibeli partilerin yanında hem şahsen hem cüzdanlarıyla boy gösteriyor. Bu orta sınıf protestolarda içkin olarak demokratik bir şey yok, 1973’te bu hareketler Şili’de askeri darbeye zemin hazırlamışlardı. Her halükârda, orta sınıfın sokağa inmesi yeni yüzyılın dikkat çekici özelliklerinden biri haline gelmiştir.</p>

  <p class="calibre12">Büyük şehir orta sınıfı, küreselleşmiş bir tüketim idealleri ve elektronik enformasyon sınıfıdır; otoriter popülizm hem onun arzuladığı hayat tarzına bir engel ya da tehdittir hem bilgisine ve dünya görüşüne bir hakarettir. Üzerinde uzlaşılmış bir ulusal orta sınıf tanımı ya da telakkisi yoktur, küresel ölçekte böyle bir tanımın, kavrayışın varlığıysa bu kadar bile söz konusu değildir elbette. Fakat bu mesele, hem müttefik arayışı içindeki liberal siyaset yazarları arasında, hem tüketici taleplerini gidermeye can atan iş çevreleri ile onların danışmanları arasında giderek yakıcılık kazanmaktadır. Küresel tüketimi dikkate alan, ümit vaat edici en ciddi orta sınıf tanımlarından birini Dünya Bankası ekonomistleri Milanoviç ve Yitzhaki (2002) önermiş, orta sınıfı gelir düzeyi, Brezilya ile İtalya ortalamalarının arasında kalan kesim olarak tanımlamışlardır. Bu grup, zengin dünyanın dışında, “yükselen piyasalar”da 2005’te 400 milyon kişiyi kapsıyordu; bu rakam “yükselen piyasalar” denen ülkelerin nüfuslarının yüzde 7’sini, Hindistan nüfusunun yüzde 5’ini oluşturuyordu (<span class="italic">The Economist</span>, “Burgeoning Bourgeoisie”, 12.02.2009, özel haber, s. 4).</p>

  <p class="calibre12">Sınıf yapısının en tepesinde, ulus aşırı bir kapitalist sınıf doğmaktadır. Şirketlerin ülke aşırı faaliyetleri küresel kapitalizmin bir tezahürüdür, ama ille de küresel bir kapitalist sınıfın tezahürü sayılamaz. Küresel bir kapitalist sınıf için, şirketleri yöneten aktörlerin küresel bir entegrasyonunun ya da birleşmesinin gerçekleşmesi gerekir. Leslie Sklair’in öncü çalışması (2001) bu meseleyle ilgili olarak her zaman açık değildir; ayrıca Sklair’in “küreselleşmiş bürokratlar ve siyasetçiler” sınıfına “küreselleşen profesyonelleri” ve “medya”yı da dahil etmesi (s. 17) net bir görüntü sunmuyor. Ne var ki bahsettiği yönde bir eğilim olduğu tartışılmaz. En azından, 1990’lardan bu yana şirket yöneticilerinin istihdamı için küresel bir işgücü piyasası mevcut; Stockholm gibi küçük yerlerde bile yabancı yatırımcılar, borsalarda yerli yatırımcılar kadar büyük oyuncular olabiliyorlar. Uluslararası işletme okulları geleceğin yöneticilerini yetiştiriyor, uluslararası bir işletme basını da bugünün standartlarını belirliyor, bunların bazen yüksek standartlar olduğunu da belirtelim. <span class="italic">Financial Times</span>, on dokuzuncu yüzyıl Avrupa geleneğini izleyen aydınlanmış bir burjuvazinin ağzıyla konuşuyor.</p>

  <p class="calibre12">Londra bu yeni ulus aşırı kapitalist sınıfın merkezi, işletme operasyonları için gözde bir merkez, ulusal üsler ve vergi cennetlerinden sonra gelen çok çekici bir yerleşim yeri. Kentin finans merkezindeki büyük oyuncuların hepsi de Britanya dışından, Amerikalı yatırım bankaları. <span class="italic">FT</span> (Londra) Menkul Kıymetler Endeksi’ne göre büyük şirketlerin üçte biri Britanya dışından. <span class="italic">Sunday Times</span>’ın 2008’de yayınladığı listeye bakılırsa, Britanya’da zenginlik sıralamasında ilk onda yer alan isimler arasında sadece Westminster Dükü (eski zamanlardan kalma feodal bir toprak sahibidir kendisi; Londra’nın en değerli arazilerinin bir bölümünün sahibidir ve listede üçüncü sırada yer almaktadır) her bakımdan İngiliz’dir. Perakende satış sektöründe faaliyet gösteren, Britanya doğumlu Sir Philip Green de Monaco’da yaşamasına rağmen birçok yönden İngiliz’dir. Bu listede birinci sırada yer alan çelik devi Lakshmi Mittal, Hindistan tabiyetindedir; çeşitli uluslararası yatırımlarda bulunan, listede dördüncü sırada yer alan Hinduja kardeşler de Hintlidir. Listedeki üç kişi Yeltsin döneminde servet sahibi olmuş Ruslardır, bir kişi Tetrapak icadının zenginleştirdiği bir İsveçlidir, sekizinci sıradaysa Norveçli bir armatör bulunmaktadır.</p>

  <p class="calibre12">Öte yandan <span class="italic">Forbes</span>’un biraz farklı bir yapıyla hazırladığı dünya milyarderleri listesine göre, 2008’de zenginler listesinde yer alan 53 (aynı sırada yer alanlar olduğundan böyle tuhaf bir rakam ortaya çıkmıştır) isim arasında sadece Lakshmi Mittal ile listedeki üç İsveç ailesinden ikisi kayıtlı yurttaşı oldukları ülke dışında başka bir ülkede ikamet etmektedir (<span class="bold">www.forbes.com.lists/2008</span>). (<span class="italic">Sunday Times</span>’ın tersine <span class="italic">Forbes</span>, Rus oligarklarını ve Chelsea futbol kulübünün sahibi Roman Abramoviç’i Rusya’da ikamet ediyor olarak değerlendirmiştir.)</p>

  <p class="calibre12">Büyük ulus aşırı şirketler bugün artık CEO ve yönetim kurulu üyesi olarak bünyelerinde barındırdıkları isimlerle uluslararası bir tablo çizmektedir. 2007 sonuna doğru ABD’de büyük şirketler sıralamasında ilk 100’de yer alan şirketlerden 15’inin CEO’su Amerikalı değildi, Citigroup bankasını ve PepsiCola’yı yöneten Hintliler ve büyük petrol şirketi Chevron’un başındaki İrlandalı da bu isimler arasındaydı (<span class="italic">International Herald Tribune</span>, 13.12.2007). Britanya’ya ait iki havacılık ve silah şirketinin, BAE ile Rolls-Royce’un özelleştirilmeleriyle ilgili olarak konan, bu şirketlerin Britanyalı bir yöneticisi olması kuralı Britanya iş çevrelerinde bir anormallik olarak görülmekte, şirketler bu kural aleyhine lobi faaliyetleri yürütmektedir (<span class="italic">The Economist</span>, 22.03.2008).</p>

  <p class="calibre12">Ne var ki ulusal idare ve mülkiyet kalıpları hâlâ baskınlığını korumaktadır. Bu kalıplar İngilizcenin büyük şirketlerin yönetim kurulu dili olarak benimsenmesi eğiliminin yayılmasıyla ve küresel bir zihniyetle birleşmiş olsalar da işletme mantığını epeyce yansıtmaktadır, Alman Siemens’te olduğu gibi. Standard &amp; Poor listesindeki 500 büyük Amerikan şirketinin satışlarının yarısından fazlasının ABD dışına olması ancak 2008’de beklenen bir gelişme olmuştu; 2001’de bu oran üçte birdi (<span class="italic">International Herald Tribune</span>, 13.12.2007). 2008’deki <span class="italic">Fortune 500</span> listesinde yer alan, gelirleri 50 milyar doları aşan 32 Amerikan şirketinin dış satışları da gelirlerinin üçte birini aşmıyordu (<span class="italic">Fortune</span>, 05.05.2008, s. 129).</p>

  <p class="calibre12">Fakat “ulusal”ın birçok örnekte etnik azınlık bir yönü vardır. En bilinen örnek, Burma/Myanmar’dan Filipinler’e kadar bölge ekonomisinin ezici bir kısmını kontrol altında tutan Güneydoğu Asya Çinlileridir (Çin kökenliler). Batı Afrika’daki kent ekonomisini büyük ölçüde Nijeryalılar ve Lübnanlılar kontrol ederler. 1990’larda Yeltsin’in yabancı danışmanları sayesinde, Rusya’da zenginliğin büyük bölümüne sahip olan yedi Rus oligarkından altısı Yahudi, biri etnik Rus’tur (Chua 2003). Meksika’nın, hatta bütün Latin Amerika’nın en zengin adamı olan Carlos Slim, Lübnan göçmeni ikinci kuşak bir Marunidir. Dünya kapitalist sınıfında bugün gözlenen ulus aşırılığın büyük bölümü daha önceki küreselleşme dalgalarından kaynaklanmaktadır.</p>

  <p class="calibre1"><span class="italic">Hayatını Kazanmak II: Zengin ve Yoksul</span></p>

  <p class="calibre15">Düzgün bir gelir sahibi olabilmek için çok çalışmak ne gerekli ne de yeterlidir. Geliriniz nerede, nasıl bir aileye doğduğunuza; becerilerinize, işinizin verimlilik ortamına ve talihe bağlıdır. Bu dünyada birçoklarının bahtında, çalışmaya rağmen yoksul olmak vardır.</p>

  <p class="calibre12">En başta Güney Asya, Hindistan, Pakistan ve Bangladeş, daha gelişmiş olan Güney Afrika da dahil Sahara altı Afrika dünyanın yoksul işlikleri gelir. Dünyanın beşte ikisi, 2005 fiyatlarıyla günde 2 dolara ya da daha azına çalışmaktadır; Güney Asya ve Afrika’da bu oran beşte dörttür. Fakat hem büyük hem tedrici değişimler olmaktadır. 1998 ile 2008 arasında Doğu Asya’da (Çin diye okuyun) günde 2 dolara ya da azına çalışan nüfusun oranı yüzde 77’den 29’a indi; Güney Asya’daysa yüzde 86 olan bu oran yüzde 80 oldu, Sahara altı Afrika’da yüzde 86’den 82’ye geriledi. 1998’de Güney Asya nüfusunun yüzde 57’si günde 1,25 dolara ya da daha aza çalışıyordu, Doğu Asya’da bu oran yüzde 52’ydi. On yıl sonra bu oranlar Güney Asya’da yüzde 46, Doğu Asya’daysa yüzde 11 olmuştu (ILO 2010: tablo A12). ILO verileri en azından yaklaşık olarak doğruysa, Çin birikim rejiminin bütün acımasızlığına rağmen, Çinli işçiler bundan yararlanmışlar demektir.</p>

  <p class="calibre12">Bugünün dünyasında hayatını kazanma yelpazesinin diğer ucunda, <span class="italic">Forbes</span> dergisinin her yıl yayınladığı dünyanın dolar milyarderleri listesini görüyoruz. Finansal krizden bir yıl sonra Mart 2009’da 793 milyarder aralarında toplam 2,4 trilyon doları paylaşıyordu. Bu rakam Fransa’nın yıllık milli gelirine eşittir. Bir yıl önce bu milyarderlerin sayısı 1125’ti, 128 milyon Japon’un milli gelirine eşit bir rakamı, yani 300 milyonu aşkın Amerikalının milli gelirinin üçte birinden fazlasını silip süpürüyorlardı. Burada servet ve geliri karşılaştırıyoruz, orası doğru; ama dünyanın süper zenginlerine dair elimizde mevcut en iyi veriler bunlar.</p>

  <p class="calibre12">Beklendiği üzere sahneye Amerikalılar hâkim; 2009’de dolar milyarderi 793 kişinin 359’u, 2008’de 1125 dolar milyarderinin 473’ü Amerikalıydı; tam yarıyı bulmuyor sayıları. Dünyanın en zengin insanları Microsoft’un Bill Gates’i ile profesyonel bir şirket yatırımcısı olan Warren Buffet; ama ilk onda üçüncü bir Amerikalı dışında, iki Hintli, iki Alman, bir İspanyol ve bir İsveçli bulunuyor (IKEA’nın kurucusu Ingvar Kamprad). 2008’de Rusya 87 milyarderle, ikinci büyük milyarderler grubunu oluşturuyordu; Moskova da dünyanın milyarderler kentiydi. Fakat bugünkü kriz Rus oligarşisine istisnai derecede ağır bir darbe indirmiş, 55 Rusu milyarderler listesinin dışına atmıştır; Moskova milyarderler kenti ünvanını New York’a kaptırmıştır. Milyarder sayısı bakımından diğer bütün ülkeler ABD’nin çok çok gerisindedir, ama miras alınan aile servetleri ve girişimleriyle Almanya 2009’da 54 milyarderle üçüncü sırada yer almaktadır. Çin yurttaşı 47 milyarder vardır (28’i Çin’de, 19’u da Hong Kong’dadır). Üçüncü gruptaysa 25 milyarderle Britanya, 24 milyarderle Hindistan, 20 milyarderle Kanada ve hemen arkasından 17 milyarderle Japonya gelir.</p>

  <p class="calibre12"><span class="bold">Tablo 4.7</span> Dünyada çalışıp da yoksul olanlar, 2008 (yoksulların istihdam edilenlerin tamamına oranı, %)</p>

  <p class="calibre5" style="margin:0pt; border:0pt; height:1em">&nbsp;</p>

  <table class="calibre22" valign="top">
    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;&nbsp;&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;Günde 1,25$’dan azına&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;Günde 2$’dan azına&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Dünya&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;21&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;40&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;AB dışı Balkanlar, Türkiye, BDT&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;4&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;13&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Doğu Asya&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;11&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;29&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Güneydoğu Asya&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;23&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;52&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Güney Asya&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;46&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;80&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Latin Amerika&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;7&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;15&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Ortadoğu&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;8&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;23&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Kuzey Afrika&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;14&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;31&nbsp;</span></span></td>
    </tr>

    <tr class="calibre23" valign="top">
      <td class="calibre24" valign="top"><span class="calibre9"><span class="calibre25">&nbsp;Sahara altı Afrika&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;59&nbsp;</span></span></td>

      <td class="calibre24" valign="top"><span class="calibre9"><span class="calibre25">&nbsp;82&nbsp;</span></span></td>
    </tr>
  </table>

  <p class="calibre26"><span class="calibre9"><span class="italic">Kaynak: ILO 2010: tablo A12</span></span></p>

  <p class="calibre12">Güney Asya’nın ardından dünyanın yoksullar evi olan Sahara altı Afrika’da dört milyarder vardır: Üçü Güney Afrikalı, biri de Nijeryalıdır. Kalabalık bir nüfusa sahip ülkelerden Bangladeş ve Pakistan listede yer almazlar, Endonezya da beş süper zenginle küçük bir varlık göstermektedir. Brezilya’nın 13, Meksika’nın 9 milyarderi vardır (<span class="bold">www.forbes.com/2008</span>, <span class="bold">www.forbes.com/2009</span>).</p>

  <p class="calibre12">Süper zenginlerle yoksullar arasındaki uçurum nasıl kapanır? Zorluklarla, belirsizce tanımlanıp sınırlanmış gelir gruplarıyla ve uzun mesafelerle. Süper zenginlerin ardından zengin ülkelerde, temel anlamıyla OECD’de gelir dağılımının zirvesine bakmamız gerekiyor. Süper zenginler arasında olduğu gibi, Amerika’da gelir yüksekliği sıralamasında ilk 10’da yer alanlar da kendi başlarına bir sınıf oluşturur; bu grup, diğer onlu gruplardan daha müreffeh bir durumdadır (OECD 2008: 36). Bu tabakanın gelirini, Dünya Bankası’nın yoksulluğu hesaplama yöntemlerine tercüme edecek olursak, ABD’deki bu grup ve hanelerinin her mensubu, 2005 itibarıyla vergiler düşüldükten sonra günde 255 dolarla geçinmektedirler; satın alma gücü açısından bu, küresel yoksulluk sınırının 204 kat üstündedir. Zengin dünyada, Lüksemburgluları dikkate almazsak, İngilizler zenginler arasındaki ikinci sınıfı oluştururlar; ama Britanya’da gelir düzeyi çok yüksek olanların yalnızca yüzde 5’i ABD’de ilk onda yer alanlarınkine denk bir gelir elde etmektedir. Bu iki grubu toplarsak nüfuslarının 33 milyon ettiğini buluruz, dünya nüfusunun yüzde 0,5’i. Fakat dünyada bu düzeyde kazananlar sadece onlar değildir. Zengin dünyanın geri kalanının ve orta düzeyde hali vakti yerinde dünyanın yüzde 1’nin, Sahara altı Afrika ve Güney Asya’nın da yüzde 0,1’nin Kuzey Atlantik standartlarına göre yüksek bir gelire sahip olduğunu düşünmek akla yatkındır. Bu da yaklaşık 75 milyon kişi civarındadır, küresel nüfusun yüzde 1,2’sine eşittir. Akademik temkinlilikle bu oran yüzde 1-1,5 olarak yorumlanabilir.</p>

  <p class="calibre12">Bu dünyanın hali vakti yerinde olanları –zenginlerin tersine– zengin OECD dünyasındaki orta gelir düzeyinden, ortalama beyaz yakalı çalışandan ve vasıflı işçiden fazla kazananlar olarak tanımlanabilir. Ne var ki OECD Meksika ve Türkiye gibi o kadar zengin olmayan ülkelerin de dahil edilmesiyle daha eşitsiz bir görünüm sergiler hale gelmiştir. Orta gelir düzeyine, Türkler ve Meksikalıların ancak gelir bakımından en yukarıda olan onda birlik kesimi ulaşır. Bunlara Latin Amerika’nın geri kalan yerleri, Rusya, Güney Afrika ve Malezya’da en avantajlı onda birlik grubu, dünyanın geri kalanının küçük bir bölümünü de eklememiz gerekir. Zenginleri ikinci kez saymazsak, 500-600 milyon kadar hali vakti yerinde insan olduğunu görürüz; cömert davranıp bu grubun dünya nüfusunun yüzde 8-9’unu oluşturduğunu söyleyebiliriz.</p>

  <p class="calibre12">Hali vakti yerinde olanlarla zengin ülkelerde nispeten yoksul ya da marjinalleşmiş olanlar arasında gelirleri günlük 55 dolarlık ortalama gelir seviyesinin altında, günlük 27 dolarlık nispi yoksulluk seviyesinin üstünde kalan ciddi bir grup mevcuttur. Bunların toplamı 390 milyonu bulmaktadır, bu grup çoğunlukla hizmet sektöründe çalışan düşük vasıflı işçilerden oluşur. Hayat standartları bakımından dünyanın geri kalan kısmının orta sınıfıyla aynı gruba yerleştirilebilirler. Dünyanın OECD ülkeleri dışındaki kısmının orta sınıflarıyla yukarıda hali vakti yerinde dediğimiz sınıflar arasındaki sınırların kabul edilmiş istatistiksel bir tanımı yoktur. Ama burada kullanılan kriterlere göre makul bir tahminde bulunursak sayılarının 500-600 milyon olduğunu söyleyebiliriz.</p>

  <p class="calibre12">Zengin ülkelerin marjinalleşmiş insanları, küresel standartlara göre yoksul değildir; fakat kendi ülkelerinde açıkça dezavantajlı durumdadırlar, ortalama milli gelirin yarısından azını kazanırlar. Bu grubun büyük bir bölümünü bekâr anneler oluşturur. Zengin ülkeleri, Meksika ve Türkiye dışında OECD ülkeleri olarak tanımlarsak zengin dünyanın bu nispeten yoksul insanları 129-130 milyon kişidir; dünyanın toplam nüfusunun yüzde 2’sidir. Zengin dünyada marjinalleşmiş insanların sayısı, zenginlerin sayısı kadardır. ABD’nin zengin ülkelerdeki marjinallerin toplam sayısına katkısı 50 milyonla yüzde 50’den fazladır (hesaplamalar OECD 2008’den: tablo 5A.2.1; ülkelerin nüfus büyüklüklerine bağlı olarak yoksulluk oranları).</p>

  <p class="calibre12">Üçüncü Dünya’da günde 2,5 dolar olan yoksulluk seviyesinin üstünde, ABD’de günde 13 dolar olan yoksulluk seviyesinin altında resmi/kayıtlı işçi sınıfının ve alt orta sınıfın yoksullar dünyası karşımıza çıkar. Sayıları toplam 2 milyar 120 milyonu bulan bu insanlar dünya nüfusunun üçte birini oluştururlar. Bu gelir seviyesinde yaşayanların yüzde 40’ı Çin ve Doğu Asya’da, yüzde 15’i Latin Amerika, Doğu Avrupa ve Orta Asya’da, yüzde 10’u Güney Asya, Batı Asya/Kuzey Afrika’da ve yalnızca yüzde 6’sı Sahara altı Afrika’da bulunur.</p>

  <p class="calibre12">Şimdi yoksullara gelelim. Dünya nüfusunun neredeyse yarısı, 2005 itibarıyla yüzde 47’si günde 2.5 dolardan daha az kazanmaktadır: Toplam 3 milyar 85 milyon kişi. Bunların yüzde 40’ı Güney Asya’da, yaklaşık üçte biri Çin’de ve Doğu Asya’nın gelişmekte olan ülkelerinde (örneğin Endonezya ve Vietnam’da), beşte biri de Afrika’dadır.</p>

  <p class="calibre12">Bugünün dünyasında hayatını kazanmanın ne demek olduğu özetle tablo 4.8’de görülebilir.</p>

  <p class="calibre12"><span class="bold">Tablo 4.8</span> Dünyada gelir grupları, 2005 civarı (dünya nüfusuna oranı, %)</p>

  <p class="calibre5" style="margin:0pt; border:0pt; height:1em">&nbsp;</p>

  <table class="calibre22" valign="top">
    <tr class="calibre23" valign="top">
      <td class="calibre24" valign="top">
        <span class="calibre9"><span class="calibre25">&nbsp;Süper zenginler, servetleri milyar doların üstünde</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;2009’da 793 aile</span></p><span class="calibre9"><span class="calibre25">Zenginler, gelirleri günde 255 $’dan fazla</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;75 milyon, dünya nüfusunun % 1-1,5’i</span></p><span class="calibre9"><span class="calibre25">Hali vakti yerinde olanlar, gelirleri günde 55 $’dan fazla, 255 $’dan az</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;500-600 milyon, nüfusun yüzde 8-9’u</span></p><span class="calibre9"><span class="calibre25">Tatminkâr gelir, zengin dünyanın ortalama gelir sahiplerinin altında, günde</span></span> <span class="calibre9"><span class="calibre25">27 $’dan fazla, 55 $’dan az</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;500-600 milyon, dünya nüfusunun % 8-9’u</span></p><span class="calibre9"><span class="calibre25">Zengin ülkelerde marjinalleşmiş olan insanlar, günde 27$’dan az</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;129 milyon, dünya nüfusunun yüzde 2’si</span></p><span class="calibre9"><span class="calibre25">Sıradan, yoksul dünyanın yoksul olmayan insanları, günde 2.5 $’dan fazla</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;2 milyar 124 milyon, dünya nüfusunun yüzde 33’ü</span></p><span class="calibre9"><span class="calibre25">Yoksul dünyanın yoksul insanları, günde 2,5 dolardan az</span></span>

        <p class="calibre27"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;3 milyar 85 milyon, dünya nüfusunun yüzde 47’si</span></p><span class="calibre9"><span class="calibre25">Aşırı derecede yoksullar, günde 1,25 $’dan az</span></span>

        <p class="calibre27" valign="top"><span class="calibre9">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1 milyar 377 milyon, dünya nüfusunun yüzde 21’i&nbsp;</span></p>
      </td>
    </tr>
  </table>

  <p class="calibre5" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_67"></div>
</body>
</html>
