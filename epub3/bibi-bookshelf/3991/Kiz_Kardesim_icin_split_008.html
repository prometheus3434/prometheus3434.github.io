<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kız Kardeşim için</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos81029" class="calibre1">
</p><p class="calibre12"><span class="calibre8"><span class="bold"><span class="calibre13">Brian</span></span></span></p><p class="calibre14">Bir yangının sıcaklığının 10 derece yükselmesi büyüklüğünün iki katına çıkmasına neden olur. Krematoryumun bacasından fışkıran yeni oluşan yıldızlara benzeyen binlerce kıvılcımı izlerken bunu düşünüyorum. Yanımda dikilen Brown Üniversitesi Tıp Fakültesi Dekanı, çaresizce ellerini ovuşturup duruyor. Ağır paltomun altında terliyorum.</p><p class="calibre11">Yangına müdahaleye bir itfaiye kamyonu, bir kurtarma kamyonu ve merdivenle geldik. Binanın dört tarafını araştırdık ve içeride kimsenin olmadığını teyit ettik. Tabii buna sebep olan ölü yakma fırınına sıkışmış cesedi saymazsak.</p><p class="calibre11">"İri bir adamdı," diyor dekan. "Anatomi dersleri bitince kadavraları hep bu yöntemle kaldırırız."</p><p class="calibre11">"Yüzbaşım," diye sesleniyor Paulie. Bugün kendisi benim baş pompacım. "Red yangın musluğunu hazırladı. Hortum çekmemi ister misiniz?"</p><p class="calibre11">Henüz bundan emin değilim. Bu fırın içindekileri 870 derecede yakmak üzere tasarlanmış. Cesedin altında ve üstünde alevler var.</p><p class="calibre11">"Ee?" diyor dekan. "Bir şey yapmayacak mısınız?" işte çaylakların en büyük hatası budur: Yangın söndürmenin elde bir kova suyla alevlere saldırmak olduğunu zannetmek. Bazen bu, işleri daha da kötüleştirir. Böyle durumlarda etrafa biyolojik açıdan zararlı atıklar yayılabilir. Fırını kapalı tutmamız ve yangının bacanın dışına taşmamasını sağlamamız gerektiğini düşünüyorum. Bir yangın sonsuza dek yanamaz. En sonunda kendi kendini yakıp tüketir.</p><p class="calibre11">"Hayır," diyorum dekana. "Bekleyeceğim ve göreceğim."</p><p class="calibre6" style="margin:0pt; border:0pt; height:1em"> </p><p class="calibre11">Gece vardiyasında çalıştığım zamanlar iki kere akşam yemeği yerim, ilki erken yenir, ailemle birlikte hepimiz masa başındayken. Bu akşam Sara fırında biftek yapmış. O bizi sofraya çağırırken yemek uyuyan bir bebek gibi masada bekliyor.</p><p class="calibre11">Sandalyesine ilk yerleşen Kate oluyor. "N'aber güzelim," diyorum elini hafifçe sıkarak. Banç gülümsüyor, ama gözlerinden gelen bir gülümsemeyle değil. "Ne var ne yok?"</p><p class="calibre11">Tabağındaki fasulyeleri iteliyor. "Üçüncü Dünya ülkelerini kurtardım, birkaç atom parçaladım ve Büyük Amerikan Romanı'nı yedim yuttum. Hepsi diyaliz arasında tabii."</p><p class="calibre11">"Öyledir eminim."</p><p class="calibre11">Sara, elinde koca bir bıçakla masaya geliyor. "Her ne yaptıysam yemin ederim bir daha yapmıcam," diyorum sandalyemde büzülerek.</p><p class="calibre11">Sara karşılık vermiyor. "Eti keser misin?"</p><p class="calibre11">Kesici aleti alıp eti kesmeye koyulduğum sıra Jesse mutfağa dalıyor. Garajın üzerindeki odada yaşamasına izin verdik, ama yemekleri bizimle yemek zorunda; anlaşmanın şartı böyle. Gözleri kan çanağı, giysileri duman kokuyor. "Şuna bak," diye içini çekiyor Sara, ama başımı kaldırdığımda onun etten bahsettiğini görüyorum. "Daha pişmemiş." Sanki derisi asbest kaplıymışçasına çıplak elle tepsiyi masadan alıp fırına atıyor.</p><p class="calibre11">Jesse, patates püresine uzanıyor ve tabağına doldurmaya başlıyor. Dolduruyor, dolduruyor, daha çok dolduruyor.</p><p class="calibre11">"iğrenç kokuyorsun," diyor Kate elini burnunun önünde sallayarak.</p><p class="calibre11">Jesse onu kaale almıyor ve patatesine yumuluyor. Ecstasy, eroin ya da Tanrı bilir daha nelere kıyasla kendini daha az belli eden esrarın oğlumun damarlarında dolaştığı gerçeğini dehşete düşmüş vaziyette öylece kabullenmem beni nasıl bir baba yapar merak ediyorum.</p><p class="calibre11">"Herkes Keş Deodorant sevmiyor olabilir," diye mırıldanıyor Kate.</p><p class="calibre11">"Herkes ilaçlarını damardan alamıyor olabilir," diye cevaplıyor onu Jesse.</p><p class="calibre11">Sara ellerini havaya kaldırıyor. "Çocuklar lütfen. Başlamayalım yine... olur mu?"</p><p class="calibre11">"Anna nerede?" diye soruyor Kate.</p><p class="calibre11">"Odanızda değil miydi?"</p><p class="calibre11">"En son sabah gördüm."</p><p class="calibre11">Sara mutfak kapısından başını uzatıyor. "Anna! Yemeğe!"</p><p class="calibre11">"Bakın bugün ne aldım," diyor Kate tişörtünü bize göstererek. Üstünde "Cancer’" yazan ve bir yengeç deseni olan bir batik. "Çaktınız mı?"</p><p class="calibre11">"İyi de sen Aslansın." Sara birazdan ağlamaya başlayacak gibi görünüyor.</p><p class="calibre11">"Ete ne oldu?" diye soruyorum konuyu dağıtmak için.</p><p class="calibre11">Tam o sırada Anna mutfağa giriyor. Kendini sandalyesine atıyor ve başını önüne eğiyor. "Neredeydin?" diye soruyor Kate.</p><p class="calibre11">"Buralarda." Anna tabağına bakıyor, ancak servis yapma gibi bir girişimde bulunmuyor.</p><p class="calibre11">Bu benim tanıdığım Anna değil. Jesse'nin dertleriyle uğraşmaya, Kate'i neşelendirmeye alışkınım; ama Anna ailenin değişmezidir. Anna, içeri gülümseyerek girer. Anna, bulduğu kanadı kırık ve utançtan yanakları kızaran serçeyi anlatır; ya da Wal-Mart'ta gördüğü bir değil, iki çift ikizi olan anneyi. Anna, bizim itici gücümüzdür ve onu orada tepkisiz bir şekilde görünce sükutun da bir sesi olduğunu fark ediyorum.</p><p class="calibre11">"Bugün kötü bir şey mi oldu?" diye soruyorum.</p><p class="calibre11">Sorunun ablasına yöneltildiğini zannederek Kate'e bakıyor ve sonra onunla konuştuğumu anlayınca şaşırıyor. "Yo."</p><p class="calibre11">"İyi misin?"</p><p class="calibre11">Anna yine emin olamıyor; bu soruyu genellikle hep Kate'e sorarız, "iyiyim."</p><p class="calibre11">"Bir şey yemiyorsun da o bakımdan."</p><p class="calibre11">Anna tabağına bakıyor, boş durduğunu fark ediyor ve sonra tabağı yemekle dolduruyor. Taze fasulyeyi ağzına tıkıyor, iki çatal dolusu.</p><p class="calibre11">O kasvetli ortamda aklıma çocuklar küçükken onları arabanın arkasına bir kutuya sıralanmış purolar misali yan yana dizip şarkı söylediğim geldi. Anna anna bo barına, banana fanna fo fanna, me my mo manna... Anna. ("Chuck," diye bağırırdı Jesse. "Chuck'ı yap baba!)</p><p class="calibre11">"Hey." Kate, Anna'nın boynunu gösteriyor. "Kolyen yok."</p><p class="calibre11">Anna'ya yıllar önce benim aldığım kolyeden bahsediyor. Anna elini köprücük kemiğine atıyor. "Kayıp mı ettin yoksa?" diye soruyorum.</p><p class="calibre11">Omuz silkiyor. "Ne bileyim, canım bugün takmak istemedi demek ki."</p><p class="calibre11">Anna kolyesini hiçbir zaman çıkarmazdı bildiğim kadarıyla. Sara eti fırından alıp masaya koyuyor. Tam bıçağı eline aldığı sırada Kate'e dönüyor. "Hazır söz canımızın neyi takıp takıştırmak istediğinden açılmışken," diyor, "git üstüne başka bir şey giy."</p><p class="calibre11">"Neden?"</p><p class="calibre11">"Çünkü ben öyle diyorum."</p><p class="calibre11">"Bu bir sebep değil."</p><p class="calibre11">Sara elindeki bıçağı ete saplıyor. "Çünkü ben yemek masasında böyle şeylerle oturulmasını abes buluyorum."</p><p class="calibre11">"Jesse'nin metalci tişörtlerinden daha abes değil. Senin dün giydiğin neydi Jesse? Alabama Thunder Pussy?"*</p><p class="calibre11">Jesse'nin gözleri Kate'e dönüyor. Bu, daha önce gördüğüm bir ifade: seyrettiğim bir Spagetti VVestern'de ayağı sakatlanan atın acı çekmesin diye vurulmadan hemen önceki bakışı.</p><p class="calibre11">Sara eti kesiyor. Az önce yeterince pişmemiş olan pembe renkli et şimdi de fazla pişip taş gibi olmuş. "Gördün mü bak, mahvolmuş," diyor Sara.</p><p class="calibre11">"Gayet güzel," diyorum. Etten koparabilmeyi başardığı tek parçayı alıyor ve küçük bir lokma kesiyorum. Çiğnediğim tam anlamıyla lastik gibi bir şey. "Nefis. Bi koşu istasyona gidip elektrikli testereyi alayım da hepimiz yiyelim."</p><p class="calibre11">Sara bu lafıma göz kırpıyor, sonra bir kahkaha patlatıyor. Kate de kıkırdıyor. Jesse bile gülümsüyor.</p><p class="calibre11">İşte o anda Anna'nın masayı terk etmiş olduğunu ve daha da önemlisi kimsenin bunu fark etmediğini görüyorum.</p><p class="calibre11">Dört kişi istasyonun üst katındaki mutfakta oturuyoruz. Red, ocakta bir tür sos pişiriyor; Paulie, Providence Journa/'ı okuyor; Caesar da bu haftaki şehvet objesine bir mektup yazıyor. Onu izleyen Red, kafasını sallıyor. "Sen şunu bilgisayarda yazıp lazım oldukça çıktı alsan ya."</p><p class="calibre11">Caesar aslında bir rumuz. Paulie bunu yıllar önce bulmuştu, çünkü kendisi bir gün o kızla öbür gün başka kızla takılır. "Yok, bu defaki farklı," diyor Caesar.</p><p class="calibre11">"Ne demezsin. Tam iki gün sürdü." Red'in lavaboda duran süzgece boşalttığı makarnadan çıkan buhar yüzüne kadar yükseliyor. "Fitz, şu çocuğa biraz yol göstersene."</p><p class="calibre11">"Neden ben?"</p><p class="calibre11">Paulie gazetesinden başını kaldırıp "Ya kim olacaktı?" diyor. Haksız da sayılmaz. Paulie'nin karısı iki yıl önce Providence turnesine gelen bir çellocu için onu terk etti; Red ise öyle bir müzmin bekardır ki kadının biri gelip onu ısırsa bile anlayamaz. Diğer yandan Sara ve ben yirmi yıldır evliyiz.</p><p class="calibre11">Ben söze başlarken Red önüme bir tabak koyuyor. "Bir kadın," diyorum, "açık havada yakılan bir ateşten çok da farklı değildir."</p><p class="calibre11">Paulie gazeteyi katlıyor ve lafa karışıyor. "İşte başlıyoruz: Yüzbaşı Fitzgerald'trf Tao'su."</p><p class="calibre11">Onu sallamıyorum. "Ateş güzel bir şeydir, değil mi? Alev alev yanarken gözünü ondan alamazsın. Kontrol altında tutabildiğin sürece etrafa ışık verir ve seni ısıtır. Ancak kontrolden çıkarsa onunla mücadele etmeye başlarsın."</p><p class="calibre11">"Yani Yüzbaşı'nın anlatmaya çalıştığı şey," diyor Paulie, "sevgilini yandan gelen rüzgarlardan uzak tutacaksın. Baksana Red, Parmesan peyniri var mı?"</p><p class="calibre11">İkinci akşam yemeğinin başına oturuyoruz. Bu da sirenlerin eli kulağında demek oluyor. İtfaiyecilik Murphy Kanunları'yla yönetilen bir dünyadır; krizler hep en beklemediğiniz ve kaldıramayacağınız anlarda patlak verir.</p><p class="calibre11">"Hey Fitz, hani şu evinde mahsur kalan ölü adamı hatırlıyor musun?" diye soruyor Paulie. "Daha çömezdik o zamanlar."</p><p class="calibre11">Tanrım, tabii ki. Yatağında kalp krizi geçirip ölmüş en aşağı iki yüz elli kiloluk bir adamdı. Cesedi tek başlarına aşağı indiremeyen cenaze evi çalışanları itfaiyeyi aramak zorunda kalmışlardı. "İpler ve makaralar," diyerek hatırladığımı belirtiyorum yüksek sesle.</p><p class="calibre11">"Cesedi yakacaklardı hesapta, ama adam öyle büyüktü ki..." diyerek sırıtıyor Paulie. "Cennetteki annem şahidim olsun, size yemin ederim, adamı yakamayıp bir veterinere başvurmak zorunda kaldılar."</p><p class="calibre11">Caesar sorgular gözlerle ona bakıyor. "Niye ki?"</p><p class="calibre11">"Ölü atlardan nasıl kurtulduklarını zannediyordun Einstein?"</p><p class="calibre11">İkiyle ikiyi toplayan Caesar'ın gözleri dehşetle açılıyor. "Şaka yapıyorsun di mi?" Sonra bir kez daha düşünüyor ve önündeki makarna tabağını eliyle itiyor.</p><p class="calibre11">"Sizce tıp fakültesinin bacasını kime temizletirler?"</p><p class="calibre11">"Zavallı OSHA'cılara," diye cevap veriyor Paulie.</p><p class="calibre11">"On dolarına bahse girerim arayıp bunun bizim işimiz olduğunu söyleyeceklerdir."</p><p class="calibre11">"Kimse aramaz merak etme," diyorum. "Çünkü temizlenecek bir şey kalmamıştır. Ateş çok güçlü yanıyordu."</p><p class="calibre11">"En azından bunun kundaklama olmadığını biliyoruz," diye mırıldanıyor Paulie.</p><p class="calibre11">Geçen ay bir dizi kasıtlı çıkarılmış yangını söndürmek zorunda kaldık. Bunu her zaman anlayabilirsiniz - yerde yanıcı sıvıların bıraktığı damla izleri olur ya da birçok bilindik yangın sebebi veya siyah siyah tüten dumanlar veya yangının belirli bir noktada olağandışı bir şekilde yoğunlaşması. Ancak bunların faili aynı zamanda akıllıydı da - bazı yapılarda yanıcı maddeler alevlere ulaşmamızı engellemek amacıyla merdivenlerin altına yerleştirilmişti. Kundaklamayla çıkan yangınlar tehlikelidir, çünkü onlarla savaşmak İçin kullandığımız bilime uygun seyretmezler. Kundaklanan binalar siz içerideyken üstünüze çökme olasılığı en yüksek olanlardır.</p><p class="calibre11">Caesar bir homurtu çıkarıyor. "Belki de kundaklamaydı. Belki şişko adam gerçekten de bir intihar kundakçısıydı. Emekleyerek bacanın içine girmiş ve kendini ateşe vermişti."</p><p class="calibre11">"Belki de artık kilo vermekten iyice umudunu kesmişti' diye ekliyor Paulie ve diğerleri gülmekten kırılıyor.</p><p class="calibre11">"Yeter beyler," diyorum.</p><p class="calibre11">"Hadi be Fitz, komik işte kabul et</p><p class="calibre11">"O adamın annesi babası için değil. Ailesi için de."</p><p class="calibre11">Bu sözler üzerine ortalığı rahatsız edici bir sessizlik kaplıyor. En sonunda içlerinde beni en uzun süredir tanıyan Paulie bana dönüyor. "Yine Kate'e bir şey mi oldu yoksa Fitz?"</p><p class="calibre11">Büyük kızıma sürekli bir şeyler olur; asıl sorun, hiçbir zaman bunun sonunun gelmemesi. Masadan kalkıyor ve tabağımı lavaboya bırakıyorum. "Ben çatıya çıkıyorum."</p><p class="calibre11">Hepimizin hobileri vardır - Caesar'ın kızları, Paulie'nin gaydası, Red'in yemekleri ve benim de teleskopum. Onu yıllar önce gece semalarını en iyi görebildiğim yere, yani itfaiye istasyonunun çatısına yerleştirmiştim.</p><p class="calibre11">İtfaiyeci olmasaydım, astronom olurdum. Bu iş beynimin kaldıramayacağı kadar matematik bilgisi gerektiriyor, biliyorum, ama yıldızların haritasını çıkarmak beni her zaman çekmiştir. Gerçekten karanlık bir gecede 1000 ila 1500 yıldız görebilirsiniz. Milyonlarcası ise hala keşfedilmeyi bekliyor. Dünyanın sizin etrafınızda döndüğünü düşünmek çok kolay, ama aslında tek yapmanız gereken, gökyüzüne bakmak ve bunun doğru olmadığını görmek.</p><p class="calibre11">Anna'nın asıl adı Andromeda. Doğum belgesinde böyle yazıyor. Adını aldığı takımyıldız bir prensesin hikayesini anlatır. Güzelliği ile övünerek Poseidon'u kızdıran annesi Casseopeia'yı cezalandırmak için Andromeda bir kayaya zincirlenerek bir deniz canavarına kurban olarak sunulur. O sırada orada uçmakta olan Perseus kızı görüp aşık olur ve onu kurtarır. Gökyüzünde kolları iki yana açılmış ve elleri zincirlerle bağlanmış olarak Andromeda'nın resmi hep asılı durur.</p><p class="calibre11">Benim bakış açıma göre hikaye mutlu sonla bitiyor. Kim çocuğu için böyle bir şey istemez ki?</p><p class="calibre11">Kate doğduğunda, evlendiği gün ne kadar güzel olacağını hayal edip dururdum. Sonra ona APL teşhisi kondu ve ben de merdivenleri tırmanıp kürsüde lise diplomasını aldığı anı hayal etmeye başladım. Hastalığı nüksedince bütün hayallerim pencereden uçup gitti: Beşinci doğum günü partisini görüp göremeyeceğimizi düşünmeye başladım. Şimdi ise hiçbir beklentim yok ve böylelikle Kate tüm engelleri tek tek aşıyor.</p><p class="calibre11">Kate ölecek. Bunu söyleyebilmem için çok uzun zaman geçmesi gerekti. Düşününce hepimiz öleceğiz, doğru, ama bu şekilde değil. Bana güle güle demesi gereken Kate olmalı.</p><p class="calibre11">Bunca yıl her türlü olasılığa galip geldikten sonra onu öldüren sebebin lösemi olmaması bana hile gibi geliyor. Ama sonra Dr. Chance'in yıllar önce bize işlerin böyle yürüdüğünü anlattığını hatırlıyorum - bir hastanın vücudu tüm bu mücadeleden dolayı aşırı yıpranır. Yavaş yavaş bazı parçalar iflas etmeye başlar. Kate'in durumundaysa isyancılar, böbrekleri.</p><p class="calibre11">Teleskopumu Orion takımyıldızında parlayan Barnard İlmiği ve M42'ye çeviriyorum. Yıldızlar binlerce yıl yanan yangınlardır. Bazıları yavaş ve uzun yanar, mesela kızıl cüceler. Mavi devler ise yakıtlarını o kadar hızlı tüketirler ki çok uzak mesafelerden bile pasparlak görünür ve kolaylıkla seçilebilirler. Yakıtları tükenmeye başladıkça - helyum yakarlar - daha da sıcaklaşır ve bir süpernovaya dönüşüp patlarlar. Süpernovalar en parlak galaksilerden daha parlaktır. Ölürler, ama herkes vedalarını izler.</p><p class="calibre11">O akşam, evdeki yemekten sonra Sara'ya mutfağı toplamakta yardım ettim. "Sence Anna'nın bir sorunu mu var?" diye sordum ketçapı buzdolabına koyarken.</p><p class="calibre11">"Kolyesini çıkardığı için mi diyorsun?"</p><p class="calibre11">"Hayır, genel olarak."</p><p class="calibre11">"Kate'in böbrekleri ve Jesse'nin sosyopatlıklarına kıyasla bence gayet iyi görünüyor."</p><p class="calibre11">"Daha yemeğe oturmadan masadan kalkmak istedi."</p><p class="calibre11">Sara lavabonun başındaki işini bırakıp bana döndü. "Sence ne olabilir?"</p><p class="calibre11">"Bilmem... bir çocuk olmasın?"</p><p class="calibre11">Sara bana baktı. "Kimseyle çıkmıyor'</p><p class="calibre11"><span class="italic">Tanrıya şükür. "Belki de arkadaşlarından birisi canını sıkacak bir laf söylemiştir." Sara neden bunları bana soruyordu ki? On üç yaşındaki kızların ruh halleri hakkında ne bilirdim ben?</span></p><p class="calibre11">Sara ellerini bir havluya sildi ve bulaşık makinesini çalıştırdı. "Belki de artık bebeğimiz bir genç kız olmaya başladığındandır."</p><p class="calibre11">Kate'in on üç yaşındayken nasıl olduğunu hatırlamaya çalıştım, ama aklıma gelen tek şey hastalığının nüksetmesi ve geçirdiği kök hücre nakli oldu. Kate'in olağan yaşamı hep bir şekilde geri planda kalıyor, hasta olduğu zamanlar tarafından gölgeleniyordu.</p><p class="calibre11">"Yarın Kate'i diyalize götürmem lazım," dedi Sara. "Ne zaman eve geleceksin?"</p><p class="calibre11">"Sekiz gibi. Ama çağrım açık kalacak ve bizim kundakçı yine ortaya çıkarsa hiç şaşırmam."</p><p class="calibre11">"Brian?" diye sordu Sara. "Kate sana nasıl göründü?"</p><p class="calibre11"><span class="italic">Anna'dan daha iyi, diye düşündüm, ama sorduğu şey bu değildi. Benden Kate'in cildinin düne göre ne kadar sararmış göründüğünü ölçmemi istiyordu; vücudunu dik tutamayacak kadar halsiz olduğundan dirseklerini masaya dayadığını anlamamı bekliyordu.</span></p><p class="calibre11">"Kate gayet iyi görünüyor," diye yalan söyledim, çünkü birbirimizi hep böyle kandırırdık.</p><p class="calibre11">"Çıkmadan önce çocuklara iyi geceler demeyi unutma," dedi Sara ve arkasını dönüp Kate'in yatarken alması gereken ilaçları çıkarmaya gitti.</p><p class="calibre11">Bu gece ortalık sessiz. Haftaların kendi ritimleri vardır ve bir cuma ya da cumartesi gece vardiyasının koşuşturması durgun bir pazar veya pazartesi gecesine tam tezattır. Şimdiden söyleyebilirim: bu gece kafayı vurup yatabileceğim o gecelerden biri olacak.</p><p class="calibre11">"Baba." Çatıya çıkılan kapak açılıyor ve içeriden Anna beliriyor. "Red burada olduğunu söyledi."</p><p class="calibre11">Birden donup kalıyorum. Saat gecenin onu. "Bir şey mi oldu?"</p><p class="calibre11">"Yoo. Sadece... seni ziyaret etmek istedim."</p><p class="calibre11">Çocuklar küçükken Sara sık sık onları yanına alıp buraya uğrardı. Uyuyan dev kamyonların arasında oynarlar ve üst katta benim ranzamda uyuyakalırlardı. Bazen yazın en sıcak zamanlarında, Sara yanında eski bir battaniye getirirdi ve onu çatıya serip çocukları aramıza alarak gecenin ‘çöküşünü izlerdik.</p><p class="calibre11">"Annen burada olduğunu biliyor mu?"</p><p class="calibre11">"Beni o bıraktı." Anna çatıda ayakuçlarına basarak yürüyor. Yükseklerle arası hiçbir zaman iyi olmamıştır; üstelik çatıyı çevreleyen parmaklık sadece on santim boyunda. Gözlerini kısarak teleskopun üzerine eğiliyor. "Ne görüyorsun?"</p><p class="calibre11">"Vega," diye cevap veriyorum. Anna'ya uzun uzun bakıyorum; bir süredir yapmadığım bir şey bu. Artık eski sopa gibi halinden sıyrılmaya, hatları belli olmaya başlamış. Hareketlerinde bile yetişkin kadınlara özgü bir zarafet var; saçlarını kulaklarının ardına atışı, teleskopa doğru eğilişi. "Konuşmak istediğin bir şey mi var?"</p><p class="calibre11">Dişlerini alt dudağına bastırıyor ve gözlerini ayakkabılarına indiriyor. "Belki de sen benimle konuşabilirsin," diye öneriyor Anna.</p><p class="calibre11">Bunun üzerine ceketimi yere serip üstüne oturuyor ve yıldızları gösteriyorum. Vega'nın Orpheus'un liri Lyra'nın bir parçası olduğunu anlatıyorum. Öyle hikayeler, masallar anlatan bir adam değilim, ama takımyıldızlarına adını veren hikayeleri unutmam. Ona müziği ile hayvanları büyüleyen ve kayaları yumuşatan güneş tanrısının oğlunu anlatıyorum. Karısı Eurydice'i Ölüm'ün onu almasına izin vermeyecek kadar çok seven o adamın.</p><p class="calibre11">Sözümü bitirdiğimde sırtüstü uzanmış haldeyiz. "Burada seninle kalabilir miyim?" diye soruyor Anna.</p><p class="calibre11">Başının tepesini öpüyorum. "Yok ya."</p><p class="calibre11">"Baba," diye fısıldıyor neredeyse uyuyakaldığından emin olduğum sırada, "başarabilmiş mi?"</p><p class="calibre11">Orpheus ve Eurydice'ten bahsettiğini anlamam'biraz zaman alıyor.</p><p class="calibre11">"Hayır," diye itiraf ediyorum.</p><p class="calibre11">Derin bir nefes koyuveriyor içinden. "Olasılıklar," diyor.</p><p class="calibre6" style="margin:0pt; border:0pt; height:1em"> </p><div class="mbppagebreak" id="calibre_pb_8"></div>
</body></html>
