<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kız Kardeşim için</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos269712" class="calibre1">
</p><p class="calibre12"><span class="calibre8"><span class="bold"><span class="calibre13">Campbell</span></span></span></p><p class="calibre14">Oldukça sakinim, gerçekten, ta ki Ponaganset Lisesi Müdürü bana siyaseten doğruluk hakkında telefonda bir ders vermeye kalkışın- caya kadar. 'Tanrı aşkına/' diye cümlesine girerek makineli tüfek gibi konuşuyor. “Bir grup Yerli Amerikalı öğrenci okul içinde kurdukları basketbol ligine 'Soluk Benizliler' adını verirse bunun etrafa vereceği mesaj nasıl bir şey olur?"</p><p class="calibre11">"Sanırım okul maskotunuz olarak Kızılderili reisini seçtiğiniz zaman verdiğinizle aynı mesajı."</p><p class="calibre11">"Bizim takımımızın adı 1970'ten beri Ponaganset Reisleri'dir," diye karşı çıkıyor müdür.</p><p class="calibre11">"Evet, onlar da doğdukları günden beri Narragansett kabilesine mensuplar."</p><p class="calibre11">"Bu, küçük düşürücü bir şey. Siyaseten de doğru değil."</p><p class="calibre11">"Maalesef," diyerek dikkatini çekiyorum, "bir insana siyaseten doğru olmadığı için dava açamazsınız, yoksa size yıllar önce bir mahkeme ilamı verilmiş olurdu. Ancak diğer taraftan bakacak olursak, Anayasa, Yerli vatandaşlar da dahil olmak üzere Amerikalıların bireysel haklarını korumaktadır - bunlardan biri topluluk oluşturma, bir diğeri de ifade özgürlüğüdür ki bu da saçma sapan dava açma tehdidiniz hasbelkader mahkeme salonuna kadar ulaşmayı başarsa bile, Soluk Benizlilerin kurulmasına izin verileceği anlamına gelir. Bundan dolayı genel olarak insanlığa sınıf ayrımcılığı konusunda bir dava açmak isteyebilirsiniz, zira Beyaz</p><p class="calibre11">Saray, Beyaz Dağlar ve Beyaz Sayfalar'daki gizli ırkçılığı da engellemeyi tercih edeceksinizdir." Telefon hattının diğer ucunda bir ölüm sessizliği var. "Bu durumda müvekkilime bir dava açmayı düşünmediğinizi söyleyebilirim sanırım."</p><p class="calibre11">Telefonu kapattıktan sonra dahili telefon sisteminin tuşuna basıyorum. "Kerri, Ernie Fishkiller'ı ara ve endişelenmesi gereken bir şey kalmadığını söyle."</p><p class="calibre11">Masamda biriken iş dağının başına oturduğum sıra Yargıç gürültüyle nefes veriyor. Masamın sol tarafında yuvarlanmış bir halı gibi uyuyor. Patisi hafifçe seğiriyor. <span class="italic">işte hayat budur dedi bana kendi kuyruğunu kovalayan bir köpek yavrusunu seyrederken. İşte bundan sonra olmak istediğim şey bu.</span></p><p class="calibre11"><span class="italic">Güldüm. Sen ancak kedi olursun dedim ona. Onlar başka kimseye ihtiyaç duymazlar.</span></p><p class="calibre11"><span class="italic">Benim sana ihtiyacım var, diye cevap verdi.</span></p><p class="calibre11"><span class="italic">Kim bilir, dedim. Belki de bir kedinanesi olarak geri dönerim.</span></p><p class="calibre11">Başparmaklarımı göz çukurlarımla bastırıyorum. Yeterince uyumadığım aşikar; önce kahvecideki o sahne, şimdi de bu. Yargıç'a dik dik bakıyorum, sanki onun suçuymuş gibi; sonra da dikkatimi bir not defterine aldığım notlara yoğunlaştırıyorum. Yeni bir müvekkil - savcılık tarafından video görüntüleriyle suçüstü yakalanan bir uyuşturucu satıcısı. Adamın hüküm giymekten yırtmasına imkan yok - tabii annesinin bugüne dek gizli tuttuğu bir tek yumurta ikizinin olmasını hesaba katmazsak.</p><p class="calibre11">Bu durumda işler...       ,,</p><p class="calibre11">Kapı açılıyor ve başımı kaldırmadan Kerri'ye bir emir veriyorum. "Bak bakalım kardeş olduklarını bilmeyen tek yumurta ikizleri hakkında</p><p class="calibre11">"Merhaba Campbell."</p><p class="calibre11">Aklımı kaçırıyorum;' kesinlikle aklımı kaçırıyorum. .Çünkü iki metre ötemde on beş yıldır görmediğim Julia Romano duruyor. Saçları eskisinden uzun ve narin hatları, koca bir ömrü uzağında geçirip duyamadığım o sözcükleri içine alan bir paranteze benzeyen ağzını çevreliyor. "Julia' diyebiliyorum güç bela.</p><p class="calibre11">Kapıyı kapatıyor, sesi duyan Yargıç gözlerini açıyor. "Anna Fitzgerald'm davasına tayin edilen vasi benim," diyor.</p><p class="calibre11">“Providence oldukça küçük bir yer... Hep beklemiştim aslında... Yani şimdiye kadar çoktan birbirimize rastlamış olmamızı bekliyordum."</p><p class="calibre11">"İstedikten sonra birinden kaçınmak o kadar da zor değildir," diye cevap veriyor. "Sen bunu herkesten daha iyi bilirsin." Sonra birden kızgınlığı uçup gider gibi oluyor. "Özür dilerim. Bü son derece yersiz oldu."</p><p class="calibre11">"Uzun zaman oldu' diyorum, oysa asıl yapmak istediğim ona son on beş yıldır neler yaptığını sormak. Hala çayı süt ve limonla mı içiyor? Mutlu mu? "Saçın artık pembe değil," diyorum, çünkü ben bir salağım.</p><p class="calibre11">"Hayır değil," diye cevap veriyor. "Bir sorun olur mu?"</p><p class="calibre11">Omuz silkiyorum, "Sadece. Şey..." Lazım oldukları anda nereye saklanır bu sözcükler? "Pembe benim hoşuma gidiyordu," diye itiraf ediyorum.</p><p class="calibre11">"Duruşma salonundaki otoritemi zayıflatıyor," diyor Julia.</p><p class="calibre11">Bu sözüne gülümsüyorum. "Ne zamandan beri insanların hakkında düşündüklerini önemsiyorsun?"</p><p class="calibre11">Soruma cevap vermiyor, ama bir şeyler değişiyor. Odanın sıcaklığı veya belki de gözüne takılan duvardaki bir şey. "Belki de geçmişi eşelemek yerine Anna hakkında konuşsak daha iyi olur," diye öneride bulunuyor diplomatik bir tavırla.</p><p class="calibre11">Başımla onaylıyorum. Sanki dar bir otobüs koltuğunda aramızda bir yabancıyla oturuyormuşuz gibi hissediyorum, ikimizin de kabullenmek ya da adını anmak istemediğimiz bir yabancı; biz de onun önünden, arkasında eğilip konuşuyoruz, diğeri bakmadığı sırada göz ucuyla kaçamak bakışlar atıyoruz. Julia'nın bu sabah başka birisinin kollarında uyandığını ve uyku sersemliği geçmeden o kişinin belki de ben olduğumu düşünüp düşünmediğini merak ederken Anna Fitzgerald'a odaklanmam nasıl beklenebilir ki?</p><p class="calibre11">Gerginliği hisseden Yargıç ayağa kalkıyor ve yanı başıma geliyor. Julia odada yalnız olmadığımızı o an fark etmiş gibi görünüyor. "Ortağın mı?"</p><p class="calibre11">"Sadece bir yardımcı/' diyorum. "Ama Law Revieıv'a konu oldu." Parmaklarıyla Yargıç'm kulağının ardını okşuyor - kahrolası şanslı piç - suratımı buruşturarak ona yapmamasını söylüyorum. "O bir hizmet köpeği. Başkaları tarafından sevilmemesi gerek."</p><p class="calibre11">Julia, şaşırmış bir halde bana bakıyor. Ancak sorunumun ne olduğunu sormasına fırsat vermeden konuyu değiştiriyorum. "Evet, gelelim Anna'ya." Yargıç burnunu avucuma sürtüyor.</p><p class="calibre11">Julia kollarını kavuşturuyor. "Bugün kızı görmeye gittim."</p><p class="calibre11">"Ve?"</p><p class="calibre11">"On üç yaşındaki çocuklar ebeveynlerinin ciddi biçimde etkisi altında kalırlar. Anna'nın annesi de bu duruşmanın yapılmasına gerek kalmayacağına inanmış. Anna'yı da buna inandırmaya çalışabileceğini düşünüyorum."</p><p class="calibre11">"Bu meseleyi halledebilirim," diyorum.</p><p class="calibre11">Julia şüpheli gözlerle bana bakıyor. "Nasıl?"</p><p class="calibre11">"Sara Fitzgerald'ı evden uzaklaştırtırım."</p><p class="calibre11">Bunu duyunca ağzı bir karış açılıyor. "Şaka yapıyor olmalısın."</p><p class="calibre11">Artık Yargıç iyiden iyiye üstümü başımı çekiştirmeye başlıyor. Karşılık alamayınca da iki kez havlıyor. "Evden ayrılması gerekenin kesinlikle müvekkilim olmadığı kanısındayım. Yargıcın emirlerini ihlal eden kişi o değil. Sara Fitzgerald'm onunla temas kurmasını engelleyecek geçici bir sınırlama emri çıkartabilirim."</p><p class="calibre11">"Campbell, o kadın onun annesi!"</p><p class="calibre11">"Bu haftalığına anne değil, karşı tarafın avukatı ve bir şekilde müvekkilimi etkilemeye çalışıyorsa, kendisine bunu yapmamasını bildirmek gerek."</p><p class="calibre11"><span class="italic">"Müvekkilinin bir ismi, bir yaşı ve paramparça olan bir dünyası var - hayatında ihtiyaç duyacağı son şey bir başka parçalanma. Hiç onu yakından tanıma zahmetine girdin mi?"</span></p><p class="calibre11">"Tabii ki," diye yalan söylüyorum Yargıç ayaklarımın önüne çöküp sızlanmaya başladığı sırada.</p><p class="calibre11">Julia dönüp Yargıç'a bakıyor. "Köpeğinin bir sorunu mu var?"</p><p class="calibre11">"Yok bir şeyi. Bak. Benim işim Anna'nın yasal haklarını korumak ve davayı kazanmak; tam olarak yapacağım şey de bu olacak."</p><p class="calibre11">"Tabii ki öyle yapacaksın. Ama Anna için en iyisi bu olduğundan değil... kendin için en iyisi bu olduğundan. Başka bir insanın çıkarları için kullanılmaktan kurtulmak isteyen bir çocuğun gidip Sarı Sayfalar'dan senin adını bulması ne kadar ironik öyle değil mi?"</p><p class="calibre11">"Hakkımda hiçbir şey bilmiyorsun/' diyorum dişlerimi sıkarak.</p><p class="calibre11">"Sence bu kimin suçu peki?"</p><p class="calibre11">Geçmişi deşmemek buraya kadarmış. Başımdan aşağıya doğru bir titreme geçiyor ve Yargıç'ı tasmasından tutuyorum. "Affedersin/' diyorum ve odadan çıkıp gidiyorum, Julia'yı hayatımda ikinci defa terk ediyorum. <span class="italic">işin özüne indiğinizde The Wheeler School topluma sosyetik genç kızlar ve geleceğin yatırım bankacılarını pompalayan bir fabrikaydı. Hepimiz aynı şekilde görünüyor ve aynı şekilde konuşuyorduk.</span></p><p class="calibre11"><span class="italic">Bu kalıbı kıran öğrenciler de vardı tabii. Yakalarını kaldırarak gezen, kürek takımında yerlerini alan ve bizlerden biri olmadıklarının gayet farkında olduğumuzu hiçbir zaman anlayamayan burslu çocuklar gibi. Bir de yıldızlar vardı; mesela, mezun olmadan bir yıl önce Detroit Redıuings tarafından seçilen Tommy Boudreauxf Ya da kafadan kontaklar, bileklerini kesip alkolle valyumu karıştıran ve sonra en az etrafta gezindikleri kadar sessiz bir şekilde kampüsten ayrılanlar.</span></p><p class="calibre11"><span class="italic">Julia Romano VVheeler'a geldiğinde ben altıncı sınıftaydım. Okul ceketinin altına asker postalları ve bir Cheap Trick tişörtü giyiyordu; hiç zorlanmadan koca soneleri ezberleyebiliyordu. Boş derslerde hepimiz müdüre görünmeden sigara içmeye çalışırken, o, spor salonunun tavanına çıkan merdivenlere oturur, Henry Miller ve Nietzsche okurdu. Işıltılı sarı saçları hediyelik çikolata kutuları gibi bir saç bandıyla toplanmış olan okuldaki diğer kızların aksine onunkiler bir siyah bukleler fırtınasıydı. Hiç makyaj yapmazdı - yalnızca o keskin yüz hatları; olduğu gibi kabul et ya da çek git. Sol kaşına ince, gümüş bir küpe takardı. Yeni pişen kek hamuru gibi kokardı.</span></p><p class="calibre11"><span class="italic">Hakkında bir sürü dedikodu dolanırdı: bir 'kız ıslah evi'nden atılmış; ülke çapındaki deneme sınavında mükemmel bir puan çekmiş dahi bir kızmış; sınıftaki herkesten iki yaş küçükmüş; dövmesi varmış. Kimse onu hangi kefeye koyacağını tam olarak bilmiyordu. Ona Ucube diyorlardı, çünkü bizden biri değildi.</span></p><p class="calibre11"><span class="italic">Bir gün Julia Romano okula kısacık, pembe saçlarla geldi. Hepimiz uzaklaştırma cezası alacağını düşündük, ancak Vheeler'da nasıl giyinmesi gerektiği konusundaki kurallar listesinde saç kesiminin bariz bir şekilde eksik olduğu ortaya çıktı. Bu, bana neden tek bir erkek öğrencinin bile rasta saçlarla okula gelmediğini düşündürttü; sebebi cesaret edemememiz değil, yapmak istememizdi.</span></p><p class="calibre11"><span class="italic">Julia, o gün öğle yemeğinde yelken takımından bir grup elemanla ve içlerinden bazılarının kız arkadaşlarıyla birlikte oturduğumuz masanın yanından geçti.</span></p><p class="calibre11"><span class="italic">"Hey," diye bağırdı kızlardan birisi, "nasıldı, acıttı mı?"</span></p><p class="calibre11"><span class="italic">Julia, bu sözleri duyunca yavaşladı. "Ne acıttı mı?"</span></p><p class="calibre11"><span class="italic">"Pamuk helva makinesine düşmek."</span></p><p class="calibre11"><span class="italic">Julia en ufak bir şekilde duraksamadı. "Kusura bakma canım, saçlarımı sosyete kerhanesinde yaptırmaya param yetmiyor." Sonra yemekhanenin her zaman tek başına yediği köşesine gidip arkalarında koruyucu meleklerin resimleri olan bir deste iskambil kağıdıyla fal bakmaya başladı.</span></p><p class="calibre11"><span class="italic">"Hassiktir," dedi arkadaşlarımdan biri, "bu kızla papaz olmaya gelmez ha."</span></p><p class="calibre11"><span class="italic">Güldüm, çünkü herkes gülüyordu. Ama aynı zamanda Julia'nın yerine oturmasını, yemek tepsisini kenara itip kartlarını açmasını seyrettim. İnsanların hakkında düşündüklerini hiçbir şekilde kaale almamanın nasıl bir duygu olduğunu merak ettim.</span></p><p class="calibre11"><span class="italic">Bir öğleden sonra kaptanı olduğum yelken takımından kaçtım ve onu takip ettim. Kendimi fark ettirmeyecek kadar uzakta durmaya özen gösteriyordum. Blackstone Bulvarı'na çıktı, Sıvan Point Mezarlığı'na saptı ve buradaki en yüksek noktaya tırmandı. Sırt çantasını açtı, ders kitaplarım ve defterini çıkardı ve bir mezarın önüne oturup yayıldı. Arkasından "Sen de çıkabilirsin artık,'' dedi ve bir hayaletle konuştuğunu zanneden ben neredeyse küçük dilimi yutacaktım ki aslında bana seslendiğini anladım. "Fazladan bir çeyreklik verirsen daha yakından bile bakabilirsin."</span></p><p class="calibre11"><span class="italic">Ellerim ceplerimde, büyük bir meşe ağacının arkasından çıktım. O an neden orada olduğuma dair hiçbir fikrim yoktu. Başımla mezarı işaret ettim. "Akrabanız mı?"</span></p><p class="calibre11"><span class="italic">Omzunun üstünden geriye baktı. "Evet. Büyükannem Mayflozuer'da* onun yanındaki koltukta oturmuş." Gözlerini bana dikmiş, olabildiğince sert bir şekilde bakıyordu. "Senin kriket maçın mı ne yok muydu?”</span></p><p class="calibre11"><span class="italic">"Polo, ” dedim gülümseyerek. "Atımın buraya gelmesini bekliyorum."</span></p><p class="calibre11"><span class="italic">Şakayı anlamadı... veya belki de komik bulmadı. "Ne istiyorsun?"</span></p><p class="calibre11"><span class="italic">Onu takip ettiğimi itiraf edemedim. "Yardım," dedim. "Ödev meselesi. "</span></p><p class="calibre11"><span class="italic">Aslında İngilizce ödevimize bakmamıştım bile. Defterinden bir sayfa kopardım ve yüksek sesle okudum: Korkunç bir trafik kazasına denk geldin. Acıyla inleyen insanlar ve etrafa saçılmış bedenler var. Durmak zorunda mısın?</span></p><p class="calibre11"><span class="italic">"Neden yardım edeyim ki?" diye sordu.</span></p><p class="calibre11"><span class="italic">"Kanuni olarak mecbur değilsin. Birisini arabadan çıkarmaya kalkar ve onu daha çok yaralarsan suçlu duruma düşebilirsin."</span></p><p class="calibre11"><span class="italic">"Sana neden yardım edeyim demek istemiştim."</span></p><p class="calibre11">*       1620'de İngiliz göçmenleri Amerika'ya getiren geminin adı. (ç.n.)</p><p class="calibre11"><span class="italic">Kağıt elimden kayıp yere düştü. "Benden pek hazzetmiyorsun, öyle değil mi?"</span></p><p class="calibre11"><span class="italic">"Hiçbirinizden hoşlanmıyorum, o kadar. Hepiniz sizden farklı birine anlayış göstermektense ölmeyi yeğleyecek bir avuç yapmacık geri zekalısınız. "</span></p><p class="calibre11"><span class="italic">"Senin yaptığın da bundan farksız sayılmaz mı?"</span></p><p class="calibre11"><span class="italic">Durup uzunca bir süre bana baktı. Sonra çantasını toplamaya başladı. "Çuvalla paran var değil mi? Git kendine bir öğretmen tut."</span></p><p class="calibre11"><span class="italic">Ders kitaplarından birine ayağımla basıyorum. "Sen yapar mısın?"</span></p><p class="calibre11"><span class="italic">"Sana öğretmenlik yapmak mı? Hayatta olmaz."</span></p><p class="calibre11"><span class="italic">"Dur. Trafik kazası için bir şey demedin."</span></p><p class="calibre11"><span class="italic">Duraklıyor. "Tabii ki. Kanunlar kimsenin kimseden sorumlu olmadığını söylese de, ihtiyaç duyan birine yardım etmek yapılacak en doğru şeydir."</span></p><p class="calibre11"><span class="italic">Yanına oturuyorum, öyle ki teni hemen dibinde duran koluma değdi değecek. "Buna gerçekten inanıyor musun?"</span></p><p class="calibre11"><span class="italic">Bakışlarını önüne eğiyor. "Evet."</span></p><p class="calibre11"><span class="italic">"Öyleyse nasıl olup da beni tek başıma bırakabiliyorsun?" diye soruyorum.</span></p><p class="calibre11">Havluluktan aldığım kağıt havluyla yüzümü kuruluyor ve kravatımı düzeltiyorum. Yargıç, yanı başımda her zamanki gibi olduğu yerde küçük daireler çizerek dolanıyor. "Aferin oğluma," diyorum kaim boynunu elimle okşayarak.</p><p class="calibre11">Ofisime döndüğümde Julia'nın gitmiş olduğunu görüyorum. Kerri, nadir bir üretkenlikle bilgisayarının başına oturmuş bir şeyler yazıyor. "Ona ihtiyacın olursa kıçını kaldırıp bulabilirmişsin. Aynen böyle söyledi. Ayrıca bütün tıbbi kayıtları da istedi." Kerri omzunun üstünden bana bakıyor. "Bok gibi görünüyorsun."</p><p class="calibre11">"Sağ ol." Masasındaki turuncu bir Post-it dikkatimi çekiyor. "Kayıtları buraya mı göndermemizi istiyor?"</p><p class="calibre11"><span class="italic">"Evet."</span></p><p class="calibre11">Adresi cebime indiriyorum. "Ben hallederim."</p><p class="calibre11"><span class="italic">Bir hafta sonra, aynı mezarın önünde, Julia Romano'nun postallarını çözdüm. Kamuflaj montunu çıkardım. Ayakları küçücük ve bir lalenin göbeği kadar pembeydi. Köprücük kemiği gizemli bir cennetti. "Bunların altında çok güzel olduğunu biliyordum," dedim ve öptüğüm ilk yer orası oldu.</span></p><p class="calibre11">Fitzgeraldlar, Upper Darby'de herhangi bir sıradan Amerikan'ailesini barındırabilecek bir evde yaşıyorlar. iki arabalık bir garaj, alüminyum cephe kaplaması, yangın halinde itfaiyeyi yönlendirmek için camlara yapıştırılmış "İçeride Çocuk Var" çıkartmaları. Oraya vardığımda güneş çatının ardında kaybolmak üzere.</p><p class="calibre11">Yol boyunca oraya gitmenin Julia'nın söyledikleriyle hiçbir ilgisi olmadığına, o gece eve gitmeden önce bu küçük yola sapmayı zaten planladığıma kendimi inandırmaya çalıştım.</p><p class="calibre11">Ama gerçek şu ki bunca yıllık meslek hayatımda ilk defa birisinin evine gidiyordum.</p><p class="calibre11">Zili çalıyorum ve kapıyı Anna açıyor. "Burada ne işin var?"</p><p class="calibre11">"Seni kontrole geldim."</p><p class="calibre11">"Bunun için ekstra ücret ödeyecek miyim?"</p><p class="calibre11">"Hayır," diyorum kuru bir ses tonuyla. "Bu ayki özel bir promosyonumuz bu."</p><p class="calibre11">"Öyle mi?" Kollarını kavuşturuyor. "Annemle konuştun mu?"</p><p class="calibre11">"Konuşmamak için elimden geleni yapıyorum. Evde yok galiba?"</p><p class="calibre11">Anna başını sallıyor. "Hastanede. Kate'i yeniden yatırmak zorunda kaldık. Belki de oraya gitsen daha iyi olur."</p><p class="calibre11">"Benim müvekkilim Kate değil."</p><p class="calibre11">Bu söz sanki onu hayal kırıklığına uğratıyor. Saçlarını kulağının ardına sıkıştırıyor. "İçeri gelmek ister miydin?"</p><p class="calibre11">Onu oturma odasına doğru takip ediyorum ve mavi çizgili kanepeye oturuyorum. Yargıç, kanepenin kenarlarını kokluyor. "Vasi ile tanıştığını duydum."</p><p class="calibre11">"Evet, Julia. Beni hayvanat bahçesine götürdü. İyi birine benziyor." Gözleri benimkilere takılıyor. "Benim hakkımda bir şey söyledi mi?"</p><p class="calibre11">"Annenin seninle dava hakkında konuşuyor olmasından endişeleniyor."</p><p class="calibre11">"Bu evde Kate'ten başka ne hakkında konuşulabilir ki?"</p><p class="calibre11">Bir süre birbirimize bakıyoruz. Müvekkil-avukat ilişkisinin ardına geçildiğinde tamamen kayıplara düşüyorum.</p><p class="calibre11">Odasını görmek isteyebilirim; gel gelelim erkek bir avukatın on üç yaşında bir kızla evin üst katma çıkması diye bir şey söz konusu olamaz. Onu yemeğe götürebilirim, ama benim en sevdiğim mekanlardan biri olan Cafe Nuovo'dan hoşlanacağından şüpheliyim ve midemin bir Whopper kaldıracağını da sanmıyorum. Okul nasıl gidiyor diye sorabilirim, ama bunun konuyla ilgisi yok.</p><p class="calibre11">"Çocukların var mı?" diye soruyor Anna.</p><p class="calibre11">Bir kahkaha atıyorum. "Sence var mıdır?"</p><p class="calibre11">"Bu muhtemelen iyi bir şeydir," diyor. "Alınma ama sende hiç ebeveyn tipi yok."</p><p class="calibre11">Bu çok hoşuma gidiyor. "Ebeveyn tipi nasıl olur?"</p><p class="calibre11">Sorunun cevabını düşünüyor gibi görünüyor. "Sirkteki ip cambazının, yaptığı işi herkesin bir sanat gibi görmesini nasıl istediğini bilirsin, ama aslında tek derdi düşmeden karşıya geçebilmektir. İşte bunun gibi bir şey." Bakışlarını bana çeviriyor. "Rahat olabilirsin, endişelenme. Seni bağlayıp zorla gangsta rap filan dinletecek değilim."</p><p class="calibre11">"Aman pek sevindim," diye şaka yapıyorum. "Madem öyle." Kravatımı gevşetiyor ve yastıklara dayanıyorum. .</p><p class="calibre11">Bu yaptığım Anna'nın yüzüne hafif bir gülümseme yayılmasına neden oluyor. "Benim arkadaşımmışsın gibi davranmak zorunda değilsin."</p><p class="calibre11">"Öyle bir şey isteğimden değil." Elimle saçlarımı şöyle bir tarar gibi yapıyorum. "Sadece, bu benim için alışılmadık bir durum."</p><p class="calibre11">"Ne?"</p><p class="calibre11">Elimle oturma odasını gösteriyorum. "Bir müvekkilimin evine gelmek. Çene çalmak. Gün bittiğinde bir davayı ofiste bırakıp çıkmamak."</p><p class="calibre11">"Eh, benim için de bu yeni bir durum," diye itiraf ediyor Anna.</p><p class="calibre11">"Nedir o?"</p><p class="calibre11">Saçını bir bukle halinde serçe parmağına doluyor. "Umut etmek."</p><p class="calibre11">Julia'nın dairesi, şehrin boşanmış insanların yoğun olarak ikamet etmeleriyle tanınmış kalburüstü bir mahallesinde bulunuyor ve kendime bir park yeri ararken bu nokta beni sürekli rahatsız ediyor, Bizi gören kapıcı, Yargıç'a bir göz atıyor ve önüme dikiliyor. "Köpekle girmek yasaktır," diyor. "Üzgünüm."</p><p class="calibre11">"Bu bir hizmet köpeği." Söylediğimin adam için bir şey ifade etmediğini görünce onun anlayabileceği şekilde anlatıyorum. "Hani körlere refakat etmeleri için eğitilirler ya."</p><p class="calibre11">"Sen hiç de köre benzemiyorsun."</p><p class="calibre11">"Ben tedavi olmaya çalışan bir alkoliğim," diyorum. "Köpek beni biradan uzak tutuyor."</p><p class="calibre11">Julia'nın dairesi yedinci katta. Kapıyı vuruyorum ve sonra bir gözün dürbünden baktığını fark ediyorum. Kapıyı hafifçe aralıyor, ama emniyet zincirini çıkarmıyor. Başına sarılı bir mendil var ve ağlamış gibi duruyor.</p><p class="calibre11">"Merhaba," diyorum. "Baştan başlamaya ne dersin?"</p><p class="calibre11">Burnunu siliyor. "Sen de kimsin?"</p><p class="calibre11">"Tamam haklısın. Belki de bunu hak ediyorumdur." Zincire bakıyorum. "İçeri girmeme izin ver, hadi."</p><p class="calibre11">Bana aklımı oynatmışım gibi bakıyor. "Kafan iyi galiba senin?"</p><p class="calibre11">Bir kargaşa oluyor ve ikinci bir ses duyuluyor, ardından kapı ardına kadar açılıyor ve aptal gibi şu düşünce geçiyor aklımdan: Ondan iki tane var. "Campbell," diyor gerçek Julia, "burada ne arıyorsun?"</p><p class="calibre11">Tıbbi kayıtları elimde tutuyorum, hala şoku atlatabilmiş değilim. Wheeler'da geçirdiğimiz koca bir yıl boyunca bir ikizi olduğunu nasıl söylemedi?</p><p class="calibre11">"Izzy, bu CampbeH Alexander. Campbell, bu da kardeşim."</p><p class="calibre11">"Campbell..." Izzy'nin adımı ağzında gevelemesini seyrediyorum. İkinci defa baktığımda Julia'ya hiç de benzemiyor. Burnu biraz daha büyük, simasında kardeşindeki o canlı hava yok. Ağzının kıpırtılarını seyretmenin üzerimde hiçbir tesiri olmadığını ise söylemeye gerek dahi yok. "Yoksa şu Campbell mı?" diyor Julia'ya dönerek. "Hani şeyden..."</p><p class="calibre11">"Evet," diye iç geçiriyor Julia.</p><p class="calibre11">Izzy'nin gözleri kısılıyor. "İçeri girmesine izin vermemem gerektiğini biliyordum."</p><p class="calibre11">"Sorun yok," diye ısrar ediyor Julia ve elimdeki dosyaları alıyor. "Bunları getirdiğin için sağ ol."</p><p class="calibre11">Izzy parmaklarını tıkırdatıyor. "Artık gidebilirsin."</p><p class="calibre11">"Dur." Julia kız kardeşinin koluna vuruyor. "Campbell bu hafta birlikte çalışacağım avukat."</p><p class="calibre11">"Ama bu adam seni</p><p class="calibre11">"Evet sağ ol, hafızam gayet iyi çalışıyor."</p><p class="calibre11">"Her neyse!" diye araya giriyorum. "Gelirken Anna'nın evine uğradım."</p><p class="calibre11">Julia bana dönüyor. "Eee?"</p><p class="calibre11">"Aklını başma topla Julia," diyor Izzy. "Bu yaptığın kendine zarar vermekten başka bir şey değil."</p><p class="calibre11">"İşin ucunda para varsa her şey değişir Izzy. Birlikte bir davamız var, hepsi bu. Tamam mı? Hem kendine zarar vermek konusunda senden ders almam gerektiğini hiç sanmıyorum. Seni terk etmesinden bir gece sonra son defa yatalım diye Janet'i arayan kimdi?"</p><p class="calibre11">"Hey." Yargıç'a dönüyorum. "Red Sox da bu hafta ne maç çıkardı di mi?"</p><p class="calibre11">Izzy hışımla koridora yöneliyor. "Ne halin varsa gör," diye bağırıyor ve kapının çarpıldığını duyuyorum. "Beni çok seviyor galiba," diyorum, ama Julia gülümsemiyor bile.</p><p class="calibre11">"Tıbbi kayıtlar için sağ ol. Güle güle."</p><p class="calibre11">"Julia -"</p><p class="calibre11">"Bak, ben sadece seni dertten kurtarıyorum. Bir köpeği duygusal bir patlama anından, mesela eski bir kız arkadaşının gerçekleri söylemesi gibi, kurtarılman gerektiği anda seni sürükleyerek odanın dışına çıkarması için eğitmek zor olmalı. Söylesene nasıl yapıyorsun Campbell? El işaretleriyle mi? Sözlü emirlerle mi? Yüksek bir ıslıkla mı?"</p><p class="calibre11">Özlem dolu gözlerle koridora bakıyorum. "Izzy'yi geri alabilir miyim lütfen?"</p><p class="calibre11">Julia, beni kapının dışına itmeye çalışıyor.</p><p class="calibre11">"Peki, tamam. Özür dilerim. Bugün seni ofiste öyle bırakıp gitmek istememiştim. Ama... acil bir durumdu."</p><p class="calibre11">Bana bakıyor. "Köpek ne işe yarıyor demiştin?"</p><p class="calibre11">"Bir şey demedim." Julia evin içine yönelince Yargıç ve ben onu takip ediyor ve kapıyı ardımızdan kapatıyoruz. "Dediğim gibi, Anna Fitzgerald'ı görmeye gittim. Sen haklıydın - annesi için bir sınırlama emri çıkartmadan önce onunla konuşmam gerekiyordu."</p><p class="calibre11">"Yani?"</p><p class="calibre11">Anna'yla ikimizi düşünüyorum, o çizgili kanepede oturmuş aramızda bir güven ağı kurmaya çalışırken. "Sanırım aynı telden çalıyoruz." Julia cevap vermiyor, sadece mutfak tezgahında duran bir kadeh beyaz şarabı eline alıyor. "A iyi olur, ben de alırım.</p><p class="calibre11">Omuz silkiyor. "Smila'da."</p><p class="calibre11">Smila? Tabii ya, buzdolabının adı. Şu meşhur romandan geliyor</p><p class="calibre11"><span class="italic">Karları Okuyan Miss Smila. </span>Dolaba gidip şişeyi çıkardığımda im içmemek için kendini zor tuttuğunu hissediyorum. "Seni tanıdığımı unutuyorsun."</p><p class="calibre11">"Eskiden tanırdın' diye düzeltiyor.</p><p class="calibre11">"O zaman öğret bana. Son on beş yıldır neler yaptın?" Başımla koridoru, Izzy'nin odasını işaret ediyorum. "Yani kendini klonlamak dışında." Aklımda<sup class="calibre18"><small class="calibre19"><span class="calibre20">f</span></small></sup>bir düşünce uyanıyor ve dillendiremeden Julia cevabını veriyor."</p><p class="calibre11">"Ağabeylerimin hepsi inşaat işçisi, aşçı, tesisatçı filan oldu. Annemle babam, kızlarının üniversiteye gitmelerini istiyorlardı ve son sınıfta Wheeler'a gitmenin olasılıkları artıracağını düşündüler. Benim notlarım oradan yarım bir burs almama yetecek kadar yüksekti; ama Izzy gidemedi. Sadece birimizin özel okula gitmesine yetecek kadar paramız vardı."</p><p class="calibre11">"Kardeşin üniversiteye gitti mi?"</p><p class="calibre11">"RISD"* diyor Julia. "Takı tasarımcısı oldu."</p><p class="calibre11"><span class="italic">"Saldırgan bir takı tasarımcısı."</span></p><p class="calibre11">"Kalbini kırarlarsa böyle olursun." Gözlerimiz buluşuyor ve Julia ne söylediğinin farkına varıyor. "Yanıma bugün taşındı."</p><p class="calibre11">Gözlerim evi tarıyor, bir hokey sopası, Sports Illustrated dergisi, bir televizyon koltuğu, kötüye işaret olabilecek erkeksi bir eşya araştırıyorum. "Oda arkadaşıyla yaşamaya alışmak zor mu?"</p><p class="calibre11">"Daha önce yalnız yaşıyordum Campbell, asıl sormak istediğin buysa eğer." Şarap kadehinin hemen üstünden beni süzüyor. "Peki ya sen?"</p><p class="calibre11">"Altı karım, on beş çocuğum ve bir sürü koyunum var."</p><p class="calibre11">Dudakları kıvrılıyor. "Senin gibi insanlar her zaman bana başarısız olduğum hissi veriyor."</p><p class="calibre11">"Evet aynen, sen kesinlikle bu gezegende yer işgal ediyorsun.</p><p class="calibre11">Harvard önlisans, Harvard Hukuk Fakültesi, yufka yürekli bir vasi </p><p class="calibre11">"Hangi okula gittiğimi nereden biliyorsun?"</p><p class="calibre11">"Yargıç DeSalvo," diye yalan söylüyorum ve o da inanıyor.</p><p class="calibre11">Acaba Julia da birlikte olduğumuz dönemden bugüne yıllar değil de dakikalar geçmiş gibi hissediyor mu diye merak ediyorum. Bu mutfakta oturmak ona da bana olduğu kadar olağan geliyor mu? Bu tıpkı elinize notalarla dolu bir kağıt alıp melodiyi çözmeye çalışırken bunun aslında gayet iyi bildiğiniz bir şarkı olduğunu, hiç denemeden rahatlıkla çalabileceğinizi fark etmeye benziyor.</p><p class="calibre11">"Vasi olacağını düşünmemiştim," diye itiraf ediyorum.</p><p class="calibre11">"Ben de." Julia gülümsüyor. "Bazen hala kendimi Boston Common Park'ta kürsüye çıkmış, ataerkil toplumlara ateş püskürürken hayal ediyorum. Maalesef inançlar kiranı ödemeye yetmiyor." Burada duraksayıp bakışlarını bana çeviriyor. "Tabii bir de yanılgıya düşüp senin şimdiye kadar Amerika Birleşik Devletleri Başkanı olacağını düşünmüştüm."</p><p class="calibre11">"Ayaklarımı yere bastım," diye itiraf ediyorum. "Hedeflerimi biraz küçültmek zorundaydım. Senin de - yani, demek istediğim, şimdiye kadar çocukların ve talihli bir adamla banliyödeki evinin kadını olacağını düşünmüştüm."</p><p class="calibre11">Julia başını sallıyor. "Galiba beni Muffy ya da Bitsie ya da Toto, Wheeler'daki o ismi lazım değil kızlarla karıştırıyorsun."</p><p class="calibre11">"Hayır. Ben sadece... o talihli adam ben olurdum belki diye düşünmüştüm."</p><p class="calibre11">Bu sözlerim üzerine ağır, meşum bir sessizlik çöküyor. "Sen o adam olmak istemedin," diyor Julia en sonunda. "Bunu gayet açık bir şekilde ifade etmiştin."</p><p class="calibre11">Bu doğru değil diyerek itiraz etmek istiyorum. Ama sonuç olarak onunla bir şeyler yaşamayı istememiş biri olarak neyi kanıtlayabilirim ki? "Hatırlıyor musun diye söze giriyorum.</p><p class="calibre11">"Her şeyi hatırlıyorum Campbell," diye susturuyor beni. "Zaten hatırlamasam işler bu kadar zor olmazdı."</p><p class="calibre11">Nabzım öylesine hızlanıyor ki Yargıç ayağa fırlıyor ve alarm halinde burnuyla kalçamı dürtüklüyor. O zamanlar böylesine özgür bir kız gibi görünen Julia'yı hiçbir şeyin incitemeyeceğini zannederdim. Keşke ben de bu kadar şanslı olabilseydim diye düşünürdüm.       <sub class="calibre21"><small class="calibre19"><span class="calibre20">T</span></small></sub></p><p class="calibre11">Her iki konuda da yanılmışım.</p><p class="calibre6" style="margin:0pt; border:0pt; height:1em"> </p><div class="mbppagebreak" id="calibre_pb_18"></div>
</body></html>
