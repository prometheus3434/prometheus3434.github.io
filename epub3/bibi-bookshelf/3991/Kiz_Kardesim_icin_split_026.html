<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kız Kardeşim için</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos448238" class="calibre1">
</p><p class="calibre12"><span class="calibre8"><span class="bold"><span class="calibre13">Jesse</span></span></span></p><p class="calibre14">Ara sıra kendimle çelişkiye düşüyor ve Tanrı'ya inanmaya falan başlıyorum; mesela eve gelip kapının önündeki basamaklarda otururken bulduğum fıstığın beni görünce ayağa kalkarak Jesse Fitzgerald’ı tanıyıp tanımadığımı sorduğu şu anda olduğu gibi.</p><p class="calibre11">"Kim arıyor?" diyorum.</p><p class="calibre11">"Ben.”</p><p class="calibre11">En etkileyici gülümsememle karşılıyorum onu. "Öyleyse kendisi ben oluyorum.”</p><p class="calibre11">Bir saniye durup kadının benden büyük olduğunu belirtmeme izin verin; ama ona her bakışımla birlikte bunun önemi giderek azalıyor - içinde kaybolabileceğim türden saçları ve öyle yumuşak görünümlü ve dolgun dudakları var ki gözlerimi onlardan alıp geri kalan yerlerine bakmayı başaramıyorum. Elimi uzatıp tenine dokunmamak için kendimi zor tutuyorum - çok sıradan bir yeri de olur, önemli değil, derdim gerçekten göründüğü kadar yumuşak olup olmadığını anlamak.</p><p class="calibre11">"Benim adım Julia Romano," diyor. "Ben bir hukuki vasiyim."</p><p class="calibre11">Damarlarımı şahlandıran o kemanlar bir anda kulak paralayıcı bir gıcırtıyla seslerini kesiyor. "Polis gibi bir şey mi oluyor bu?”</p><p class="calibre11">"Hayır, ben bir avukatım ve kız kardeşine yardım etmek için bir yargıçla birlikte çalışıyorum."</p><p class="calibre11">"Kate’i mi kastediyorsun?"</p><p class="calibre11">Yüzünde bir an bir gerilme oluyor. "Hayır, Anna. Ebeveynlerinizden tıbbi azat hakkı alabilmek için bir dava açtı."</p><p class="calibre11">"Ha, şu mevzu. Biliyorum, tamam.”</p><p class="calibre11">"Öyle mi?” Bu onu şaşırtmışa benziyor, sanki itaatsizlik konusunda Anna piyasanın tek hakimiymiş gibi. "Kendisinin nerede olduğunu biliyor musun?"</p><p class="calibre11">Eve doğru bakıyorum, karanlık ve boş. "Ben kardeşimin bekçisi miyim?” diyorum. Sonra ona dönüp sırıtıyorum. "Beklemek istersen, yukarı çıkabiliriz, sana asitle yaptığım oyma resimleri gösteririm."</p><p class="calibre11">Hayret, kabul ediyor. "Aslına bakarsan, hiç de fena bir fikir değil. Seninle konuşmak isterim.”</p><p class="calibre11">Bir kez daha ona doğru eğilip kokusunu içime çekiyorum ve kollarımı kavuşturuyorum ki pazılarım şişkin görünsün. Roger Williams Üniversitesi kızlarının yarısının başını döndüren iki numaralı gülümsememi takmıyorum. "Bu akşam için bi planın var mı?”</p><p class="calibre11">Bana sanki Yunanca konuşmuşum gibi bakıyor. Yo hayır, bu kesin Yunanca da biliyordur. Marsça. Ya da Vulcan dili. "Bana çıkma mı teklif ediyorsun?”</p><p class="calibre11">"Açıkça gördüğün üzere, ediyorum,” diyorum.</p><p class="calibre11">"Açıkça gördüğün üzere, reddediliyorsun," diye cevap veriyor duygusuz bir tonla. "Ben senin annen yaşındayım."</p><p class="calibre11">"Bugüne dek gördüğüm en güzel gözlere sahipsin." Aslında gözler derken, göğüsler demek istiyorum ama neyse.</p><p class="calibre11">Julia Romano takımının ceketini iliklemek için tam da o anı seçince, bir kahkaha patlatıyorum. "Neden burada konuşmuyoruz?”</p><p class="calibre11">"Nasıl istersen,” diyorum ve onu daireme davet ediyorum.</p><p class="calibre11">Genellikle neye benzediğini düşünecek olursak, içerisi şu an için o kadar da kötü durumda değil.</p><p class="calibre11">Tezgahtaki bulaşıklar en fazla bir iki günlük; ve dökülmüş tahıl gevreği de koca bir günün ardından eve gelip dökülmüş sütle karşılaşmaktan çok daha ılımlı bir manzara. Odanın ortasında bir kova, paçavralar ve bir bidon gaz var; bugünlerde alev çubuğu yapmakla meşgulüm. Kıyafetler tüm zemine saçılmış durumda, tabii bazıları kaçak viski damıtıcımdaki sızıntının etkisini azaltmak için ustaca yerleştirilmiş.</p><p class="calibre11">"Ee, ne diyorsun?” diye gülümsüyorum. "Martha Stewart* görse bayılırdı di mi?"</p><p class="calibre11">"Martha Stewart seni hayatının projesi yapardı,” diye mırıldanıyor Julia. Kanepeye oturuyor, oturmasıyla birlikte aynen geri zıplıyor ve Yüce Tanrı’nın bir mucizesi olarak o tatlı kalçasının ortasında kalp şeklinde bir yağ lekesi bırakan bir avuç patates cipsini altından çeki- yor.</p><p class="calibre11">"İçecek bir şey alır mısın?” Annem bana hiç terbiye vermedi zannedilmesin lütfen.</p><p class="calibre11">Julia, etrafına bakmıyor ve başını iki yana sallıyor. "Kalsın.”</p><p class="calibre11">Omuzlarımı silkiyor ve buzdolabından bir kutu Labatt’s bira çıkarıyorum. "Demek ev cephesinde işler kızıştı ha?”</p><p class="calibre11">"Senin haberin yok mu?”</p><p class="calibre11">"Olmaması için uğraşıyorum.”</p><p class="calibre11">"Nasıl oluyor o?”</p><p class="calibre11">"Çünkü bu benim en iyi yaptığım şey.” Sırıtarak biramdan kocaman bir fırtı mideye indiriyorum. "Gerçi bu defaki şamatayı kaçırmak istemem doğrusu."</p><p class="calibre11">"Bana Kate ve Anna’dan bahsetsene.”</p><p class="calibre11">"Ne anlatıcam ki ben sana onlarla ilgili?" Kanepeye, yanına ilişiyorum, tam dibine. Kasten.</p><p class="calibre11">"Onlarla aran nasıldır?”</p><p class="calibre11">Öne doğru eğiliyorum. "Neden Ms. Romano, bana cici çocuk olup olmadığımı soruyorsunuz?" Gözünü kırpmaktan başka bir tepki vermeyince geri adım atıyorum. "Bana rağmen hayatlarını sürdürüyorlar işte,” diye cevap veriyorum. "Diğer herkes gibi.”</p><p class="calibre11">Bu cevap ilgisini çekmiş olmalı, çünkü küçük beyaz defterine bir not alıyor. "Böyle bir aile içinde büyümek nasıl bir şeydi?"</p><p class="calibre11">Boğazımdan yukarı onlarca laubali cevap yükseliyor, ama kelimelere dökülen en umulmadık olanı. "Ben on iki yaşındayken bir seferinde Kate hastalanmıştı - çok ciddi bir şey değildi, basit bir enfeksiyon, ama bir türlü iyileşemiyordu. Bu yüzden granülosit, yani beyaz kan hücreleri vermesi için Anna'yı götürdüler. Kate bunu planlamış filan değildi, ama bu olay Noel Arifesi’nde oldu. Ailecek dışarı çıkıp çam ağacı alacaktık.” Cebimden bir paket sigara çıkarıyorum. "Rahatsız olur musun?" diye soruyorum, ama cevap vermesine fırsat tanımadan sigaramı yakıyorum. "Son dakikada bir komşunun evine postalandım ve bu iğrenç bir şeydi, çünkü akrabalarıyla birlikte neşeli bir Noel Arifesi geçiriyorlar ve ben sanki sevabına evlerine aldıkları kimsesiz, üstelik kütük gibi sağır bir çocukmuşum gibi sürekli benim hakkımda aralarında fısır fısır konuşuyorlardı. Neyse, kısa bir sürede bu çekilmez bir hal aldı, ben de çişim var deyip dışarı sıvıştım. Eve gittim ve babamın baltalarından biri ile bir testere kapıp ön bahçenin ortasındaki küçük ladini kestim. Komşu benim evde olmadığımı fark edene kadar ağacı oturma odamıza yerleştirmiş, süslemiş püslemiştim bile."</p><p class="calibre11">Gözlerimi kapadığımda o ışıkları hala görebiliyorum - Bali’ye gitmiş bir Eskimo gibi kat kat süslenmiş o ağacın üzerindeki kırmızı, mavi ve sarılar. "Noel sabahı annemle babam beni almaya geldiler. Berbat haldeydiler, ikisi de, ama eve geldiğimizde ağacın altında hediyeler olduğunu gördüm. Çok heyecanlandım ve üzerinde ismim yazılı paketi buldum. İçinden kurmalı bir araba çıktı - üç yaşında bir çocuk buna bayılabilirdi, ama ben değil. Üstelik bunun hastanenin hediyelik bölümünde satıldığını da biliyordum. Tıpkı o sene aldığım diğer tüm hediyeler gibi. Var sen hesap et işte. Gel de delirme." İzmariti bacağımın üst kısmında kotuma bastırarak söndürüyorum. "Ağaçla ilgili tek bir söz dahi etmediler,” diyorum Julia’ya. "Böyle bir aile içinde büyümek işte böyle bir şey."</p><p class="calibre11">"Sence Anna için de böyle mi?"</p><p class="calibre11">"Hayır. Anna her zaman radarlarında görünür, çünkü Kate’le ilgili büyük planlarının baş oyuncusudur.”</p><p class="calibre11">"Anna’nın Kate’e ne zaman tıbbi olarak yardım edeceğine annenle baban nasıl karar veriyor?” diye soruyor.</p><p class="calibre11">"Öyle bir soruyorsun ki sanki ortada izlenen bir süreç filan varmış, başka bir seçenek söz konusu olabilirmiş gibi."</p><p class="calibre11">Başını kaldırıyor. "Yok mu yani?”</p><p class="calibre11">Onu cevaplamak yerine pencereden dışarı bakıyorum, çünkü bu gayet açık bir şekilde cevabı baştan bilinen sorulardan. Ön bahçede ladinin kalıntısı olan kütük hala görülebiliyor. Bu ailede kimse hatalarını örtmekle uğraşmıyor.</p><p class="calibre11">Yedi yaşındayken Çin’e kadar uzanacak bir tünel kazmayı kafaya takmıştım. Ne kadar zor olabilir ki diyordum, dümdüz bir tünel işte? Garajdan bir kürek aldım ve içine sığabileceğim genişlikte bir delik kazdım. Her gece yağmur ihtimaline karşı kum havuzunun eski plastik Örtüsünü üstüne çekiyordum. Dört hafta boyunca çalıştım, taşlar kollarımda savaş yaraları açıyor ve kökler bileklerime dolanıyordu.</p><p class="calibre11">Hesaplamadığım şey ise etrafımda yükselen dev duvarlar ya da ayakkabılarımın tabanını yakan dünyanın karnıydı. Doğrudan aşağı doğru kazarak çaresizlik içinde yolumu kaybettim. Bir tüneldeyken kendi yolunuzu kendiniz aydınlatmalısınız ve ben de bu konuda hiçbir zaman iyi olmamışımdır.</p><p class="calibre11">Bağırıp yardım istediğimde babam beni birkaç saniyede buldu, oysa bana birkaç ömür gibi gelmişti bu süre. Emekleyerek çukurun içine girdi, başardığım zorlu iş ile aptallığımın varabildiği sınır arasında şaşırıp kalmıştı. "Bu üzerine çökebilirdi!" dedi ve beni kaldırıp yukarı çıkardı.</p><p class="calibre11">O       açıdan baktığımda gördüm ki kazdığım delik hiç de millerce derine inmiyormuş. Babam deliğin içinde ayağa kalktığında göğsünden yukarısı dışarıda kalıyordu.</p><p class="calibre11">Karanlık, sizin de bildiğiniz gibi, görecelidir.</p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p class="calibre6" style="margin:0pt; border:0pt; height:1em"> </p><p id="filepos459944" class="calibre12"><span class="calibre8"><span class="bold"><span class="calibre13">Brian</span></span></span></p><p class="calibre14">Anna'nın istasyondaki odama yerleşmesi on dakikasını bile almıyor. O, kıyafetlerini çekmecelere ve saç fırçasını da şifoniyerin üstüne, benimkinin hemen yanına yerleştirirken, ben Paulie'nin akşam yemeğini hazırladığı mutfağa geçiyorum. Çocuklar merak içinde bir açıklama bekliyorlar.</p><p class="calibre11">"Anna bir süre burada benimle kalacak," diyorum. "Bazı şeyleri yoluna koymaya çalışıyoruz."</p><p class="calibre11">Caesar, okuduğu dergiden başını kaldırıyor. "Bizimle göreve de gelecek mi?"</p><p class="calibre11">Bunu hiç düşünmemiştim. Belki aklını biraz dağıtmasına yardımcı olur, kendini gönüllü bir çırak gibi filan hissedebilir. "Bilmem, olabilir."</p><p class="calibre11">Paulie bize doğru dönüyor. Bu gece fajita yapıyor, dana etinden. "Her şey yolunda mı Yüzbaşım?"</p><p class="calibre11">"Evet Paulie, sorduğun için sağ ol."</p><p class="calibre11">"Anna'nın canını sıkan birileri varsa," diyor Red, "önce karşılarında dördümüzü bulurlar."</p><p class="calibre11">Diğerleri de başlarıyla onaylıyorlar. Anna'nın canını sıkanların Sara ve ben olduğumuzu söylesem ne düşünürlerdi acaba, merak ediyorum.</p><p class="calibre11">Çocukları akşam yemeği hazırlıklarının başında bırakıyor ve Anna'nın diğer ikiz yatakta bağdaş kurup oturduğu odama dönüyorum. "Hey," diye sesleniyorum, ama bana cevap vermiyor. Sonra kafasında takılı olan, kulaklarından içeri Tanrı bilir neler haykıran kulaklıkları fark ediyorum.</p><p class="calibre11">Beni görüyor ve müziği kapatıyor. Boynuna indirdiği kulaklıklar boğazına sarılmış bir ele benziyor. "Hey."</p><p class="calibre11">Yatağın kenarına oturuyor ve ona bakıyorum. "Ee, şey... bir şeyler yapmak ister misin?"</p><p class="calibre11">"Ne gibi?"</p><p class="calibre11">Omuzlarımı silkiyorum. "Bilmem. İskambil oynayabiliriz?"</p><p class="calibre11">"Poker filan mı yani?"</p><p class="calibre11">"Poker, pişti. Ne istersen."</p><p class="calibre11">Pür dikkat bana bakıyor. "Pişti mi?"</p><p class="calibre11">"Saçlarını örmeye ne dersin?"</p><p class="calibre11">"Baba," diye soruyor Anna, "iyi misin sen?"</p><p class="calibre11">Her an üstüme çökebilecek bir binaya dalmak benim için onu rahat ettirmeye çalışmaktan çok daha kolay. "Ben sadece - burada istediğin her şeyi yapabileceğini anlatmaya çalışıyorum."</p><p class="calibre11">"Tamponlarımı tuvalete koymamda bir sakınca yok mu yani?"</p><p class="calibre11">Bir anda kıpkırmızı kesiliyorum ve sanki bulaşıcıymış gibi, Anna da kızarıyor. Burada sadece bir tane kadın itfaiyeci var, o da yarı zamanlı çalışıyor. Kadınlar tuvaleti de istasyonun en alt katında. Ama yine de.</p><p class="calibre11">Anna'ın saçı yüzüne düşüyor. "Yani... şey... demek istediğim</p><p class="calibre11">"Tuvalete istediğini koyabilirsin, sorun değil," diyorum. Sonra da otoriter bir sesle ekliyorum, "Şikayet eden çıkarsa, bana ait olduklarını söyleriz."</p><p class="calibre11">"Sana inanacaklarını hiç sanmıyorum Baba."</p><p class="calibre11">Kolumu omzuna doluyorum. "Başlangıçta bazı yanlışlarım olabilir tabii. Hiç on üç yaşındaki bir kızla birlikte yatmadım hayatımda."</p><p class="calibre11">"Ben de kırk yaşındaki adamlarla sık sık takılmıyorum."</p><p class="calibre11">"Güzel, yoksa onları öldürmek zorunda kalırdım."</p><p class="calibre11">Gülümsemesi içimi ısıtıyor. Belki de bu zannettiğim kadar zor olmayacak. Belki de bu kararın, her ne kadar ilk aşaması onu parçalamak olsa da, nihayetinde ailemi bir arada tutacağına kendimi inandırabilirim.</p><p class="calibre11">"Baba?"</p><p class="calibre11">"Efendim?"</p><p class="calibre11">"Sadece bilgin olsun diye söylüyorum: Kimse çişini söylemeyi öğrendiği yaştan sonra pişti oynamıyor."</p><p class="calibre11">Bana daha da sıkı sarılıyor, tıpkı küçükken yaptığı gibi. O an, Anna'yı son kez kucağımda taşımamı hatırlıyorum. Bir tarlada yürüyorduk, beşimiz - kamışlar ve yabani papatyalar Anna'nın boyunu aşıyordu. Onu kollarıma aldım ve birlikte sazlardan bir denizi ikiye ayırdık. Ama ilk defa o gün kucağımdayken bacaklarının ne kadar aşağı sarktığını, sırtımda taşıyabilmem için ne kadar büyük olduğunu ikimiz de fark etmiştik ve çok geçmeden Anna yere inip kendi ayaklarının üstünde devam etmek istedi.</p><p class="calibre11">Kırmızı balıklar bir süre sonra onları koyduğunuz fanusa sığmaz olu- , yorlar. Bonsai ağaçları kıvrılıyor da kıvrılıyor. Anna'nın büyümemesi için her şeyi verirdim. Çocuklar, bizim onları büyüttüğümüzden çok daha hızlı büyüyorlar.</p><p class="calibre11">Kızlarınızdan birisi sizi hukuki bir krizin ortasına atarken diğerinin tıbbi bir krizin pençesinde kıvranması ilk bakışta çok olağandışı görünebilir- ama bir yandan da uzunca bir süredir Kate'in böbrek yetmezliğinin ileri safhalarında olduğunu biliyoruz. Bu defa bizi kıvrandıran Anna. Ama , yine de - her zaman olduğu gibi - bir yolunu buluyorsunuz; her ikisiyle - de başa çıkmayı başarıyorsunuz. Yük kaldırabilme konusunda insan tıpkı bambu gibi - ilk bakışta zannettiğinizden çok daha esnek.</p><p class="calibre11">O öğleden sonra Anna eşyalarını toplarken, ben de hastaneye gittim. Odaya girdiğimde Kate'e diyaliz uygulanıyordu. Kulaklıkları kulağında olduğu halde uyuyakalmıştı; Sara, bir parmağını uyarı mahiye- <sub class="calibre21"><small class="calibre19"><span class="calibre20">;</span></small></sub> tinde dudaklarına bastırarak oturduğu sandalyeden kalktı.       </p><p class="calibre11">Beni koridora çıkardı. "Kate nasıl?" diye sordum.       </p><p class="calibre11">"Aynı," diye cevap verdi. "Anna nasıl?"       </p><p class="calibre11">Gönülsüzce takas ettiğiniz beyzbol kartlarını karşınızdakine verme-1 den önce kıyamayıp göz ucuyla bakmanız gibi çocuklarımızın durumlarını değiş tokuş ettik. Yaptığım şeyi ona nasıl söyleyeceğimi düşünerek Sara'ya bakıyordum.       </p><p class="calibre11">"Ben yargıcı tepemizden uzaklaştırmaya çalışırken siz ikiniz nereye! kaçtınız öyle?" diye sordu.</p><p class="calibre11">Oturup da ateş çok sıcak diye düşünürseniz, asla içine dalamazsınız. "Anna'yı istasyona götürdüm."</p><p class="calibre11">"İşyerinde bir sorun mu çıkmış?"</p><p class="calibre11">Derin bir nefes aldım ve evliliğimin dönüştüğü uçuruma atladım. "Hayır. Anna, birkaç gün benimle orada kalacak. Bana kalırsa, biraz yalnız kalmaya ihtiyacı var."</p><p class="calibre11">Sara bana baktı. "Ama Anna yalnız kalmayacak ki. Seninle kalacak."</p><p class="calibre11">Koridor birden çok parlak ve çok geniş görünmeye başladı. "Bu kolu bir şey mi?"</p><p class="calibre11">"Evet. Anna'nın yakınmalarına boyun eğmenin uzun vadede ona bir yorarı olacağına gerçekten inanıyor musun?"</p><p class="calibre11">"Yakınmalarına boyun eğdiğim filan yok; doğru kararlara kendi ba- ,<sub class="calibre21"><small class="calibre19"><span class="calibre20">:</span></small></sub>ına varması için ona biraz ferahlık sunuyorum. Sen yargıcın odasın- «layken onunla dışarıda oturan benim. Onun için endişeleniyorum."</p><p class="calibre11">"İşte seninle ayrıldığımız nokta bu," diye itiraz ediyor Sara. "Ben her iki kızımız için de endişeleniyorum."</p><p class="calibre11">Ona baktım ve kısacık bir an boyunca eskiden tanıdığım o kadını gördüm - ortalığın altını üstüne getirmek yerine, gülümsemesini nerede bulabileceğim bilen bir kadın; fıkraların can alıcı yerlerini yüzüne gözüne bulaştıran, ama yine de insanları güldürmeyi başaran bir kadın; hiç çabalamadan beni kendine çekmeyi başarabilen bir kadın. Yanaklarını avuçlarımın arasında aldım. İşte sen busun diye düşündüm ve eğilip alnından öptüm. "Bizi nerede bulacağını biliyorsun," dedim ve arkamı dönüp uzaklaştım.</p><p class="calibre11">Gece yarısından az sonra bir ambulans çağrısı aldık. Sirenler çalmaya ve otomatik olarak yanan ışık odayı doldurmaya başladığı anda Anna gözlerini açıyor. "Sen yat istersen," diyorum, ama o çoktan kalkmış ayakkabılarını giyiyor.</p><p class="calibre11">Ona yarı zamanlı kadın itfaiyecimizin kullandığı eski malzemeleri veriyorum: bir çift bot, dayanıklı bir başlık. Paltosunu giyiyor ve ambulansın arkasına geçerek aracı süren Red'in arkasındaki geriye dönük koltuğa oturup kemerini bağlıyor.</p><p class="calibre11">Sirenlerimizi cayır cayır bağırtarak Upper Darby caddelerinden Sunshine Gates Huzurevi'ne, Aziz Peter'la buluşmadan önceki bekleme odasına, gidiyoruz. Ben malzeme çantasını alırken Red de sedyeyi kapıyor. Bir hemşire bizi ön kapıda karşılıyor. "Kadın düşmüş ve bir süre baygın yatmış. Akli dengesi de etkilenmiş."</p><p class="calibre11">Bizi odalardan birine götürüyor. İçeride yaşlı bir kadın yerde yatıyor, bir kuş kadar ufak ve narin kemikli, başının tepesinden kan akıyor. Kokuya bakılırsa boşaltım sistemine hakimiyetini kaybetmiş. "Merhaba teyzeciğim," diyorum hemen yanı başına çökerken. Elini tutuyorum, derisi krep gibi incecik. "Parmaklarımı sıkabiliyor musun?" Hemşireye dönüyorum: "İsmi nedir?"</p><p class="calibre11">"Eldie Briggs. Seksen yedi yaşında."</p><p class="calibre11">"Eldie, sana yardım etmeye geldik," diyorum durumunu değerlendirmeye devam ederken. "Başının arkasında bir, yarık var. Bir arkalığa ihtiyacım olacak." Red istediğimi getirmek için ambulansa koşarken, ben de Eldie'nin tansiyonunu ve nabzını ölçüyorum - düzensiz. "Göğsünde ağrı var mı?" Kadın inliyor, ama başını iki yana sallıyor ve sonra yüzünü buruşturuyor. "Sana bir boyunluk takacağım, tamam mı? Galiba başını çok kötü vurmuşsun." Red, elinde arkalıkla geliyor. Başımı kaldırıp tekrar hemşireye bakıyorum. "Bilincini yitirmesi düşme sonucu mu olmuş, yoksa zaten bu yüzden mi düşmüş, biliyor muyuz?"</p><p class="calibre11">Hemşire, başını olumsuz anlamda sallıyor. "Kimse nasıl olduğunu görmemiş."</p><p class="calibre11">"Hep öyle olur zaten," diye kendi kendime mırıldanıyorum. "Bana bir battaniye gerek."</p><p class="calibre11">İstediğimi bana uzatan el küçük ve titriyor. O ana dek Anna'nın yanımızda olduğunu tamamen unutmuştum. "Sağ ol canım," diyorum arada ona gülümsemeye fırsat bularak. "Bana biraz yardım etmeye ne dersin? Mrs. Briggs'in ayakucuna geçebilir misin?"</p><p class="calibre11">Başını eğiyor, yüzü bembeyaz, ve dediğimi yapıyor. Red, arkalığı hizalıyor. "Seni yana doğru yuvarlayacağız Eldie... üç deyince..." Sayıyoruz, onu sedyeye yerleştiriyor ve kayışları bağlıyoruz. Kımıldatılınca yarası tekrar kanamaya başlıyor.</p><p class="calibre11">Onu ambulansa yerleştiriyoruz. Red hastaneye doğru gazlarken, ben de arka taraftaki dar alanda oksijen tüpünü bağlıyorum. "Anna, bana bir serum iğnesi uzatır mısın?" Eldie'nin giysilerini kesmeye başlıyorum. "Hala bizimlesiniz değil mi Mrs. Briggs? Küçük bir iğne geliyor/' diyorum. Kolunu düzeltiyor ve bir damar bulmaya çalışıyorum, ama damarları kopya kağıdındaki silik kurşunkalem izlerinden bile belirsiz birer mavi çizgiden ibaret. Alnımdan ter boşanıyor. "Yirmilikle giremiyorum. Anna, yirmi ikilik bir iğne bulabilir misin?"</p><p class="calibre11">Hastanın inlemesi, feryat figan bağırması da cabası. Bir yandan da ben daha da küçülen iğneyi sokmaya çalışırken ambulans köşeleri dönüyor, fren yapıyor şiddetle sağa sola, ileri geri sallanıyor. "Kahretsin," diyorum ikinci iğneyi de yere fırlatıp atarken.</p><p class="calibre11">Çarçabuk bir kalp ritmi kontrolü yapıyor ve sonra telsizi kapıp hastaneye geldiğimizi bildiriyorum. "Hasta seksen yedi yaşında, düşmüş. Bilinci yerinde ve sorulara cevap veriyor, tansiyonu 136'ya 83, nabzı 130 ve düzensiz. Sizin için serum takmaya çalıştım, ama mümkün olmadı. Başının arkasında kanayan bir yara var, ama şimdilik kontrol altında. Hastaya oksijen verdim. Sorunuz var mı?"</p><p class="calibre11">Karşıdan gelen bir kamyonun farları Anna'nın yüzünü aydınlatıyor. Kamyon dönüyor, ışık azalıyor ve ben, kızımın bu yabancının elini tuttuğunu fark ediyorum.</p><p class="calibre11">Hastanenin acil girişinde sedyeyi ambulanstan çıkarıyor ve otomatik kapılara doğru hızla itiyoruz. Bir grup doktor ve hemşire bizi bekliyor. "Hala konuşabiliyor," diyorum.</p><p class="calibre11">Bir erkek hemşire, kadının ince bileğine hafifçe vuruyor. "Tanrım."</p><p class="calibre11">"Evet, o yüzden serum takamadım. Tansiyonunu ölçmek için kolluğa ihtiyacım vardı."</p><p class="calibre11">Birden Anna'nın kapının orada fal taşı gibi açılmış gözlerle bize baktığını hatırlıyorum. "Baba? O teyze ölecek mi?"</p><p class="calibre11">"Sanırım felç geçirmiş olabilir... ama atlatacak. Bak ne diyeceğim, neden bir yere oturup beklemiyorsun? Beş dakikaya kalamaz gelirim."</p><p class="calibre11">"Baba?" diye sesleniyor ve kapının eşiğinde duraksıyorum. "Bütün hepsi böyle olsa, ne güzel olurdu değil mi?"</p><p class="calibre11">Anna'nın bakış açısı benimki gibi değil - demek istediğim, Eldie Briggs bir sağlık memuru için tam bir kabustur, yani damarları çok zayıflamış ve saçma sapan konuşuyor, gidip geliyor ve bu aslında hiç de iyi olarak nitelendirilebilecek bir çağrı değil. Anna'nın söylemeye çalıştığı, Eldie Briggs'in rahatsızlığının tedavi edilebilir olduğu.</p><p class="calibre11">İçeriye giriyor ve acil servis yetkililerine ihtiyaç duydukları bilgileri aktarıyorum. Yaklaşık on dakika sonra gerekli belgeleri tamamlıyor ve koridorda kızımı aramaya başlıyorum, ama yerinde değil. Red'i sedyeye yeni çarşaf takarken ve yastığın üstüne kemeri bağlarken buluyorum. "Anna nerede?"</p><p class="calibre11">"Seninle olduğunu sanıyordum."</p><p class="calibre11">Bir koridordan diğerine bakıyorum, tek gördüğüm bitkin doktorlar, hemşireler, sağda solda bekleşen, kahve içip dua eden sersemlemiş insanlar. "Hemen dönerim."</p><p class="calibre11">Acil servisin koşturmacasına kıyasla, sekizinci kat düzgünce katlanmış bir çarşafı andırıyor. Kate'in odasına doğru ilerlerken bütün hemşireler beni ismimle selamlıyorlar. Ses çıkarmadan kapıyı açıyorum.</p><p class="calibre11">Anna, Sara'nın kucağında oturmak için fazlasıyla büyük, ama şu an oturduğu yer orası. Hem Anna hem de Kate uyuyorlar. Anna'nın başının tepesinden Sara bana bakıyor.</p><p class="calibre11">Karımın önünde çömeliyor ve Anna'nın annesinin yüzüne inmiş saçını elimle düzeltiyorum. "Bebeğim," diye fısıldıyorum, "eve gitme zamanı."</p><p class="calibre11">Anna yavaşça dönüyor. Elini tutup ayağa kaldırıyorum, Sara'nın avucu kızının sırtını okşuyor. "Orası ev değil," diyor Anna, ama yine de peşim sıra odadan çıkıyor.</p><p class="calibre11">Vakit gece yarısını iyice geçmişken Anna'nın yanına yaklaşıyor ve sesimi kısarak kulağına doğru eğiliyorum. "Bunu mutlaka görmen gerek," diyorum tatlı bir dille. Doğruluyor, üstüne bir kazak alıyor ve spor ayakkabılarını ayağına geçiriyor. Birlikte istasyonun çatısına çıkıyoruz.</p><p class="calibre11">Gece üstümüze çöküyor. Göktaşları havai fişek gibi yağıyor; karanlığın dikişlerini yırtan anlık ışıltılar. "Harika!" diye bağırıyor Anna ve daha iyi görebilmek için sırtüstü uzanıyor.</p><p class="calibre11">"Buna Perseidler adı veriliyor," diyorum. "Bir meteor yağmuru."</p><p class="calibre11">"İnanılmaz bir şey bu."</p><p class="calibre11">Kayan yıldızlar aslında yıldız filan değildir. Yalnızca atmosfere giren ve sürtünme yüzünden alev alan kayalardır. Bunlardan birini görüp dilek dilediğimizde, aslında bir avuç kalıntıdan medet umarız.</p><p class="calibre11">Gökyüzünün sol üst köşesinde yepyeni bir parlamayla birlikte binlerce kıvılcım oluşuyor. "Her gece biz uyurken gökyüzü böyle mi oluyor?" diye soruyor Anna.</p><p class="calibre11">Bu, üzerinde düşünülmesi gereken bir soru - Bütün harika şeyler biz onların farkında olmadığımız zamanlarda mı meydana geliyor? Başımı iki yana sallıyorum. Teknik olarak, dünyanın yörüngesi bu kuyrukluyıldızın kayalarla dolu kuyruğuyla yılda bir kez kesişiyor. Ama bunun gibi mükemmel bir gösteriye insan ömründe bir kez tanık olur.</p><p class="calibre11">"Arka bahçemize bir yıldız konsa harika olmaz mıydı? Sabahleyin güneş doğduğunda onu bulsak, bir fanusa koysak ve gece lambası ya da kamp feneri yapsak?" Neredeyse onu bu söylediklerini yaparken gözümde canlandırabiliyorum - yanmış çimleri tırmıkla düzeltiyor. "Sence Kate de penceresinden bunları görebiliyor mudur?"</p><p class="calibre11">"Bilemiyorum." Dirseğime dayanıyor ve ona dikkatle bakıyorum.</p><p class="calibre11">Ancak Anna'nın gözleri yukarıdaki cennet bahçesine kilitlenmiş. "Bana bütün bunları neden yaptığımı sormak istiyorsun öyle değil mi?" diyor.</p><p class="calibre11">"İstemiyorsan, hiçbir şey anlatmak zorunda değilsin."</p><p class="calibre11">Anna geriye yaslanıyor, başını omzuma dayıyor. Her saniye başka bir gümüş ışık parlıyor: parantezler, ünlemler, virgüller - söylemesi çok zor sözcükler için ışıktan bir dilbilgisi kılavuzu.</p><p class="calibre6" style="margin:0pt; border:0pt; height:1em"> </p><div class="mbppagebreak" id="calibre_pb_26"></div>
</body></html>
