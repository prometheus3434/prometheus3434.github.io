<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kız Kardeşim için</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos480648" class="calibre1">
</p><p class="calibre12"><span class="calibre8"><span class="bold"><span class="calibre13">Campbell</span></span></span></p><p class="calibre14">Yanımda Yargıçla hastaneye girdiğim an başımın dertte olduğunu görüyorum. Bir güvenlik memuru - berbat bir perma yaptırmış kadın kılığında bir Hitler düşünün- kollarını kavuşturuyor ve asansörlere doğru ilerlememi engelliyor. "Köpekler giremez," diye emrediyor.</p><p class="calibre11">"Bu bir hizmet köpeği."</p><p class="calibre11">"Sen kör değilsin ama."</p><p class="calibre11">"Benim kalp ritmim düzensizdir ve köpek de suni teneffüsle kalp masajını aynı anda yapabiliyor."</p><p class="calibre11">Providence Hastanesi tıbbi etik kurulu başkanı olan psikiyatr Dr. Peter Bergen'in ofisine yöneliyorum. Buraya tek kelimeyle mecburiyetten geldim: Müvekkilime ulaşamıyorum ve davaya devam edip etmediğini de bilmiyorum, her şey olabilir. İtiraf etmem gerekirse, dünkü oturumdan sonra çok kızmıştım - onun bana gelmesini istedim. Gelmeyince, işi dün gece bir saat boyunca evlerinin kapısının önünde oturup beklemeye kadar götürdüm, ama eve gelen giden olmadı; bu sabah, Anna'nın ablasıyla birlikte olduğunu tahmin ederek hastaneye geldim - aldığım tek cevap ise Kate'i göremeyeceğim oldu. Julia'yı da bulamıyorum; gerçi dün adliyedeki olaydan sonra Yargıç ve ben kapandığımız odadan çıktığımızda onu hala kapıda bekler göreceğimden emindim ama. Kız kardeşini arayıp-cep telefonunu istedim,, ama içimden bir ses bana verdiği 401-CANIN-CEHENNEME numarasının kullanılmadığını söylüyor.</p><p class="calibre11">Bu nedenle, yapacak daha iyi bir işim olmadığından, hala devam ettiği yolundaki zayıf ihtimale dayanarak davam üzerinde çalışacağım.</p><p class="calibre11">Bergen'in sekreteri sutyen numarası IQ'sundan daha yüksek olan kadınlar sınıfmdanmış gibi duruyor. "Aman ne şirin bir köpecik!" diye ciyaklıyor. Uzanıp Yargıç'ı okşamaya kalkıyor.</p><p class="calibre11">"Lütfen. Yapmayın." Hazır cevaplarımdan birini vereyim diye niyetleniyorum, ama neden onu bu kadın için harcayayım ki? Arka taraftaki kapıya doğru yöneliyorum.</p><p class="calibre11">Burada bağdaş kurup yere oturmuş, kırlaşmakta olan saçları başındaki yıldızlı-çizgili bandananm altından çıkmış, yoga kıyafetli, Tai Chi yapan ufak tefek bir adamla karşılaşıyorum. "Meşgu- lüîn," diye homurdanıyor Bergen.</p><p class="calibre11">"İkimizi de ilgilendiren bir mesele için buradayım Doktor. Adım Campbell Alexander. Fitzgerald’ların kızıyla ilgili kayıtları isteyen avukatım."</p><p class="calibre11">Kollarını ileri doğru uzatan psikiyatr, yüksek sesle nefes veriyor. "Onları göndermiştim."</p><p class="calibre11">"Siz, Kate Fitzgerald'ın kayıtlarını gönderdiniz. Bana Anna Fitzgerald'ınkiler gerek."</p><p class="calibre11">"Siz de görüyorsunuz ki," diye cevap veriyor, "şu anda uygun bir zaman sayılmaz, benim..."</p><p class="calibre11">"Ben işinizi bölmeyeyim, devam edin." Karşısına oturuyorum ve Yargıç da ayaklarımın önüne uzanıyor. "Dediğim gibi - Anna Fitzgerald? Etik komitesinin onunla ilgili kararının kayıtları var mı sizde?"</p><p class="calibre11">"Etik komitesi Anna Fitzgerald'ın durumunu görüşmek için hiç toplanmadı ki. Hasta olan Anna'nın ablası."</p><p class="calibre11">Sırtını önce geriye, sonra da öne doğru esnetmesini izliyorum. "Anna'nın hastanenizde kaç defa ayakta ve yatarak tedavi gördüğü hakkında bir fikriniz var mı?"</p><p class="calibre11">"Yok," diyor Bergen.</p><p class="calibre11">"Benim sayabildiğim kadarıyla sekiz."</p><p class="calibre11">"Ama bu prosedürlerin etik komitesince ele alınması gibi bir şart söz konusu değildi. Doktorlar hastaların istedikleri konusunda ya da tam tersi açıdan fikir birliğine vardıklarında, ortada sorun kalmaz. Bunların bize anlatılması için hiçbir sebep yoktur." Dr. Bergen havaya kaldırmış olduğu ayağını indiriyor ve kollarının altını silmek için bir havluya uzanıyor. "Hepimizin tam gün sorumlu olduğu görevlerimiz var Mr. Alexander. Bizler psikiyatr, hemşire, doktor, bilim adamı ya da rahibiz. Etrafta dolaşıp kimin ne sorunu varmış diye aEaştıramayız."</p><p class="calibre11"><span class="italic">Julia ve ben dolabıma yaslanmış Bakire Meryem hakkında bir şey tartışıyorduk. O sırada Julia'nın mucize temalı madalyonunu okşuyordum - daha doğrusu, ben o köprücük kemiğinin peşindeydim ve madalyon da yoluma çıkmıştı. "Belki de," dedim, "Meryem başım derde sokmuş bir genç kızdı ve bundan kurtulmanın ustalıklı bir yolunu bulmuştu, olamaz mı?"</span></p><p class="calibre11"><span class="italic">Julia neredeyse boğulacaktı. "Bence sırf bu nedenden seni Episkopal Kilisesi'nden aforoz edebilirler Campbell."</span></p><p class="calibre11"><span class="italic">"Düşünsene - on üç yaşındasın ya da artık o zamanlar kaç yaşında vuruşuyorlarsa o yaştasın - ve Joseph'la samanlıkta takılmışsınız ve sen daha ne olduğunu anlayamadan gebelik testin pozitif çıkmış. Ya babanın gazabına katlanacaksın ya da sağlam bir hikaye uyduracaksın. Senin düdükleyenin Tanrı'nın kendisi olduğunu söylersen, kim sana ne diyebilir ki? Sence Meryem'in babası 'Aslında onu cezalandırabilirim... ama ya bunun yüzünden başımıza bir veba illeti gönderirse?’ diye düşünmemiş midir?"</span></p><p class="calibre11"><span class="italic">Tam o sırada dolabımın kapağım açtım ve içinden en az yüz tane prezervatif döküldü. Saklandıkları yerden çıkan yelken takımından bir grup arkadaşım katır gibi gülüyorlardı. "Sende kalmamıştır belki diye düşündük, " dedi içlerinden biri.</span></p><p class="calibre11"><span class="italic">O anda ne yapabilirdim ki? Gülümsedim.</span></p><p class="calibre11"><span class="italic">Ben daha farkına yaramadan Julia çoktan uçmuştu. Bir kız için çok hızlı koşuyordu. Okul çok gerilerde ufak bir leke gibi kalana dek onu yakalayamadım. "Mücevherim," dedim, ama arkasından ne söylemem gerektiğini bilmiyordum. Hayatımda ilk defa bir kızı ağlatıyor değildim, ama bunu yapmak ilk defa benim kalbimi yaralamıştı. "Hepsinin ağzını burnunu kırsa mıydım?" Bunu mu istiyorsun?"</span></p><p class="calibre11"><span class="italic">Üstüme atıldı. "Soyunma odasında onlara ikimizle ilgili ne anlatıyorsun?"</span></p><p class="calibre11"><span class="italic">"Hiçbir şey anlattığım yok."</span></p><p class="calibre11"><span class="italic">"Peki annenle babana hakkımızda ne söylüyorsun ?"</span></p><p class="calibre11"><span class="italic">"Hiçbir şey," diye itiraf ettim.</span></p><p class="calibre11"><span class="italic">"Defol," diye bağırdı ve tekrar koşmaya başladı.</span></p><p class="calibre11">Asansörün kapısı üçüncü katta açılıyor ve karşımda Julia Romano. Bir an birbirimize bakıyoruz ve sonra Yargıç ayağa dikilip kuyruğunu sallamaya başlıyor. "Aşağı mı?"</p><p class="calibre11">Asansöre giriyor ve zaten ışığı yanmakta olan girişe basıyor. Bu hareketi yaparken tam önümde eğilmek durumunda kaldığından saçının kokusunu duyuyorum - vanilya ve tarçın. "Burada ne işin var?" diye soruyor.</p><p class="calibre11">"Amerikan sağlık sistemi konusunda büyük bir hayal kırıklığına uğramakla meşgulüm. Sen neden geldin?"</p><p class="calibre11">"Kate'in onkologu Dr. Chance'le görüşeceğim."</p><p class="calibre11">"Öyleyse buradan davanın hala geçerli olduğu sonucunu çıkarabilirim?"</p><p class="calibre11">Julia, başını iki yana sallıyor. "Bilmiyorum. Ailenin hiçbir ferdi telefonlarıma cevap vermiyor; sadece Jesse, onunki de tamamıyla hormonal."</p><p class="calibre11">"Yukarı çıktın mı, şeye</p><p class="calibre11">"Kate'in odasına mı? Evet. Beni içeri sokmadılar. Diyalizle ilgili bir kuralmış."</p><p class="calibre11">"Bana da aynı şeyleri söylediler," diyorum.</p><p class="calibre11">"Şey, onunla konuşacak olursan</p><p class="calibre11">"Bak," diye sözünü kesiyorum. "Anna bana aksini söylemedik- &lt;v, üç gün sonra bir duruşmamız olduğunu varsaymak zorundayım. Madem durum budur, sen ve ben oturup bu çocuğun hayalında ne bok işlerin döndüğünü açıkça anlamalıyız. Birlikte bir kahveye ne dersin?"</p><p class="calibre11">"Hayır," diyor Julia ve yanımdan uzaklaşıyor.</p><p class="calibre11">"Dur." Kolundan yakaladığım an, olduğu yerde donup kalıyor. Bunun seni rahatsız ettiğini biliyorum. Beni de ediyor. Ama sen ve ben henüz büyüyemediğimiz için Anna'nın da bu şansı kaçırması gerekmez." Tabii bu sözlerime özellikle suçluluk dolu bir idam bakışı da eşlik ediyor.</p><p class="calibre11">Julia, kollarını kavuşturuyor. "Bu cümleyi bir kenara yazmak ister misin? Lazım olursa yine kullanırsın?"</p><p class="calibre11">Bir kahkaha patlatıyorum. "Tanrım, sen öyle katı bir</p><p class="calibre11">"Of, kes şunu Campbell. Öyle yapmacıksın ki muhtemelen her sabah dudaklarını yağlıyorsundur."</p><p class="calibre11">Bu sözü zihnimde bir sürü imgeyi canlandırıyor, ama hepsi de Julia’nın vücudunun çeşitli bölgeleriyle ilgili.</p><p class="calibre11">' Haklısın," diyor sonunda.</p><p class="calibre11">"İşte bunu bir kenara yazabilirim..." Yine sırtını dönüp yürümeye başlıyor, ancak bu defa Yargıç ve ben arkasından gidiyoruz.</p><p class="calibre11">Hastaneden çıkıp bir ara sokağa dalıyor, sonra bir başkasına North Providence'daki Mineral Spring Caddesi'nde yeniden günışığına kavuşmadan önce son olarak harap bir apartmanın önünden geçiyoruz. Bütün bu süre boyunca sol elimle diş sayısı bayağı fazla olan bir köpeğin tasmasından tutuyor olduğum için minnet duyuyorum. "Chance, bana Kate için yapılacak bir şey kalmadığını söyledi," diyor Julia.</p><p class="calibre11">"Yani böbrek naklinden başka bir yol kalmamış mı demek istiyorsun?"</p><p class="calibre11">"Hayır. İnanılmaz olan da bu zaten." Bir anda duruyor ve tam önümde dikiliyor. "Dr. Chance, Kate'in yeterince güçlü olmadığını düşünüyor."</p><p class="calibre11">"Ve Sara Fitzgerald da ısrar ediyor," diyorum.</p><p class="calibre11">"Düşündüğün zaman Campbell, bu mantığından ötürü onu suçlayamazsın. Kate nakil yapılmadan da ölecekse, neden denemesinler ki?"</p><p class="calibre11">Evsiz bir adamın ve etrafını çevreleyen şişe koleksiyonunun yanından ihtiyatlı adımlarla geçiyoruz. "Çünkü böbrek nakli diğer kızının da büyük bir ameliyat geçirmesi anlamına geliyor," diyerek dikkatini çekiyorum. "Ayrıca da kendi ihtiyacı için olmayan bir prosedür uğruna Anna'nın sağlığını tehlikeye atmak biraz düşüncesizce."</p><p class="calibre11">Julia birden elle yazılmış tabelasında Luigi Ravioli kelimeleri bulunan küçük, salaş bir kafenin önünde duruveriyor. Burası, etrafta dolaşan sıçanları fark etmeyelim diye kasten loş tutulan yerlere benziyor. "Yakınlarda bir Starbucks filan yok mu?" diye sormamla beraber beyaz önlüklü, kel, ızbandut gibi bir herif kapıyı açıyor ve Julia'yı neredeyse yere deviriyor.</p><p class="calibre11">"Isobella!" diye bağırıyor her iki yanağından öperken.</p><p class="calibre11">"Hayır, Luigi Amca, ben Julia'yım."</p><p class="calibre11">"Julia mı?" Geri çekiliyor ve kaşlarını çatıyor. "Emin misin? Saçını filan kestir, bir şey yap, sizi ayıracaz diye canımız çıkıyor."</p><p class="calibre11">"Eskiden saçım kısa diye bana kızardınız."</p><p class="calibre11">"Saçın yüzünden sana kızardık, çünkü pembeydi." Dönüp bana bakıyor. "Aç mısınız?"</p><p class="calibre11">"Birer kahve ve sakin bir masa arıyorduk aslında."</p><p class="calibre11">Luigi Amca sırıtıyor. "Sakin bir masa mı?"</p><p class="calibre11">Julia iç geçiriyor. "Senin bildiğin sakin masalardan değil."</p><p class="calibre11">"Tamam tamam, her işin de devlet sırrıdır zaten senin. Gelin, sizi arkadaki odaya alayım." Gözlerini indirip Yargıç'a bakıyor. "Köpek dışarıda kalıyor."</p><p class="calibre11">"Köpek içeri geliyor' diye cevap veriyorum.</p><p class="calibre11">"Benim restoranıma giremez," diyor Luigi ısrarla.</p><p class="calibre11">"O bir hizmet köpeği, dışarıda bırakılamaz."</p><p class="calibre11">Luigi, öne doğru eğiliyor ve yüzümün on santim dibine kadar sokuluyor. "Sen kör müsün?"</p><p class="calibre11">"Renk körüyüm," diye cevaplıyorum. "Trafik ışıkları değiştiğinde köpek bana haber veriyor."</p><p class="calibre11">Julia'nın amcasının ağzı iki köşesinden aşağı doğru kıvrılıyor. "Bugün de herkesin ukalalığı üstünde," diyor ve bize yolu gösteriyor.</p><p class="calibre11"><span class="italic">Haftalar boyunca annem, kız arkadaşımın kimliğini öğrenmeye çalıştı. "Bitsy, değil mi? Üzüm bağlarında tanıştığımız? Yoksa, bir dakika, Sheila'nın kızı olmasın sakın? Kızıl saçlı?” Ona tekrar tekrar tanıdığı biri olmadığını söyledim; oysa asıl demek istediğim Julia'nın onun tanıyabileceği türden birisi olmadığıydı.</span></p><p class="calibre11">"Ben, Anna için doğru olanın ne olduğunu biliyorum," diyor Julia, "ama kendi kararlarını kendisi alabilecek kadar olgun olduğundan emin değilim'</p><p class="calibre11">Bir parça daha antipasto alıyorum. "Anna'nın o dilekçeyi yazmakta haklı olduğunu düşünüyorsan, o zaman sorun nedir?"</p><p class="calibre11">"Bağlılık," diyor Julia kuru bir ses tonuyla. "Senin için bunun tanımını yapmamı ister misin?"</p><p class="calibre11">"Sen de biliyorsun ki yemek masasında pençelerini çıkarmak hiç kibarca değildir."</p><p class="calibre11">"Şimdi, annesi ne zaman karşısına dikilse Anna geri kaçıyor. Ne zaman Kate'e bir şey olsa, geri kaçıyor. Üstelik muktedir olduğunu düşündüğü şeye rağmen, daha önce bu büyüklükte bir karar almış değil - özellikle de bunun ablası açısından doğuracağı sonuçları düşünürsek."</p><p class="calibre11">"Ya sana duruşma vakti geldiğinde o kararı verebileceğini söylesem?"</p><p class="calibre11">Julia, gözlerini bana dikiyor. "Bu kadar emin olduğun şey nedir?"</p><p class="calibre11">"Ben her zaman kendimden eminimdir."</p><p class="calibre11">Aramızdaki tepsiden bir zeytin alıyor. "Doğru," diyor sessizce. "Bunu unutmadım."</p><p class="calibre6" style="margin:0pt; border:0pt; height:1em"> </p><p class="calibre11"><span class="italic">Julia'nın şüphelendiği ne kadar kesin olsa da, ona annemle babamdan, evimizden hiç bahsetmedim. Jipimin içinde Nezvport'un içerilerine doğru giderken, dış cephesi tuğlalı büyük bir malikanenin giriş yolunda durdum. "Campbell," dedi Julia, "şaka yapıyorsun."</span></p><p class="calibre11"><span class="italic">Daire biçimindeki yolu dolaştım ve diğer tarafına geçtim. "Evet, öyle. "</span></p><p class="calibre11"><span class="italic">Sonrasında iki ev aşağıdaki garaj yoluna arabayı çektiğimde, önünde durduğumuz sıra sıra ladin ağaçları ve körfeze doğru inen meyilli yoluyla geniş bir alana yayılan Georgia mimarisinde inşa edilmiş ev o kadar da ürkütücü görünmedi. En azından, ilk evden daha küçüktü.</span></p><p class="calibre11"><span class="italic">Julia başını salladı. "Sizinkiler bana şöyle bir bakıp ikimizi hemen o anda bir levyeyle ayıracaklar."</span></p><p class="calibre11"><span class="italic">"Sana bayılacaklar," dedim ona. Julia'ya söylediğim ilk yalandı bu, ama sonuncusu değil.</span></p><p class="calibre11">Julia, elinde bir tabak dolusu makarnayla masanın altına eğiliyor. "Al bakalım Yargıç," diyor. "Ee, nedir bu köpeğin olayı?"</p><p class="calibre11">"İspanyolca konuşan müvekkillerimin tercümanlığını yapıyor." "Gerçekten mi?"</p><p class="calibre11">Ona sırıtıyorum. "Gerçekten."</p><p class="calibre11">Gözlerini kısarak öne doğru eğiliyor. "Biliyorsun benim altı tane ağabeyim var. Erkekler nasıldır bilirim."</p><p class="calibre11">"Söyle bakalım nasılmışız."</p><p class="calibre11">"Söyleyeyim de meslek sırlarım açığa çıksın öyle mi? Hiç bekleme." Başını olumsuzca sallıyor. "Belki Anna'nın avukat olarak seni tutmasının sebebi, senin de en az onun kadar kaçamak cevaplar vermendir."</p><p class="calibre11">"Beni tuttu, çünkü ismimi gazetede görmüş," diyorum. "Başka bir sebebi yok."</p><p class="calibre11">"İyi de sen neden kabul ettin? Bu senin tipik davalarından değil ki."</p><p class="calibre11">"Sen benim tipik davalarımı nereden biliyorsun?"</p><p class="calibre11">Aslında gayet geyiğine söylemiştim, şaka olsun diye, ama Julia bir anda susuverdi ve ben de sorumun cevabını aldım: Aradan geçen bütün bu yıllar boyunca benim kariyerimi takip etmiş.</p><p class="calibre11">Tıpkı benim de onunkini takip etmem gibi.</p><p class="calibre11">Boğazımı temizliyor ve rahatsız bir şekilde yüzünü işaret ediyorum. "Şuranda... sos kalmış."</p><p class="calibre11">Peçetesini kaldırıyor ve ağzının kenarını siliyor, ama değil tutturmak, yakınından bile geçmiyor. "Geçti mi?"</p><p class="calibre11">Öne doğru eğilerek kendi peçetemle küçük kalıntıyı siliyorum - ama sonra geri çekilmiyorum. Elim yanağında kalıyor. Gözlerimiz birbirine kenetleniyor ve o anda tekrar gençliğimize dönüyoruz, birbirimizin neye benzediğini öğreniyoruz.</p><p class="calibre11">"Campbell," diyor Julia, "bunu bana yapma."</p><p class="calibre11">"Neyi yapmayayım?"</p><p class="calibre11">"Beni aynı uçuruma ikinci kez itme."</p><p class="calibre11">Cebimdeki telefonum çalınca ikimiz de sıçrıyoruz. Ben telefona cevap verirken Julia istemeden Chianti dolu bardağını deviriyor. "Tamam, sakin ol. Sakin ol. Neredesin şu anda? Tamam, hemen geliyorum." Telefonu kapattığım an Julia masayı silmeye ara veriyor. "Gitmem gerek."</p><p class="calibre11">"Her şey yolunda mı?"</p><p class="calibre11">"Anna aradı' diyorum. "Upper Darby Karakolu'ndaymış."</p><p class="calibre11"><span class="italic">Providence'a dönerken kat ettiğim her mil başına annemle babam için en az bir tane korkunç ölüm biçimi bulmaya çalıştım. Sopayla döve döve öldürmek, kafa derilerini yüzmek. Canlı canlı derilerini yüzmek ve sonra tuzlamak. Dev bir cin şişesinde turşuya yatırmak - gerçi bu onlar için işkence mi olur yoksa Nirvana mı belli değil.</span></p><p class="calibre11"><span class="italic">Muhtemelen Julia'yı hizmetlilerin merdivenlerinden evin arka kapısına indirip misafir odasına sızdığımı gördüler. Muhtemelen soyunup körfezin sularına doğru ilerlerken bizim siluetlerimizi seçebiliyorlardı. Belki de Julia'nın bacaklarını belime sarmasını izlediler, belki de sıueatshirt'lerden ve penyelerden oluşan bir yatağın üstünde sevişmemizi izlediler.</span></p><p class="calibre11"><span class="italic">Ertesi sabah Benedict usulü pişirilmiş yumurtalarını yerken sundukları mazeret, o gece davetli oldukları kulüpteki bir parti - takım elbisenin zorunlu olduğu, sadece aile fertlerinin katıldığı türden bir parti. Elbette ki Julia'nın dahil olmadığı bir davet bu.</span></p><p class="calibre11"><span class="italic">Julia'nın evinin önüne geldiğimizde hava öyle sıcaktı ki mahallenin fırlamalarından teki bir şekilde yangın musluğunu açmıştı ve çocuklar fışkıran suların önünde patlamış mısır gibi zıplıyorlardı. "Julia, seni annemlerle tanışmak için hiç zorlamamalıydım."</span></p><p class="calibre11"><span class="italic">"Yapmaman gerek çok şey var," diye kabullendi durumu Julia. "Ve çoğu da benimle ilgili."</span></p><p class="calibre11"><span class="italic">"Seni mezuniyetten önce ararım," dedim o beni öpüp jipten indiği sırada.</span></p><p class="calibre11"><span class="italic">Ama aramadım. Onunla mezuniyette de görüşmedim. O bunun nedenini bildiğini sanıyor, ama bilmiyor.</span></p><p class="calibre11">Rhode Island'm tuhaf yanı, neredeyse hiç feng shui'si olmaması. Yani demek istediğim, bir Little Compton [Küçük Compton] olmasına karşın Big Compton [Büyük Compton] yok. Upper Darby [Yukarı Darby] var, ama Lower Darby [Aşağı Darby] yok. Gerçekte var olmayan başka bir şeye dayanılarak tanımlanmış her türlü mekan burada mevcut.</p><p class="calibre11">Julia, kendi arabasıyla ardımdan geliyor. Yargıç ve ben kesin, kara üstünde sürat rekorunu kırmış' olmalıyız, çünkü telefonun çalması ile karakolun kapısmdan girip de Anna'yı çavuşun masasının ardında isterik bir şekilde ağlarken bulmamızın arasmda taş çatlasın beş dakika geçmiştir. Çılgınca bana doğru koşuyor. "Yardım etmen gerek," diye ağlıyor. "Jesse'yi tutukladılar."</p><p class="calibre11">"Ne?" Beni mükellef bir yemeğin başından telaşla kaldırıp buraya koşturan Anna'ya bakıyorum; kesinlikle sonuna dek sürdürmeyi yeğleyeceğim o konuşmayı ise saymıyorum bile. "Bu, neden benim sorunum oluyormuş?"</p><p class="calibre11">"Çünkü onu çıkarman için sana ihtiyacım var," diye tane tane açıklıyor Anna, sanki ben bir moronmuşum gibi. "Sen bir avukatsın."</p><p class="calibre11">"Ben onun avukatı değilim."</p><p class="calibre11">"İyi de olamaz mısın?"</p><p class="calibre11">"Neden anneni aramıyorsun," diye öneride bulunuyorum. "Bugünlerde yeni müvekkiller kabul ediyormuş."</p><p class="calibre11">Julia, koluma okkalı bir darbe indiriyor. "Kapa çeneni." Anna'ya dönüyor. "Ne oldu?"</p><p class="calibre11">"Jesse bir araba çalmış ve enselenmiş."</p><p class="calibre11">"Daha fazla ayrıntı bilmem gerek," diyorum, bunu söylediğim an çoktan pişman olsam da.</p><p class="calibre11">"Bir Hummer galiba. Büyük, sarı bir şey."</p><p class="calibre11">Bütün eyalette sadece bir tane sarı Hummer var ve o da Yargıç Newbell'e ait. Kaşlarımın arasına bir ağrı saplanıyor. "Ağabeyin bir yargıcın arabasını çalmış ve sen benden onu çıkarmamı mı istiyorsun?"</p><p class="calibre11">Anna bana göz kırpıyor. “Evet, öyle." ’</p><p class="calibre11"><span class="italic">Tanrım. "Ben gidip memurla bir konuşayım." Anna'yı Julia'nın</span> gözetimine bırakıp masasında oturan ve - yemin ederim ki - arkamdan şimdiden kıs kıs gülen çavuşun yanma gidiyorum. "Ben, Jesse Fitzgerald'm avukatıyım," diyorum iç geçirerek.</p><p class="calibre11">"Senin adına üzüldüm."</p><p class="calibre11">"Yargıç Newbell'in arabasıymış galiba?"</p><p class="calibre11">Polis memuru gülümsüyor. "Hı hı."</p><p class="calibre11">Derin bir nefes alıyorum. "Çocuğun sabıka kaydı yok."</p><p class="calibre11">"Çünkü on sekizine yeni girmiş. Ama çocuk suçları sicili bir kilometre uzunluğunda."</p><p class="calibre11">"Bakın," diyorum. "Ailesi bugünlerde çok zor günler geçiriyor. Kız kardeşlerinden birisi ölüm döşeğinde; diğeri de annesiyle babasına dava açtı. Benim için burada bir istisna yapamaz mısınız?"</p><p class="calibre11">Polis, Anna'ya bakıyor. "Sizin için başsavcıyla bir konuşurum, ama çocuğu sen savunsan iyi olur, çünkü adım gibi eminim ki Yargıç Newbell gelip tanıklık etmek istemeyecektir."</p><p class="calibre11">Bir süre daha pazarlık yaptıktan sonra Anna'nın yanma dönüyorum. Beni görür görmez ayağa fırlıyor. "Halledebildin mi?"</p><p class="calibre11">"Evet. Ama bir daha asla böyle bir şey yapmam ve seninle de işim bitmedi." Karakolun arka tarafına, nezarethanelerin bulunduğu kısma doğru yürüyorum.</p><p class="calibre11">Jesse Fitzgerald, metal ranzada sırtüstü yatıyor, bir kolunu gözlerinin üstüne koymuş. Kısa bir süre hücresinin önünde dikiliyorum. "Sen var ya, doğal seleksiyonun bugüne dek gördüğüm en iyi ispatısın."</p><p class="calibre11">Yattığı yerden doğruluyor. "Sen de kimsin be?"</p><p class="calibre11">"İyilik perinim. Seni geri zekalı mal - bir yargıcın Hummer'mı çaldığının farkında mısın?"</p><p class="calibre11">"İyi de kimin olduğunu nereden bileyim?"</p><p class="calibre11">"Dikkat Yargıç Var! yazan adli plakadan çıkaramadın mı?" diyorum. "Ben bir avukatım. Kardeşin benden seni temsil etmemi istedi. Sağduyum tam aksini söylese de, kabul ettim."</p><p class="calibre11">"Şaka yapıyosun di mi? Beni çıkarabilir misin yani?"</p><p class="calibre11">"Seni kefaretle bırakacaklar. Ehliyetini onlara vermen ve ev sınırları içinde yaşaman gerekiyor ki zaten genellikle böyle yaşadığına göre bir sorun olmaz."</p><p class="calibre11">Jesse bir an düşünüyor. "Arabamı da vermem gerekecek mi?"</p><p class="calibre11">"Hayır."</p><p class="calibre11">O an beynindeki çarkların işlemeye başladığını görebiliyorum. Jesse gibi bir çocuk altında arabası olduğu sürece onu kullanmasına müsaade veren bir kağıt parçasını hayatta umursamaz. "İyiymiş öyleyse," diyor.</p><p class="calibre11">Hücrenin kapısını açıp Jesse'yi serbest bırakması için yakındaki bir memurun yanma gidiyorum. Jesse'yle birlikte bekleme odasına doğru yan yana yürüyoruz. Boyu benim kadar, ama omuzları tam gelişmemiş. Köşeyi döndüğümüzde yüzü aydınlanıyor ve bir an için onun kurtarılabileceğini, belki de Anna için ona yandaş olabilecek kadar üzüldüğünü düşünüyorum.</p><p class="calibre11">Ama o, kız kardeşini önemsemeyerek, Julia'nın yanına yanaşıyor. "Hey," diyor. "Benim için endişelendin mi yoksa?"</p><p class="calibre11">O anda onu geri içeri tıkmak istiyorum. Tabii önce öldürdükten sonra.</p><p class="calibre11">"Defol," diye iç geçiriyor Julia. "Hadi Anna. Gidip bir şeyler yiyelim."</p><p class="calibre11">Jesse hemen atlıyor. "Harika. Açlıktan ölüyorum."</p><p class="calibre11">"Sen değil," diyorum. "Biz mahkemeye gidiyoruz."</p><p class="calibre11"><span class="italic">Wheeler’dan mezun olduğum gün çekirgeler geldi. Güçlü bir yaz fırtınası gibi geldiler, ağaçların dallarında dolaşıyorlardı, yerde zıpladıkça pat diye sesler çıkarıyorlardı. Bunun nedenini açıklamaya çalışan meteorologlar bir araya toplandılar. Incil'de anlatılan veba salgınlarından ve El Nifio'dan ve uzun süren kuraklıktan bahsettiler. Geniş kenarlı şapkalar ve şemsiye kullanmayı, daha çok da evden çıkmamayı tavsiye ettiler.</span></p><p class="calibre11"><span class="italic">Bütün bunlara rağmen mezuniyet töreni çadır bezinden, büyük, beyaz bir tentenin altında yapıldı. Karşılama konuşmasını yapan öğrenci kürsüdeyken, konuşmasının noktalama işaretlerini böceklerin intihar atlayışları oluşturdu. Çekirgeler eğimli tenteden aşağı yuvarlanıp seyircilerin kucaklarına düşüyorlardı.</span></p><p class="calibre11"><span class="italic">Ben gelmek istememiştim, ama annemle babam beni zorladılar. Julia, beni kepimi takmaya çalışırken buldu. Kollarını belime doladı. Beni öpmeye çalıştı. "Hey," dedi, "Sen nerelerdeydin bakayım?"</span></p><p class="calibre11"><span class="italic">Beyaz cüppelerimizle hayaletlere benzediğimizi hatırlıyorum. Onu iterek kendimden uzaklaştırdım. "Yapma, tamam mı? Yapma."</span></p><p class="calibre11"><span class="italic">Bizimkilerin çektikleri bütün mezuniyet fotoğraflarında bu yeni dünya gerçekten yaşamak istediğim bir yermişçesine gülümsüyordum; oysa etrafımda gökten yumruk büyüklüğünde böcekler yağıyordu.</span></p><p class="calibre11">Bir avukat için etik olan şeyle dünyanın geri kalanı için etik olan farklılaşabilir. Aslına bakılırsa, mesleği sürdürebilmek için okumamız, öğrenmemiz ve uymamız gereken yazılı bir kaidemiz vardır - Mesleki Sorumluluk Kuralları. Ancak bu standartlar çoğu insanın ahlaksızca olarak nitelendireceği şeylerin ta kendisi. Mesela ofisime girip de "Lindberghlerin bebeğini* ben öldürdüm' derseniz, size cesedin nerede olduğunu sorarım. "Yatak odamın tabanına, evin bir metre altına gömdüm/' diye bir cevap verdiğinizi varsayalım. Eğer işimi düzgün yapacaksam, o bebeğin yerini tek bir kişiye bile söyleyemem. İşin aslı, bunu yaparsam barodan bile atılabilirim.</p><p class="calibre11">Bütün bunların anlamı şu, ahlak kurallarıyla meslek etiğinin her zaman uyuşmadığmı düşünmek üzere eğitildiğim.</p><p class="calibre11">"Bruce," diyorum savcıya, "müvekkilim bu istisnai uygulamayı saklı tutacak. Sen de şu basit trafik suçlarının birkaçından bizi kurtarırsan, sana yemin ederim bir daha ne yargıcın ne de arabasının yüz metre yakınından geçmeyecek."</p><p class="calibre11">Bu ülke vatandaşlarının kaçının hukuk sisteminin aslında adaletten çok, iyi bir poker oyunu oynamaya benzediğini bildiğini merak ediyorum.</p><p class="calibre11">Bruce, sorun çıkaran bir adam değildir. Artı, bir yerlerden duyduğum kadarıyla bir çifte cinayet vakasına atanmış; o yüzden vaktini Jesse Fitzgerald'm mahkumiyetiyle harcamak istemeyecektir.</p><p class="calibre11">"Sen de biliyorsun İri Yargıç Newbell'in Hummer'ından bahsediyoruz Campbell," diyor.</p><p class="calibre11">"Evet. Farkındayım," diye cevap veriyorum ciddiyetle; oysa ki asıl aklımdan geçen, bir Hummer kullanacak kadar gösteriş meraklısı bir adamın arabanın çalınmasına adeta davetiye çıkardığı.</p><p class="calibre11">"Yargıçla bir konuşayım," diye iç geçiriyor Bruce. "Muhtemelen böyle bir öneride bulunduğum için iç organlarımı boşaltacak, ama ona polislerin çocuğa bir şans daha vermemiz gerektiğini düşündüklerini söyleyeceğim."</p><p class="calibre11">Yirmi dakika sonra tüm formların imzalanması tamamlanıyor ve Jesse, mahkeme binasının önünde yanı başımda dikiliyor. Yirmi beş dakika sonra resmi olarak şartlı tahliyesi başlıyor ve mahkeme binasının merdivenlerinden iniyoruz.</p><p class="calibre11">Dışarıda hafızanızın derinliklerinden kalkıp gelen bir hatıraya benzeyen o yaz günlerinden biri yaşanıyor. Bu gibi günlerde babamla denize açılırdık.</p><p class="calibre11">Jesse, başını geriye aüyor. "Eskiden kurbağa yavrusu avlardık," diyor durup dururken. "Onları bir kovayla yakalar ve sonra kuyruklarının bacaklara dönüşmesini izlerdik. Yemin ediyorum bir tanesi bile kurbağaya dönüşemezdi." Bana dönüyor ve gömlek cebinden bir paket sigara çıkarıyor. "İster misin?"</p><p class="calibre11">Hukuk fakültesinden beri sigara içmedim. Ama kendimi bir sigara alıp yakarken buluyorum. Yargıç dili dışarıda, soluyarak beni izliyor. Jesse bir çakmak yakıyor. "Sağ ol," diyor. "Anna için yaptıklarından dolayı."</p><p class="calibre11">Caddeden bir araba geçiyor, radyosunda istasyonların genellikle kışın hiç çalmadıkları bir şarkı çalıyor. Jesse'nin ağzından mavi bir duman bulutu yükseliyor. Acaba hiç yelkenliyle açılmış mıdır diye merak ediyorum. Acaba bunca yıldır akimdan çıkmayan bir anı var mıdır - ön bahçede otururken elini güneşin batımından sonra serinleyen çimenlerde gezdirmek, Dört Temmuz'da parmakların yanana kadar elinde bir maytap tutmak. Hepimizde bir şeyler vardır.</p><p class="calibre11"><span class="italic">Mezuniyetten on yedi gün sonra jipimin sileceğinin altına o notu bırakmıştı. Daha açmadan acaba Nezvport'a nasıl gelebildi, nasıl geri döndü diye merak ettim. Kayalıklarda okuyayım diye notu alıp körfeze gittim; işim bittikten sonra da kağıdı kaldırıp kokladım; acaba kokusu üstüne sinmiş olabilir mi diye.</span></p><p class="calibre11"><span class="italic">Teknik olarak, araç kullanma iznim yoktu, ama bu pek önemli değildi. Notta yazdığı şekilde mezarlıkta buluştuk.</span></p><p class="calibre11"><span class="italic">Julia, mezar taşının önüne oturmuş, kollarıyla dizlerini sarmıştı. Beni fark edince başını kaldırdı. "Senin farklı olmam ummuştum."</span></p><p class="calibre11"><span class="italic">"Julia, sorun sen değilsin."</span></p><p class="calibre11"><span class="italic">"Öyle mi?" Ayağa kalktı. "Benim bir vakıf fonum yok Campbell. Babamın yatı da yok. Bir gün Külkedisi'ne dönüşeceğim umuduyla bekleyip durduysan, tamamen yanlış yoldasın bil."</span></p><p class="calibre11"><span class="italic">"Ben bunların hiçbirini umursamıyorum."</span></p><p class="calibre11">"Umursamıyormuş, külahıma anlat." Gözlerini kıstı. "Aklından ne geçiyordu? Kenar mahallelere takılmak eğlenceli olabilir mi dedin? Bunu annenle babanı kızdırmak için mi yaptın? Şimdi yanlışlıkla üstüne bastığın bir sakız gibi beni ayakkabının tabanından sıyırıp atabilirsin öyle mi?" Göğsüme vurarak beni itti. "Sana ihtiyacım yok. Hiçbir zaman da olmadı."</p><p class="calibre11"><span class="italic">"Benim sana ihtiyacım vardı ama!" diye bağırdım ona karşılık olarak. Arkasını dönünce onu omuzlarından tuttum ve öptüm. Söylemeye cesaret edemediğim şeyleri böylece onun içine aktarmıştım.</span></p><p class="calibre11"><span class="italic">Bazen herkes için daha iyi olacağına kendimizi inandırarak yaptığımız şeyler vardır. Kendimize bunun yapılması gereken doğru şey olduğunu, fedakarca bir davranış olduğunu söyleriz. Bu, gerçeği itiraf etmekten çok daha kolaydır.</span></p><p class="calibre11"><span class="italic">Julia'yı iterek kendimden uzaklaştırdım. Mezarlığın bulunduğu tepeden yürüyerek indim. Bir kez olsun dönüp arkama bakmadım.</span></p><p class="calibre11">Anna, yolcu koltuğunda oturuyor ve Yargıç bundan hiç memnun değil. Üzüntülü yüzünü öne doğru, ikimizin araşma uzatıyor, kesik kesik soluyor. "Bugün olanlar iyi bir gelecek müjdecisi sayılmazdı," diyorum.</p><p class="calibre11">"Neden bahsediyorsun?"</p><p class="calibre11">"Kendi kararlarını kendin alma hakkını elde etmek istiyorsan Anna, o kararları hemen almaya başlaman gerek. Pislikleri temizlemek için dünyanın geri kalanına el etek açmadan."</p><p class="calibre11">Kaşlarmı çatıyor. "Abime yardım etmen için seni aradım diye mi söylüyorsun bütün bunları? Benim dostum olduğunu sanıyordum."</p><p class="calibre11">"Sana daha önce senin dostun olmadığımı söylemiştim; ben senin avukatınım. Bu ikisi arasında çok temel bir fark var."</p><p class="calibre11">"İyi." Saçlarıyla oynuyor. "Polise gidip Jesse'ye tekrar tutuklamalarını söylerim." Otobanda hareket halinde olmamıza rağmen birden kapıyı açmaya kalkıyor.</p><p class="calibre11">Kapının kolunu kavradığım gibi tüm gücümle kapıyı kapatıyorum. "Delirdin mi sen?"</p><p class="calibre11">"Bilmem," diye cevap veriyor. "Sana sorardım, ama görev tanımının içine girmiyordur kesin."</p><p class="calibre11">Tekerlekleri öttürerek arabayı sertçe yolun kenarında durduruyorum. "Ne düşünüyorum biliyor musun? Kimsenin sana önemli konularda fikrini sormamasının sebebi, ikide bir fikir değiştirmen yüzünden neye inanacaklarını bilememeleri.' Mesela ben. Hala bir tıbbi azat talebimiz var mı yok mu, onu dahi bilmiyorum."</p><p class="calibre11">"Neden olmayacakmış ki?"</p><p class="calibre11">"Git annene sor. Julia'ya sor. Ne tarafa dönsem birileri sürekli bana senin bu işe artık devam etmek istemediğini söylüyor." Elini koyduğu kolluğa doğru bakıyorum - mor yaldızlı oje, tırnaklar dibine kadar yenmiş. "Mahkemenin sana bir yetişkin gibi davranmasını istiyorsan, bir yetişkin gibi davranmaya başlasan iyi olur. Seni savunabilmemin tek yolu, ben yanında olmadığımda kendini savunabileceğini ispatlamandır Anna."</p><p class="calibre11">Arabayı tekrar hareket ettiriyor ve göz ucuyla ondan tarafa bakıyorum, ama Anna ellerini bacaklarının araşma sıkıştırmış, yüzü isyankar bir edayla önüne dönük. "Neredeyse sizin eve geldik," diyorum kuru bir ses tonuyla. "Şimdi rahatça arabadan inip kapıyı suratıma çarpabilirsin."</p><p class="calibre11">"Bizim eve gitmiyoruz. İtfaiye istasyonuna gitmem lazım. Babam ve ben, bir süre orada kalacağız."</p><p class="calibre11">"Hayal mi görüyorum, yoksa dün mahkemede kaç saat boyunca aynı şey için yırtman ben değil miydim? Üstelik Julia'ya annenden ayrılmak istemediğini söyledin zannediyordum? İşte tam olarak bunu anlatmaya çalışıyorum Anna," diyorum başımı direksiyona vururken. "Senin asıl istediğin nedir?"</p><p class="calibre11">En sonunda öyle bir patlıyor ki tarife sığmaz. "Ne istediğimi bilmek mi istiyorsun? Bir kobay olmaktan bıktım artık. Kimsenin bana bu konuda ne hissettiğimi sormamasından bıktım. Bu beni hasta ediyor, ama bu aile için hiçbir zaman yeterince hasta olmuyorum." Araba daha durmamış olmasma rağmen kapıyı açıyor ve birkaç metre ötedeki itfaiye istasyonuna doğru var gücüyle koşuyor.</p><p class="calibre11">Bak sen. Küçük müvekkilimin derinliklerinde başka insanlara kendini dinletme potansiyeli var. Bunun anlamı, kürsüde benim düşündüğümden daha sağlam duracaktır.</p><p class="calibre11">Ama bu düşüncenin bir de öbür boyutu var: Anna'nın tanıklığı kabul edilebilir, ancak az önce söyledikleri onu gayet itici gösteriyor. Hatta olgunlaşmamış. Yani diğer bir ifadeyle, yargıcın kendi lehine bir karar verme olasılığını azaltıyor.</p><p class="calibre6" style="margin:0pt; border:0pt; height:1em"> </p><div class="mbppagebreak" id="calibre_pb_28"></div>
</body></html>
