<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Context</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1>Üçüncü</h1>

  <p>"Gözleriyle seyrettim, kulaklarıyla dinledim ve sana söylüyorum ki, bu o. Ya da en azından aradığımıza en yakın olanı."</p>

  <p>"Erkek kardeş için de bunları söylemiştin."</p>

  <p>"Erkek kardeşi denemeleri geçemedi. Başka sebeplerden dolayı. Yeteneği ile ilgisi yok."</p>

  <p>"Kız kardeşi de öyle. Bununla ilgili şüpheler de var. Çok uysal. Kendini başkalarının iradesine bırakmaya çok hevesli."</p>

  <p>"Eğer diğer kişi düşmanı değilse."</p>

  <p>"Öyleyse ne yapalım? Her zaman etrafını düşmanlarla mı saralım?"</p>

  <p>"Eğer gerekiyorsa"</p>

  <p>"Bu çocuktan hoşlandığını söylediğini hatırlıyorum"</p>

  <p>"Eğer Böceklerin eline geçerse, beni onun en sevdiği amcasına benzetirler"</p>

  <p>"Tamam. Sonuçta dünyayı kurtarıyoruz. Al onu"</p>

  <p>Monitör kadın kibarca gülümsedi ve saçını karıştırarak, “Andrew sanırım bu berbat monitörden bıkmışsındır. Öyleyse, sana güzel haberlerim var. Monitör bugün çıkacak. Bulunduğu yerden onu çıkaracağız ve hiç acı olmayacak,” dedi.</p>

  <p>Ender başını salladı. Hiç acı olmayacakmış, tabii ki bu bir yalandı. Fakat yetişkinler, acıyacağı zaman hep bunu söyledikleri için başına ne geleceğini kesinlikle görebiliyordu. Bazen yalanlar, gerçekten çok daha güvenilirdi.</p>

  <p>“Buraya gelir misin Ender, sadece şuraya, muayene masasına otur. Doktor bir dakika içerisinde yanında olacak.”</p>

  <p>Monitör kadın gitmişti. Ender boynunun arkasındaki ufak cihazın orada olmadığını hayal etmeye çalıştı. Yatakta arkama dönebileceğim ve oramda herhangi bir baskı olmayacak. Ensemin ürperdiğini hissetmeyeceğim ve duş alırken ısınmayacak.</p>

  <p>Ve Peter artık benden nefret etmeyecek. Eve geleceğim ve ona monitörün olmadığını göstereceğim, böylece benim de başaramadığımı görecek. Artık normal bir çocuk olacağım, tıpkı onun gibi. Ondan sonra bu kadar kötü olmayacak. Monitörü onun taşıdığından tam bir yıl daha uzun taşıdığım için beni affedecek. Biz. . .</p>

  <p>Muhtemelen arkadaş olmayacağız. Hayır, Peter çok tehlikeliydi. Peter çok sinirliydi. Yine de kardeştiler. Düşmanlık yok, arkadaşlık yok, sadece kardeşlik; aynı ev içinde yaşayabilmek. Benden nefret etmeyecek, sadece beni yalnız bırakacak. Hatta Böcekler ile Astronotları oynamak istediğinde, belki de onunla oynamak zorunda kalmayacağım ve sadece kitap okuyabileceğim.</p>

  <p>Fakat Ender böyle düşünse bile, Peter’in onu yalnız bırakmayacağım biliyordu.</p>

  <p>Delilik zamanlarında, Peter’in gözlerinde bir şeyler olurdu ve Ender bakışlarındaki o kıvılcımı her gördüğünde Peter’in yapmayacağı tek şeyin, onu yalnız bırakmak olacağını bilirdi. Piyano çalışıyorum Ender. Gel de sayfaları benim için çevir. Oh, monitör çocuk, erkek kardeşine yardım edemeyecek kadar meşgul mü? Çok mu akıllı? Birkaç Böcek mi öldürmen lazım, astronot? Hayır, hayır, senin yardımını istemiyorum. Kendi başıma halledebilirim, seni küçük piç kurusu, seni aşağılık Üçüncü.</p>

  <p>“Uzun sürmeyecek, Andrew" dedi doktor.</p>

  <p>Ender başını salladı.</p>

  <p>“Çıkarılabilecek şekilde tasarlandı. Enfeksiyon yapmadan, zarar vermeden. Fakat biraz gıdıklanma olabilir ve bir şeyin kaybolduğu hissine kapıldıklarını söylerler. Bir şeyler arayıp duracaksın, bulamayacaksın, aslında aradığın şeyin ne olduğunu da hatırlamayacaksın. Öyleyse ben söyleyeyim, aradığın şey o monitör olacak ve artık orada olmayacak. Birkaç güne kadar da bu duygu geçmiş olacak.”</p>

  <p>Doktor Ender’in başının arkasındaki bir şeyi çeviriyordu. Aniden boynundan kasıklarına doğru iğne gibi bir ağrı saplandı. Ender arkasının kasıldığını hissetti ve vücudu sertçe geriye doğru yaylandı; başı yatağa vurdu. Bacaklarının kıvrandığını hissedebiliyordu, elleri birbirine o kadar sıkı kenetlenmişlerdi ki, eğrildiler.</p>

  <p>"Deedee!” diye bağırdı doktor. “Sana ihtiyacım var” hemşire soluk soluğa içeriye koştu. “Bu kasları rahatlatmamız lazım. Onu bana getir, şimdi! Daha ne bekliyorsun!”</p>

  <p>Bir şeyler el değiştirdi; Ender ne olduğunu göremedi. Yana doğru yalpaladı ve muayene masasından düştü. “Yakala onu!” diye haykırdı hemşire.</p>

  <p>“Onu sadece sabit tut!”</p>

  <p>“Onu siz tutun doktor, benim için fazla güçlü.”</p>

  <p>“Hepsini değil! Kalbini durduracaksın."</p>

  <p>Ender, gömleğinin yakasının biraz üzerinde, arkasına bir iğnenin girdiğini hissetti. İğne yakmıştı, fakat ateşin yayıldığı her bölgedeki kaslar yavaş yavaş gevşedi. Bunun yarattığı korku ve acı yüzünden artık ağlayabilirdi, “İyi misin Andrew?” diye sordu hemşire.</p>

  <p>Andrew nasıl konuşulacağını hatırlayamadı. Onu masanın üzerine kaldırdılar. Kalp atışlarını kontrol ettiler, hiç anlamadığı başka şeyler yaptılar.</p>

  <p>Doktor sarsılmıştı; konuşurken sesi titredi.</p>

  <p>“Bu şeyleri üç yıl çocukların içinde bırakıyorlar, ne umuyorlar ki? Onu kaybedebilirdik, bunun farkında mısın? Sonsuza kadar beyninin fişini çekebilirdik”</p>

  <p>“İlaç etkisini ne zaman kaybedecek?” diye sordu hemşire “Onu en azından bir saat burada tut. İzle.</p>

  <p>Eğer on beş dakika içinde konuşmaya başlamazsa beni ara. Sonsuza kadar fişini çekebilirdik. Bende bir Böceğin zihniyeti yok.”</p>

  <p>Bayan Pumpherey’in sınıfına, paydos zilinden sadece on beş dakika evvel geri geldi. Bacakları üzerinde hâlâ bir parça dengesizdi.</p>

  <p>“İyi misin Andrew?” diye sordu Bayan Pumpherey.</p>

  <p>Başını salladı “Hasta miydin?”</p>

  <p>Kafasını salladı.</p>

  <p>“iyi görünmüyorsun.”</p>

  <p>“Ben iyiyim.”</p>

  <p>“Olursan iyi olacak, Andrew.”</p>

  <p>Sandalyesine doğru ilerledi, ama durdu. Şimdi ben neyi arıyordum? Neyi aradığımı hatırlayamıyorum.</p>

  <p>“Sandalyen karşıda,” dedi Bayan Pumpherey.</p>

  <p>Oturdu, fakat ihtiyacı olan başka bir şeydi, kaybetmiş olduğu bir şey. Onu sonra bulurum.</p>

  <p>“Monitörün,”diye fısıldadı, arkasındaki kız.</p>

  <p>Andrew omuzlarını silkti.</p>

  <p>“Monitörü,”diye fısıldadı kız, diğerlerine.</p>

  <p>Andrew eliyle dokunup boynunu hissetti. Orada bir yara bandı vardı. Gitmişti. Şimdi tastamam herkes gibiydi.</p>

  <p>“Yıkandın mı? Andy” diye sordu, koridorun çaprazında ve onun arkasında oturan bir oğlan. İsmini hatırlayamadı. Peter. Hayır o başka birisiydi.</p>

  <p>“Sessiz olun. Bay Stilson” dedi Bayan Pumpherey. Stilson sırıttı.</p>

  <p>Bayan Pumpherey, çarpmayı anlatıyordu. Ender, sırasının üzerine amaçsızca dağlık adaların, eş yükselti eğrisi haritalarını karalıyor ve sonra, sırasına onların her açıdan üç boyutlu görüntülenmesini emrediyordu. Tabii ki öğretmen, onun derse dikkatini vermediğini biliyordu ama onu rahatsız etmedi.</p>

  <p>Her zaman cevabı bilirdi, hatta öğretmeni onun derse dikkatini vermediğini düşündüğünde bile.</p>

  <p>Sırasının köşesinde bir kelime belirdi ve sıranın çevresi etrafında ilerlemeye başladı. İlk başta, yukarıdan aşağıya ve tersti, ama Ender kelime sıranın altına ulaşıp düzgün duruma gelmeden önce onun ne olduğunu anlamıştı.</p>

  <p>Ender gülümsedi. Nasıl mesaj yollanacağını ve onları nasıl ilerleteceğini kafasında oluşturan kişi kendisiydi; gizli düşmanı ona kötü sözler söylese de yollanma şekli onu mest ediyordu.</p>

  <p>Üçüncü olması onun hatası değildi. Bu hükümetin fikriydi. Bunu emreden onlardı. Ender gibi bir Üçüncü okula başka nasıl gidebilirdi ki? Ve artık monitör yoktu. Andrew Wiggin’e ünvanını kazandıran deney, bir işe yaramamıştı. Eğer yapabilselerdi, onun doğmasına izin veren feragatnameyi iptal etmek isteyeceklerinden emindi. Başarılı olmadın mı? Öyleyse deneyi silin gitsin.</p>

  <p>Zil çaldı. Herkes sıralarını kapattı ve aceleyle kendilerine hatırlatıcı notlar yazdılar. Bazıları dersleri ya da verileri evdeki bilgisayarlarına aktarıyorlardı. Birkaç kişi göstermek istedikleri şey basılırken yazıcının etrafında toplandı. Ender sıranın kenarında duran çocukların kullandığı klavyeye ellerini uzattı ve yetişkinlerinki kadar büyük ellere sahip olmanın nasıl bir duygu olacağını merak etti.</p>

  <p>Çok büyük ve hantal hissediyor olmalılar, kalın güdük parmaklar ve iri avuçlar. Tabii ki onların daha büyük klavyeleri vardı - ama nasıl o kalın parmaklarla Ender’in yaptığı gibi, birbirine değmeden ya da üst üste gelmeden, sıranın kenarından merkezine kadar yetmiş dokuz kere spiral yapabilen dümdüz bir çizgi çizebiliyorlardı? Öğretmen aritmetiğe takılıp kaldığında bu onu oyalayacak bir şeydi. Aritmetik!</p>

  <p>Üç yaşındayken, Valentine ona aritmetiği öğretmişti.</p>

  <p>“İyi misin, Andrew?”</p>

  <p>“Evet efendim. "</p>

  <p>“Otobüsü kaçıracaksın.”</p>

  <p>Ender başını salladı ve ayağa kalktı. Diğer çocuklar gitmişti. Yine de, kötü olanlar bekleyeceklerdi Monitörü boynunda yoktu, duyduklarını duymuyor, gördüklerini görmüyordu. Ne isterlerse söyleyebilirlerdi. Hatta onu dövebilirlerdi; artık hiç kimse onları görmüyordu, öyleyse Ender’i kurtarmaya kimse gelmeyecekti. Monitörün avantajları vardı ve onları özleyecekti.</p>

  <p>Stilson’dı tabi ki. Diğer çocukların çoğundan iri değildi, fakat Ender’den daha iriydi. Ve yanında diğerleri de vardı. Her zaman yaptığı gibi.</p>

  <p>“Hey, Üçüncü. “ Cevap verme, söyleyecek bir şey yok.</p>

  <p>“Hey, Üçüncü, seninle konuşuyoruz, Üçüncü, hey Böcek aşığı, seninle konuşuyoruz.”</p>

  <p>Verebileceğim bir cevabım yok. Söyleyeceğim her şey, durumu daha da güçleştirecek. Öyleyse hiçbir şey söylemiyorum.</p>

  <p>“Hey, Üçüncü, hey, pislik, çaktın ha? Bizden daha iyi olduğunu düşünüyordun, ama küçük kuşunu kaybettin. Üçcüüük, boynunda yara bandı var.”</p>

  <p>“Geçmeme izin verecek misiniz?” diye sordu Ender.</p>

  <p>“Geçmesine izin verecek miyiz? Gitmesine müsaade edelim mi?” Hepsi güldü. “Tabi ki gitmene izin vereceğiz. Önce kolunun geçmesine izin vereceğiz, sonra kıçının geçmesine, sonra belki dizinin bir parçasının.”</p>

  <p>Şimdi diğerleri de alay ediyordu. “Küçük kuşunu mu kaybettin. Üççük. Küçük kuşunu kaybettin.</p>

  <p>Üççük. “ Stilson tek eliyle, onu ittirmeye başladı. Arkasındaki biri, sonra onu Stilson’a doğru ittirdi.</p>

  <p>“Tahtıravalli, dönme dolap,” dedi birisi.</p>

  <p>“Tenis!”</p>

  <p>“Pin pon!”</p>

  <p>Mutlu son olmayacaktı. Öyleyse Ender, sonuda en mutsuz olmamaya karar verdi. Stilson’ın kolu, onu ittirmek için tekrar ortaya çıktığında, Ender onu yakaladı. Iskalamıştı.</p>

  <p>“Oh, benimle kavga mı edeceksin, ha? Benimle kavga mı edeceksin, Üççük?”</p>

  <p>Ender’in arkasındakiler, onu tutmak için atıldılar.</p>

  <p>Ender, gülecekmiş gibi hissetmiyordu, ama güldü. “Yani hepiniz buraya bir Üçüncüyle kavga etmek için mi toplandınız?”</p>

  <p>“Bizler insanız. Üçüncü değil, bok suratlı. Ancak bir osuruk kadar güçlüsün!”</p>

  <p>Yine de gitmesine izin verdiler. Ve bunu yapar yarmaz. Ender, dosdoğru Stilson’u göğüs kemiğinden yakalayarak yukarıya doğru sert bir tekme attı. Yere düştü. Ender’i bir şaşkınlıktır almıştı; bir tekmeyle Stilson’ı yere sereceğini hiç düşünmemişti. Stilson’ın böyle bir kavgayı ciddiye almayıp bu kadar sert bir darbeye hazırlıklı olmayacağı hiç aklına gelmemişti.</p>

  <p>Bir an için, diğerleri geri çekildiler ve Stilson hareketsiz halde yattı. Hepsi onun ölüp ölmediğini merak ediyordu. Bununla birlikte, Ender, intikamı engellemek için bir yol aramaya çalıştı. Yarın onu paketlemesinler diye. Bu sorunu şu anda ve kökünden halletmek zorundayım, yoksa her gün bununla mücadele edeceğim ve gün geçtikçe daha da beter olacak.</p>

  <p>Ender altı yaşında olmasına rağmen, erkekçe kavgaların söylenmemiş kurallarını biliyordu. Yerde, çaresizce yatan bir rakibe saldırmak yasaktı, sadece bir hayvan bunu yapardı.</p>

  <p>Ender Stilson’ın sırt üstü dönmüş gövdesine doğru yürüdü ve kaburgalarına tekrar acımasızca tekme attı. Stilson inledi ve ondan uzağa yuvarlandı. Ender, onun etrafından yürüdü ve kasıklarına yine bir tekme attı. Stilson tek bir ses bile çıkaramadı; sadece iki büklüm oldu ve gözlerinden yaşlar aktı.</p>

  <p>Sonra Ender, diğerlerine buz gibi bir bakış attı. “Üzerime çullanmak gibi bir fikriniz var.</p>

  <p>Muhtemelen beni bayağı kötü benzetebilirsiniz de. Fakat sadece, beni benzetmeye çalışan insanlara ne yaptığımı hatırlayın. Bundan sonra size ne zaman saldıracağım ve bunun ne kadar berbat olacağı hakkında endişeleneceksiniz.” Stilson’ı suratından tekmeledi. Burnundan akan kan etrafa sıçradı, “Bu kadar kötü olmayacak,” dedi Ender, “Daha da kötü olacak.”</p>

  <p>Arkasını döndü ve uzaklaştı. Kimse onu takip etmedi. Otobüs durağına açılan koridora giden köşeyi döndü. Arkasındaki çocukların, “Vay be! Şuna bak, resmen çarpıldı.” dediklerini duyabiliyordu. Ender başım koridorun duvarına doğru dayadı ve otobüs gelene kadar ağladı. Şimdi aynı Peter gibiyim.</p>

  <p>Monitörümü aldılar, artık tıpkı Peter gibiyim.</p>

  <h1 id="sigil_toc_id_1">Peter</h1>

  <p>"Tamam, devre dışı. O nasıl?"</p>

  <p>"Birkaç yıl, bir başkasının bedeninde yaşar, ona alışırsın. Şu anda o surata bakıyorum. Ne olup bittiğini bilmiyorum. Onun surat ifadelerini görmeye değil, onları hissetmeye alışkınım."</p>

  <p>"Hadi, burada psikanalizden bahsetmiyoruz. Bizler askeriz, cadı doktoru değil. Daha şimdi onu, bir çete liderinin barsaklarını dışarı çıkarırken gördün. "</p>

  <p>"Çok iyiydi. Onu sadece dövmekle kalmadı fena benzetti. Tıpkı Mazer Rackham-"</p>

  <p>"Onu bana verin. Böylece, komitenin kararından geçebilir."</p>

  <p>"Muhtemelen. Kardeşiyle ne yapacak bakalım, şimdi monitör de devre dışı. "</p>

  <p>"Kardeşi. Kardeşinin ona yapacaklarından korkmuyor musun? "</p>

  <p>"Bunun risksiz bir iş olmadığını bana söyleyen şendin."</p>

  <p>"Bazı kayıtları tekrar inceledim. Elimde değil. Çocuğu seviyorum. Sanırım başını belaya sokacağız."</p>

  <p>"Tabii ki sokacağız. Bu bizim işimiz. Bizler kötü cadılarız. Zencefilli çörek sözü veririz, ama, küçük piç kurularını çiğ çiğ yeriz."</p>

  <p>“Üzgünüm, Ender,” diye fısıldadı Valentine. Boynundaki yara bandına bakıyordu.</p>

  <p>Ender duvara dokundu ve arkasındaki kapı kapandı.</p>

  <p>“Umurumda değil. Gittiği için mutluyum.”</p>

  <p>“Giden, nedir?” Ağız dolusu, fıstık ezmeli ekmeğini çiğneyerek, Peter oyun salonuna girdi.</p>

  <p>Ender Peter’i, koyu, kalın, karmakarışık saçları ve Büyük Alexander’ı andıran yüzüyle on yaşında ve hızla büyümekte olan güzel bir çocuk olarak görmüyordu. Ender Peter’a sadece, hemen her zaman acıyla noktalanan o tehlikeli ruh halinin ortaya çıkmasına neden olan kızgın ve sıkıntılı ifadenin var olup olmadığını anlamak için baktı. Peter’in gözleri, boynundaki yara bandını fark eder etmez, kızgınlığı ele veren o ateş ortaya çıktı.</p>

  <p>Valentine de görmüştü. “Şimdi, bizim gibi,” dedi, saldırmaya zaman bulmadan önce, onu yatıştırmaya çalışarak.</p>

  <p>Fakat Peter yatıştırılamayacaktı. “Bizim gibi mi? Altı yaşına kadar o küçük aleti taşıdı. Şeninkini ne zaman kaybettin? Üç yaşındaydın. Ben beş yaşından önce kaybettim. Neredeyse başarıyordu, küçük piç, küçük Serseri.”</p>

  <p>Her şey yolunda, diye düşündü Ender. Konuş, konuş, Peter. Konuşmak iyidir.</p>

  <p>“Güzel, şimdi koruyucu meleklerin sana göz kulak olmuyor,” dedi Peter. “Acı çekip çekmediğini kontrol etmek için, sana bakmıyorlar, ne söylediğimi duymak için dinlemiyorlar, sana ne yaptığımı görmüyorlar. Buna ne diyorsun he, buna ne diyorsun?”</p>

  <p>Ender omzunu silkti.</p>

  <p>Birden Peter gülümsedi ve neşeli bir alaycılıkla, ellerini çırptı.” Hadi, Böcekler ile Astronotları oynayalım” dedi.</p>

  <p>“Annem, nerede?” diye sordu, Valentine.</p>

  <p>“Dışarıda,” dedi Peter. “Sorumlu benim.”</p>

  <p>“Sanırım babamı çağıracağım.”</p>

  <p>“Hadi çağır,” dedi Peter, “biliyorsun ki hiçbir zaman evde olmaz.”</p>

  <p>“Oynayacağım,” dedi Ender.</p>

  <p>“Böcek sen olacaksın,” dedi Peter.</p>

  <p>“Bir kez olsun bırak da Astronot o olsun,” dedi Valentine “Şişman suratını bu işin dışında tut, osuruk ağızlı,” dedi Peter.</p>

  <p>“Yukarıya gel ve silahlarını seç.”</p>

  <p>Ender, iyi bir oyun olmayacağını biliyordu. Söz konusu kazanmak değildi. Çocuklar, koca mangalarla koridorda oynadıkları zaman, Böcekler asla galip gelmezdi ve bazen oyunlar sertleşebilirdi. Ancak burada, onların evinde, oyun zaten ciddi başlardı ve Böcek, öylece boş vermez, gerçek savaşlarda yaptığı gibi, bırakıp gitmezdi. Astronot bitirmeye karar verene kadar Böcek oyundaydı.</p>

  <p>Peter alt çekmecesini açtı ve bir Böcek maskesi çıkarttı. Peter maskeyi satın aldığında annesi çok üzülmüştü, fakat babası. Böcek maskelerini saklayıp çocuklarının sahte lazer silahlarıyla oynamasına izin vermeyerek savaşı sona erdiremeyeceğini vurgulamıştı. Savaş oyunları oynamak daha iyiydi ve Böcekler tekrar geldiğinde, daha fazla hayatta kalma şansları olurdu.</p>

  <p>Eğer oyunlardan sağ salim çıkarsam, diye düşündü Ender. Maskeyi taktı. Yüzü, sıkıca bastıran bir el tarafından kapatılmış gibiydi. Fakat Böcek olmanın hissettirdiği şey bu olmasa gerek, diye düşündü Ender. Bu suratı sanki bir maskeymiş gibi giyinmiyorlar, bu onların gerçek suratı. Böcekler kendi dünyalarında, insan maskesi takıp oynuyorlar mıydı? Ve bizi nasıl çağırıyorlardı? Yapışkanlar diye mi, onlarla karşılaştırıldığımızda çok yumuşak ve yağlıydık “Dikkat et. Yapışkan” dedi Ender.</p>

  <p>Peter’i göz deliklerinin arasından ancak görebiliyordu. Peter ona gülümsedi. “Yapışkan, hah?</p>

  <p>Tamam Böcek pisliği, görelim bakalım suratını nasıl dağıtacağız.”</p>

  <p>Ender, Peter’in ağırlığının hafifçe yer değiştirdiğini hissettiyse de, onun geldiğini göremedi; maske genel görüşünü engelliyordu.</p>

  <p>Aniden, kafasının yanında, bir darbenin ağırlığını ve acısını hissetti; dengesini kaybetti, öylece düştü.</p>

  <p>“İyi göremiyor musun ha. Böcek?” dedi Peter.</p>

  <p>Ender maskeyi çıkarmaya başladı. Peter ayak parmağını, Ender’in kasıklarına koyarak, “Maskeyi çıkarma,” dedi.</p>

  <p>Ender maskeyi yerine yerleştirdi ve ellerini çekti.</p>

  <p>Peter ayağıyla bastırdı. Ender acıdan kıvrandı; iki büklüm oldu.</p>

  <p>“Düz yat. Böcek. Senin üzerinde deneyler yapacağız. En sonunda sizden birini canlı ele geçirdik ve nasıl çalıştığınızı göreceğiz.”</p>

  <p>“Peter, kes şunu,” dedi Ender.</p>

  <p>“Peter kes şunu. Çok güzel. Demek ki siz Böcekler isimlerimizi tahmin edebiliyorsunuz. Kendinizi acındırabiliyorsunuz, şirin küçük çocuklar, böylece sizi sevip, size karşı nazik olacağız. Ama bu işe yaramaz. Gerçekte ne olduğunu görebiliyorum. Seni insana benzetmeye çalıştılar, küçük Üçüncü, ama sen gerçek bir Böceksin ve bu belli oluyor.”</p>

  <p>“Ayağını kaldırıp bir adım attı ve sonra Ender’in üzerinde diz çöktü; dizleri Ender’in göğüs kafesinin hemen altından göbeğine bastırıyordu. Ağırlığını Ender’e, gittikçe daha fazla verdi. Ender nefes almakta güçlük çekmeye başladı.</p>

  <p>“Seni böyle öldürebilirdim,” diye fısıldadı Peter. “Sadece bastırarak, sen ölene kadar. Ve canını yaktığımın farkında olmadığımı, sadece oyun oynadığımızı söyleyebilirdim. Bana inanırlardı ve her şey iyi olurdu. Sen ölmüş olurdun. Her şey iyi olurdu.”</p>

  <p>Ender konuşamadı; nefesi ciğerlerinden dışarı çıkmak için basınç yapıyordu. Peter ciddi olabilirdi.</p>

  <p>Muhtemelen ciddi değildi, ama daha sonra olabilirdi.</p>

  <p>“Ciddiyim,” dedi Peter. “Ne düşünürsen düşün, ciddiyim. Sana yetki verdiler, çünkü ben çok umut vericiydim. Ama başaramadım. Sen daha iyisini yaptın. Senin daha iyi olduğunu düşünüyorlar. Fakat ben, daha iyi bir küçük kardeş istemiyorum. Ender. Bir Üçüncüyü istemiyorum.”</p>

  <p>“Seni şikayet edeceğim,” dedi Valentine kapı aralığından.</p>

  <p>“Sana kimse inanmaz.”</p>

  <p>“İnanırlar.”</p>

  <p>“O zaman, sen de ölüsün, sevgili küçük kardeşim.”</p>

  <p>“Oh, evet,” dedi Valentine. “Bak buna inanırlar. Onun Andrew’i öldürebileceğini bilmiyorduk, üstelik Andrew'i öldürdükten sonra Valentine’ yi de öldürebileceğini hiç ummuyorduk Üzerindeki baskı biraz hafifledi.</p>

  <p>“Öyleyse bugün değil. Ama bir gün gelecek ikiniz bir arada olamayacaksınız. Ve bir kaza meydana gelecek.”</p>

  <p>“Tek yaptığın konuşmak.” dedi Valentine, “Bu söylediklerinin hiçbirinde ciddi değilsin.”</p>

  <p>“Ciddi değil miyim?”</p>

  <p>Valentine; “Peki neden ciddi olamayacağını biliyor musun?” diye sordu.</p>

  <p>“Çünkü bir gün devlet kademelerinde yer almak istiyorsun. Seçilmek istiyorsun. Küçükken kız ve erkek kardeşinin şüpheli kazalar sonucu öldüğünü öğrenirlerse seni seçmezler. Özellikle de kütüphanedeki gizli dosyama koyduğum ve öldüğüm zaman açılacak olan mektup bulunursa. . .”</p>

  <p>“Bana palavra sıkma,”</p>

  <p>“Mektupta şunlar yazıyor: Ben ecelimle ölmedim, beni Peter öldürdü, Andrew henüz ölmediyse onun ki de yakındır. Belki tutuklanman için yeterli olmaz ama seçilmeni engeller."</p>

  <p>“Şimdi de onun monitörü sen olmuşsun.” dedi Peter, “Gece, gündüz ona göz kulak olsan iyi olur.</p>

  <p>Hep yanında ol.”</p>

  <p>“Ender’le ben aptal değiliz. Her konuda en az senin kadar iyi puanlar aldık. Bazılarında daha iyiydik. Hepimiz şaşılacak derecede parlak çocuklarız. Sen en parlağımız değilsin, sadece en büyüğümüzsün.” “Evet, biliyorum. Ama onun yanında olmadığın, onu unuttuğun bir gün gelecek ve aniden hatırlayacak, onun yanına koşacaksın, o kusursuz bir şekilde orada olacak ve bir daha ki sefere onu bu kadar fazla merak etmeyecek ve bu kadar çabuk davranmayacaksın. Her seferinde Ender iyi olacak. Unuttuğumu düşüneceksin. Bunu söylediğimi hatırlasan bile, unuttuğumu düşüneceksin. Yıllar geçecek. Sonra berbat bir kaza olacak, onun cesedini bulup sürekli ağlayacağım ve bu konuşmayı hatırlayacaksın, Valla, fakat hatırladığına pişman olacaksın. Çünkü değiştiğimi, bunun gerçekten bir kaza olduğunu ve çocukluk zamanından kalma bir kavgada söylediklerimi hatırlamanın bile acımasızlık olduğunu düşüneceksin. Oysa bu gerçek olacak. Ben hiç unutmayacağım. O ölecek ve sen hiçbir şey yapamayacaksın, en ufak bir şey. Sen benim sadece en büyük olduğumu düşünmeye devam et.”</p>

  <p>“En büyük alçak.”</p>

  <p>Peter ayaklarının üzerine sıçradı ve kıza doğru hamle yaptı. Kız geriye doğru fırladı. Ender maskesini çıkardı. Peter kendini yatağa atarak kahkaha atmaya başladı. Yüksek sesle ve müthiş bir neşeyle gülüyor, gözlerinden yaşlar geliyordu. “Ah! çocuklar, siz süpersiniz, dünya gezegeni üzerindeki en büyük salaklarsınız.”</p>

  <p>“Şimdi tüm bunların birer şaka olduğunu söyleyecek.” dedi Valentine.</p>

  <p>“Şaka değil, oyun. Sizin herhangi bir şeye inanmanızı sağlayabilirim. Sizi kukla gibi etrafta dans ettirebilirim.” Canavarlara özgü sahte bir sesle; “Sizi öldürüp parçalara ayıracağım, sonra da çöp deliğine atacağım.” diye bağırdı. Sonra tekrar gülerek; “Güneş sistemindeki en büyük salaklar.”</p>

  <p>Ender ayakta durmuş Peter’in gülüşünü seyrediyor ve Stilson’u, onun vücudunu nasıl çatırdattığını düşünüyordu. Buna ihtiyacı olan, onu hak eden Peter’di.</p>

  <p>Valentine sanki onun kafasını okuyormuş gibi; “Hayır Ender.” diye fısıldadı.</p>

  <p>Peter aniden yana yuvarlandı, yataktan indi ve kavga pozisyonuna geçti. “Oh, evet Ender, ne zaman istersen.”</p>

  <p>Ender sol ayağını kaldırdı ve ayakkabısını çıkardı. Havada tuttu. “Ayakkabımın ucunu görüyor musun? Bu kan, Peter. Benim kanım değil.”</p>

  <p>“Aha, aha. Ölüyorum, ölüyorum. Ender bir tırtıl ezmiş, şimdi de beni ezecek.”</p>

  <p>Ona ulaşmak mümkün değildi. Peter doğuştan katildi ve bu durumu Valentine ile Ender dışında hiç kimse bilmiyordu.</p>

  <p>Anneleri eve geldi ve Ender’le monitör hakkında konuştular. Babaları geldiğinde bunun ne kadar güzel bir sürpriz olduğunu, harika çocukları olduğu için devletin onlara üç adet yapmalarını söylediğini ve şimdi devletin onlardan hiçbirini almak istemediğini, böylece üçünün de burada olduklarını, içlerinde hâlâ bir Üçüncünün var olduğunu söyleyip durdu. Ta ki Ender ona bağırmak isteyinceye kadar; “Biliyorum, ben bir Üçüncüyüm. Eğer isterseniz hemen giderim, böylece herkesin önünde utanmak zorunda kalmazsınız, üzgünüm, monitörü kaybettim, artık üç çocuğunuz var ve net hiçbir açıklama yok, sizin için çok rahatsız edici bir durum, çok üzgünüm, üzgünüm, üzgünüm.”</p>

  <p>Yatakta uzanmış karanlığın içinde yukarı bakıyordu. Üzerindeki ranzada Peter’in dönüp durduğunu ve rahatsız bir şekilde sallandığını duyabiliyordu. Ardından Peter yataktan aşağı indi ve odadan dışarı çıktı. Ender sifonun sesini duydu. Sonra kapı eşiğinde Peter’in silueti belirdi.</p>

  <p>Uyuduğumu sanıyor. Beni öldürecek.</p>

  <p>Peter yatağa doğru yürüdü ve kendinden emin bir tavırla yatağına çıkmadan Ender’in yanına geldi, kafasının dibinde durdu.</p>

  <p>Fakat Ender’i boğmak için herhangi bir yastık almadı. Elinde hiçbir silah yoktu.</p>

  <p>Fısıldamaya başladı; “Ender, çok üzgünüm, çok üzgünüm. Nasıl olduğunu bilirim, üzgünüm, ben senin kardeşinim, seni seviyorum.” Uzun bir süre sonra Peter’in nefes alışından uyuduğu belli oluyordu. Ender ensesindeki bandı söktü. O gün ikinci kez ağladı.</p>

  <h1 id="sigil_toc_id_2">Graff</h1>

  <p>"Kız kardeşi, zayıf halkamız. Onu gerçekten seviyor."</p>

  <p>"Biliyorum. Başından beri, her şeyi mahvedebilir. Kızdan ayrılmak istemeyecek."</p>

  <p>"Öyleyse ne yapacaksın?"</p>

  <p>"Onu, kızla kalmak istediğinden daha fazla bizimle gelmek istediğine ikna edeceğim."</p>

  <p>"Bunu nasıl yapacaksın?"</p>

  <p>"Ona yalan söyleyeceğim"</p>

  <p>"Ya işe yaramazsa?"</p>

  <p>"O zaman doğruyu söylerim. Acil durumlarda bunu yapmamıza izin veriliyor. Her şey için plan yapamayız, biliyorsun."</p>

  <p>Kahvaltı sırasında Ender çok aç değildi. Okulda neler olacağını merak edip duruyordu. Dünkü kavgadan sonra Stilson’la yüzleşmek. Stilson’ın arkadaşları ne yapacaktı? Muhtemelen hiçbir şey, ama emin olamıyordu. Gitmek istemedi.</p>

  <p>“Yemiyorsun, Andrew,” dedi annesi.</p>

  <p>Peter odaya girdi. “Günaydın, Ender. Yapış yapış duş bezini banyonun ortasında bıraktığın için sağol.”</p>

  <p>“Sadece senin için,” diye mırıldandı Ender.</p>

  <p>“Andrew yemen lazım.”</p>

  <p>Ender, öyleyse beni iğneyle besle, diyen bir ifadeyle bileklerini uzattı.</p>

  <p>“Çok komik,” dedi annesi, “ilgili olmaya çalışıyorum, ama bu benim zeki çocuklarıma hiçbir şey ifade etmiyor.”</p>

  <p>“Bizi üstün zekalı yapan senin genlerin anne,” dedi Peter. “Babamdan almadığımıza eminiz.”</p>

  <p>“Duydum” dedi babası, yemek yerken masanın üzerinde gösterilen haberlerden başını kaldırmayarak.</p>

  <p>“Duymasaydın boşa gitmiş olurdu.”</p>

  <p>Masadan bir uyarı sesi geldi. Kapıda birisi vardı.</p>

  <p>“Kim o?” diye sordu anne.</p>

  <p>Baba bir düğmeye dokundu ve videosunda bir adam belirdi. Adamın üzerinde, artık hiçbir şey ifade etmeyen, tek askeri üniforma vardı, I. F. Uluslararası Donanma.</p>

  <p>“Bittiğini zannediyordum,” dedi baba.</p>

  <p>Peter hiçbir şey söylemeden yalnızca mısır gevreğine süt koydu. Ve Ender, belki de tüm bunlardan sonra bugün okula gitmek zorunda kalmayacağım diye düşündü.</p>

  <p>Baba kapıyı açan şifreyi girdi ve masadan kalktı.</p>

  <p>“Ben bakarım,” dedi. “Siz yemenize bakın.” Birkaç dakika sonra odaya geri döndü, eliyle işareti ederek Anne’yi çağırdı.</p>

  <p>“Başın büyük belada,” dedi Peter. “Okulda, o çocuğa ne yaptığını öğrendiler ve şimdi sana Kuşakta mola verdirecekler.”</p>

  <p>“Ben altı yaşındayım salak, ben bir çocuğum.”</p>

  <p>“Sen Üçüncüsün, bok kafalı. Senin hiçbir hakkın yok.”</p>

  <p>Saçları, uykusuz yüzünü çevreleyen bir ışık büzmesini andırıyordu. Valentine içeri girdi. “Annemle babam nerede? Okula gidemeyecek kadar hastayım.”</p>

  <p>“Başka bir ağızdan muayene, ha?” dedi Peter.</p>

  <p>“Kapa çeneni, Peter,” dedi Valentin.</p>

  <p>“Rahatlamalı ve tadını çıkarmalısın,” dedi Peter, “daha kötüsü de olabilirdi.”</p>

  <p>“Nasıl olduğunu bilmiyorum.”</p>

  <p>“Anal muayene de olabilirdi.”</p>

  <p>“Öğğğ” dedi Valentine. “Annemle babam nerede?”</p>

  <p>“I. F. ’den bir adamla konuşuyorlar.”</p>

  <p>Kız içgüdüsel olarak Ender’e baktı. Bunca şeye rağmen, dört yıl boyunca birinin gelip onlara, Ender’in geçtiğini ve Ender’e ihtiyaç duyduklarını söylemesini beklemişlerdi.</p>

  <p>“Doğru, ona baksana” dedi Peter. “Fakat, ben olabilirim, biliyorsun. Nihayet en iyisinin ben olduğumu anlamış olabilirler.” Peter’in hayalleri yine yıkıldı ve bu yüzden her zaman olduğu gibi kabalaştı.</p>

  <p>Kapı açıldı.” Ender” diye seslendi baba, “buraya gelsen iyi olacak.”</p>

  <p>“Üzgününüm, Peter” diye alay etti, Valentine.</p>

  <p>Baba ters ters baktı,”Çocuklar, bu komik bir olay değil.”</p>

  <p>Ender, babasını salona kadar takip etti. İçeri girdiklerinde I. F. subayı ayağa kalktı, fakat Ender’e elini uzatmadı.</p>

  <p>Anne parmağındaki evlilik yüzüğünü çeviriyordu. “Andrew, kavgaya girecek yapıda biri olduğun hiç aklıma gelmezdi”</p>

  <p>“Stilson’ların oğlu hastanede.” dedi baba. “Onu gerçekten iyi benzetmişsin. Ayakkabılarınla Ender, bu kesinlikle dürüstçe değil.”</p>

  <p>Ender kafasını salladı, Stilson olayı için donanmanın bir subayını değil, okuldan binlerinin gelmesini bekliyordu.</p>

  <p>Durum düşündüğünden çok daha ciddiydi. İyi de o durumda başka ne yapabilirdi, hala bilmiyordu.</p>

  <p>“Davranışın için bir açıklaman var mı, genç adam?” diye sordu subay.</p>

  <p>Ender tekrar kafasını salladı. Ne diyeceğini bilmiyordu ve hareketlerinin ortaya çıkardığından daha da canavar ruhluymuş gibi görünmekten korkuyordu. Cezam her neyse katlanacağım, başa gelen çekilir.</p>

  <p>“Hafifletici sebepleri göz önünde bulundurmak istiyoruz,” dedi subay, “fakat sana söylemeliyim ki, olay dışarıdan pek de iyi gözükmüyor. Kasıklarını tekmelemek, yerdeyken vücuduna ve suratına arka arkaya tekme atmak; kulağa sanki bundan epey zevk almışsın gibi geliyor.”</p>

  <p>“Zevk almadım,” diye fısıldadı Ender.</p>

  <p>“Öyleyse neden yaptın?”</p>

  <p>“Çetesi oradaydı,” dedi Ender.</p>

  <p>“Yani? Bu bir şeyi haklı gösteriyor mu?”</p>

  <p>“Hayır,”</p>

  <p>“Bana neden vurmaya devam ettiğini anlat. Çoktan kazanmıştın.” “Onu yere sererek ilk kavgayı kazandım. Bundan sonraki tüm kavgaları da kazanmak istedim. Böylece benle uğraşmayacaklardı.”</p>

  <p>Çok korkmuştu, davranışlarından çok utanıyordu, kendini tutmaya çalışmasına rağmen, tekrar ağladı.</p>

  <p>Ender ağlamayı sevmezdi ve nadiren ağlardı, şimdiyse bir günden kısa bir sürede, bunu üç kez yapmıştı. Ve her defasında daha da kötüleşiyordu. Annesinin, babasının ve subayın önünde ağlamak, utanç vericiydi. “Monitörümü aldınız,” dedi Ender. “Kendi kendime göz kulak olmak zorundaydım, öyle değil mi?” “Ender, bir büyüğünden yardım istemeliydin,” diye başladı baba. Fakat, subay ayağa kalktı ve odanın bir ucundan Ender’e doğru yürüdü. Elini uzattı. “Benim adım Graff, Ender. Albay Hyrurn Graff. Kuşaktaki, savaş akademisinin temel eğitim direktörüyüm. Seni akademiye katılmaya davet etmek için buraya geldim.”</p>

  <p>Her şeye rağmen. “Fakat monitör-”</p>

  <p>“Sınavındaki son aşama, monitör çıktıktan sonra, neler olacağını görmekti. Bunu her zaman bu şekilde yapmayız, fakat senin durumunda-”</p>

  <p>“Yani geçti mi?” Anne kuşkuluydu. “Stilson’ların oğlunu hastaneye yollayarak? Ya Andrew onu öldürmüş olsaydı, neler yapacaktınız, ona madalya mı verecektiniz?”</p>

  <p>“Ne yaptığı değil, Bayan Wiggin. Neden yaptığı önemli.” Albay Graff kadının eline bir sürü kâğıt verdi. “Dilekçeler burada.”</p>

  <p>“Oğlunuz I. F. Seçici Kurulunca aklandı. Tabii ki fikir onaylandığı sırada, önceden sizin de yazılı izninizi almıştık, yoksa hiç doğmayabilirdi. Eğer gerçekten yetenekliyse bu andan itibaren o bizimdir.”</p>

  <p>Babanın sesi konuşurken titriyordu. “Onu istemediğinizi sanmamıza neden olup, şimdi de onu istediğinizi söylemeniz pek de kibarca değil.”</p>

  <p>“Ve Stilson’ların oğlu hakkındaki bu saçmalık,” dedi Anne. “Saçmalık değildi, bayan Wiggin.</p>

  <p>Ender’in motivasyonunu öğrenene kadar, onun doğru kişi olup olmadığından emin olamazdık.</p>

  <p>Hareketinin ne anlama geldiğini bilmek zorundaydık. Ya da en azından Üçüncünün davranışına ne anlam yüklediğini.”</p>

  <p>“Onu bu aptal takma adla çağırmak zorunda mısınız?” diyerek sızlandı anne.</p>

  <p>“Üzgünüm Bayan Wiggins ama kendisine taktığı isim, bu.”</p>

  <p>“Ne yapacaksınız Albay Graff?” diye sordu Baba.” Hemen şimdi kapıdan onunla birlikte çıkıp gidecek misiniz?”</p>

  <p>“Bu şeye bağlı,” dedi Graff.</p>

  <p>“Neye bağlı?”</p>

  <p>“Ender’in gelmek isteyip istemeyeceğine.”</p>

  <p>Annenin ağlaması acı bir kahkahaya döndü “Ah, öyleyse, bu gönüllü olmakla alakalı, ne kadar sevimli.”</p>

  <p>“Sizin ikiniz için seçim, Ender planlandığında yapılmıştı. Ama Ender’e hiç seçenek sunulmadı.</p>

  <p>Askere alınanlar savaşta çabuk feda edilebilir, ama söz konusu subaylar olduğunda gönüllülere ihtiyacımız var.”</p>

  <p>“Subaylar mı?” diye sordu Ender. Sesindeki tını üzerine diğerleri sessizliğe gömüldü “Evet,” dedi Graff “Savaş Akademisi geleceğin yıldızgemisi kaptanlarını, filo komutanlarını ve donanmanın amirallerini yetiştirmek içindir.”</p>

  <p>“Kendimizi kandırmayalım,” dedi baba sinirlice.</p>

  <p>“Savaş akademisindeki çocukların kaç tanesi gerçekten gemilerin komutasını alabiliyor!”</p>

  <p>“Ne yazık ki Bay Wiggin bu gizli bilgidir. Ama şunu söyleyebilirim ki, ilk seneyi geçen çocukların hiçbir tanesi, subaylık görevine alınma konusunda başarısız olmadı. Ve hiçbir tanesi, gezegenler arası bir aracın idareci amir subaylığından daha düşük bir rütbede hizmet etmedi. Hatta sahip olmaktan gurur duyduğumuz kendi güneş sistemimiz içerisindeki yerel savunma güçlerinde bile bu bir şereftir.”</p>

  <p>“Kaç tanesi ilk senesinde başarılı oldu?” diye sordu Ender. “İsteyenlerin hepsi,” dedi Graff Ender neredeyse, istiyorum, diyecekti. Fakat çenesini tuttu. Bu, onu okuldan uzak tutacaktı, fakat bu aptalcaydı, sadece birkaç gün için bu bir sorundu. Bu onu Peter’dan uzak tutacaktı, bu çok daha önemliydi, başlı başına ölüm kalım meselesi olabilirdi. Fakat anne ve babasını terk etmek, tüm bunların ötesinde Valentine’i terk etmek vardı. Ve bir asker olmak. Ender kavga etmeyi sevmezdi, Peter gibileri sevmezdi; zayıfa karşı güçlü ve kendi gibileri de sevmezdi; aptala karşı zeki.</p>

  <p>“Sanırım,” dedi Graff, “Ender ve ben özel olarak görüşmeliyiz.”</p>

  <p>“Hayır,” dedi baba.</p>

  <p>“Onu tekrar konuşmanıza izin vermeden götürecek değilim.” dedi Graff. “Ve beni gerçekten engelleme hakkımız yok.”</p>

  <p>Baba Graff a bir dakikadan uzun bir süre ters ters baktı ve sonra odayı terk etti. Anne Ender’in elini sıkmayı kesti. Ayrılırken arkasından kapıyı kapattı.</p>

  <p>“Ender,” dedi Graff, “eğer benimle gelirsen, uzun bir süre buraya geri dönmeyeceksin. Savaş akademisinde hiç tatil yoktur. Ziyaretçi de yoktur. On altı yaşına gelene kadar sürecek dopdolu bir kurs. İlk ayrılışını belirli şartlar altında on iki yaşında alacaksın. İnan bana, Ender, insanlar altı yılda, on yılda değişirler. Eğer benimle gelirsen, onu tekrar gördüğünde kız kardeşin Valentine bir kadın olacak. Birbirinize yabancılaşacaksınız. Onu hâlâ seviyor olacaksın Ender, ama onu tanımayacaksın.</p>

  <p>Görüyorsun işte kolaymış gibi yapmıyorum.”</p>

  <p>“Ya annemle babam?”</p>

  <p>“Seni tanıyorum Ender. Monitör kayıtlarını bir süredir izliyorum. Annenle babanı çok fazla özlemeyeceksin”</p>

  <p>“Onlar da seni çok fazla özlemeyecek.”</p>

  <p>Kendini tutmasına rağmen, Ender’in gözlerinden yaşlar aktı. Suratını öbür tarafa çevirdi, ama silmek için herhangi bir hareket yapmadı.</p>

  <p>“Seni seviyorlar Ender. Ama, yaşamının onlara neye mal olduğunu anlamak zorundasın. Onlar dindar olarak doğdular, bilirsin. Baban John Paul Wieczorek adıyla vaftiz edildi. Katolik. Dokuz çocuğun yedincisi.”</p>

  <p>Dokuz çocuk. Bu düşünülemezdi. Suç.</p>

  <p>“Evet, insanlar din için tuhaf şeyler yaparlar. Yaptırımları biliyorsun, Ender; o zamanlar o kadar sert değillerdi ama yine de kolay sayılmazdı. Sadece ilk iki çocuk parasız eğitim alabilirdi. Her yeni çocukla beraber vergiler artıyordu. Baban on altı yaşına bastığında Uyumsuz Aileler Kurumandan, kendisini ailesinden ayırmasını istedi, adını değiştirdi, dinini reddetti ve izin verilen iki çocuktan daha fazlasına sahip olmamaya yemin etti. Ciddiydi. Çocukken içinden geçtiği onca utanç ve eziyet; hiçbir çocuğunun bunları yaşamayacağına yemin etti. Anlıyor musun?”</p>

  <p>“Beni istemedi.”</p>

  <p>“Yani, artık kimse bir Üçüncüyü istemiyor. Onlardan memnun olmalarını bekleyemezsin. Fakat annenle baban özel bir vaka. Her ikisi de dinlerini reddettiler, —Annen bir Mormondu— fakat, gerçekten hisleri hâlâ belirsiz. Belirsiz ne demek biliyor musun?”</p>

  <p>“Her iki şekilde hissederler.”</p>

  <p>“Uyumsuz ailelerden gelmiş olmaktan utanç duyuyorlar. Bunu saklıyorlar. O derece ki, şüphelenmesinler diye annen herhangi birine Utah’ta doğduğunu itiraf etmeye bile yanaşmıyor.</p>

  <p>Polonya uyumsuz bir ülke olduğu ve bu yüzden uluslararası yaptırımlar altında olduğu için. Baban Polonyalı atalarını inkar ediyor. îşte, gördüğün gibi, hükümetin kesin talimatları altında bile, bir Üçüncüye sahip olmak, yapmaya çalıştıkları her şeyi mahveder.”</p>

  <p>“Bunu biliyorum.”</p>

  <p>“Ama durum bundan daha karışık. Baban yine de sana, yasal, aziz isimlerinden birini verdi. İşin doğrusu, siz doğduktan hemen sonra sizi, eve getirir getirmez, üçünüzü birden kendisi vaftiz etti.</p>

  <p>Anneniz buna karşı çıktı. Bu hadise yüzünden sürekli atıştılar, vaftiz edilmenizi istemediğinden değil, bir katolik gibi vaftiz edilmenizi istemediğinden. Gerçekten dinlerinden vazgeçmiş değiller. Sana bakıyorlar ve seni bir gurur abidesi gibi görüyorlar, çünkü yasayı atlatıp bir Üçüncüye sahip olabildiler. Fakat aynı zamanda sen bir korkaklık abidesisin, çünkü daha ileri gitmeye cesaret edemediler ve hâlâ doğru olduğuna inandıkları uyumsuzluğu uyguladılar. Ve sen toplumsal utanç abidesisin, çünkü attıkları her adımda, normal uyumlu toplum içine girme çabalarına darbe vurdun.</p>

  <p>“Tüm bunları nasıl bilebilirsin?”</p>

  <p>“Ağabeyini ve kız kardeşini izledik, Ender. Aletlerin ne kadar hassas olduğuna inanamazsın.</p>

  <p>Doğrudan beyninize bağlandık. Duyduğunuz her şeyi duyduk, dikkatlice dinleyip dinlemeseniz de, anlayıp anlamasanız da biz anladık.”</p>

  <p>“Öyleyse, ailem beni seviyor mu, sevmiyor mu?”</p>

  <p>“Seni seviyorlar. Sorun, seni burada isteyip istemedikleri. Bu evdeki varhğm sürekli bir rahatsızlık.</p>

  <p>Gerginlik kaynağı. Anlıyor musun?”</p>

  <p>“Gerginliğe yol açan kişi ben değilim”</p>

  <p>“Yaptığın şeyler değil. Ender. Hayatının kendisi. Kardeşin senden nefret ediyor çünkü sen, onun yeterince iyi olmadığının canlı kanıtısın. Kaçmaya çalıştıkları tüm geçmişleri yüzünden ailen sana kızıyor."</p>

  <p>“Valentine beni seviyor.”</p>

  <p>“Tüm kalbiyle. Tamamen, sorgusuz sualsiz, kendini sana adamış ve sen de ona tapıyorsun. Sana kolay olmayacağını söyledim.”</p>

  <p>“Orası nasıl bir yer?”</p>

  <p>“Ağır çalışma. Dersler, tıpkı buradaki okul gibi, farklı olarak, matematik ve bilgisayarı daha ağır veriyoruz. Askeri tarih. Strateji ve taktikler. Tüm bunların ötesinde Şavaş Odası.”</p>

  <p>“O da ne?”</p>

  <p>“Savaş oyunları. Tüm çocuklar ordulara ayrılırlar. Her geçen gün sıfır yerçekiminde sahte savaşlar yapılır. Kimse incinmez, fakat yenmenin ya da yenilmenin önemi vardır. Herkes sıradan bir asker olarak başlar, emirler alır. Daha büyük çocuklar, komutanlarınız olur, sizleri eğitmek ve savaşta komuta etmek onların görevidir. Sana söyleyemeyeceğim daha pek çok şey. Tıpkı Böcekler ve Astronotları oynamak gibi; bunun dışında, gerçek silahlarınız ve arkanızda savaşan yandaş askerler olacak. Tüm geleceğin, insan ırkının, geleceği ne kadar iyi öğrendiğine ve ne kadar iyi savaştığına bağlı. Zor bir hayat. Normal bir çocukluğun olmayacak. Tabii ki, sende var olan bu zihinle, itilip kakılan bir Üçüncü olarak zaten normal bir çocukluğun olmayacaktı.”</p>

  <p>“Hepsi erkek mi?”</p>

  <p>“Birkaç kız var. Girmek için gerekli testleri çoğunlukla geçemezler. Yüzyıllardan beri süre gelen evrim onların aleyhine çalışıyor. Nasıl olsa, hiçbiri Valentine gibi olmayacak. Fakat orada Ağabeyler olacak, Ender.”</p>

  <p>“Peter gibi mi?”</p>

  <p>“Peter kabul edilmedi Ender, ondan nefret ettiğin pek çok sebep yüzünden.”</p>

  <p>“Ondan nefret etmiyorum. Sadece-”</p>

  <p>“Ondan korkuyorsun. Yani, Peter hepten kötü değil, biliyorsun. Uzun zamandan beri gördüklerimiz arasmda en iyisiydi. Ailene, bir dahaki sefere bir kız seçmelerini rica ettik —nasıl olsa öyle olacaktı- Valentine’in Peter olacağını umuyorduk, fakat o daha uysal oldu. Çok fazla uysaldı. Ve böylece resmi olarak seni istedik”</p>

  <p>“Yarı Peter, yarı Valentine olmam için.”</p>

  <p>“Eğer işler düzgün gitseydi.”</p>

  <p>“Öyle miyim?”</p>

  <p>“Söyleyebileceğimiz kadarıyla. Testlerimiz çok iyi. Ender. Fakat bize her şeyi anlatmıyor.</p>

  <p>Gerçekten, iş oraya geldiğinde bize hemen hemen hiçbir şey anlatmazlar, ama hiç yoktan iyiler.”</p>

  <p>Graff karşıya doğru uzanıp Ender’in ellerini kendi avucu içine aldı. “Ender Wiggin, eğer mesele sadece kendin için en iyi ve en mutlu geleceği seçmek olsaydı, sana evde kal derdim.”</p>

  <p>“Burada kal, büyü, mutlu ol. Üçüncü olmaktan daha beter şeyler de var, insan mı, yoksa bir çakal mı olduğuna karar veremeyen bir ağabeyden daha kötü şeyler var. Savaş akademisi bu beter şeylerden bir tanesi. Fakat sana ihtiyacımız var. Böcekler şimdilik sana bir oyun gibi geliyor olabilir. Ender, ama Allahın belaları son seferinde neredeyse bizi silip süpürüyorlardı. Sayıca ve silahça bizden üstünler. Bizi kurtaran tek şey, şu ana kadar bulduğumuz en zeki komutana sahip olmamızdı. İster kader de, ister tanrı de, ister kahrolası şans de, bizim Mazer Rackham’ımız vardı.”</p>

  <p>“Fakat şimdi ona sahip değiliz Ender. Birlikte insanoğlunun üretebildiği her şeyle zar zor başa çıktık, en son bize yolladıkları donanma, insana, sanki bir avuç çocuğun yüzme havuzunda oynadığı hissini veriyordu. Bizim de yeni silahlarımız var. Ama yine de yeterli olmayabilir. Çünkü son savaştan sonraki seksen yıl içerisinde hazırlanmak için bizden daha çok zaman buldular. Elde edebileceğimizin en iyisine ihtiyacımız var ve onlara acilen ihtiyacımız var. Belki bizim için çalışmayacaksın, belki de çalışacaksın. Belki baskı altında dağılacaksın, belki hayatını mahvedecek, belki bugün buraya, senin evine geldiğim için benden nefret edeceksin. Fakat, eğer donanmaya katılman gibi bir şans varsa, insanoğlu hayatta kalabilir ve Böcekler sonsuza dek bizi rahat bırakabilir.</p>

  <p>Senden bunu yapmanı rica edeceğim. Benimle gelmeni.”</p>

  <p>Ender Albdy Graff a yoğunlaşmakta zorlanıyordu. Adam, sanki Ender onu cımbızla alıp cebine koyabilecekmiş gibi uzakta ve küçücük göründü. Her şeyi terk etmek ve çok zor bir yere gitmek, Valentinesiz, Annesiz ve Babasız.</p>

  <p>Ve sonra, herkesin yılda en az bir kere seyretmesi gereken. Böcek filmlerini düşündü. Çin’in yıkılması. Kuşak Savaşı. Ölüm, acı ve terör. Mazer Raekham ve kurnaz manevralar yaparak kullandığı, dayanıksız ve zayıf görünen küçük, insan yapımı gemilerle kendinden iki kat büyük ve iki kat ateş gücüne sahip düşman filosunu imha etmesi. Sanki yetişkinlerle savaşan bir çocuk gibi. Ve kazandık.</p>

  <p>“Korkuyorum,” dedi Ender sessizce. “Fakat seninle geliyorum.”</p>

  <p>“Tekrar söyle,” dedi Graff “Bunun için doğdum, değil mi? Eğer gelmezsem neden yaşayayım?”</p>

  <p>“Yeterince iyi değil,” dedi Graff “Gelmek istemiyorum,” dedi Ender,”fakat geleceğim.”</p>

  <p>Graff başını salladı. “Fikrini değiştirebilirsin. Benimle arabama binene kadar fikrini değiştirebilirsin. Ondan sonra, Uluslaraası Donanmanın keyfine kalacaksın. Bunu anlıyor musun?”</p>

  <p>Ender başını salladı.</p>

  <p>“Tamamdır. Hadi onlara söyleyelim.”</p>

  <p>Anne ağladı. Baba Ender’e sıkıca sarıldı, Peter ellerini sıkarak “Seni şanslı, küçük sivri kafalı osuruk yiyen,” dedi. Valentine onu öptü ve gözyaşlarıyla yanaklarını ıslattı.</p>

  <p>Toplayacağı hiçbir şeyi yoktu. Yanına alacağı kişisel hiçbir şey. “Okul, ihtiyacın olan her şeyi sağlayacak, üniformalardan okul gereçlerine kadar. Ve oyuncaklara gelince; sadece bir oyun var.”</p>

  <p>“Elveda” dedi Ender ailesine. Uzanıp Albay Graff m elini tuttu ve onunla birlikte kapıdan dışarıya yürüdü.</p>

  <p>“Benim için birkaç Böcek öldür!” diye bağırdı Peter.</p>

  <p>“Seni seviyorum, Andrew!” diye haykırdı Anne.</p>

  <p>“Sana yazacağız!” dedi Baba. Koridorda sessizce duran arabanın içine girdiği gibi, Valentine’in ıstırap dolu ağlamasını duydu. “Bana geri dön! Seni sonsuza dek seveceğim!”</p>

  <h1 id="sigil_toc_id_3">Kalkış</h1>

  <p>"Ender nedeniyle, çok hassas bir denge kurmak zorundayız. Yaratıcı Icaimasına yetecei&lt; l&lt;adar onu izole et, yoksa buradaki sistemi benimser ve onu kaybederiz. Aynı zamanda, liderlik için güçlü yeteneklere salıip olduğundan emin olmak zorundayız."</p>

  <p>"Dereceye girerse, yönetecek."</p>

  <p>"Bu kadar basit değil. Mazer Rackham kendi küçük filosuyla başa çıkabildi ve kazandı. Bu savaş çıktığında bir dahi için bile çok daha fazlası olacak. Pek çok ufak gemi. Astlarıyla, sorunsuzca çalışmak zorunda."</p>

  <p>"Oh, harika. Dahi olduğu kadar, kibar da olmak zorunda."</p>

  <p>"Kibar değil. Kibarlık Böceklerin hepimizi haklamasına neden olur."</p>

  <p>"Öyleyse onu izole edeceksin."</p>

  <p>"Okula vardığımız zaman, onu diğer çocuklardan tamamiyle ayrı tutacağım."</p>

  <p>"Buna hiç şüphem yok. Buraya ulaşmanı bekleyeceğim. Stilson'ların oğluna yaptığının görüntülerini seyrettim. Buraya getirdiğin küçük, tatlı bir çocuk değil."</p>

  <p>"İşte burada hata yapıyorsun. Göründüğünden daha tatlı. Ama endişelenme. Acilen bu durumu çözeceğiz."</p>

  <p>"Bazen bu küçük dahileri parçalamaktan zevk aldığını düşünüyorum."</p>

  <p>"Bunu yapmak bir sanat. Ve ben bunda çok iyiyim. Ama zevk? Şey, belki. Daha sonra parçaları topladıklarında daha iyi duruma geliyorlar."</p>

  <p>"Sen bir canavarsın."</p>

  <p>"Teşekkürler. Bu, zam alacağım anlamına mı geliyor?"</p>

  <p>"Sadece madalya. Bütçe sınırsız değil."</p>

  <p>Ağırlıksızlığın, yönünü şaşırmaya neden olduğu söylenir, özellikle yön duygusu henüz gelişmemiş olan çocuklarda. Fakat Ender, daha dünyanın çekiminden kurtulmadan yönünü şaşırdı. Hatta mekiğin kalkışa başlamasından önce.</p>

  <p>Roket de on dokuz çocuk daha vardı. Sıra halinde otobüsten inip asansöre bindiler. Konuştular, şakalaştılar, böbürlendiler ve güldüler. Ender sessizliğini korudu. Graff ve diğer subayların onları nasıl izlediklerini fark etti. Yaptığımız her şeyin bir anlamı var diye düşündü Ender. Onlar gülüyorlar, ben gülmüyorum.</p>

  <p>Diğer çocuklar gibi olmak fikriyle oyalandı. Fakat aklına herhangi bir şaka gelmiyordu ve onların hiçbir şakası da komik değildi. Kahkahaları her nereden geliyorsa. Ender kendinde böyle bir yer bulamadı. Korkuyordu ve korku onu ciddileştiriyordu.</p>

  <p>Ona, tamamı tek parçadan oluşan bir üniforma giydirmişlerdi; belinde kemerinin olmaması komik gelmişti. Bu şekilde giyinmek ona kendini çıplak hissettiriyordu. Etrafı kolaçan ederek yere çömelmiş adamların omuzlarında, tünemiş hayvanlar gibi duran televizyon kameraları çalışıyordu. Adamlar, kedi gibi yavaşça hareket ediyorlardı, böylece kameranın hareketi daha yumuşak oluyordu. Ender kendisini de yavaş hareket ederken buldu.</p>

  <p>Kendini televizyonda röportaj yaparken hayal etti. Spiker ona soruyordu, nasıl hissediyorsunuz Bay Wiggin? Aç olmamız dışında, gerçekten gayet iyi. Aç mı? Oh, evet, kalkıştan önce yirmi dört saat yemek yemenize izin vermiyorlar. Ne kadar ilginç, böyle bir şey hiç duymamıştım. Aslında hepimiz oldukça açız. Röportaj esnasında Ender ve spiker kameramanın önünde uzun kıvrak adımlar atarak sessizce yürüyeceklerdi.</p>

  <p>Spiker tüm çocuklar adına sözcü olmasına müsaade etse de. Ender ancak kendi hakkında konuşmaya yetkiliydi. İlk kez gülecekmiş gibi hissetti. Gülümsedi. O anda yanında oturan diğer çocuklar da başka bir şeye gülüyorlardı. Şakalarına güldüğümü zannediyorlar, diye düşündü Ender.</p>

  <p>Ama ben çok daha komik bir şeye gülüyorum.</p>

  <p>“Merdivenlerden birer birer çıkın,” dedi bir subay. “Boş koltuklu koridora gelince birine oturun.</p>

  <p>Cam kenarı yok.”</p>

  <p>Bu bir şakaydı. Diğer çocuklar güldüler Ender sonlara doğruydu, fakat en geride değildi. Televizyon kameraları yine de çekimi bırakmamıştı. Valentine mekikle uzaklaşmamı görecek mi? Kameramana doğru koşarak ona el salladığını ve “Valentine’e hoşça kal diyebilir miyim?” diye sorduğunu düşündü. Eğer yapsaydı, kasetten makaslanacağını bilmiyordu, savaş akademisine yükselen çocukların kahramanlar olması beklenirdi. Birini özledikleri düşünülemezdi. Ender sansür hakkında hiçbir şey bilmiyordu, ama kameralara doğru koşmanın yanlış olacağını tahmin edebiliyordu.</p>

  <p>Kısa köprüden, mekiğin kapısına yürüdü. Sağındaki duvarın, tıpkı zemin gibi, halıyla kaplandığını fark etti. Yön kaybının başladığı yer tam orasıydı. Duvarı zeminmiş gibi düşündüğü anda, kendini duvarın üzerinde yürüyormuş gibi hissetmeye başladı. Merdivene tutundu ve merdivenin arkasındaki dik zeminin de halıyla kaplı olduğunu fark etti. Zemine tıiTnanıyorum, emekleyerek, adım adım.</p>

  <p>Sonra, eğlenmek için duvardan aşağı inermiş gibi yaptı. Tam, bunu zihninde başarıyorken boş bir koltuğa ulaşana kadar kendisini yer çekiminin varlığına inandırdı. Her ne kadar yer çekimi onu koltuğa karşı sabit bir şekilde çekiyor olsa da kendini koltuğa sıkıca tutunurken buldu.</p>

  <p>Diğer çocuklar koltuklarının tepesinde hafifçe zıplıyor, itişip kakışıyor, bağırıyorlardı. Ender dikkatli bir şekilde kemerleri buldu, kasık, bel ve omuzlarından onu sarmak için birbirlerine nasıl geçeceklerini çözdü. Geminin dünya yüzeyine baş aşağı sarktığını, yer çekiminin dev parmaklarının onları yerlerinde sıkıca tuttuğunu hayal etti. Ama kayacağız, diye düşündü. Bu gezegenden düşeceğiz.</p>

  <p>O anda bunun anlamını bilmiyordu. Yine de daha sonra, hatta dünyayı terk etmeden önce sanki kendi yaşadığı gezegen değil de her hangi bir başkasıymış gibi, onu ilk kez bir gezegen olarak düşündüğünü anımsadı.</p>

  <p>“Oh, demek çoktan kavramışsın.” dedi Graff Merdivende duruyordu.</p>

  <p>“Bizimle mi geliyorsun?” diye sordu Ender.</p>

  <p>“Genelde acemi erler için aşağı gelmem,” dedi Graff “Orada bir tür görevliyim. Okul idarecisi, müdür gibi. Bana geri dönmek zorunda olduğumu, yoksa işimi kaybedeceğimi söylediler.” Gülümsedi.</p>

  <p>Ender gülümseyerek karşılık verdi. Graff ın yanında kendini rai:at hissediyordu. Graff iyiydi. Ve Savaş Akademisinin müdürüydü. Ender bir parça rahatladı. Orada bir arkadaşı olacaktı.</p>

  <p>Daha büyükler. Ender gibi yapamayan çocuklara, kendilerini koltuğa bağlamalarında yardım ettiler.</p>

  <p>Mekiğin önündeki televizyondan kendilerine mekik seyahati, y-zay seyahati tarihçesi ve I.F.’nin muhteşem yıldız gemilerinin var olduğu muhtemel geleceklen sunulurken bir saat kadar beklediler.</p>

  <p>Çok sıkıcı şeylerdi. Ender böyle filmleri daha önce seyretmişti.</p>

  <p>Tabii o zamanlar, bir mekiğin içinde koltuğa bağlı halde değildi ve dünyanın göbeğinden baş aşağı sarkmıyordu.</p>

  <p>Kalkış fena değildi. Bir parça ürkütücüydü. Hafif sarsıntı yüzünden mekiğin ilk zamanlarından bu yana ilk başarısız kalkışı olabileceği düşüncesiyle birkaç dakika süren bir panik yaşandı. Yumuşak bir koltukta arkanıza yaslanmışken, ne kadar şiddetli bir sarsıntı yaşayabileceğinizi, filmler tam manasıyla anlatamamıştı.</p>

  <p>Bitmişti ve gerçekten kemerler onu askıda tutuyordu, yerçekimi kaybolmuştu.</p>

  <p>Kendini bu duruma önceden hazırlamış olduğu için Graff’ın, sanki mekiğin önünden aşağı doğru tırmanıyormuş gibi merdivenlerden geri geri gelmesine şaşırmadı. Graff ın bacaklarını merdivenin basamağına dolamasından ve sanki bu normal bir uçakmış gibi dimdik ayağa kalkacak şekilde kendini elleriyle ittirmesinden rahatsız olmadı.</p>

  <p>Bu durum bazılarına fazla ağır geldi. Oğlanın teki kusacak gibi oldu; Ender, o zaman, kalkıştan yirmi dört saat önce bir şeyler yemelerine neden izin verilmediğini anladı. Sıfır yerçekiminde kusmak pek eğlenceli olmazdı.</p>

  <p>Ender’e göre Graff ın yer çekimi oyunu komikti. Zihnini biraz daha zorlayarak, Graff ın ana koridorda baş aşağı durduğunu, ardından da kenardaki duvarlardan birine dümdüz yapıştığını hayal etti. Yerçekimi herhangi bir yöne gidebilir. Ben ne yöne gidersem o yöne gider. Graff 1 amuda kaldırabilirim, hem de onun ruhu bile duymadan.”</p>

  <p>“Bu kadar komik olan nedir, Wiggin?”</p>

  <p>Graff m sesi sert ve sinirliydi. Neyi yanlış yaptım ki, diye düşündü Ender. Yoksa sesli mi güldüm?</p>

  <p>“Sana bir soru sordum asker!” diye gürledi Graff.</p>

  <p>Ah, evet. İşte eğitim rutinlerinin başlangıcı. Ender televizyonda bazı askeri filmler görmüştü, eğitimin başlangıcmda, askerler ve subaylar sıkı arkadaş olmadan önce, subaylar hep yüksek sesle bağırırlardı.</p>

  <p>“Evet, efendim,” dedi Ender.</p>

  <p>“Öyleyse tekrar cevap ver!”</p>

  <p>“Sizi, bacaklarınızla baş aşağı asılırken hayal ettim. Komik olduğunu düşündüm.”</p>

  <p>Graff ın ona buz gibi bir ifadeyle bakmasıyla düşündüğü kulağa aptalca geldi.</p>

  <p>“Sanırım sadece sana komik geldi. Başka kimseye komik geldi mi?”</p>

  <p>Hayır mırıltıları.</p>

  <p>“Peki niye?” Graff hepsine birden küçümsemeyle baktı. “Mankafalar, kalkışta başımıza gelen işte bu. Sivri zekalı, küçük moronlar. İçinizden sadece birinde, sıfır yerçekiminde yönlerin siz nasıl hayal ederseniz öyle olacağını düşünecek kafa var. Bunu anladınız mı‘’”</p>

  <p>Çocuklar, kafa salladı.</p>

  <p>“Hayır anlamadınız. Tabii ki anlamadınız. Sadece salak değil, yalancısınız da. Bu mekikte sadece bir çocukta zekâ var, o da Ender Wiggin. Ona iyi bakın küçük beyler. Siz burada hâlâ çocuk bezi kullanırken, o bir komutan olacak. Çünkü siz kusmak isterken, o sıfir yer çekiminde nasıl düşülmesi gerektiğini biliyor.</p>

  <p>Gösterinin böyle olmaması gerekiyordu. Graff ın onu en iyi olarak seçmesi değil, azarlaması lazımdı. Başlangıçta birbirlerine karşı olmaları gerekirdi, sonra arkadaş olabilirlerdi.</p>

  <p>“Pek çoğunuz çuvallayacaksmız Buna alışın, küçük beyler. Pek çoğunuzun geleceği Savaş Okulunda bitecek, çünkü sizde derin uzay pilotluğunu başaracak kafa yok. Pek çoğunuz. Savaş Akademisine girme ödülüne layık değilsiniz, çünkü sizde başarmak için gerekli olan nitelikler yok. Bazılarınız başarabilir. Bazılarınıza insanlık bir şey ifilde ediyor olabilir. Ama bunun üzerine bahse girmeyin.</p>

  <p>Ben sadece bir kişi üzerine bahse giriyorum.</p>

  <p>Graff aniden, havada ters parende atarak, elleriyle merdiveni yakaladı, daha sonra bacaklarını merdivenden ileri doğru salladı. Eğer zemin aşağıdaysa, amuda kalkıyor, eğer zemin yukarıdaysa elleriyle sarkıyordu. Karış karış, koridordan geriye, koltuğuna doğru sallandı.</p>

  <p>“Şimdiden başardın gibi gözüküyor.” diye fısıldadı yanındaki oğlan.</p>

  <p>Ender kafasını salladı.</p>

  <p>“Oh, benimle konuşmayacak mısın?” dedi oğlan.</p>

  <p>“Bu şeyleri söylemesini ben istemedim,” diye fısıldadı Ender.</p>

  <p>Başının üstünde keskin bir acı hissetti. Sonra yine. Arkasından kıkırdılar geliyordu. Arkada oturan çocuk kemerlerini çözmüş olmalıydı. Kafaya tekrar bir şaplak. Git başımdan, diye düşündü Ender.</p>

  <p>Size hiçbir şey yapmadım.</p>

  <p>Kafaya tekrar bir şaplak. Kahkahalar. Graff bunu görmedi mi? Bunu durdurmayacak mı? Başka bir tokat. Daha sert. Gerçekten acıttı. Graff nerelerdeydi?</p>

  <p>Sonra her şey açığa kavuştu Graff, buna bile bile neden olmuştu. Gösterilerdeki suistimallerden çok daha beterdi. Çavuş seni azarladığında, diğerleri seni daha fazla beğenirdi, fakat eğer subay seni tercih ederse, senden nefret ederlerdi.</p>

  <p>“Hey, osuruk ağızlı,”diye arkasından bir fısıltı geldi.</p>

  <p>Kafasına bir darbe daha almıştı. “Hoşuna gitti mi? Hey süper zeka, eğleniyor musun?” Başka bir tokat daha. Bu seferki o kadar sertti ki, Ender acıdan hafifçe inledi.</p>

  <p>Eğer Graff onu şeçtiyse, kendi kendine yardım etmedikçe hiçbir yardım gelmeyecekti. Başka bir darbenin gelmek üzere olduğunu hissedene kadar bekledi. Şimdi, diye düşündü. Ve evet darbe geldi.</p>

  <p>Acıtmıştı, fakat Ender çoktan, gelecek olan diğerini hissetmeye çalışıyordu. Ve evet, tam zamanında.</p>

  <p>Seni yakaladım, diye düşündü Ender. Darbe geldiği anda. Ender iki eliyle uzandı, oğlanı ellerinden yakaladı ve sonra kolundan aşağı sertçe çekti. Yerçekimi varken oğlan, göğsünü inciterek Ender’in koltuğunun arkasına sıkışacaktı. Sıfır yerçekiminde ise, nasıl olduysa, koltuğun üzerinden tavana doğru tam bir parende attı. Ender bu kadarını beklemiyordu. Sıfır yer çekiminin, bir çocuğun hareketlerinin etkisini bile nasıl büyüteceğini aklına getirmemişti. Oğlan tavana doğru zıplayarak havada yüzdü, sonra yerinde oturan bir çocuğun üzerine, sonra koridora düştü, kompartımanın önündeki perdeye vücudu çarpıp da, çığlık atana kadar kolları sağa sola sallanıyordu. Sol kolu vücudunun altında büküldü.</p>

  <p>Sadece saniyeler sürmüştü. Graff çoktan çocuğu havada yakalamıştı olay yerindeydi, El çabukluğuyla, çocuğu koridordan aşağıya başka bir adama doğru itti. “Sol kol. Kırılmış sanırım,” dedi.</p>

  <p>Kısa süre içinde oğlana uyuşturucu verildi ve bir subay kolunun etrafını alçılarken havada sessizce yattı.</p>

  <p>Ender berbat hissediyordu. Sadece, oğlanın kolunu yakalamaya, niyetliydi. Hayır. Hayır, niyeti onun canını yakmaktı ve tüm gücüyle asılmıştı. Bu kadar halka açık olmasını istememişti, fakat oğlan kesinlikle Ender’in amaçladığı acıyı hissediyordu. Sıfır yer çekimi onu kandırmıştı, hepsi buydu işte.</p>

  <p>Ben Peter’ım. Tıpkı onun gibiyim. Ve Ender kendinden nefret etti.</p>

  <p>Graff kabinin önünde duruyordu. "Nesiniz siz, gerzek mi? Küçük zayıf aklınızla, minicik bir gerçeği kavrayamadınız mı? Buraya asker olmak için getirildiniz. Eski okullarınızda, eski ailelerinizde, belki kodaman, belki sert, belki akıllıydınız. Fakat biz en iyinin iyisini seçtik ve şimdi karşınızda sadece bu tür çocuklar var. Size bu roketteki en iyi çocuk Ender Wiggin dediysem, bunun bir anlamı vardır. Onunla dalaşmayın. Daha önce, küçük çocuklar Savaş Akademisinde öldüler.</p>

  <p>Kendimi yeterince ifade edebildim mi?”</p>

  <p>Mekiğin diğer kısmında sessizlik vardı. Ender’in yanında oturan oğlan, ona dokunmamaya çalışıyordu.</p>

  <p>Ben katil değilim, dedi Ender kendi kendine defalarca. Ben Peter değilim. Graff ne derse desin değilim. Sadece kendimi savunuyordum. Yeterince katlandım. Sabrettim. Ben onun dediği şey değilim.</p>

  <p>Hopörlörden gelen ses okula yaklaşmakta olduklarını söylüyordu. Yavaşlamak ve yanaşmak yirmi dakika alacaktı. Ender diğerlerinin arkasından yavaşça ilerledi. içeri girdikleri esnada aşağı taraf olan yönden yukarı doğru tırmandılar, diğerleri mekiği en son onun terk etmesine seve seve izin verdiler.</p>

  <p>Graff, mekikten Savaş Akademisinin tam kalbine açılan dar bir tüpün sonunda bekliyordu.</p>

  <p>“Uçuş güzel miydi?” diye sordu Graff neşeli bir ifadeyle.</p>

  <p>“Arkadaşım olduğunu düşünüyordum.” Kendini tutmasına rağmen, Ender’in sesi titredi.</p>

  <p>Graff şaşkın şaşkın baktı. “Bu fikre nasıl kapıldın, Ender?”</p>

  <p>“Çünkü sen - sen” çünkü sen benimle kibarca ve dürüstçe konuştun. “Yalan söylemedin.”</p>

  <p>“Şimdi de yalan söylemeyeceğim,” dedi Graff. “İşim, arkadaş olmak değil. İşim, dünyadaki en mükemmel askerleri yetiştirmek. Tüm dünya tarihindeki. Bir Napolyon’a ihtiyacımız var. Bir Alexandar’a. Tabii Napolyon gibi yenilmeyecek ya da Alexander gibi genç yaşta ölmeyecek. Kendini diktatör ilan etmesini ve bunun için ölmesini ayrı tutarsak, bir de Julius Ceasar’a ihtiyacımız var.</p>

  <p>Benim işim, işte böyle bir yaratığı ve ona yardım etmesi için ihtiyaç duyacağı tüm erkek ve kadmları yaratmak. Bunun bir yerinde çocuklarla arkadaşlık etmeliyim diyor mu?</p>

  <p>“Benden nefret etmelerini sağladım.”</p>

  <p>“Yani? Ne yapacaksın? Bir köşeye mi sığınacaksm? Seni tekrar sevsinler diye küçük kıçlarını mı öpmeye başlayacaksın? Senden nefret etmelerini engelleyecek sadece tek bir şey var. Yaptığın her işte en iyisi olacaksın ki, seni görmezden gelmesinler. En iyinin sen olduğunu söyledim. Kahrolası en iyi sen olsan iyi olur.”</p>

  <p>“Ya olamazsam?”</p>

  <p>“O zaman çok kötü. Bak Ender, eğer yalnızsan ve korkuyorsan üzgünüm. Ama Böcekler orada bir yerde. On milyar, yüz milyarlarcası. Bildiğimiz kadarıyla, pek çok gemiyle. Anlayamadığımız silahlarla. Ve kökümüzü kurutmak için bu silahları kullanmaya can atıyorlar. Tehlikedeki dünya değil Ender. Sadece biz. Sadece insanoğlu. Biosfer’in kalan kısmı düşünülürse, oradan silinebilirdik ve evrimdeki bir sonraki adım ayarlanmaya başlardı. Fakat insanlık ölmek istemiyor. Tür olarak hayatta kalmak için evrildik. Ve bunu yapma şeklimiz durmadan nesiller elde etmekle oluyor ve sonunda, her birkaç nesilde, bir dahi doğuyor. Tekerleği icat eden kişi. Ve ışık. Ve uçmak. Şehri inşa eden kişi, bir ulus, bir imparatorluk. Bunlardan bir şey anlıyor musun?”</p>

  <p>“Ender anladığını düşündü fakat emin değildi, dolayısı ile hiçbir şey söylemedi.</p>

  <p>“Hayır. Tabi ki değil. Daha açık anlatayım. İnsanoğlu, insanlık ona ihtiyaç duyana kadar özgürdür.</p>

  <p>Belki de insanlığın sana ihtiyacı var. Bir şeyler yapmak için. Belki de insanlığın bana ihtiyacı var; neye yetenekli olduğunu bulmam için. Her ikimizde aşağılık şeyler yapıyor olabiliriz, Ender, ama insanoğlu hayatta kalırsa bu bizim iyi araçlar olduğumuzu gösterir.”</p>

  <p>“Hepsi bu mu? Sadecc araç mıyız?”</p>

  <p>“Her insan, tüm insanlığın ayakta kalmasına yardımcı olan bir alettir.”</p>

  <p>“Yalan bu."</p>

  <p>“Hayır. Sadece gerçeğin yarısı. Diğer yarısı için, savaşı kazandıktan sonra endişelenebilirsin.”</p>

  <p>“Ben büyümeden savaş bitmiş olacak,” dedi Ender.</p>

  <p>“Umarım yanılıyorsundur,” dedi Graff. “Ha bu arada, benimle konuşarak, hiç kendine yardımcı olmuyorsun. Şüphesiz diğer çocuklar birbirlerine, pişkin Ender Wiggin’in, Graff ı yalamak için oraya geri döndüğünü anlatıyorlar. Öğretmenlerin adamı olduğun söylentisi bir kere ortaya çıktı mı, emin ol bitersin.</p>

  <p>Diğer bir deyişle, git başımdan ve beni yalnız bırak.</p>

  <p>“Hoşça kal,” dedi Ender. Tüp boyunca, diğer oğlanların gitmiş olduğu yere, kendini karış karış çekti.</p>

  <p>Graff gitmesini seyretti.</p>

  <p>Yanındaki öğretmenlerden biri, “O, bu mu?” dedi.</p>

  <p>“Tanrı bilir,” dedi Graff “Eğer Ender o değilse, bunu bize bir anevvel gösterse iyi olur.”</p>

  <p>“Belki de hiç kimse değildir,” dedi öğretmen.</p>

  <p>“Belki de. Ama, durum buysa, Anderson, bence o zaman Tann’da bir Böcck. Bak bunu alıntı olarak kullanabilirsin.”</p>

  <p>“Yapacağım.”</p>

  <p>Uzunca bir süre sessiz kaldılar.</p>

  <p>“Anderson.”</p>

  <p>“Mmm.”</p>

  <p>“Çocuk yanılıyor. Onun arkadaşıyım.”</p>

  <p>“Biliyorum.”</p>

  <p>“O temiz, dürüst ve iyi.”</p>

  <p>“Raporları okudum”</p>

  <p>“Anderson ona neler yapacağız düşünsene.”</p>

  <p>Anderson savunmaya geçti. “Onu tarihteki en iyi askeri komutan yapacağız.”</p>

  <p>“Ve sonra, dünyanın tüm kaderini onun omuzlarına yükleyeceğiz. Onun iyiliği için, umarım aradığımız o değildir. Umarım.”</p>

  <p>“Neşelen hadi. Belki o mezun olmadan Böcekler bizi öldürür.” Graff gülümsedi. “Haklısın. Bak şimdi daha iyiyim.</p>

  <h1 id="sigil_toc_id_4">Oyunlar</h1>

  <p>"Hayranlığımı kazandın. Kol kırmak; ustaca bir darbe"</p>

  <p>"Kazaydı."</p>

  <p>"Gerçekten mi? Üstelik resmi raporunda senden o kadar övgüyle söz etmişken."</p>

  <p>"İş zor. Bu durum diğer küçük piçi kahraman yapıyor. Diğer çocukların eğitimi de mahvolabilirdi.</p>

  <p>Ben Ender'in yardım isteyeceğini sanmıştım. "</p>

  <p>"Yardım istemek? Onda bulduğunuz en değerli şeyin bu olduğunu düşünüyordum; kendi problemlerini halletmesi. Orada bir düşman filosuyla etrafı sarılmışken eğer isteyebileceği kimse olmayacak."</p>

  <p>"Küçük salağın, koltuğundan fırlayacağını kim tahmin edebilirdi? Ve bölme duvarına karşı yanlış bir iniş yapacağını."</p>

  <p>"Askeriyenin aptallığına dair bir örnek daha işte. Eğer aklınız olsaydı gerçek bir kariyer sahibi olabilirdiniz; hayat sigortası satmak gibi."</p>

  <p>"Siz de, efendim."</p>

  <p>"Şu anda ikinci sınıf olduğumuz gerçeğiyle yüz yüzeyiz. Hem de insanlığın kaderi bizim elimizdeyken. Size nefis bir güç duygusu veriyor, öyle değil mi? Özellikle de bu sefer kaybedersek kimse bizi eleştiremeyeceği için."</p>

  <p>"Asla bu şekilde düşünmedim. Ama kaybetmeyelim."</p>

  <p>"Ender ne yapacak görelim. Eğer onu çoktan kaybetmişsek, eğer üstesinden gelemezse, sıradaki kim? Başka kim var?"</p>

  <p>"Bir liste yapanm."</p>

  <p>"Aynı zamanda. Enderi nasıl kazanırız onu anlayalım."</p>

  <p>"Size söyledim. Onun için yarattığımız izolasyon delinemez olmalı. Asla herhangi birinin yardım edeceğine inanmamalı, asla. Bir kez işin kolayını bulursa, mahvolur."</p>

  <p>"Haklısın. Bir arkadaşı olduğuna inansaydı, bu korkunç olurdu."</p>

  <p>"Arkadaşları olabilir. Ebeveynler, sahip olamayacağı bu."</p>

  <p>Ender döndüğünde, diğer oğlanlar çoktan ranzalarını seçmişti. Koğuşun kapısının önünde boş bir yatak bulmak için durdu. Tavan alçaktı; Ender uzansa dokunabilirdi. Yerde duran alt ranza ile, bir çocuk odası. Diğer çocuklar onu göz ucuyla seyrediyordu. Kapının hemen yanındaki alt ranzanın tek boş yatak olduğuna yeterince emin oldu. O an, onu en kötü yere atmalarına izin vererek, sonradan gelecek zorbalıklara davetiye çıkardığını düşündü.</p>

  <p>Genişçe gülümsedi. “Hey, sağ olun," dedi. İğneleyici olmadan. Sanki ona en iyi yeri ayırmışlar gibi içtenlikle söylemişti. “Kapının kenarındaki alt ranzayı isteyeceğimi nasıl anladınız.”</p>

  <p>Oturdu ve ranzanın dibindeki açık dolabın içine baktı. Kapağın altına iliştirilmiş bir kâğıt vardı.</p>

  <p>Ranzanın başındaki tarayıcıya Elinle dokun Ve ismini iki kez söyle Ender opak plastikten bir levha olan tarayıcıyı buldu. Sol elini üzerine koydu ve “Ender Wiggin.</p>

  <p>Ender Wiggin.” dedi. Tarayıcı bir dakikalığına yeşile dönüştü. Ender dolabını kapattı ve tekrar açmaya çalıştı. Yapamadı. Sonra elini tarayıcıya götürdü ve “Ender Wiggin,” dedi. Dolap açılmıştı.</p>

  <p>Diğer üç bölmede. Bölmelerden birinde, o an giydiğine benzer dört tulum vardı, bir tane de beyaz.</p>

  <p>Diğer bölmede, aynı okuldakiler gibi, küçük bir sıra bulunuyordu. Demek ki daha çalışmalara başlamamışlardı.</p>

  <p>Ödülü bulunduran bölme, en geniş olanıydı. İlk bakışta, kask ve eldivenleriyle eksiksiz bir uzay giysisi gibi duruyordu. Ama değildi. Hava geçirmez mührü yoktu.</p>

  <p>Yine de tüm vucudu örtüyordu. İçi kalınca doldurulmuştu. Aynı zamanda bir parçada sertti.</p>

  <p>Ve yanında bir de tabanca vardı. Kabzası sert ve şeffaf camdan olduğu için bir lazer silahına benziyordu Fakat elbette küçük çocukların ölümcül silahlar bulundurmasına izin vermezlerdi.</p>

  <p>“Laser değil,” dedi bir adam. Ender yukarı baktı. Onu daha önce hiç görmemişti. Genç ve iyi görünüşlü bir adam. “Ama bir ışın çıkaracak kadar sıkı. Dikkatini topla. Onunla nişan alabilir ve yüz metreden bir duvara, üç inch’lik ışık dairesi yapabilirsin.”</p>

  <p>“Bu ne için?” diye sordu Ender.</p>

  <p>“Dinlenme sırasında oynadığımız oyunlardan biri. Dolabı açık olan başka biri var mı?” Adam etrafına baktı.</p>

  <p>“Yani, talimatlar! izleyip, sesinizi ve elinizi kodladınız mı? Bunu yapmadan dolaplarınızı açamazsınız. İlk senenizde, burada. Savaş Akademisinde, bu oda sizin eviniz, öyleyse istediğiniz ranzayı alın ve onda yatın. Genellikle komutanınızı seçmenize izin verir ve onu kapının kenarındaki alt ranzaya yerleştiririz, anlaşılan o rütbe alınmış. Dolapları yeniden kodlayamıyoruz. Öyleyse komutanınızı seçmiş sayılırsınız. Yemek yedi dakika içinde. Yerdeki ışıklı noktaları takip edin. Renk kodunuz kırmızı-san-sarı, ne zaman bir yolu izlemeniz gerekirse, bu kırmızı-sarı-san olacak, yan yana üç nokta; bu ışıkların gösterdiği yere gidin. Renk kodunuz neydi beyler'.’”</p>

  <p>“Kırmızı-san-sarı.”</p>

  <p>“Çok güzel. Benim adım Dap. Önümüzdeki birkaç ay sızın annenizim.”</p>

  <p>Oğlanlar güldü.</p>

  <p>“İstediğinize gülün, fakat aklınızdan bir şeyi çıkartmayın. Eğer okulda kaybolursanız, ki kuvvetle muhtemel, sakın açık kapılara yönelmeyin. Bazıları dışarı açılır.” Daha fazla kahkaha. “Bunun yerine sadece birine annenizin Dap olduğunu söyleyin, beni ararlar, ya da onlara renginizi söyleyin, eve dönmeniz için yolu ışıklandırırlar. Eğer bir probleminiz olursa, gelin ve benimle konuşun. Burada size nazik olmak için para alan tek adam benim. Ama şefkstli olmak için değil. Bana dudaklarınızı uzatırsanız, suratınızı dağıtırım. Tamam mı?”</p>

  <p>Tekrar güldüler. Dap’ın arkadaşlarla dolu bir odası vardı. Korkmuş çocukları kazanmak çok kolaydır.</p>

  <p>“Hangi yol aşağısı, bana kim söyleyecek?”</p>

  <p>Ona söylediler.</p>

  <p>“Tamam, doğru. Ama bu yön dışarıya doğru. Gemi dönüyor ve işte bu yüzden aşağısı gibi hissediyoruz. Aslında yer bu yön etrafında kavis çiziyor. Bu yol boyunca yeterince giderseniz, başladığınız yere dönersiniz. Denemeyin tabi ki. Çünkü bu yolun yukarısında öğretmenlerin odası var, onun yukarıs4nda da daha büyük çocuklar. \'e büyük çocuklar her şeye burnunu sokan bebelerden hoşlanmaz. Dayak yiyebilirsiniz. Aslında, dayak yiyeceksiniz. Yediğinizde sakın bana ağlayarak gelmeyin. Anladınız mı? Burası Savaş Akademisi, çocuk yuvası değil.”</p>

  <p>“Ne yapmamız gerekiyor, öyleyse?” diye sordu Ender’in yanındaki üst ranzada kalan, gerçekten küçük, siyah bir çocuk.</p>

  <p>“Dayak yemek istemiyorsanız, bunun için ne yapabileceğinizi kendi kendinize bulun. Fakat sizi uyarıyorum; cinayet kesinlikle kurallara aykırı. Kasti yaralamalarda öyle. Bildiğim kadarıyla, buraya gelirken, bir cinayet girişiminde bulunulmuş. Kırık bir kol. Böyle bir şey tekrarlanırsa, sorumlusu dondurulur. Anladınız mı?”</p>

  <p>“Donmak ne demek?” diye sordu kolu alçıyla şişirilmiş bir çocuk.</p>

  <p>“Buz. Soğuğa konmak. Dünyaya yollanmak. Savaş Akademisinden şutlanmak.”</p>

  <p>Kimse Ender’e bakmadı.</p>

  <p>“Öyleyse çocuklar, eğer herhangi biriniz baş belası olmamayı düşünüyorsanız, en azından biraz akıllı olun. Tamam?”</p>

  <p>Dap ayrıldı. Hâlâ Ender’e bakmadılar. Ender yüreğinde bir endişenin büyüdüğünü hissetti. Kolunu kırdığı çocuk için, onun için üzgün değildi. O bir Stilson’dı. Ve tıpkı Stilson gibi bir çete oluşturuyordu.</p>

  <p>Küçük bir gurup çocuk, irilerden birkaç tanesi. Odanın öbür ucunda gülüyorlardı ve arada bir bir tanesi dönüp Ender’e bakıyordu.</p>

  <p>Ender tüm kalbiyle eve gitmek istedi. Bunlardan hangisinin dünyayı kurtarmakla bir alakası olabilirdi ki? Artık izleyicide yoktu. Ender yine çeteye karşıydı ve tam odanın içindeydiler. Yine Peter, fakat Valentine’sız.</p>

  <p>Yemekhanede kimse yanma oturmadığı için korkusu da yatışmadı.</p>

  <p>Diğer çocuklar havadan sudan konuşuyorlardı; duvardaki büyük skorboard, yemek, büyük çocuklar.</p>

  <p>Ender sadece yalnızlık içinde seyredebildi.</p>

  <p>Skorboardlar takım sıralamalarıydı. En yeni puanlarla galip-mağlup kayıtlan. Görünüşe göre, bazı büyük çocuklar, en yeni oyunlar üzerine bahse girmişti. İki takım, Manticore ve Asp’nin yeni puanı yoktu, kutucuklar yanıp sönüyordu. Şu anda oynuyor olmalılar diye düşündü.</p>

  <p>Giyindikleri üniformalara göre büyük çocukların iki gruba ayrıldığını fark etti. Üniformaları farklı olmasına rağmen birbirleriyle konuşanlar da vardı ama genellikle her grup kendi alanına çekilmişti.</p>

  <p>Yeni gelenler, kendi gruplarıydı. Ve iki ya da üç başka büyük grup vardı. Hepsi düz mavi üniforma giymişti. Fakat takımlardaki büyük çocuklar, çok daha gösterişli elbiseler giyiniyordu.</p>

  <p>Ender hangi takıma ne isim verildiğini tahmin etmeye çalıştı. Akrep ve Örümcek kolaydı. Alev ve Akın’da öyle.</p>

  <p>Büyük bir çocuk gelip yanına oturdu. On iki ya da on üç yaşında gibi duruyordu. Ergenliğe adım atmıştı.</p>

  <p>“Selam,” dedi çocuk.</p>

  <p>“Selam,” dedi Ender.</p>

  <p>“Ben Mick.”</p>

  <p>“Ender.”</p>

  <p>“Bu bir isim mi?”</p>

  <p>“Küçüklüğümden beri. Ablam beni böyle çağırırdı.”</p>

  <p>“Burada kötü bir isim değil. Ender. Bitirici. Hey.”</p>

  <p>“Umarım.”</p>

  <p>'“Ender, bölüğünün böceği sen misin?”</p>

  <p>Ender omuzlarını silkti.</p>

  <p>“Hep yalnız yediğini fark ettim. Her kalkışta bunun gibi bir şey olur. Kimsenin arasına almadığı çocuk. Bazen öğretmenlerin bunu bir amaç için yaptığını düşünüyorum. Öğretmenler çok da iyi değil.</p>

  <p>Bunu fark edeceksin.”</p>

  <p>“Evet.”</p>

  <p>“Öyleyse, Böcek sen misin?”</p>

  <p>“Sanırım.”</p>

  <p>“Hey. Ağlayacak bir şey yok, biliyor musun?” Ender’e sandviçini verip, onun tatlısını aldı.</p>

  <p>“Besleyici şeyler ye. Seni güçlü tutar.” Mick tatlıya girişti.</p>

  <p>“Senden ne haber?” diye sordu Ender.</p>

  <p>“Ben? Ben hiçbir şeyim. Ben havalandırmadaki osuruğum. Ben her zaman oradayım, fakat çoğu zaman kimse bunu bilmez. “ Ender gülümsedi.</p>

  <p>“Evet komik, ama şaka değil. Burada bir yerim yok. Artık büyüyorum. Yakında beni diğer okuluma gönderecekler. Tabii bu kesinlikle Taktik Okulu olmayacak, asla lider olamadun, anladın mı? Sadece lider olacak çocuklar bunu başarır.”</p>

  <p>“Nasıl lider olunur?”</p>

  <p>“Hey bunu bilseydim, böyle olacağımı mı zannediyordun? Benim ölçülerimde kaç çocuk görüyorsun burada ?”</p>

  <p>Çok faz-la yoktu. Ender bunu söylemedi.</p>

  <p>“Birkaç tane. Yarı donmuş Böcek yemi olan tek kişi ben değilim. Bizden birkaç tane daha. Diğer çocuklar, onların hepsi komutan. Benim kalkıştaki çocukların hepsinin şimdi kendi takımları var.</p>

  <p>Benim yok.”</p>

  <p>Ender başını salladı.</p>

  <p>“Dinle, küçük adam. Sana bir iyilik yapıyorum. Arkadaş edin. Lider ol. Gerekiyorsa kıç yala, ama eğer öbür çocuklar seni küçümserse ne demek istediğimi anladın mı?”</p>

  <p>Ender tekrar başını salladı.</p>

  <p>“Şimdi, hiçbir şey bilmiyorsun. Siz yeni gelenler hep aynısınız. Hiçbir şey bilmiyorsunuz. Uzay gibi düşünceler. Orada hiçbir şey yok. Bomboş kafalar içinde hiçbir şey yok, bir şey çarptığında da parça parça dağılırlar. Bak, sonun benim gibi olursa, birinin seni uyardığını unutma. Bu birinin sana yapacağı son güzel şey.”</p>

  <p>“Öyleyse, niye bana anlattın?” diye sordu Ender.</p>

  <p>“Nesin sen geveze mi? Sus ve ye.”</p>

  <p>Ender çenesini kapattı ve yedi. Mick’ten hoşlanmamıştı. Ve sonu kesinlikle onunkine benzemeyecekti. Belki öğretmenlerin planı buydu ama Ender’in onların planına uymaya niyeti yoktu.</p>

  <p>Grubumdaki Böcek olmayacağım, diye düşündü Ender. Valentine’i, annemi ve babamı, buraya sadece dondurulmaya gelmek için terk etmedim. Çatalını ağzına götürürken, her zaman oldukları gibi, ailesini hissedebildi. Annesini Valentine’in ağzım şapırdatmasına engel olmaya çalışırken görebilmek için kafasını ne tarafa çevirmesi gerektiğini biliyordu. Yemek sohbetinin bir parçasıymış gibi yaparken, masada haberleri izleyen babasının nerede olacağını biliyordu. Burnundan kırık bezelye çıkarıyormuş gibi yapan Peter bile komik olabiliyordu.</p>

  <p>Onları düşünmek hataydı. Boğazında bir hıçkırığın yükseldiğini hissetti ve onu geri yuttu; tabağını göremiyordu. Ağlayamadı. Şefkat gösterilmesi gibi bir şans yoktu. Dap anne değildi. Herhangi bir zayıflık belirtisi Stilsonlara ve Peterlere bu çocuğun kırılgan olduğunu gösterecekti. Ender, Peter’in ona her acı çektirdiğinde yaptığı gibi davrandı. Çift sayıları saymaya başladı. Bir, iki, dört, sekiz, on altı, otuz iki. atmış dört. Ve kafasında tutabildiği kadar yüksek sayılarla devam etti; 128, 256, 512, 1024, 2048, 4096, 8192, 16384, 32768, 65536, 131072, 262144.</p>

  <p>67108864’te emin olmamaya başladı ~ bir basamak atlamış mıydı? On milyonlarda mı, yoksa yüz milyonlarda mı yoksa sadece milyonlarda mı olmalıydı? Tekrar çifter çifter saymayı denedi ve kaybetti. 1342 gibiydi. 16? Ya da 17738? Bilmiyordu. Tekrar baştan al. Aklında tutabildiği tüm çiftler.</p>

  <p>Acı geçmişti. Göz yaşları dinmişti. Ağlamayacaktı.</p>

  <p>Işıkların söndüğü ve etrafındaki birkaç çocuğun anneleri ya da babalan ya da köpekleri için sızlandıklarını duyduğu o geceye kadar. Sonra kendini tutamadı. Dudaklarında Valentine’in ismi biçimlendi. Aşağıdaki salondan onun sesini duyabiliyordu. İyi olduğundan emin olmak için içeriye bakan annesinin kapının önünden geçtiğini görebiliyordu. Babasının videoya bakıp kahkahalar attığını duyabiliyordu. Bir daha asla böyle olmayacağı o kadar açıktı ki. Onları tekrar gördüğümde büyümüş olacağım, en erken on iki. Niçin evet dedim? Neden bu kadar aptalım? Okul bununla kıyaslandığında hiçbir şey değildi. Stilson la her gün karşılaşmak. Ve Peter. Sidiklinin tekiydi. Ender ondan korkmuyordu.</p>

  <p>Eve gitmek istiyorum, diye fısıldadı.</p>

  <p>Ama fısıltısı, Peter ona eziyet ederken, acıyla ağladığında kullandığı fısıltıydı. Ses kendi duyabileceğinden uzağa gitmezdi, bazen kendi bile duymazdı.</p>

  <p>Ve gözyaşları istemsizce, çarşafını ıslattı, ama hıçkırıkları o kadar yumuşaktı ki, yatak sallanmadı, o kadar sessizdi ki duyulmadı. Ama acı oradaydı işte, boğazında düğümlenmiş, yüzüne çökmüştü.</p>

  <p>Göğsünde ve gözlerinde acı sımsıcaktı. “Eve gitmek istiyorum.”</p>

  <p>O gece Dap kapıya geldi ve yatakların arasında, elini bir oraya bir buraya değdirerek, sessizce dolaştı. O gezerken ağlamalar azalacağına, artıyordu. Bu ürkütücü yerdeki birazcık şefkat, bazılarını gözyaşlarının eşiğine itmeye yeterliydi. Ama Ender için değil. Dap geldiğinde ağlaması geçmişti ve yüzü kuruydu. Peter ona acımasızlık yaptığında ve bunu göstermeye cesaret edemediğinde anne ve babasına takındığı sahte suratıydı.</p>

  <p>Sana bunun için teşekkür ederim Peter. Kuru gözler ve sessiz gözyaşları için. Bana hissettiğim her şeyi nasıl saklayacağımı öğrettin. Buna her zamankinden daha çok ihtiyacım var.</p>

  <p>Burası okuldu. Her gün saatlerce ders. Okuma. Sayılar. Tarih. Uzaydaki kanlı savaşların videoları.</p>

  <p>Bahriyelilerin Böcek gemilerinin duvarlarını kanla boyarlarken ki görüntüleri.</p>

  <p>Donanmanın temiz savaşlarına ait hologramlar, uzay gemileri birbirlerini kör karanlıkta ustaca öldürürken ışık kümelerine dönüşen gemiler, Öğrenecek daha pek çok şey. Ender herkes kadar sıkı çalışıyordu; hepsi, hayatlarında ilk defa boğuşmakla beraber, hayatlarında ilk kez kendileri kadar parlak sınıf arkadaşlarıyla rekabet ediyordu.</p>

  <p>Fakat oyunlar, yaşama sebepleri buydu. Uyanma ve yatma arasında geçen saatleri dolduran buydu.</p>

  <p>Dap, ikinci günlerinde onlara savaş odasını tanıttı. Yukarıda, oğlanların çalıştığı ve yaşadığı güvertenin yolu üzerindeydi. Merdivenlerden yer çekiminin zayıfladığı bıı \ ere tırmandılar, orada bir oyukta, oyunların gözleri kamaştıran ışıklarını gördüler.</p>

  <p>Bazıları evde bile oynadıkları bildik oyunlardı. Basit olanlar ve zor olanlar. Ender videodaki iki boyutlu oyunların yanından geçti ve büyük çocukların oynadığı, nesnelerin havada döndüğü holografik oyunlar çalışmaya başladı. Odanın bu bölümündeki tek çömez oydu ve arada sırada büyük çocuklardan bir tanesi, onu oyunun başından ittiriyordu. Burada ne arıyorsun? Kaybol. Uç bakalım.</p>

  <p>Burada düşük yerçekiminde, tabi ki uçacaktı, bacaklarını serbest bırakacak, birine ya da bir şeye rastlayana kadar yükseklere doğru süzülecekti.</p>

  <p>Yine de her seferinde kendine hakim olup, oyunu başka bir açıdan görebileceği bir noktaya çekildi.</p>

  <p>Kontrol panalleri oyunun gerçekten nasıl oynandığını göremeye yetmeyecek kadar küçüktü. Ama bu bir şeyi değiştirniyordu.</p>

  <p>Havadayken hareket ettirmeyi öğrenmişti. Oyuncunun karanlıkta tüneller kazması gibi, düşman gemilerinin aradığı ve sonra oyuncunun gemisini yakalayana kadar acımasızca takip ettikleri ışık tünelleri. Oyuncu tuzaklar hazırlayabilirdi: mayınlar, sürüklenen bombalar, düşman gemilerini durmadan tekrar etmeye zorlayan, havada taklalar. Oyunculardan bazıları akıllıydı. Diğerleri çabucak kaybetti. İki çocuğun birbirlerine karşı oynaması daha keyifliydi. Oyunun sonunda birbirlerinin tünellerini kullanmak zorunda kaldılar ve oyunun stratejisinde hangi tünelin değerli olduğu, çabucak açığa çıktı. Oyun bir saat içinde sıkmaya başladı. Ender, yapılması gerekenleri kavramıştı, bilgisayarın takip ettiği kuralları anlayıp, kontrollere hakim olunca düşmanın manevrası her seferinde alt edilebiliyordu.</p>

  <p>Düşman şöyleyken spiraller, düşman böyleyken taklalar. Bir tuzakta beklemede kal. Yedi tuzak bırak ve onları kandır. Bunda hiçbir güçlük yoktu, öyleyse bu, sadece, bilgisayar insan reflekslerinin üstesinden gelemeyeceği kadar hızlanana dek oynama meselesiydi. Eğlenceli değildi. Oynamak istediği diğer çocuklardı. Kendi aralarında oynarken bile bilgisayardan daha iyisini yapmaya çalışan, bilgisayar tarafından iyi eğitilmiş çocuklarla.</p>

  <p>Bir çocuk yerine makine gibi düşünün.</p>

  <p>Onları böyle yendim. Onları şöyle yendim.</p>

  <p>“Sana karşı oynamak istiyorum,” dedi henüz galip gelmiş çocuğa.</p>

  <p>“Dalgamı geçiyorsun, buda ne?” diye sordu çocuk. "Bu bir Böcek mi?”</p>

  <p>“Yeni bir cüce sürüsü.” dedi başka bir oğlan.</p>

  <p>“Ama konuşuyor. Konuştuklarını biliyor muydun?”</p>

  <p>“Anlaşılan,” dedi Ender.” Benimle oynamaya korkuyorsun.”</p>

  <p>“Seni yenmek,” dedi çocuk, “duşa işemek kadar kolay olurdu.”</p>

  <p>“Ve bir o kadar da eğlenceli,” dedi bir başkası.</p>

  <p>“Ben Ender Wiggin.”</p>

  <p>“Dinle, yamuk surat. Sen bir halt değilsin. Çaktın mı? Bir halt değil, tamam mı? İlk adamını öldürene kadar bir halt olmayacaksın. Tamam mı?”</p>

  <p>Büyük oğlanın argosunun kendine has ritmi vardı. Ender hemen kaptı. “Eğer bir halt değilsem, nasıl olurda benimle oynamaya korkarsın.”</p>

  <p>Artık diğer çocuklarda sabırsızlanmaya başlamıştı. “Fırlamayı öldür de işimize bakalım.”</p>

  <p>Böylece Ender tanıdık olmayan kontrollerdeki yerini aldı. Elleri küçüktü, fakat kontroller oldukça basitti. Belli silahların hangi düğmelerle kullanıldığını anlaması için birkaç deneme yapması yeterli oldu.</p>

  <p>Hareket kontrolü standart bir küreydi. Başlarda refleksleri yavaştı. İsmini hâlâ bilmediği diğer çocuk, ileriye doğru hızla atıldı. Ama Ender’de epeyce bir şeyler öğrenmiş, oyun bittiği esnada daha iyisini yapabilecek duruma gelmişti.</p>

  <p>“Tatmin oldun mu, çömez?”</p>

  <p>“Üç el”</p>

  <p>“Burada böyle oyunlara izin vermiyoruz”</p>

  <p>“Yani hayatında ilk kez bu oyunu oynayan birini yenmiş oldun,” dedi Ender. “Bunu ikinci kez yapman lazım yoksa başaramamış sayılırsın.”</p>

  <p>Tekrar oynadılar, bu kez Ender, çocuğun daha önce kesinlikle görmediği birkaç manevrayı başarıyla yaptı. Çocuğun izlediği yöntem yeni manevraların üstesinden gelemiyordu. Ender kolayca ve etkileyici bir şekilde kazandı. Büyük çocuklar gülmeyi ve dalga geçmeyi kestiler. Üçüncü oyun tam bir sessizlik içinde geçti. Ender oyunu hızla ve farkla kazandı.</p>

  <p>Oyun sona erdiğinde büyük çocuklardan biri, “Bu makineleri değiştirmelerinin zamanı geldi,” dedi.</p>

  <p>“Herhangi bir iğne beyinli gelip oyunu kazanabiliyor.”</p>

  <p>Kimse tebrik etmedi. Ender uzaklaşırken sadece sessizlik vardı.</p>

  <p>Fazla uzaklaşmadı. İleride bir yerde durup, kendisinin kullandığı manevraları denemeye çalışan oyuncuları izledi. İğne beyinli, öyle mi? Ender içinden güldü, beni unutmayacaklar. İyi hissediyordu.</p>

  <p>Bir şeyler kazanmıştı, üstelik büyük çocuklara karşı. Muhtemelen karşısındaki kendinden büyük çocukların en iyisi değildi ama artık Savaş Okulunun ona çok fazla geleceği, bu işi beceremeyeceği düşüncesiyle panik olmuyordu.</p>

  <p>En kötüsü izlemek ve beklemekti çünkü bu süre boyunca tahammül etmesi gerekiyordu. Kolunu kırmış olduğu çocuk öç alma peşindeydi. İsminin Bernard olduğunu Ender çabucak öğrenmişti.</p>

  <p>Fransız1ar, kibir dolu ayrımcılıklarıyla standart eğitimin Fransız dil kalıplarının tam olarak oturduğu dört yaşına kadar başlatılmaması konusunda ısrarlıydılar. Bu çocuk da bu yüzden kendi adını Fransız aksanıyla telaffuz ediyordu. Aksam onu ekzotik ve enterasan yapıyordu; kırık kolu onu bir gazi yapmıştı. Sadistliği, başkalarına acı çektirmeyi seven herkes için, onu doğal ilgi odağı yapmıştı.</p>

  <p>Ender onların düşmanı olmuştu.</p>

  <p>Küçük şeyler. Kapıdan her giriş ve çıkışlarında yatağını tekmelemek. Yemek tepsisiyle onu ittirmek. Merdivenlerde çelme atmak. Ender dolabının dışında kendine ait hiçbir şey bırakmaması gerektiğini çabuk öğrendi, aynı zamanda kendine yetişmek için, ayaklarının hızlı olması gerektiğini de. “Sakar” Bemard onu bir kez böyle çağırdı ve isim yapışıp kaldı.</p>

  <p>Ender’in çok sinirlendiği zamanlarda oldu tabii, Bemard’a sadece öfke duymak bir işe yaramıyordu.</p>

  <p>O bir işkenceciydi. Ender’i asıl kızdıran, diğerlerinin nasılda can atarak onunla beraber olduklarıydı.</p>

  <p>Bernard’ın intikam isteğinin hiçbir haklı gerekçesi olmadığını biliyorlardı. Mekikte Ender’e ilk onun saldırmış olduğunu, Ender’in sadece zorbalığa karşılık vermiş olduğunu, tabii ki biliyorlardı.</p>

  <p>Biliyorlardı ama bilmiyormuş gibi davranıyorlardı; eğer bilmiyorlarsa da Bemard’a bir bakıp, onun yılanın teki olduğunu görebilmeleri gerekirdi.</p>

  <p>Ayrıca onun tek hedefi Ender değildi ki.. Bemard bir krallık kurmuyor muydu?</p>

  <p>Bemard hiyerarşi kurarken Ender grubun kenarından seyrediyordu. İşine yarayan oğlanların gururunu okşayacak şeyler yapıyordu. Bazılarıysa Bemard tarafından aşağılayıcı tehditlere maruz kalsalar da, onun hizmetkarlığını yapmaya pek hevesliydiler.</p>

  <p>Fakat bir kaçı Bemard’ın saltanatına illet oluyordu.</p>

  <p>Ender, seyrederken, kimin Bemard’a içerlediğini görüyordu. Shen ufak tefek, hırslı ve kırılgandı.</p>

  <p>Bemard onu çok çabuk keşfetmiş ve kurtçuk diye çağırmaya başlamıştı. “Çünkü ufacık,” diyordu. “Ve solucan gibi kıvrılıyor. Yürürken kıçını nasıl titrettiğine bakın.” Shen öfkelense de, onlar daha da fazla gülüyorlardı. “Kıçına bakın. Gördünüz mü. Kurtçuk!”</p>

  <p>Ender Shen’a hiçbir şey söylemedi. O zaman kendi çetesini oluşturmaya başladığı çok belli olacaktı. Aldırmıyormuş gibi görünerek sırasına oturdu.</p>

  <p>Çalışmıyordu. Her otuz saniyede bir paneline mesaj gönderme komutu veriyordu. Mesaj herkes içindi, kısa ve öz. İşin asıl zor kısmı, öğretmenlerin yaptığı gibi, mesajın kimden geldiğinin nasıl gizleneceğini bulmaktı. Oğlanların herhangi birisinden gelen mesajlarda, isimleri, otomatik olarak gözükürdü. Ender henüz öğretmenlerin güvenlik sistemini kıramadığı için, öğretmenmiş gibi numara yapamazdı. Ama kaprislice Tanrı adını verdiği, hiç var olmayan bir öğrencinin dosyalarını yaratabilirdi.</p>

  <p>Sadece mesaj gitmeye hazır olduğunda Shen'le göz göze gelmeye çalıştı. Tıpkı diğer çocuklar gibi o da, Bemard ve tayfasının gülüp şakalaşmalarını, sanki yanlış bir durakta inmiş ve nerede olduğunu bilmiyormuş gibi, sık sık cümlenin ortasında durup etrafına bakan matematik öğretmenleriyle dalga geçmelerini izliyordu.</p>

  <p>En sonunda, Shen etrafına göz gezdirdi. Ender ona kafasını sallayıp, sırasını işaret etti ve gülümsedi. Shen’in kafası karışmış görünüyordu. Ender sırasını bir parça kaldırıp, gösterdi. Shen kendi sırasına gittikten sonra. Ender mesajı yolladı. Mesajı okuyan Shen gülmeye başladı.</p>

  <p>Ender’e bunu sen mi yaptın der gibi baktı. Ender, kimin yaptığını bilmiyorum ama emin ol ben değilim demek için omuz silkti.</p>

  <p>Shen tekrar güldü, Bernard’ın grubuna yakın olmayan birkaç başka çocuk sıralarına gittiler ve baktılar. Her otuz saniyede bir, mesaj her sırada beliriyor, ekranın etrafında çabucak dolaşıyor ve sonra kayboluyordu. Çocuklar gülüyorlardı.</p>

  <p>“Bu kadar komik olan nedir?” diye sordu Bernard. Bernard odada göz gezdirirken Ender gülmemeye özen gösterip ötekiler gibi korkuyormuş taklidi yaptı. Olabildiğince küstahça gülen Shen’di tabii ki. Bir dakika sonra; Bemard adamlarından birine bir sıra getirmesini söyledi. Hep beraber mesajı okudular.</p>

  <p>KIÇINI KOLLA. BERNARD İZLİYOR TANRI.</p>

  <p>Bernard sinirden kıpkırmızı oldu, “Bunu kim yaptı!” diye bağırdı.</p>

  <p>“Tanrı,” dedi Shen “Tanrının belası sen olmadığın belli,” dedi Bemard. “Bir kurtçuğa göre çok zekice.”</p>

  <p>“Beş dakika sonra Ender’in mesajı kayboldu. Bir süre sonra sırasında Bernard’ın mesajı belirdi.</p>

  <p>SEN OLDUĞUNU BİLİYORUM.</p>

  <p>BERNARD.</p>

  <p>Ender bakmadı. Mesajı görmemiş gibi davrandı. Bernard sadece beni suçlu suçlu bakarken yakalamak istiyor. Ben olup olmadığımı bilmiyor.</p>

  <p>Tabii ki bilip bilmemesi fark etmiyordu. Ender’e ceza verecekti çünkü düştüğü durumdan kurtulması gerekiyordu. Katlanamadığı tek şey, diğer çocukların ona gülmesiydi. Patronun kim olduğunu açıklığa kavuştunnak zorundaydı. Böylece o sabah Ender banyoda yere serildi. Bemard’ın adamlarından biri ona çelme takacakmış gibi yapıp, midesine sıkı bir diz yerleştirmeyi başardı. Ender bunu sessizce karşıladı. Hala izliyordu, açık savaş başlayana kadar bir şey yapmayacaktı.</p>

  <p>Fakat öbür savaşta, Panel savaşında, bir sonraki hamlesini çoktan yapmıştı. Banyodan geri döndüğünde. Bernard köpürüyor, yatakları tekmeliyor ve çocuklara bağırıyordu. “Onu ben yazmadım!</p>

  <p>Kapayın çenenizi!”</p>

  <p>Her çocuğun sırasında durmadan dolaşan mesaj şuydu:</p>

  <p>KIÇINIZI SEVİYORUM. ÖPMEME İZİN VERİN.</p>

  <p>BERNARD.</p>

  <p>O mesajı ben yazmadım!” diye bağırdı Bernard. Bağırış çağırış bir süre daha devam ettikten sonra, Dap kapıda belirdi.</p>

  <p>“Yaygara neydi?” diye sordu.</p>

  <p>“Birileri ismimi kullanarak mesajlar yazıyor.” Bernard somurtmuştu.</p>

  <p>“Ne mesajı?”</p>

  <p>“Ne mesajı olduğu fark etmiyor!”</p>

  <p>“Benim için ediyor.” Dap, Ender’in üzerindeki ranzada yatan çocuğa ait olan, en yakındaki paneli aldı, Dap mesajı okudu, hafifçe güldü, paneli geri verdi.</p>

  <p>“Enteresan” dedi “Kimin yaptığını bulmayacak mısın?” dedi Bernard.</p>

  <p>“Ah, kimin yaptığını biliyorum,” dedi Dap.</p>

  <p>Evet diye düşündü Ender. Sistem çok kolayca çökmüştü. Çökertmemizi istiyorlardı, ya da bazı parçalarını. Ben olduğumu biliyorlar.</p>

  <p>“Öyleyse kim o zaman?” diye bağırdı Bernard.</p>

  <p>“Bana mı bağırıyorsun asker?” diye sordu Dap yumuşakça.</p>

  <p>Bir anda odanın havası değişti. Bemard’a yakın olanların duyduğu öfke, diğerlerinin de neşesi, her şey son bulmuştu. Otorite konuşmak üzereydi.</p>

  <p>“Hayır, efendim” dedi Bemard.</p>

  <p>“Sistemin gönderen kişinin adını otomatik olarak koyduğunu herkes bilir. “ “Onu ben yazmadım!” dedi Bemard.</p>

  <p>“Bağırıyor musun?” diye sordu Dap.</p>

  <p>“Geçen gün birisi bana TANRI olarak imzalanmış bir mesaj yolladı,” dedi Bemard.</p>

  <p>“Gerçekten mi?” dedi Dap. “Onun sisteme kayıtlı olduğunu bilmiyordum.” Dap arkasını dönüp çıktı ve oda kahkahalarla doldu.</p>

  <p>Bernard’ın odaya komuta etme girişimi sona ermişti, yanında sadece birkaç kişi kalmıştı. Fakat en tehlikeli olanları. Ve Ender sürekli tetikte olması gerektiğini biliyordu. Yine de sistemi kurcalamak işe yaramıştı. Bemard bastırılmış ve bir parça kalitesi olan tüm çocuklar ondan kurtulmuştu. En mükemmeli de. Ender bunu, onu hastaneye yollamadan başarmıştı.</p>

  <p>Çok daha iyi bir seçenek.</p>

  <p>Ardından da kendi paneli için bir güvenlik sistemi oluşturma işine girişti, mevcut sistemin yetersiz olduğu ortadaydı. Eğer altı yaşındaki biri bunu çökertebiliyorsa, eminim oraya ciddi bir güvenlik değil, çocuk oyuncağı koymuşlardır. Öğretmenlerin bizim için ayarladığı başka bir oyun. Ve ben oyunda iyiyim, “Bunu nasıl yaptın?” diye sordu Shen kahvaltıda.</p>

  <p>Ender , ilk defa kendi sınıfından, başka bir çömezin, yemekte onunla beraber oturduğunu, fark etti “Ne yaptım?” diye sordu.</p>

  <p>“Sahte bir isimle mesaj yolladın. Ve Bernard’ın adıyla! Bu harikaydı, Şimdi ona kıçgözcüsü diyorlar. Öğretmenlerin önünde sadece gözcü diyorlar, ama herkes neyi gözetlediğini biliyor.</p>

  <p>“Zavallı Bemard,” diye mırıldandı Ender. “Üstelik çok da hassas" “Hadi Ender, sistemi kırdm.</p>

  <p>Bunu nasıl yaptın?”</p>

  <p>Ender kafasını salladı ve gülümsedi. “Bunu yapabilecek kadar zeki olduğumu düşündüğün için sağol. Ama sadece ilk gören bendim, hepsi bu.”</p>

  <p>“Tamam bana söylemek zorunda değilsin,” dedi Shen. “Yine de, harikaydı.” Bir dakikalığma sessizce yediler. “Yürürken kıçımı titretiyor muyum?”</p>

  <p>“Yani,” dedi Ender “Sadece biraz. Yani öyle büyük adımlar atma, hepsi bu.”</p>

  <p>Shen başım salladı.</p>

  <p>“Bunu şimdiye kadar fark eden tek kişi Bemard.”</p>

  <p>“O bir domuz,” dedi Shen.</p>

  <p>Ender omuzlarını silkti. “Aslında domuzlar o kadar da kötü değillerdir.”</p>

  <p>Shen güldü. “Haklısın domuzlara haksızlık yapmamalıyım.” Beraberce güldüler ve iki çömez daha onlara katıldı. Ender’in yalnızlığı sona ermişti. Savaş ise daha yeni başlıyordu.</p>

  <h1 id="sigil_toc_id_5">Devin İçkisi</h1>

  <p>Geçmişte hayal kırıklıklarımız oldu, paçayı kurtaracaklarını umarak, yıllardır bekliyoruz, sonra kurtaramıyorlar. Ender hakkında güzel haber, ilk altı ayında donmaya kararlı.</p>

  <p>"Oh?"</p>

  <p>"Burada neler oluyor görmüyor musun? Zeka oyununda devin içkisine takılıp kaldı. Bu çocuk intihara meyilli mi? Bundan hiç bahsetmemiştin."</p>

  <p>"Bazen herkes deve takılır."</p>

  <p>"Ama Ender onu yalnız bırakmıyor. Pinual gibi,"</p>

  <p>"Şimdi ya da başka zaman herkes Pinual gibi gözükebilir. Ama o kendim öldüren tek kişi. Devin İçkisiyle bir alakası olduğunu sanmıyorum."</p>

  <p>"Hayatımı bunun üzerine bahse sokuyorsun. Kalkış grubuyla yaptıklanna bir baksana".</p>

  <p>"Onun hatası değildi biliyorsun."</p>

  <p>"Umurumda değil. Onun hatası ya da değil. Grubu zehirliyor."</p>

  <p>"Birleşmeleri gerekiyordu ve tam durması gereken yerde bir km genişliğinde yarık var."</p>

  <p>"Onu orada uzun süre tutmayı planlamıyorum nasıl olsa."</p>

  <p>"Tekrar plan yapsan iyi olur o zaman. Bu kalkış hasta ve oda hastalığın kaynağı. Tedavi edilene kadar kalıyor.</p>

  <p>"Hastalığın kaynağı bendjm. Onu yalnız bırakıyordum ve işe yaradı."</p>

  <p>"Ona grupla beraber zaman tanı. Onunla ne yapacağını görmek için."</p>

  <p>"Zamanımız yok."</p>

  <p>"Askeri deha olabilecek kadar canavar olma ihtimali de olan bir çocuğu aceleye getiremeyiz,"</p>

  <p>"Bu bir emir mi?"</p>

  <p>"Kayıt cihazı çalışıyor, her zaman çalışır, kıçın göz altında, Allah kahretsin."</p>

  <p>"Bu bir emirse, ben -"</p>

  <p>"Bu bir emir. Roketteki gurupla nasıl başa çıkacağını görene kadar onu olduğu yerde tut. Graff ülserimi azdırıyorsun."</p>

  <p>"Okulu bana bırakıp, filoyla ilgilenseydiniz ülseriniz olmayacaktı."</p>

  <p>"Filo bir savaş komutanı arıyor. Onu bulana kadar ilgilenecek daha önemli bir şey yok."</p>

  <p>Savaş odasında, yüzme havuzuna ilk kez gelmiş çocuklar gibi, tutunacak yerlere elleriyle yapışıp, beceriksizce sıralandılar. Daha sonra anladılar ki, ayaklarını kullanmayınca işler daha iyiye gidiyor.</p>

  <p>Ender kolu sıkıca kavrayıp bacaklarını esnetti. Elbisenin ağırlığının yanı sıra, hareketleri arttırıcı bir özelliği olduğunun da farkına vardı. Harekete geçmek zor olsa da elbisenin ayakları, kaslar durduktan sonra, güçlü şekilde hareket etmeye devam ediyordu. Elbise kullandığınız kuvvetin iki katıyla ittiriyordu. Bir süreliğine sakarlaşacağım. Tekrar başlasam fena olmayacak.</p>

  <p>Öylece, kola sıkı sıkı yapışmışken, bacaklarıyla kuvvetlice ittirdi.</p>

  <p>Anında havada dönmeye başladı, bacağı kafasının etrafında dönüyordu ve duvarın karşısındaki yerine düzgün bir iniş yaptı. Geri tepme daha güçlü gibiydi, elleri koldan ayrıldı. Savaş odasının bir ucundan diğerine, oraya buraya çarparak uçtu. Miğdesi bulanırken yön kavramını canlı tutmaya çalışıyordu. Orada olmayan yerçekimini ararken, vücudu kendi kendine sağa gitmeye yelteniyordu.</p>

  <p>Sonra görüşünü değiştinııek için kendini zorladı. Bir duvara doğru hızla gidiyordu. Aşağısıydı. Ve bir kereliğine kontrolü ele aldı. Uçmuyor, düşüyordu. Bu bir dalıştı. Yere nasıl çarpacağına karar verebilirdi. Tutunmak ve durmak için çok hızlı gidiyorum, fakat çarpmayı yumuşatabilirim, düştüğümde yuvarlanır ve bacaklarımı kullanırsam, hareketi kesebilirim Hiçte planladığı gibi olmamıştı. Bir açıyla durdu ama, tahmin ettiği gibi değildi. Düşünecek vakti de olmamıştı. Başka bir duvara vurdu, bu kez hazırlanmak için biraz vakti olmuştu. Tesadüfen, geri tepme açısını kontrol etmek için kolunu kullanmanın bir yolunu keşfetti. Şimdi yine, odanın bir ucundan diğerine, hâlâ duvara bağlı olan çocuklara doğru, havada süzülüyordu. Bu sefer bir basamağa tutunmasına yetecek kadar yavaşlamıştı.</p>

  <p>“Ne yapmaya çalışıyorsun, kendini öldürmek mi?” diye sordu Shen.</p>

  <p>“Sen de dene,” dedi Ender. “Elbise kendini yaralamanı engelliyor, zıplamalarını ayaklarınla kontrol edebilirsin, işte böyle.” Yapmış olduğu harekete yaklaşmıştı. Shen kafasını salladı, böyle aptalca dublörlükler denemeyecekti. Ama çocuklardan biri duvardan ayrılıp, havalandı. Gerçi işe dönerek başlamadığı için Ender kadar hızlı davranamamıştı; yine de yeterince hızlıydı. Onun Bemard olduğunu anlamak için, Ender’in yüzünü görmesi gerekmiyordu. Ve hemen arkasından Bemard’ın en iyi arkadaşı, Alai.</p>

  <p>Bemard yer zannettiği yöne doğru kendini ayarlamaya uğraşıp, Alai harekete teslim olmuş duvardan geri tepmeye hazırlanıyorken, Ender devasa odayı geçmelerini seyretti. Mekikte kolunu kırmasına şaşmamak gerek diye düşündü, Ender. Uçarken de geriliyor. Panikliyor. Ender bu tespiti gelecekte kullanmak için sakladı.</p>

  <p>Ve bir parça bilgi daha. Alai, Bemard gibi aynı yöne sürüklenmedi. Odanın köşesine doğru yöneldi.</p>

  <p>Yollan uçtukça birbirinden ayrılıyordu, Bemard’ın beceriksizce, çatırtılı bir iniş yapıp, duvarda zıpladığı yerde, Alai, hızının çoğunu kesen ve onu beklenmeyen bir açıyla uçmaya yollayan köşenin yanındaki yüzeyde, üçlü zıplama yapıyordu. Alai bağırdı ve çığlık attı, çocuklarda onu seyretti.</p>

  <p>Bazıları ağırlıksız olduklarını unuttular ve alkışlamak için duvarı bırakmaya yeltendiler. Artık, yüzmeye çalışarak kollarını sallıyor, pek çok yöne doğru tembelce sürükleniyorlardı.</p>

  <p>Evet bu bir sorun, diye düşündü Ender. Kendini sürüklenirken yakalarsan ne olur? Fırlamanın hiç yolu yok Kendini başıboş bırakmak ve meseleyi deneme yanılma yoluyla çözmeyi denemek için hazırlandı.</p>

  <p>Ancak diğerlerinin kontrolü ele almak için boş yere uğraştıklarını görüyor, başka ne yapılabilir bilmiyordu.</p>

  <p>Bir eliyle yere tutunurken, omzunun hemen altında, elbisesine önden iliştirilmiş oyuncak tabancayla amaçsızca oynadı. Birden, düşman istasyonuna baskın yaparken, zaman zaman Denizaltılar tarafından kullanılan el roketlerini hatırladı. Tabancayı elbisesinden çekti ve incelemeye başladı.</p>

  <p>Odada bütün düğmelerine basmış, ama silah orada hiçbir şey yapmamıştı. Belki burada, savaş odasında çalışırdı.</p>

  <p>Üzerinde hiçbir talimat yoktu. Kontrollerin üzerinde etiket yoktu. Tetik belliydi, bebekliğinden bu yana her çocuk gibi gibi onun da oyuncak tabancaları olmuştu. Baş parmağının kolaylıkla ulaşabileceği iki düğme vardı. Ve alt gövde üzerinde çok sayıda başka düğmeler. Açıkça, parmağının yanındaki iki düğme, anında kullanılabilir gibi duruyordu. Yere doğru nişan aldı ve tetiği çekti.</p>

  <p>Anında ısınan silah, tetiği bırakınca hemen soğudu. Aynı zamanda nişan aldığı yerde ince bir ışık halkası belirdi.</p>

  <p>Silahın tepesindeki kırmızı düğmeye dokundu ve tetiği tekrar çekti. Aynı şey.</p>

  <p>Sonra beyaz düğmeye dokundu, geniş bir bölgeyi aydınlatan parlak bir ışık çıktı, ama o kadar yoğun değildi. Düğmeye basıldığında silah bayağı soğumuştu.</p>

  <p>Beyaz düğme silahı fener yaparken, kırmızı düğme tıpkı lazermiş gibi yapıyordu - ama lazer değil demişti Dap. Söz konusu manevra olunea hiçbiri yardımcı olmayacaktı. Yani her şey nasıl ittirdiğinize, harekete başlarken ayarladığınız rotaya bağlıydı. Demek ki, kalkışlarda ve geri tepmelerde kontrolümüz çok iyi olmalı, yoksa, hiçliğin ortasında dönüp dunnaktan hepimiz biteriz.</p>

  <p>Ender odanın etrafında göz gezdirdi. Çocuklardan birkaç tanesi duvarların yakınında sürükleniyor, tutunacak bir yer bulabilmek için ellerini, kollarını sallıyorlardı. Pek çoğu birbirine çarpıyor ve gülüyordu; bazıları el ele tutuşup daireler halinde dönüyordu. Ender gibi sadece birkaçı, soğukkanlılıkla duvara tutunup, seyrediyordu.</p>

  <p>Gördüğü biri. Alai’di. Ender’e çokta uzak olmayan başka bir duvara doğru ilerliyordu. Ani bir güdüyle. Ender kalktı ve Alai’ye doğru hızla hareket etti. Havalandığında ona ne söyleyeceğini de merak ediyordu. Alai, Bemard’ın arkadaşıydı.</p>

  <p>Ender ona ne söylemeliydi ki?</p>

  <p>Hâlâ rotasında bir değişme yoktu. Böylece dosdoğru ileriye sürüklendi ve sürüklenirken nasıl duracağını kestirmek için, hafif el ve ayak hareketleri çalışması yaptı. Çok geç, çok iyi nişan aldığını fark etti. Alai’nin yanına inmeyecekti, ona çarpacaktı.</p>

  <p>“Buraya, elimi tut?” diye seslendi Alai.</p>

  <p>Ender elini uzattı. Alai çarpışmanın hızını kesti ve Ender’in duvara karşı yumuşak bir iniş yapmasına yardımcı oldu.</p>

  <p>“Mükemmel,” dedi Ender. “Bu tarz şeyler çalışmalıyız.”</p>

  <p>“Oradaki her kez eğlenirken, benimde düşündüğüm buydu,” dedi Alai. “Oraya beraber gidersek ne olur sence? Birbirimizi ters yönlere ittirebilmeliyiz.”</p>

  <p>“Evet”</p>

  <p>“Tamam mı?”</p>

  <p>Aralarındaki her şeyin uyumlu olamayacağının itirafıydı.</p>

  <p>Beraber bir şeyler yapmamızın bir sakıncası var mı?”</p>

  <p>Ender’in cevabı Alai’yi kolundan yakalayıp zıplamaya hazırlanmak oldu.</p>

  <p>“Hazır mısın?” dedi Alai. “Hadi.”</p>

  <p>Değişik miktardaki güçle zıplamalarından sonra, birbirlerinin çevresinde dolanmaya başladılar.</p>

  <p>Ender bazı küçük el hareketleri yaptı, sonra ayağını değiştirdi. Yavaşladılar. Hareketi tekrarladı.</p>

  <p>Dönmeyi durdurdular. Artık düzgünce sürükleniyorlardı.</p>

  <p>“Kafanı kolla. Ender,” dedi Alai.</p>

  <p>“Hadi, şunlara çarpmadan zıplayalım.”</p>

  <p>“Sonrada şu köşede buluşalım.” Ender düşman kampına çarpıp, çuvallamak istemiyordu.</p>

  <p>“Sona kalan süt şişesinde osumk biriktirir,” dedi Alai.</p>

  <p>Sonra yüz yüze gelene kadar yavaşça manevra yaptılar, el ele. diz dize, kollarını ve bacaklarını iyice açarak yattılar.</p>

  <p>“Biraz hırpalandık değil mi'’" diye sordu Alai.</p>

  <p>“Bunu bende daha önce yapmamıştım,” dedi Ender.</p>

  <p>Zıpladılar. Beklediklerinden daha hızlı fırlamışlardı. Ender birkaç oğlanın arasına doğru ilerledi ve karşısına çıkmasını beklemediği bir duvara bindirdi. Yönünü bulması bir dakikasını aldı ve Alai’la buluşacakları köşeyi aradı.</p>

  <p>Alai çoktan oraya doğru yönelmişti. Ender en geniş gruptan sakınmak için, iki geri tepmesi olan bir rota belirledi.</p>

  <p>Ender köşeye ulaştığında, Alai kollarını, birbirine bitişik iki tutamaca geçirmiş, uyuyor taklidi yapıyordu.</p>

  <p>“Sen kazandın.”</p>

  <p>“Osuruk koleksiyonunu görmek istiyorum” dedi Alai “Dolabına bıraktım. Fark etmedin mi?”</p>

  <p>“Çorapların sanmıştım.”</p>

  <p>“Artık çorap giymiyoruz.”</p>

  <p>“Ah, tabi.” Her ikisinin de evden çok uzakta olduğunu dair bir anımsatma. Bu, uçmada bir parça ustalaşmalarının verdiği keyfin bir kısmını aldı götürdü.</p>

  <p>Ender silahını çekti ve çift parmaklı düğmeyle öğrendiklerini sergiledi.</p>

  <p>“Bir insana nişan aldığında ne oluyor?” diye sordu Aiai. “Bilmiyorum”</p>

  <p>“Neden öğrenmiyoruz?”</p>

  <p>Ender kafasını salladı. “Binlerini incitebiliriz.”</p>

  <p>“Kastettiğim, neden birbirimizin bacaklarına ateş etmiyoruz, ya da bunun gibi işte. Ben Bemard değilim. Eğlence için hiç kedilere işkence yapmadım. “ “Ah.”</p>

  <p>“O kadarda tehlikeli olamaz, yoksa bu silahları çocuklara verirler miydi.”</p>

  <p>“Biz artık askeriz.”</p>

  <p>“Ayağıma ateş et.”</p>

  <p>“Hayır, sen bana ateş et.</p>

  <p>“Beraber ateş edelim.”</p>

  <p>Yaptılar. Ender derhal, elbisenin bacağının buz kestiğini hissetti, bacakları ve eklemleri hareketsizdi.</p>

  <p>“Dondun mu?” diye sordu Alai.</p>

  <p>“Bir kalas kadar sert”</p>

  <p>“Hadi biraz daha donduralım,” dedi Alai. “Hadi ilk savaşımızı yapalım. Bize karşı onlar.” Sırıttılar.</p>

  <p>Sonra Ender, “Bemardı da çağır istersen,” dedi.</p>

  <p>Alai kaşlarını kaldırdı. “Ha?”</p>

  <p>“Ve Shen.”</p>

  <p>“Şu küçük titrek kıçlıyı mı?”</p>

  <p>Ender Alainin şaka yaptığını anlamıştı. “Kendininkini bu kadar sıkmasaydın, onlarda titreyecekti.”</p>

  <p>Alai sırıttı. “Hadi gidip Bernard ve Sheni alalım, sonra da bu Böcek aşıklarını donduralım.”</p>

  <p>Yirmi dakika içinde. Bemard, Ender, Aiai ve Sheni haricinde, odadaki herkes donmuştu. Dördü, Dap içeri girene kadar, gülerek ve eğlenerek orada kaldı.</p>

  <p>“Görüyorum ki aletlerinizi nasıl kullanacağınızı öğrenmişsiniz,” dedi.</p>

  <p>Ve sonra elinde tuttuğu kumandaya bir şeyler yaptı. Herkes onun durduğu duvara doğru yavaşça sürüklenmeye başlamıştı. Donmuş çocukların a-ısından geçip, onlara dokunuyor, elbiselerini eritiyordu. Çocuklar, Bernard ve Alai’nin, onlar henüz hazır değilken, hepsine ateş etmelerinin hiçte adil olmadığından yakınıyorlardı.</p>

  <p>“Niçin hazır değildiniz?” diye sordu Dap. “En az onlar kadar uzun süredir elbiselerinizi giyiyorsunuz. Sarhoş ördekler gibi etrafta kanat çırpacak bir dolu vaktiniz vardı. Sızlanmayı kesinde başlayalım.”</p>

  <p>Ender, Bernard ve Alai’nin, savaşın lideri olarak kabul edildiklerini fark etti. Tamam bu da iyiydi.</p>

  <p>Bernard, Ender ve Alai’nin silahları kullanmayı beraber öğrenmiş olduklarını biliyordu. Ve Ender ile Alai’nin arkadaş olduğunu. Bernard, Ender’in kendi grubuna katıldığını zannediyor olabilirdi. Ama gerçek öyle değildi. Ender yeni bir gruba katılmıştı. Alai’nin grubuna. Bernard da gruba dahildi.</p>

  <p>Bemard’ın hâlâ dayılanıp, arkadaşlarını ayak işlerine yollaması, herkes için anlaşılır değildi. Ama Alai bütün odada serbestçe hareket ediyor ve Bernard kızdığında, biraz şaka yapıp onu sakinleştirebiliyordu. Roket liderlerini seçme zamanı geldiğinde, Alai ortak şeçimdi. Bernard birkaç gün somurttu, ama sonra düzeldi ve herkes yeni oluşumun içinde yerini aldı. Kalkış, artık daha fazla.</p>

  <p>Bernard’ın adamları ve Ender olarak ikiye bölünmedi.</p>

  <p>Alai Köprüydü. Ender, dizlerinin üzerindeki sırasıyla yatağına oturdu. Kişisel çalışma zamanıydı ve Ender serbest Oyun oynuyordu. Okul bilgisayarının, keşfedebileceğiniz labirentler inşa ederek, yeni şeyler getirmeyi sürdürdüğü, hileli, çılgın bir oyundu. Beğendiğiniz olaylara geri dönebilirdiniz, bir süreliğine; eğer birini fazla ihmal ederseniz, kayboluyor, yerine yenisi geliyordu.</p>

  <p>Bazen komik şeyler oluyordu. Bazen de enteresan şeyler ve hayatta kalmak için çabuk olmak zorundaydınız. Defalarca ölmüştü ama sorun yok, oyunlar böyleydi işte, tutunana kadar defalarca ölürdünüz.</p>

  <p>Ekrandaki şekli küçük bir çocuk olarak başladı. Bir süre sonra ayıya dönüştü. Artık uzun ve narin elleriyle bir fareydi. Şeklini, ekrandaki büyük mobilyaların altından koşturdu. Kediyle bir çok sefer oynamıştı, ama artık sıkmıştı.</p>

  <p>Bu sefer fare deliğine doğru değil, diye konuştu kendi kendine. Dev’e hasta oluyorum. Aptal bir oyun ve hiç yenemiyorum. Neyi seçersem seçeyim yanlış oluyor.</p>

  <p>Ama yine de fare deliğine doğru gitti ve bahçedeki ufak köprüyü geçti. Ördeklerden ve bombacı sivrisineklerden kaçındı, onlarla oynamayı denemişti ama çok kolaylardı, eğer ördeklerle çok fazla oynarsa, hiç sevmediği balığa dönüşüyordu. Balık olmak, ona, savaş odasında donmayı hatırlatıyordu, Dap onu çözsün diye çalışmanın sonunu beklerken, tüm vücudu kas katı oluyordu. Böylece, her zamanki gibi kendini yuvarlanan tepelerde buldu.</p>

  <p>Yer kaymaları başladı. Başlarda, bir kaynın altından dışarı Sızan, abartılı kan pıhtısı lekesinin altında ezilerek, tekrar tekrar yakalandı. Buna rağmen artık, ezilmekten kurtulmak için yüksek bir yer arayarak, dik yokuşlara tırmanma becerisinde ustalaşmıştı.</p>

  <p>Ve her zaman olduğu gibi yer sarsıntısı kayaların birbirine kaynaşmasıyla kesildi. Tepenin ön yüzü yarıldı, kabuklar parçalanıp düşerken içeriden killi taşlar yerine hamur gibi kabaran beyaz yumuşak ekmek çıktı. Yumuşak ve süngerimsiydi; Ender’in şekli daha yavaş hareket etti. Ve ekmekten atladığında bir masanın üzerine düştü. Arkasında dev bir somun ekmek, yanında dev gibi bir tereyağı çubuğu. Ve ellerini çenesine dayamış, ona bakan Devin ta kendisi. Ender’in şekli hemen hemen. Devin kafasının, çenesinden kaşına kadar olan kısmı kadardı “Sanırım kafanı kopartacağım,” dedi dev her zaman söylediği gibi.</p>

  <p>Bu sefer, koşmak ya da orada kalmak yerine. Ender şeklini, devin suratına doğru sürdü ve çenesine vurdu.</p>

  <p>Dev dilini çıkardı ve Ender yere düştü.</p>

  <p>“Bilmece oyununa ne dersin?” diye sordu Dev. Hiçbir şey değişmiyordu, dev sadece bilmece oyunu oynardı. Aptal bilgisayar. Hafızasında milyonlarca olası senaryo varken, dev sadece aptal bir oyun oynayabiliyordu.</p>

  <p>Dev her zaman olduğu gibi, önündeki masanın üzerine, Ender’in bacakları kadar uzun, iki kocaman bardak yerleştirdi. Her zamanki gibi ikiside farklı sıvılarla doluydu. Bilgisayar sıvıları değiştirme konusunda iyidi, öyle ki Ender daha önce karşılaştığı hiçbir sıvıyla tekrar karşılaşmamıştı. Bu sefer birincisi icoyu, krema görünüşlü bir sıvıydı. Diğeri tıslayıp köpürdü.</p>

  <p>“Biri zehir, biri değil,” dedi dev. “Doğru olanı tahmin et ve seni periler diyarına götüreyim. “ Tahmin etmenin anlamı içmek için kafasını bir bardağın içine daldırmaktı. Hiçbir zaman doğru olanı tahmin edememişti. Bazen kafası eriyordu. Bazen tutuşuyordu. Bazen içine düşüp boğuluyordu.</p>

  <p>Bazen dışarı çıkıp, yeşile dönüyor ve çürüyordu. Daima korkunçtu ve Dev daima gülüyordu. Ender neyi seçerse seçsin öleceğini biliyordu. Oyun hileliydi. İlk ölümde şekil, yeniden oynamak için Devin masasında tekrar belirecekti. İkinci ölümde, yer sarsıntılarına geri dönecekti. Sonra bahçedeki köprüye. Sonra fare deliğine. Ve sonunda, hâlâ Deve geri dönüp , tekrar oynarsa ve yine ölürse, ekranı kararacak, “Serbest oyun sona erdi,” yazısı ekranın üstünde belirecek ve Ender yatağında arkasına yaslanıp, nihayet uyuyana kadar titreyecekti. Oyun hileliydi ama Dev hâlâ periler diyarından bahsediyordu, aptal üç yaşındaki bebelerin Periler diyarında muhtemelen Ana kaz, Pac-man, Peter Pan vardı, gitmeye değmeyecek bir yer, ama oraya girmek için Devi alt etmenin bir yolunu bulması lazımdı. Kremalı sıvıyı içti. Hemen şişmeye ve bir balon gibi yükselmeye başladı. Dev güldü, yine ölmüştü.</p>

  <p>Tekrar oynadı, bu sefer hazırlanan sıvı beton gibiydi ve Dev omurgası boyunca içini dışına çıkarıp, balık gibi kemiklerini sıyırırken başını eğdi ve Dev kolları ve bacakları titrerken onu yemeye başladı.</p>

  <p>Yer sarsıntılarında tekrar belirdi, ama ilerlememeye karar verdi. Yer sarsıntılarının onu bir kerede yutmasına izin verdi. Terlemesine rağmen üşüyordu ve bir sonraki yaşamıyla, ekmeğe dönüşene kadar, yamacın tepesine tırmanmaya devam etti ve Devin masasına ulaştı, öyleki kadehler ondan önce yerleştirilmişti.</p>

  <p>İki sıvıya gözünü dikip baktı. Biri köpüklü, diğeri deniz gibi dalgalıydı. Her birinde nasıl bir ölüm olduğunu tahmin etmeye çalıştı. Okyanusa benzeyenden muhtemelen bir balık çıkıp gelecek ve beni yiyecek. Köpüklü olan büyük olasılıkla beni boğacak. Bu oyundan nefret ediyorum. Hiçte adil değil.</p>

  <p>Aptalca. Hileli.</p>

  <p>Suratını sıvılardan birinin içine daldırmak yerine, önce birini sonra öbürünü tekmeleyerek devirdi.</p>

  <p>Dev “Oyun bozan, hilekar” diye bağırırken. Devin kocaman ellerinden hileyle kurtuldu. Devin suratına atladı, dudaklarına ve burnuna tırmandı ve devin gözünü oymaya başladı. Gözü süzme peynir gibi aktı; Dev çığlık atarken Ender’in şekli sağa tırmanmış, gözü oymaya devam ediyordu.</p>

  <p>Dev sırt üstü yere düştü. Düşmesiyle görüntüde değişti, Dev yerin üzerinde huzur bulduğunda, tüm çevrede karmakarışık, dantel gibi ağaçlar vardı. Ender şeklini devin gözünden dışarı çıkarttı.</p>

  <p>“Buraya nasıl geldin?” diye sordu bir yarasa, “kimse buraya gelemez.”</p>

  <p>Ender cevaplayamadı tabii ki. Eğildi, devin gözünden avuç dolusu alarak, yarasaya sundu.</p>

  <p>Yarasa göz akını aldı, giderken “Periler diyarına hoş geldin.” diye bağırıyordu.</p>

  <p>Başarmıştı. Keşfetmeli. Devin suratından aşağı inmeli, nihayet ne elde ettiğini görmeliydi.</p>

  <p>Bunu yerine oyuna son verdi, sırayı dolabına koydu, üstünü çıkarttı ve battaniyesini üzerine örttü.</p>

  <p>Devi öldürmek istememişti. Bunun bir oyun olması gerekiyordu. Kendi korkunç ölümü ve daha da korkunç bir cinayet arasındaki seçim değil. Oynarken bile bir katilim. Peter benimle gurur duyardı.</p>
</body>
</html>
