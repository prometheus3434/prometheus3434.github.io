<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv26">“</a>Dövüşmekten başka çare yok...”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:İtalic;"><i>Merhaba Ester, (8. Gün, Akşam)</i></span></p>

  <p><span class="font4" style="font-weight:bold;font-style:İtalic;"><br /></span></p>

  <p><span class="font4">Aklıma gelenler bir bir başıma geliyordu. Yanılmamıştım, birileri beni kanlı bir tezgâhın içine çekmeye çalışıyordu.&nbsp;Hem de yakından birileri. Bana gülümseyen, dostça elimi sıkan, belki yardım eder gibi görünen ama kuyumu kazmaya&nbsp;çalışan birileri. Evet, bu ikindi vakti daha iyi anladım bu hakikati. Cezmi’nin evine girince... O cesur askerin kanlar içindeki bedenini görünce. Evet, bu ikindi vakti...</span></p>

  <p><span class="font4">Evet, ikindi üzeri çıkmıştım otelden. Yola koyulmadan önce etrafı kolaçan ettim, arabaya bindikten sonra da defalarca yokladım arkamı. Yok, kimse yoktu peşimde. Yine de&nbsp;tedbiri elden bırakmadım; Langa Bostanları’na varınca Cezmi’nin evinin önünde inmedim. Evet, beş yüz metre kadar&nbsp;gittikten sonra durdurdum arabayı. Parasını ödeyip, arabacıyı yollayarak gerisin geri yürümeye başladım. Takip eden&nbsp;birileri varsa, bu tek yönlü yolda artık gözümden kaçması&nbsp;mümkün değildi. Hayır, güneşsiz sokakta benden başka kimse yoktu.</span></p>

  <p><span class="font4">Bahçe kapısı kapalı değildi ama çok önemsemedim. Belki de Cezmi Bey açık bırakmıştı. Meyve ağaçlarının altından evin önüne kadar yürüdüm. Bahçe sükût içindeydi, sadece&nbsp;birkaç serçenin sönük cıvıltıları. Eve yaklaşınca, iki gün önce&nbsp;oturduğumuz divanın boş olduğunu gördüm. Bu bunaltıcı&nbsp;havada içeride oturmaz diye düşünerek sağa sola bakındım,&nbsp;bizim kadim ittihatçı ortalıkta görünmüyordu.</span></p>

  <p><span class="font4">“Cezmi Binbaşım... Cezmi Bey...” diye seslendim. Kimse cevap vermedi. Verandaya yürüdüm. Bir kez daha seslendim.&nbsp;“Cezmi Binbaşım... Cezmi Bey... İçeride misiniz?” Hayır, çıt&nbsp;çıkmıyordu. Bahçe kapısını açık bıraktığına göre yakınlarda&nbsp;bir yere mi gitmişti acaba? Hemen döneceğim mi demek istiyordu? En iyisi biraz beklemekti. Divana yönelirken, bakışlarım evin kapısına takıldı, yoksa aralık mıydı? Emin olamadım, yaklaşıp kapıyı ittim. Sessizce açıldı.</span></p>

  <p><span class="font4">“Cezmi Binbaşım... Cezmi Bey... İçeride misiniz?”</span></p>

  <p><span class="font4">Yine o ağır sessizlik, yine o ketum sükûnet. Ne yapacağımı bilemeden kapının önünde durdum. Bir terslik vardı. Cezmi&nbsp;gibi eski bir ittihatçı, üstelik de hükümetle kavgaya hazırlandığı bir sırada böyle rehavet içinde olmazdı.</span></p>

  <p><span class="font4">“Çek git,” dedi içimden bir ses. “Çek git Şehsuvar, derhal uzaklaş bu evden.”</span></p>

  <p><span class="font4">Gitmedim, gidemedim. Başımı uzatıp içeri baktım ama nafile, o alacakaranlıkta eşyaları bile seçemiyordum. Yapmamam gerektiğini bile bile girdim içeri. Gözlerimin karanlığa alışmasını beklemeden kapının sol tarafındaki pencereye&nbsp;yaklaştım, sımsıkı örtülmüş kalın perdeyi çektim. Nazlana&nbsp;nazlana aydınlandı geniş sofa. Öteki iki pencerenin de perdelerini açtım sonuna kadar. Üst kata çıkan merdivenlere&nbsp;yönelmedim, çünkü tam karşımdaki odanın kapısı ardına&nbsp;kadar açıktı. Ahşap zemine yayılı, el işlemesi kilime basarak&nbsp;kapıya yürüdüm. Birkaç metre kala tanıdık bir koku çarptı&nbsp;burnuma. Kurumuş kan kokusu. Heyecanlanmadım ama&nbsp;emin olmak istedim, usulca yaklaştım odaya. Açık kapının&nbsp;önüne gelince, olanca korkunçluğuyla çıktı ortaya manzara. Evet, kapının hemen arkasına düşmüştü Cezmi Binbaşı.&nbsp;Kalbinin üzerindeydi yarası, bir bıçakla öldürmüşlerdi ya da&nbsp;kamayla. Gözlerinde büyük bir öfke vardı, ellerine baktım,&nbsp;tırnak uçlarında kurumuş kırmızı lekeler gördüm. Katiliyle&nbsp;mücadele etmişti, zaten başka türlüsü aklımın ucundan geçmezdi. Düşmana teslim olduğu görülmüş iş değildi Cezmi&nbsp;Binbaşı’nın. Nefretle donup kalmış yeşil gözleri de bu hakikati anlatıyordu zaten. Uzanıp gözlerini kapatırken gördüm&nbsp;başucundaki Lüger’i. Silahını çekmiş ama tetiğe basmaya&nbsp;vakti olmamıştı. Demek ki böyle bir saldırı bekliyordu. Beklemez mi? Hükümete karşı harp ilan etmekten bahseden biri&nbsp;başına neler geleceği tahmin etmez mi? Ama çekememişti&nbsp;tabancasını. Odada başka bir ipucu var mı diye bakınırken&nbsp;sesler duydum. Katil mi? Evin içinden değil, bahçeden geliyordu sesler.</span></p>

  <p><span class="font4">Bulunduğum odanın perdesinin aralığından baktım, iki üniformalı polisle bir sivil, mürdüm eriğinin altından geçerek eve yaklaşıyorlardı. Ne yapacaktım ben şimdi? Eminim&nbsp;üstüme yıkarlardı bu cinayeti. Kimse kurtaramazdı beni bu&nbsp;işten. Telaşım çok sürmedi. Önünde bulunduğum pencerenin koruyucu demirleri olmadığını gördüm, evet, buradan&nbsp;kaçabilirdim. Ama acele etmemeliydim, adamlar verandaya&nbsp;geldiklerinde atmalıydım kendimi dışarı. Perdeyi çektim,&nbsp;pencerenin her iki kanadını da açtım. Verandanın ahşap zemininde ayak seslerini duyunca koyuverdim kendimi dışarı ama şanssızlık bu ya, bir polis daha varmış geride kalan.&nbsp;Ayaklarım toprağa değer değmez göz göze geldik adamla.&nbsp;Polis de hazırlıksız yakalanmıştı. Daha ne oluyor demesine&nbsp;fırsat vermeden, arkaya doğru koşmaya başladım. Aslında o&nbsp;kadar aptalcaydı ki davranışım, zira arka bahçede beni neyin&nbsp;beklediğini bilmiyordum. Fakat başka ne yapabilirdim ki?&nbsp;Polis de kendini toparlamış,</span></p>

  <p><span class="font4">“Dur! Dur! Ateş ederim, kaçma!” diye bağırmaya başlamıştı arkamdan.</span></p>

  <p><span class="font4">Durur muyum hiç, daha da süratlendim. Elbette adam düşmüştü peşime. Çok sürmez ötekiler de arkadaşlarını takip ederlerdi. Bu kadar mı uzun olurmuş hepi topu elli altmış&nbsp;metrelik mesafe. Koş, koş bitmek bilmiyordu. Nihayet, evin&nbsp;arkasına geçince, tahta bir çit gözüme çarptı. Hiç duraksamadan, çitin üzerinden atlayarak komşunun bahçesine girdim,&nbsp;İri yarı bir çoban köpeği çarptı gözüme. Öylece uzanmıştı&nbsp;toprağa. Şu dev kangallardan biri. Kangal da beni görmüştü,&nbsp;bir an başını kaldırdı. Eyvah, dedim şimdi saldıracak ama&nbsp;koca kafasını kaldırıp şöyle bir baktı, ardından isteksizce&nbsp;hırladı, sonra yine devam etti akşam uykusuna. Biraz daha&nbsp;açtım ayaklarımı. Yavaşlamamak için arkama bakmıyordum&nbsp;ama polislerin peşimden geldiğinden emindim. Komşunun&nbsp;kapısından kendimi sokağa atarken, seslerini duydum.</span></p>

  <p><span class="font4">“Vay anasını, köpeğe bak... Dikkat et, dikkat, galiba saldıracak.”</span></p>

  <p><span class="font4">Polisin sözleri yarıda kaldı, kangalın tehditkâr havlamalarını duydum. Daha fazla dayanamamış, dişlerini göstermeye başlamıştı sonunda. Belki de işi daha da ileri götürmüş, cesur&nbsp;bir muhafız gibi atlamıştı bu davetsiz misafirlerin üzerine.&nbsp;Artık her ne yaptıysa, Allah razı olsun, o iri yan köpek olmasaydı, yakalanmam an meselesiydi. Bostanların arasından&nbsp;koşarak, ahşap evlerin yan yana sıralandığı uzun sokağa girdiğimde, ne üniformalı, ne sivil, tek bir polis yoktu peşimde.&nbsp;Fakat beni görmüşlerdi, artık eşkâlim ellerindeydi, fazladan&nbsp;tek bir dakika bile kalamazdım bu semtte. Hızlı adımlarla&nbsp;caddeye yürüdüm. Bir yandan da beni otele götürecek bir&nbsp;araba aranıyordum. Şansım yaver gitti, caddeye çıkar çıkmaz, köşede bir araba bulup hemen bindim.</span></p>

  <p><span class="font4">Otele gelir gelmez, halimi gören Ömer şüphelenir gibi oldu, hiç yüz vermeden asansöre yöneldim. Ter içinde kalan&nbsp;giysilerimi, çamaşırlarımı değiştirdim, kendimi ılık suyun&nbsp;altına bıraktım. Banyo iyi geldi, sakinleştim. Yatağın üzerine&nbsp;oturdum, sırtımı duvara dayadım ve düşünmeye başladım.</span></p>

  <p><span class="font4">Kim öldürmüş olabilirdi Cezmi Binbaşı’yı? Kim olacak, hükümetin gizli hafiyeleri. Yani Mehmed Esad mı? Neden&nbsp;olmasın? Bir taşla iki kuş vurmuş, hem azılı bir ittihatçıdan&nbsp;kurtulmuştu hem de hakkında İngiliz casusu diye dedikodu yapan birinden. Ama Mehmed Esad bilmiyordu ki Cezmi’nin, kendisi hakkında neler söylediğini. Niye bilmesin?&nbsp;Eminim Cezmi de benim gibi takibat altındaydı. Hükümetin&nbsp;gizli hafiyeleri onun da burnunun dibine kadar sokulmuşlardı. Mehmed Esad’a verdikleri raporlarda bu konudan bahsettilerse... Yine de emin olmak zor, çok zor...</span></p>

  <p><span class="font4">Birden kafama dank etti. Seni nasıl bulacaktım ben. Adresini bilen Çolak Cafer’di. Artık ona ulaşmam imkânsızdı. Tekrar Cezmi’nin evine gitsem, cenazeye katılmak için filan,&nbsp;Çolak Cafer gelirdi belki ama bunu göze alamazdım. Cezmi’yi&nbsp;öldürenler, katil diye tutuklarlardı beni. Evet, muhtemelen,&nbsp;hükümetin gizli polisi öldürmüştü Cezmi’yi. Fakat cinayeti&nbsp;üzerime yıkmakta hiçbir beis görmezlerdi... Yanlış anlama,&nbsp;Cezmi Binbaşı için üzülmüyor değilim. Bu cinayet derinden&nbsp;etkilemişti beni. Aynı zamanda da korkutmuştu. Oysa benim&nbsp;bu olayla hiçbir alakam yoktu. Biraz düşününce sakinleşmeye&nbsp;başladım. Evet, benim bu olayla hiçbir alakam yoktu, daha&nbsp;da mühimi, geride hiçbir ipucu bırakmamıştım. Hayır, beni&nbsp;bulamazlardı. Ama ben, seni nasıl bulacaktım? Leon Dayı...&nbsp;Evet, Tokatlıyan Otel’de kalmamış mıydı Leon Dayı? Belki&nbsp;otele bir adres bırakmıştır. Reşit birilerini tanıyordur Tokatlıyan’da. Rahatlıkla öğrenirdik bunu. Ama Reşit’e nasıl anlatacağım Cezmi amcasının öldürüldüğünü? Adam zaten üfürükten nem kapıyor. Ya katilin ben olduğumu zannederse? Daha&nbsp;neler? O kadarını da düşünmez herhalde. Hiç mi tanımıyor&nbsp;beni? Evet, Reşit’e anlatmak mecburiyetindeyim. Şimdi mi?&nbsp;Hayır, daha otel sahibiyle toplantısı bitmemiştir. Yarın, yarın&nbsp;sabah... Hem biraz daha toparlamış olurdum kendimi...</span></p>

  <p><span class="font4">Hiçbir meseleyi halletmesem bile kafamda olayları sıraya koymuş olmak dahi rahatlatmıştı beni. Hal çaresi yoksa, mesele de yoktur. Akşam yemeği vakti gelmiş olmasına rağmen,&nbsp;en küçük bir açlık hissetmiyordum. Restorana insem bile, tek&nbsp;lokma yiyecek halim yoktu.</span></p>

  <p><span class="font4">Yataktan kalktım, balkondan öylesine baktım şehre. Dışarıda hava kararmış, sıradan bir sonbahar akşamına hazırlanıyordu şehir. Işıkları yaktım, masamın başına çöktüm. Yazmak zor olacak diye düşündüm, aksine adeta kendiliğinden dökülmeye başladı kelimeler. Evet, Selanik’ten dönmüştüm.&nbsp;Beni doğuran kadını, doğduğum şehrin topraklarına verdikten sonra...</span></p>

  <p><span class="font4">Sirkeci Garı’nda Mülazım Fuad bekliyordu beni. Basri Bey göndermiştir diye düşündüm önce, konuşunca anladım. Hayır, kendisi akıl edip gelmişti. Ne yalan söyleyeyim, şaşırdım.&nbsp;Aramızda gizli bir rekabet olduğu hissine kapılırdım hep. Sivil olmam sebebiyle, bu sarışın zabitin de bana karşı bir tür&nbsp;gizli itimatsızlık beslediğini zannederdim. Yanılmışım, demek ki yeterince tanımamışım onu. Sabırsızdı, deli doluydu&nbsp;ama iyi bir kalbi vardı. Üstelik tanıdığım en münevver askerlerden biriydi. Göz ucuyla şöyle bir süzdüm silah arkadaşımı. Hakkındaki düşüncelerimden bihaber, tahta bavulumu&nbsp;eline almış, yanım sıra yürüyordu. Kendisine baktığımı fark&nbsp;edince, saman sarısı bıyıklarının gölgelediği ince dudaklarında samimi bir gülümseme belirdi.</span></p>

  <p><span class="font4">“Ne yapıyorsun bu akşam? İki biletim var Ferah Tiyatrosu’na? Mınakyan,</span> <span class="font4" style="font-style:İtalic;">Münasebetsiz Bir İzdivaç</span><span class="font4">’ı</span> <span class="font4">sahneliyor. Gidelim mi?”</span></p>

  <p><span class="font4">Anladım, teselli etmek istiyordu beni, çok hoşuma gitti bu davranışı ama o kadar yorgundum ki. Trende de hatıralar&nbsp;beni rahat bırakmamış, doğru dürüst gözümü kırpmamıştım. Sabaha doğru tam dalar gibi olmuş ama sonra korkunç&nbsp;bir kâbus görerek uyanmıştım. Rüyamda Selanik yanıyordu,&nbsp;evet, doğduğumuz, büyüdüğümüz şehir gözlerimin önünde,&nbsp;insanları, kuşları, ağaçları, evleriyle birlikte cayır cayır yanıyordu. Elimde ahşap bir kovayla denize koşturuyordum.&nbsp;Evet, yangını söndürmek için. Saçmalık. Ama rüya işte. Ne&nbsp;</span><span style="text-indent: 0.4in;">var ki, ben koştukça deniz çekiliyordu. Evet, o eski Deniz&nbsp;</span><span style="text-indent: 0.4in;">Tanrısı Poseidon mavi bir balık ağıymış gibi sürükleyip götürüyordu suları. Koca Selanik Körfezi derin bir uçuruma dönüşmüştü bir anda. Batık gemilerin yosun tutmuş tahtaları, sıra sıra balık ölüleri, şarap şişeleri, zeytinyağı küpleri, hatta&nbsp;insan iskeletleri ama tek damla su yoktu. Kurumuş bir denizle, yanmakta olan bir şehir arasında öylece kalakalmıştım.&nbsp;Bir sıcaklık hissettim o anda, başımı çevirince yanan şehrin&nbsp;ayaklanıp üzerime yürüdüğünü gördüm. Alev almış evler,&nbsp;arabalar, ağaçlar, kuşlar, hatta yarısı yanmış insanlar, hepsi,&nbsp;hep birden üzerime geliyorlardı. Hem de her yandan, hem&nbsp;de hızla... Alevler bedenime değerken, çığlık atarak uyandım.&nbsp;Kompartımandaki herkes bana bakıyordu korkuyla. Bir daha&nbsp;da uyumadım, sabaha kadar dışarıyı seyrettim trenin penceresinden. O yüzden çok istememe rağmen Mülazım Fuad’ın&nbsp;tiyatro davetini reddetmek zorunda kaldım.</span></p>

  <p><span class="font4">“Çok yorgunum Fuad,” dedim ezile büzüle. “Başka vakit gideriz. Valla öyle bitkinim ki, daha perde açılır açılmaz uyuyup kalırım.”</span></p>

  <p><span class="font4">Anlayışla başını salladı.</span></p>

  <p><span class="font4">“Tamam, başka vakit gideriz... Allah’ın günleri bitmedi ya!”</span></p>

  <p><span class="font4">Ama yarın da gidemeyecektik, çünkü beynelmilel sahada ardı ardına mühim hadiseler olmaya başlamıştı. Sanki yeterince düşmanımız yokmuş gibi Akdeniz kıyılarında bir yenisi&nbsp;zuhur etmişti. Evet, İtalya’dan bahsediyorum. Balkanlardaki&nbsp;karmaşa, Yemen’deki isyan, Dersaadet’teki siyasi buhranı gören bu devlet, bir parça da ben koparayım Osmanlı’dan diyerek bu vaziyeti fırsata çevirmek istemişti. Evet, bütün büyük&nbsp;devletlerin sömürgesi vardı, neden İtalya’nın da olmasındı.&nbsp;İşte bu niyetle İtalyanlar da Trablusgarp’a asker çıkarmıştı.&nbsp;Haberi</span> <span class="font4" style="font-style:İtalic;">Tanin</span><span class="font4">’de okumuştum, teferruatı ise Basri Bey vermişti:</span></p>

  <p><span class="font4">“Biliyorsunuz siyasi zelzelelerle sarsılıyor vatan. İbrahim Hakkı Paşa istifa etti, yine o kurnaz Sait Paşa sadrazam oldu.&nbsp;</span><span class="font4" style="text-indent: 0.4in;">Ama Sait Paşa’yla etrafındakiler korkaktır ve de teslimiyetçidir. Ne İngilizlere, ne Fransızlara ne de Ruslara karşı durabilirler. Dolayısıyla İtalyanlara da harp ilan etmezler, edemezler. Velhasıl vazife yine bize düşüyor. Gizlice Trablusgarp’a gideceğiz. Arkadaşların bir kısmı çoktan yola çıktı. Evet, bir manada kendi kendimizi oraya tayin ediyoruz. Çünkü devletin&nbsp;rızası ve malumatı içinde yapılacak bir hareket değildir bu.&nbsp;Cemiyetin fedaileri, milletin fedakâr evlatları olarak, vatanın&nbsp;en küçük bir parçasını dahi düşmana bırakamayız. Osmanlı&nbsp;</span><span class="font4" style="text-indent: 0.4in;">toprağına saldırmak neymiş, o makarnacılara göstereceğiz&nbsp;ki, ötekiler de ayaklarını denk alsınlar. Derhal toparlanın, gerekli vesikalar elimize ulaşır ulaşmaz Trablusgarp’a intikal&nbsp;gideceğiz. Söylemeye lüzum yok, açıkça ölmeye, öldürmeye&nbsp;gidiyoruz. Vedalaşmanız gerekenler varsa vedalaşın, hayır&nbsp;duasını almak istediğiniz kimse varsa gidin görün...”</span></p>

  <p><span class="font4">Fuad apar topar Selanik’e gitti, anne babasıyla ve üç ay önce yüzük taktıkları nişanlısıyla helalleşmeye. Ama benim helalleşecek kimsem yoktu. Sadece Madam Melina, evet hoşçakal&nbsp;diyebileceğim tek insan ev sahibem olan o şefkatli kadındı.</span></p>

  <p><span class="font4">Sana yazmayı, harbe gidiyorum, belki bir daha dönemem demeyi, beni affetmeni istemeyi, hatta seni hâlâ çok sevdiğimi söylemeyi de düşündüm. Ama bunu bir tür zayıflık zannetmenden çekindim. Başıma bir iş gelirse nasıl olsa&nbsp;duyardın. Belki de en iyisi oydu; vatan savunması sırasında&nbsp;vurulup ölmek, bu pek de parlak olmayan hayât hikâyesini,&nbsp;böyle şanlı bir şekilde sonlandırmak. Evet, belki de başıma&nbsp;gelebilecek en iyi netice buydu. Çünkü gitgide kendimden&nbsp;uzaklaştığımı hissediyordum, cemiyete taarruz edenlere&nbsp;inatla karşı dursam da elbette bir terslik olduğunun farkındaydım. En büyük korkumsa hepimizin birer zalime dönüşmesiydi. Ve zalim olarak yaşamaktansa, mazlum olarak ölmenin daha şerefli olduğunun farkındaydım. Bu sebepten&nbsp;Basri Bey, “Trablusgarp’a gidiyoruz,” dediğinde büyük bir&nbsp;rahatlama hissetmiştim. Belki de zihnimdeki karmaşayı, ruhumdaki sızıyı dindirecek olan fırsat bu acımasız harp olacaktı. Ne bir korku ne de en küçük bir endişe vardı içimde.&nbsp;Sadece sabırsızlık; bir an önce Afrika’ya ulaşmak, karaya çıkmak ve işgalci İtalyanlara karşı dövüşmek isteği...</span></p>

  <p><span class="font4">Ama bu isteğimin gerçekleşmesi için biraz beklemek gerekecekti. Yola ancak on gün sonra çıkabildik. Güneşli bir sonbahar sabahı, Hidiviye Kumpanyası'nın İsmailiye adındaki vapuruyla denize açıldık. Önce Mısır’a gidecektik, ardından&nbsp;Trablusgarp’a. Ben, Faruk Ziya adında,</span> <span class="font4" style="font-style:İtalic;">Tercüman-ı Hakikat&nbsp;</span><span class="font4">gazetesinde çalışan bir muharrirdim, Fuad da İsmet Naci&nbsp;sahte adını almıştı, istediği bir mesleği seçmişti; tiyatro rejisörü. Güya meşhur İskenderiye Kütüphanesi'ni mevzu alan&nbsp;bir piyes sahneleyecekti de, o sebeple gidiyordu Mısır’a. Basri&nbsp;Bey ise Nizam Sabri adında bir vaiz olmuştu. Arapçayı ana&nbsp;dili gibi konuştuğu ve bir müftü oğlu olduğundan din mevzusuna hepimizden fazla vakıftı. Herhangi bir tehlikeli vaziyette kolayca kalkardı kuşkulu soruların altından. Bu kadar&nbsp;kısa sürede, bu kadar kusursuz vesikalar düzenleyen kişinin&nbsp;Kara Kemal olduğunu ise çok sonra öğrenecektim. Yine Trablusgarp’a harbe gitme kararının Enver Bey’in Beşiktaş’taki&nbsp;evinde alındığından da çok sonra haberim olacaktı. Ki, orada&nbsp;bulunan zabitler, istikbalde vatanın kaderinde önemli bir rol&nbsp;oynayacaklardı. Gerçi bütün bunları o günlerde öğrensem&nbsp;de pek önemsemezdim. Çünkü zihnim garip bir tesadüfe&nbsp;takılmıştı. Annemi toprağa vermemin üzerinden bir ay geçmeden babamın öldüğü topraklara gidiyordum. Biliyorsun,&nbsp;batıl inancım yoktur ama bu tesadüfün bir manası var mı&nbsp;diye düşünmekten de kendimi alamıyordum. Babamın yaşadığı ve son nefesini verdiği topraklan görecek olmak, belki&nbsp;de orada vatan için dövüşürken şehit düşme ihtimali tuhaf&nbsp;hisler uyandırıyordu içimde.</span></p>

  <p><span class="font4">Oysa Basri Bey hayli düşünceliydi, hayli durgun. Hanımından, çocuğundan ayrı kalmanın üzüntüsü zannettim. Meğer sadece o değilmiş, Trablusgarp’taki vaziyetin ne kadar korkunç olduğunu bilmesinden kaynaklanıyormuş o derin sükûnet. Oysa Fuad’la ben seyahat boyunca Stendhal’ın&nbsp;</span><span class="font4" style="font-style:İtalic;">Kırmızı ve Siyah</span><span class="font4">’ını</span> <span class="font4">tartışıp durmuştuk. Romanın kahramanı&nbsp;Julien Sorel’in o gelgitli ruh hali, şahsi hırslarını aşk zannetmesi, genç iki erkek olarak bizi derinden etkilemişti. Fuad&nbsp;manevi açıdan bakıyordu meseleye, Julien Sorel’i zayıf şahsiyetli biri olarak görüyordu, ben ise onun sistemin kurbanı&nbsp;olduğunu savunuyordum. Neticede aynı kanaatte buluştuk:&nbsp;Müthiş bir piyes karakteri olurdu bu Julien Sorel’den. Belki&nbsp;de bu alakasız tartışma, aslında bir cehenneme doğru yol aldığımız hakikatini şuur altına itme gayretiydi. Belki de bu&nbsp;sebepten, İskenderiye’deki limana ulaşıncaya kadar sürdü&nbsp;bu derin edebî tartışmamız.</span></p>

  <p><span class="font4">Evet, kazasız belasız İskenderiye’ye ulaşmıştık ama Mısır artık İngilizlerin hakimiyetindeydi. Gümrükte, polis kontrolünde mesele çıkar mı diye endişe ederken, hiç aklımıza gelmeyen bir belayla karşılaştık: Karantina. Dersaadet’te kolera&nbsp;salgını olduğu için karantinaya aldılar bizim vapuru. Tam&nbsp;dört gün kaldık karantinada, sonunda bıraktı bizi İngilizler.&nbsp;İskenderiye’deki bağlantılarımızla temas kurup birkaç gün&nbsp;cemiyetin güvenli evlerinde dinlendikten sonra Trablusgarp&nbsp;sınırına varmak için bir trende güç bela yer bulduk kendimize. Cehennemi bir sıcağın altında saatlerce süren korkunç bir&nbsp;seyahatin ardından vardık Trablusgarp sınırına. Ama çilemiz&nbsp;bitmemişti, bilakis şimdi başlıyordu, çünkü önümüzde daha&nbsp;yüzlerce kilometrelik bir mesafe vardı. Ve bu zorlu mesafeyi ancak develerin sırtında geçmek mümkündü. Ki bizler&nbsp;şanslıydık, katıldığımız kervanda bizlere birer Hecin devesi&nbsp;verdiler. Hecin devesi deyip geçme, çöldeki en süratli yaratıklardı bu çilekeş hayvanlar. O kadar kilometre yol gittikten&nbsp;sonra bile bana mısın demez, sadece o iri gözlerini yüzüne&nbsp;diker anlaşılmaz bir keder, nedensiz bir ürkeklikle bakarlardı insana.</span></p>

  <p><span class="font4">Bazen süt gibi bembeyaz, bazen bal rengi, bazen saman sarısı bir hal alan kumların üzerinde günlerce deve sürdük.&nbsp;Yaklaşık olarak her elli kilometrede bir karşımıza çıkan kuyulardan kan kadar ılık sular içerek serinlemeye çalışıyorduk,&nbsp;ne kadar sararsak saralım, ne kadar kapatırsak kapatalım, o&nbsp;incecik kumlar ağzımıza, burnumuza doluyor, nefes almak&nbsp;mühim bir mesele haline geliyordu. Önce Deme’ye ulaştık.&nbsp;Mustafa Kemal karşıladı bizi. Hemşerimizdi, Basri Bey’le çok&nbsp;önceden tanışıyorlardı. Çok memnun olmuştu bizi gördüğüne. O iptidai koşullarda dinlenmemiz için elinden geleni&nbsp;yaptı ama umutsuzdu.</span></p>

  <p><span class="font4">“Bu harbi kazanmak çok zor. Askerlerimiz kahramanca çarpışıyor. İtalyanları durdurduk. Sahil şeridinde hapsolmuş&nbsp;durumdalar. Top menzillerinin dışına çıkamıyorlar. Ama söküp atamıyoruz onları denizden. Hükümetin bu avantajı da&nbsp;fırsat bilerek iyi bir barış anlaşması yapması gerekir. Ne yazık ki Dersaadet’tekiler bunun pek farkında değil...”</span></p>

  <p><span class="font4">“Ya Enver Bey, o ne yapıyor?” diye sordu kumandanımız. “Cemiyete hep güzel haberler yolluyormuş.”</span></p>

  <p><span class="font4">Yüzü gölgelenir gibi oldu Mustafa Kemal’in.</span></p>

  <p><span class="font4">“Kusura bakma Basri ama Enver hayal görüyor bence. Olmasını istediklerini hakikat sanıyor. Ona kalırsa, İtalyanları ezdik geçtik. Bütün Arap aşiretler bizim yanımızda...&nbsp;Trablus’ta, Tobruk’ta, Bingazi’de, Deme’de hatta Fizan’ı da&nbsp;kapsayan kendisine bağlı bir İslam devleti kuracağından söz&nbsp;ediyor. Ama vaziyet hiç de öyle değil. Kendi gözlerinizle göreceksiniz zaten. Sayıları yüz bine yaklaşan İtalyan kuvvetlerinin karşısında mücahit sayımız çok az. Silah ve teçhizat açısından bizden çok üstünler. Tamam, başta Sunusiler olmak&nbsp;üzere halk İtalyanlardan nefret ediyor. Zaten tek avantajımız&nbsp;da bu. Yani durum hakikaten berbat. Fakat dövüşmekten&nbsp;başka da çare yok.” Sigarasından bir nefes çektikten sonra&nbsp;ekledi: “Bilmiyorum, belki de burada herkes kendi şerefi için&nbsp;dövüşüyor, herkes kendi vicdanı için...”</span></p>

  <p><span class="font4">O akşam hiç hak vermemiştim Mustafa Kemal’e. Çok karamsardı, bu kadar ümitsiz olmak için bir sebep göremiyordum. Basri Bey de benim gibi düşünüyordu.</span></p>

  <p><span class="font4">“Moralinizi bozmayın arkadaşlar,” demişti kendi çadırlarımıza giderken. “Mustafa Kemal’in cemiyetle arası açılmış. Enver’le husumeti de bilinen mevzu. Ama çok iyi askerdir.&nbsp;Sonuna kadar itimat edebilirsiniz ona. Hakiki bir vatanseverdir, kanının son damlasına kadar dövüşmekten çekinmez.&nbsp;Ne yaparsın, kabiliyetli askerler arasında bile oluyor böyle&nbsp;anlaşmazlıklar...”</span></p>

  <p><span class="font4">Ertesi gün, sabah ezanıyla birlikte daha içerlerdeki Enver Bey’in karargâhına ulaştık. Burası denizden birkaç yüz metre yüksekte, kayalık bir araziydi. Açık havada İtalyan işgal&nbsp;gemilerini bile görebiliyorduk. Enver Bey’in çadırı tepelik&nbsp;bir yere kurulmuştu, görkemliydi, ötekilerden farkı hemen&nbsp;hissediliyordu. Geldiğimizi öğrenir öğrenmez derhal yanına&nbsp;çağırdı bizi. Çadıra giderken Arap giysileri içinde saçı sakalı&nbsp;birbirine karışmış bir adamla karşılaştık. Anında sarmaş dolaş oldular Basri Bey’le, kısa bir hoşbeşten sonra “görüşmek&nbsp;üzere,” diye ayrıldılar. Biz yeniden çadıra yönelirken kulaklarımıza fısıldadı Basri Bey:</span></p>

  <p><span class="font4">“Yiğit adamdır Eşref, çok da kabiliyetli bir fedai. Kendisi Çerkez, evet, adı Eşref... Kuşçubaşı Eşref...”</span></p>

  <p><span class="font4">Hem Trablusgarp’taki direniş günlerinde hem de daha sonra sıkça duyacaktık adını. İki yıl sonra kurulacak Teşkilat-ı Mahsusa’nın önemli adamlarından biri olacaktı.</span></p>

  <p><span class="font4">Çadıra girince ayakta karşıladı Enver Bey bizi. Mustafa Kemal ve Kuşçubaşı Eşref gibi onun da sakalları uzamıştı, bu yüzden gülerken dişleri daha beyaz görünüyordu. Ama yorgundu, hayır, sakaldan değil sahiden de yorgundu ve hepimiz gibi o da vakitsiz yaşlanmıştı. Üç yıl önce meşrutiyet ilan&nbsp;edildiğinde Selanik’te bir balkondan millete seslenen o genç&nbsp;zabit gitmiş, orta yaşlı bir adam gelmişti yerine. Ama hâlâ&nbsp;dinçti, hâlâ kararlı, hâlâ tutkulu. Samimiyetle uzatmıştı elini.</span></p>

  <p><span class="font4">“Hoş geldin Basri, o kadar çok ihtiyacım vardı ki size...” Tek tek ellerimizi sıkarken konuşmasını sürdürdü. “Harp etmeyi&nbsp;bilmeyen bir halktan bir ordu yaratıyoruz.” Eliyle yer minderlerini gösterdi. “Geçin şöyle oturun.” Sağ ayaklarımızı altımıza alarak oturduk. “Durum bizim lehimize. Manevi üstünlük&nbsp;bizde. İtalyanlar korku içindeler. Garnizonlarından burunlarını çıkartamıyorlar. Yerel halk akın akın bize katılıyor. Ama&nbsp;bu insanların teşkilatlandırılması, harp etmeyi öğrenmesi gerek. Bu iş için de sizin gibi tecrübeli zabitler lazım... Yani tam&nbsp;zamanında geldin Basri... Hoş geldin kardeşim...”</span></p>

  <p><span class="font4">Evet, Mustafa Kemal’in sözlerinin yanında Enver Bey’in konuşması iyimserdi, umut doluydu. Elbette onun sözleri daha çok etkiledi beni, moralimi yükseltti, ancak bir yıl&nbsp;geçmeden Mustafa Kemal’in haklı olduğu ortaya çıkacaktı.&nbsp;O zamanlar kimin umurunda; dövüşmeye, vatanı uğruna ölmeye gelmiş bir genç için akıldan çok, duygu öndeydi, parlak&nbsp;sözler, bin kat daha şevk vericiydi basit gerçeklerden. Ancak&nbsp;Enver Bey’in sözlerinde de beni tereddüte uğratan bir yan&nbsp;vardı. Onun ihtiyaç duyduğu eğitmenler Basri ile Fuad’dı.&nbsp;Oysa ben asker değildim, harp sanatını hiç ama hiç bilmiyordum. Nasıl öğretecektim aşiretlere? Ama kısa sürede boşa&nbsp;üzüldüğümü anlayacaktım. Çünkü Enver Bey’in askerî eğitimden kastı, vereceğimiz harbin kendisiydi. Sekiz gün sonra&nbsp;bir İtalyan bölüğüyle girdiğimiz çatışmada bizzat gözlerimle&nbsp;görecektim bunu.</span></p>

  <p><span class="font4">Hakikaten, İtalyanlar uzun sahil şeridinde sıkışıp kalmışlardı. Arkalarında deniz ve gemileri vardı, önlerinde ise kıraç arazi ve biz. Harbi kazanmaları için kıraç arazide ilerleyip&nbsp;bizi yenmeleri gerekiyordu. Biz ise düşmanı sahil şeridinden&nbsp;çıkartmayacak, tabiri caizse onları Akdeniz’in nefes almayı&nbsp;bile zorlaştıran o sıcak havasında boğacaktık.</span></p>

  <p><span class="font4">Elbette istihbarat çok önemliydi. İtalyanlar ekseriyetle gece hücum ediyorlardı. Görünmeden ne kadar içeriye sızabilirlerse o kadar iyiydi. Bu sefer de öyle olmuştu, çatışmaya girdiğimiz bölüğün askerleri ilerlemek için karanlığı&nbsp;seçmişlerdi; amaçları arkadan saldırmaktı. Ama daha onlar&nbsp;harekete geçmeden, jurnali ulaşmıştı bize. Basri Bey komutasında, yirmiye yakın Osmanlı fedaisi ve Sunusi Aşireti’nin&nbsp;gözü kara mücahitlerinden yüz kişilik bir kuvvetle tertibat&nbsp;almıştık. Gece yarısına doğru göründü İtalyanlar; büyük bir&nbsp;dikkat, azami bir disiplin içinde ağır ağır ilerliyorlardı. Biz,&nbsp;irili ufaklı tepeciklerle kaplı, kayalıklı yolun iki yanına mevzilenmiştik. İtalyan kumandan işi şansa bırakmak istemediğinden, bölüğün geçeceği yolu kontrol etmeleri için üç kişilik bir öncü kuvvet yolladı. Çıt çıkarmak şöyle dursun, nefes&nbsp;dahi almıyorduk. Üç İtalyan aramızda uzanan toprak yoldan&nbsp;yüz metre kadar ilerledi. Arada bir durup geceyi dinliyor, bir&nbsp;hile, bir tuzak var mı anlamaya çalışıyorlardı. Ama arazide çıt&nbsp;çıkmıyordu. Öyle ki kayalıklara ilk geldiğimizde huzursuzlanıp susan çekirgeler yeniden başlamışlardı şarkılarına. Öncü&nbsp;İtalyan askerleri de artık yolun emniyetli olduğuna karar&nbsp;vermiş olmalılar ki, dönerek arkadaşlarına, yürümeye başladılar. İşte tam o anda Arap yoldaşlarımızdan birinin hapşıracağı tuttu. Mübarek adam, bir kez değil, ardı ardına tam üç&nbsp;kez. Üç İtalyan asker korku ve şaşkınlıkla bağırarak süratle&nbsp;arkadaşlarına doğru koşmaya başladı. Birden Basri Bey’in o&nbsp;tanıdığım gür sesi yankılandı gecenin karanlığında...</span></p>

  <p><span class="font4">“Hücum arkadaşlar, hücum... Allah için, vatan için hücum...”</span></p>

  <p><span class="font4">Ardından Sunisi Aşireti’nin genç mücahitlerinin gür sesi duyuldu.</span></p>

  <p><span class="font4">“Allahu ekber, Allahu ekber, Allahu ekber...”</span></p>

  <p><span class="font4">Aynı anda patlamaya başladı silahlar, üç İtalyan askeri o anda yıkıldı yere. Olanı biteni anlamaya çalışan uzaktaki düşman bölüğü kısa bir şaşkınlığın ardından mevzi alarak beklemeye başladı. Çok önemli bir avantajdan mahrum kalmıştık.&nbsp;Eğer kurduğumuz tuzağa düşselerdi, saklandığımız kayalıkların ardından onları bozguna uğratmamız çok kolaydı. Ama&nbsp;şimdi açık arazide İtalyanlarla karşı karşıya kalmıştık. Bu&nbsp;pozisyonda galip gelmemiz imkânsızdı, düşmanı püskürtsek&nbsp;dahi aramızdan pek azı doğacak güneşi görürdü. Bu çıplak&nbsp;hakikati anlamak için asker olmaya gerek yoktu. Fakat Basri&nbsp;Bey hücum emrini vermişti bir kez, artık durmak olmazdı.&nbsp;Tüfeklerimiz, tabancalarımız, kılıçlarımız ellerimizde saldırıya kalkmıştık. İşte tam o anda benim mucize zannettiğim,&nbsp;oysa Basri Bey’in bir taktik ustası olduğunu ispatlayan o hadise gerçekleşti. İtalyanların sağ tarafındaki karanlıkta ateş&nbsp;böcekleri gibi parıltılar belirdi ve ardı ardına silah sesleri&nbsp;duyuldu. Karşıdan ölüme koşar gibi üzerlerine gelen gözü&nbsp;kara Osmanlı askerlerine mi, yoksa yandan saldıran o sinsi&nbsp;müfrezeye mi karşılık vereceğini bilemeyen İtalyan askerleri&nbsp;paniğe kapılmakta gecikmedi. İlk kim, hangi asker çözüldü&nbsp;bunu kestirmek imkânsız ama aramızda elli metre kala bütün İtalyanlar ağır silahlarını bırakıp geldikleri yöne doğru&nbsp;can havliyle koşmaya başladılar. Elbette bırakmadık peşlerini. Gün ışırken, 57 İtalyan askeri ölmüş, 20 kadarını esir almıştık, sadece 10 ya da 15 asker canını kurtarmıştı. Bizde ise&nbsp;6 şehit vardı, 11 de yaralı...</span></p>

  <p><span class="font4">Karargâha döndüğümüzde kimsenin çadırına gitmesine izin vermemişti Basri Bey. Harp eden herkesi toplamış, yapılan hata üzerine sert bir konuşma yapmıştı. Sunusi Aşireti’nin şeyhi Muhammed Bin Tarık, hapşıran kişiyi bulup cezalandırmayı teklif etti. Basri Bey kabul etmedi.</span></p>

  <p><span class="font4">“İhanet değil, korkaklık hiç değil, acemilik, biraz da şanssızlık. Kimseyi cezalandırmaya lüzum yok ama daha fazla disipline ihtiyaç var,” demekle yetinmişti. “Daha fazla eğitime.”</span></p>

  <p><span class="font4">Zannederim böyle bir aksilik çıkabileceğini tahmin etmişti, yoksa İtalyanların sağ yanına o müfrezeyi niye yerleştirsin? Şimdi daha iyi anlıyordum Enver Bey’in, bizi görünce neden&nbsp;o kadar sevindiğini. Basri Bey’i çok iyi tanıyordu, böyle bir&nbsp;askerin emrinde olması ona manevi kuvvet vermişti. Benim&nbsp;gözümde ise bir efsane kahramanına dönüşmüştü kumandanımız. Onun mükemmel biri olduğunu düşünüyordum,&nbsp;çok daha iyi yerlerde olmalıydı aslında, belki de buradaki ordunun başına geçmeliydi. Enver Bey’i de severdim ama Basri Bey başkaydı. Eğer buradaki birliklerin kumandanı olsa,&nbsp;eminim İtalyanları en kısa sürede sürüp atardı denize. Kimseye söylemesem de yürekten inanıyordum buna. Önümüzdeki altı ay boyunca ardı ardına kazandığımız zaferler, Sunusi Aşireti’nin, inançlı, cesur ama tecrübesiz gençlerinden,&nbsp;şuurlu bir mücahit bölüğü yaratması, gitgide bir yarı Tanrı&nbsp;seviyesine yükseltiyordu onu gözümde. Hayır, Basri Bey’in&nbsp;katıldığı bir harpte mağlubiyet olmazdı, hayır o yenilmezdi,&nbsp;hayır o asla öldürülemezdi...</span></p>

  <p><span class="font4">Yine telefon çalıyor. Kim acaba? Mehmed Esad? Evet, Mehmed Esad olmalı? Tümüyle unuttum. Bu akşam buluşacaktık ya? Ben gitmeyince, kendisi geldi otele. Kusura bakma Ester,&nbsp;şu telefona bakmak zorundayım. Yoksa kapıya dayanır yine&nbsp;bu adam.</span></p>
</body>
</html>
