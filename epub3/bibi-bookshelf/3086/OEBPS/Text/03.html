<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv03">“Zamanı gelmiş fikirden daha güçlü bir şey yoktur.”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Sevgili Ester, (1. Gün, Akşamüzeri)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">“Mühim olan korkuyu yenmek,” derdi rahmetli babam. “Yoksa o melun his rezil eder, yerin dibine sokar insanı.”&nbsp;Babamın sözlerini hatırlamama sebep olan olay bu öğleden&nbsp;sonra vuku buldu. Sana yazmak için masanın başına oturmuştum ki, sesler duydum, evet, kapının önünde... Ayağa&nbsp;kalkıp dışarıyı dinledim. Koridorda bir şeyler oluyordu... Bağırış, çağırış, patırtı gürültü... Polisler zannettim. Galiba o an&nbsp;gelmişti. Bileklerime kelepçeyi vurup sürükleyerek götüreceklerdi beni buradan. Bu kadar çabuk mu? Niye şaşırıyorum&nbsp;ki? Onları beklemiyor muydum zaten? Evet, sonunda kapıyı&nbsp;çalmaya başladılar... Kendimi toparlayıp açtım ama karşımda asık suratlı polisler değil, kat hizmetlisi kadın duruyordu.&nbsp;Gözleri iri iri açılmıştı, telaşla,</span></p>

  <p><span class="font4">“Yangın!” diye bağırıyordu. “Yangın çıktı beyim, yangın... Lütfen aşağıya inin.”</span></p>

  <p><span class="font4">Birden gülmeye başladım. Zavallı kadın neler olup bittiğini anlamadan, şaşkınlıkla bakarken, ben kahkahalarla kendi halime gülüyordum. Neyse, apar topar indirildik aşağıya. Lobi ana baba günü... Ayılıp bayılan kadınlar mı dersin, çığlık atanlar mı? Allahtan başka yerlere sıçramadan alevler söndürüldü de yeniden döndük odalarımıza.</span></p>

  <p><span class="font4">Hemen oturamadım yazdıklarımın başına... Yatağımın dayalı olduğu duvarda, koyu kahverengi konsolun birkaç karış yukarısına asılmış gümüş çerçeveli bir fotoğraf var. Önceden de görmüştüm ama, şimdi sana bu satırları yazarken,&nbsp;daha da önem kazanıyor bu fotoğraf. Üzerinde Pera Palas’ın&nbsp;bulunduğu Rue des Petit Champs’in fotoğrafı bu. 24 Temmuz&nbsp;1908’de çekilmiş. Küçük meydan hıncahınç insan dolu. Fotoğrafın altında Fransızca şöyle yazıyor: “24 Temmuz 1908’de&nbsp;askerî öğrencilerin yeniden ilan edilen anayasa şerefine yaptığı gösteri.” Bundan tam 18 yıl önce...</span></p>

  <p><span class="font4">Bu fotoğrafın bulunduğu odada kalmam da sanırım bir tesadüf değil. Pera Palas’ın genç müdürü Reşit, Trablusgarp’ta şehit düşen Selanikli Tüfekçi Yusuf’un oğlu. Çocukluğunu bilirim Reşit’in, bir yaz Fransızca dersi vermişliğim bile vardır.&nbsp;Üstelik o da benim gibi Galatasaray Sultanisi mezunu. Yani&nbsp;bir tür ağabeyiyim onun. Zannederim biraz da bu sebeple,&nbsp;evine gelmiş kıymetli bir misafirmişim gibi ağırlıyor beni;&nbsp;öyle alakalı, öyle hürmetkar. Üstelik başımın belada olduğunu bilmesine, beni korumaya kalkışmanın kendisine çok pahalıya mal olacağının farkında olmasına rağmen. Onun elaya çalan kestane rengi gözlerinde, o hayranlıkla karışık saygı&nbsp;ifadesini görmek tarifsiz bir mutluluk veriyor bana. İnsanlara hâlâ itimat etmemi sağlıyor. Yani demem o ki Esterciğim,&nbsp;belki de Reşit bilhassa bu fotoğrafın asılı olduğu odayı verdirmiştir bana. Bir tür yadigâr-ı hürriyet olarak. Bilmiyorum,&nbsp;belki aldanıyorumdur, belki de bu odada kalıyor olmam sadece güzel bir tesadüftür ama itiraf etmeliyim ki, ilk ihtimalin hakikat olması daha çok hoşuma giderdi.</span></p>

  <p><span class="font4">24 Temmuz 1908... Aslında 23 Temmuz 1908, yani bu fotoğraf çekilmeden bir gün önce. Hatırlarsan, o gün, Basra Körfezi’nden Adriyatik’e kadar bütün Osmanlı yurdunun kaderini belirleyen bir inkılap gerçekleşmişti. Şimdi önemsizleştirilmeye çalışılsa da o yaz olanlar, sadece ülkemizin değil,&nbsp;bütün dünyanın kaderini etkileyecek devasa bir sarsıntıydı.&nbsp;Sultan’ın emriyle yıllardır rafa kaldırılan anayasa, milletin&nbsp;isteğiyle yeniden yürürlüğe giriyordu. Hem de öncekinden&nbsp;çok daha fazla haklar sunarak. Önce Manastır’da duyuldu&nbsp;hürriyetin sesi, ardından üç kıtaya birden yayıldı. O ses o kadar güçlü, o kadar haklı ve o kadar zaruriydi ki, çaresiz kalan&nbsp;despot, anayasayı yeniden kabul etmek zorunda kaldı. Oysa&nbsp;senin de bildiğin gibi Abdülhamit, mecbur kalmadıkça ne bir&nbsp;adım ileri ne de bir adım geri giderdi...</span></p>

  <p><span class="font4">Evet, hayallerimizdeki hürriyetle o gün tanışmıştık; 23 Temmuz 1908’de... Selanik’te... O günü hatırlıyor musun? Nasıl da tatlı bir meltem esiyordu o sabah. Sadece tenimizi değil, gönlümüzü, ateşler içinde yanan aklımızı da okşuyordu&nbsp;sanki. Derin bir maviliğe bürünmüştü deniz, sanki binlerce&nbsp;yıl öncesinin kahramanları çıkıp gelecekti ufuktan uzun gemileriyle...</span></p>

  <p><span class="font4">Erkendi, çok erken buluşmuştuk... Kıpırtılı denizin kıyısındaki küçük parktaydık. Genellikle tenha olan o avuç içi kadar yeşillik, nasıl da kalabalıktı. Her zaman oturduğumuz,&nbsp;dut ağacının altındaki o ahşap banka beş kişi birden çökmüştü. Herkes sokaklardaydı, herkes yürüyor, herkes konuşuyor,&nbsp;herkes tartışıyordu. Yüzlerce yıllık suskun duvarlarda beyannameler hep aynı talebi haykınyordu: “Kanun-i Esasi yürürlüğe girsin!” “Yaşasın Meşrutiyet!” Renk renk pankartlarda&nbsp;aynı slogan patlıyordu: “Yaşasın Hürriyet, Yaşasın Eşitlik, Yaşasın Kardeşlik, Yaşasın Adalet!”</span></p>

  <p><span class="font4">Çocuklar gibi mesuttuk, çocuklar gibi mesuttu insanlar... Namık Kemal’in dizelerini okuyordum sana:</span></p>

  <p><span class="font4">“Ne efsunkâr imişsin âh ey didâr-ı hürriyet</span></p>

  <p><span class="font4">Esir-i aşkın olduk, gerçi kurtulduk esaretten...”</span></p>

  <p><span class="font4">Herkesin, hepimizin yüzünde taptaze bir heyecan, alışılmadık bir güzellik... Yepyeni bir şey başlıyordu şehirde, en cahil olanlar bile hissediyordu bunu. Gemiciler, hamallar,&nbsp;ırgatlar, hatta etini satan kadınlar. Ve zenginler, tütün fabrikalarının sahipleri, tüccarlar, bankerler, masonlar... Türkler,&nbsp;Yunanlar, Bulgarlar, Amavutlar, Sırplar... Osmanlı sancağı&nbsp;altında toplanmış ne kadar millet, Müslüman, Hıristiyan,&nbsp;Musevi ne kadar din ehli varsa bu şehirde, o gün hepsi sokaktaydı. Ayrılığı gayrılığı unutmuş yeni bir toplum için omuz&nbsp;omuza vermişlerdi...</span></p>

  <p><span class="font4">Bunları zaten biliyorsun, bilmediğin o mahşeri kalabalıktaki en mesut kişinin ben olduğumdu. Sadece ideallerimin gerçekleştiğini gördüğüm için değil, aynı zamanda yanımda sen olduğun için... Belki bu satırları okurken buruk bir&nbsp;gülümseme belirecek dudaklarında, belki inanmayacaksın&nbsp;yazdıklarıma ama doğru söylüyorum. Yanı başımda dikilen&nbsp;o incecik bedenin, ikinci bir yürekmiş gibi avucumda atan&nbsp;minicik elin... Keşke hep böyle olsaydı, keşke hürriyet için&nbsp;dövüşürken yanımda hep sen olsaydın... Ama olmadı, olmuyormuş işte... O zamanlar aksini düşünsem de şimdi anlıyorum ki, kader karşısında hep acze düşermiş insan. Vatanı&nbsp;kurtaracak iradeye sahip olsa bile, kendi ömür çizgisini değiştirecek kudreti bulamazmış kendinde. Mazeret olsun diye&nbsp;söylemiyorum, eğer peşimdekiler fırsat verir de, eğer ömrüm&nbsp;vefa eder de, aklımdaki ve yüreğimdekileri anlatabilirsem&nbsp;sana, daha iyi anlayacaksın ne demek istediğimi...</span></p>

  <p><span class="font4">O muhteşem güne geri dönelim yine. Sahil boyunca akan kalabalığa karışarak Olimpos Meydanı’na ulaşmıştık.&nbsp;Hiç bırakmamıştım elini, kimse görmemişti bizi. Görse de&nbsp;umurumuzda değildi bir Müslüman’ın bir Yahudi kızın elini tuttuğunun fark edilmesi. Ülkede ihtilal olurken kim aldırırdı ki böyle bir münasebetsizliğe? Hürriyet artık bu şehrin&nbsp;havasına, suyuna, toprağına karışmıştı. Evet, sadece biz iki&nbsp;aptal âşık değil, bütün bir Selanik; denizi, gökyüzü, ağaçları,&nbsp;sokakları, binaları ve insanlarıyla tek vücut, tek ses, tek irade olmuş tarihin o haklı isteğini yerine getiriyordu. Ve hiç&nbsp;kuşkusuz inkılap anında hoşgörüyü en fazla hak eden eylem,&nbsp;aşk olacaktı.</span></p>

  <p><span class="font4">Olimpos Meydanı’ndaki kahveye girdiğimizde çoktan tıklım tıklım dolmuştu içerisi. İnsanlann gözlerinde umut, yüreklerinde sevinç, sıkılı yumruklarında inanç vardı.</span></p>

  <p><span class="font4">“Olması gerekeni istiyoruz,” diyordu konuşmacı. “Hürriyeti seçmiş ülkelerde ne varsa, biz de onu istiyoruz. Vatanın kalkınması için başka çare yok.”</span></p>

  <p><span class="font4">Sonra sokaklara vurmuştuk yeniden kendimizi, başımızda denizden esen meltemin değil isyanın sarhoşluğu... Ve sen o kadar güzeldin ki, bir köşe başında dayanamayıp dudaklarından öpmüştüm seni. Kıpkırmızı olmuştu yanakların,&nbsp;usulca itmiştin beni.</span></p>

  <p><span class="font4">“Yapma,” demiştin. “Paris’te değiliz. İnkılap tamam, ama Selanik’te kimse bu kadarını kaldıramaz.”</span></p>

  <p><span class="font4">Sonra koşmaya başlamıştık sahil boyunca çocuklar gibi, kimse kınamıyordu, kimse tuhaf tuhaf bakmıyordu ardımızdan. Fevkalade günler, fevkalade hisler oluşturuyordu insanlarda. Binlerce yıllık gelenekler, hemen ortadan kalkmasa da&nbsp;birkaç günlüğüne unutuluyordu.</span></p>

  <p><span class="font4">Nitekim o gece, sabaha kadar hürriyeti tattı şehir. İnkılabın renkli bayrağı aynı coşkuyla taşındı ertesi güne. Hiç kuşkusuz isyanın doruk noktası, Umumi Müfettiş Hüseyin&nbsp;Hilmi Paşa’nın vilayet konağında yaptığı konuşmaydı. Yani&nbsp;Yıldız Sarayı’ndaki despotun teslim olduğunun delili olan, o&nbsp;telgrafın okunduğu an... Vilayet konağının geniş bahçesindeki kalabalığı yararak, Hilmi Paşa’ya yaklaşmıştık. Her zaman&nbsp;hem Abdülhamit’e hem de bizim cemiyete yakın durmayı&nbsp;başarmış paşanın yüzünde şaşkınlıkla karışık bir heyecan&nbsp;vardı. Kırçıl bıyıkları gerginlik içinde titriyor, gür sesi boğuk&nbsp;çıkıyordu. Güya yeni anayasanın ilan edildiğini müjdeleyen&nbsp;telgrafı okuyordu ama bakışları, yüzündeki kıpırtılar tereddüt doluydu. Ya, bu anayasa da otuz yıl önce olduğu gibi rafa&nbsp;kaldırılırsa? Ya, sultan, dağdaki çeteleri ya da imparatorluğun&nbsp;toprak kayıplarını bahane ederek monarşiye geri dönerse?&nbsp;Ya, bu işe bulaşmış zabitlerden hesap sormaya kalkarsa? Ama&nbsp;katiyetle yanılıyordu, bu akış geri döndürülemezdi. Sadece&nbsp;bizim vatanımızda değil, daha üç yıl önce Rusya’da ayaklanan halk, iki yıl önce İran’da patlak veren inkılap gösteriyordu ki, komşu ülkelerde de insanlar hürriyet istiyordu artık.&nbsp;İçeride ve dışarıda şartlar müsait hale gelmiş, meşrutiyetin&nbsp;doğumu başlamıştı. Victor Hugo’nun söylediği gibi: “Zamanı&nbsp;gelmiş fikirden daha güçlü hiçbir şey yoktur.”</span></p>

  <p><span class="font4">Fakat bu fikrin başarıya ulaşması için elbette bedel ödenmesi, cesaret gösterilmesi, can alınıp can verilmesi gerekiyordu. Evet, tıpkı insanın doğumu gibi yeni dönemin ebesi olan inkılap da kansız olmazdı Bu adeta kadim bir kanundu. Ama&nbsp;tarihsel kanunları uygulamak için her zaman kahramanlara&nbsp;ihtiyaç vardı. İsimlerini sayamayacağım, o kahramanları sen&nbsp;de çok iyi tanıyorsun. 1889’da kurulan İttihad-ı Osmanlı Cemiyeti’nden bu yana sürgüne, zindana ve ölüme aldırmadan&nbsp;meşrutiyet için dövüşen o aziz insanlar... Fakat o zamanlar&nbsp;erkendi, demir henüz tavına gelmemişti. Tarih mührünü henüz bize vermemişti. Ta ki 1906 yılında Makedonya’daki uyanış başlayıncaya kadar. Ta ki iki sene sonra Kolağası Resneli&nbsp;Niyazi pala bıyıklarını burup, 1908’de askerleriyle dağa çıkıncaya kadar. Ve onu Ohrili Eyüp Sabri ve Kolağası Enver’le öteki hürriyet mücahitleri takip edinceye kadar.</span></p>

  <p><span class="font4">Ama despot anında tepki göstermişti bu isyana. Abdülhamit, Yıldız Sarayı’ndan yönettiği o karanlık ve kanlı rejiminin sonsuza kadar sürmesi için paşalarının en acımasızını yollamıştı vatan evlatlarının üzerine. Evet, Şemsi Paşa’dan&nbsp;söz ediyorum. Padişahın eli kanlı Arnavut celladından. İsmini duyan Arnavutların bile korkuyla titredikleri o despottan.&nbsp;O despotun 7 Temmuz 1908’de, yani bizim inkılap aşkıyla&nbsp;sokaklara döküldüğümüz günden 16 gün önce öldürülmesinden söz ediyorum. Evet, bu kez sultanın değil, vatanseverlerin dediği olmuştu, inkılabı boğmaya gelen zalim, kendi&nbsp;kanında boğulmuştu.</span></p>

  <p><span class="font4">Hayır, o suikastta tetiği ben çekmedim ama o cinayet işlenirken oradaydım. Suçumu hafifletmek için söylemiyorum, eğer “tetiği çek” deselerdi, gözümü kırpmadan onu da yapardım. Çünkü vatanın içine düştüğü vaziyet bunu gerektiriyordu. Şemsi Paşa bu topraklarda yanmaya başlayan hürriyet&nbsp;ateşini söndürmek istiyordu. O, bunu yapamadan, biz onun&nbsp;hayat ateşini söndürdük.</span></p>
</body>
</html>
