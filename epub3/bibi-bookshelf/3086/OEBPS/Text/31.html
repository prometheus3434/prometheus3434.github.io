<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv31">“</a>İstifa Paşa hazretleri, istifa!”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (9. Gün, Akşamüzeri)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Avrupa Pasajı’ndaki dükkâna girdiğimde güneş henüz batmamıştı. Ancak bir Frenk şehrinde görebileceğimiz güzellikteki bu geçidin cam tavanından yansıyan gün ışığı artık&nbsp;yakıcılığını kaybetse de gaz lambalarını yakmayı icap ettirecek kadar karanlık çökmemişti daha. Pasajdaki halı satan tek&nbsp;dükkânı bulmak hiç de zor olmadı. İçeride esmer ama epeyce&nbsp;esmer, çopur yüzlü bir adam oturuyordu. Bu geçen gün otele&nbsp;mesaj getiren adam olmalıydı. Selam verip içeri girdim. Akları kanlı, kara gözlerini manasızca bana dikti.</span></p>

  <p><span class="font4">“Mehmed Bey’i arıyordum,” dedim dostça bir ifadeyle. “Mehmed Esad’ı. Yok mu?”</span></p>

  <p><span class="font4">Öylece boş boş yüzüme bakarak, işaret parmağını havaya kaldırdı. Anlamadığım için tekrarladım.</span></p>

  <p><span class="font4">“Mehmed Esad diyorum... Mehmed Esad yok mu?”</span></p>

  <p><span class="font4">Hayır, adamın suratında yine hiçbir değişiklik olmadı. Yine ince uzun işaret parmağını kaldırmaya devam etti. Yanlış bir yere geldim diye düşünüyordum ki üst kattan arkadaşımın sesi duyuldu:</span></p>

  <p><span class="font4">“Şehsuvar... Şehsuvar sen misin? Yukarı gelsene.”</span></p>

  <p><span class="font4">O zaman fark ettim, el dokuması perdenin arkasındaki merdiveni. Ahşap basamakları çıkarken, allı morlu halıların, kilimlerin ağır kokusu doldu burnuma. Üst kata çıkınca,&nbsp;Mehmed Esad’ı ayakta beni bekler buldum.</span></p>

  <p><span class="font4">“Nihayet be kardeşim. Nihayet gelebildin küçük dükkânımıza... Valla neredeyse gül suyu dökecektik yollarına.”</span></p>

  <p><span class="font4">Hiç oralı olmadım ama uzattığı eli sıkarken sordum:</span></p>

  <p><span class="font4">“Aşağıdaki nobran adam kim yahu? Türkçe bilmiyor mu? Tenezzül edip cevap vermedi soruma.”</span></p>

  <p><span class="font4">Bakışları bir an merdivene gitti, geldi.</span></p>

  <p><span class="font4">“Ruşeym’den mi bahsediyorsun? Kusura bakma, zavallı konuşamıyor. Mısır'da Osmanlı yanlısı bir aşiretin mensubuymuş. İngilizler dilini kesmiş. Süveyş’ten birlikte döndük.&nbsp;Ulağım olarak vazife görüyordu harpte. O kadar sadık, o kadar iyi bir insandır ki, bırakamadım, Ruşeym’i de alıp getirdim yanımda...” Üzerinde gümüş sigara tabakası, içi kararmış bir kül tablası ve şu büyük kibrit kutularından birinin&nbsp;bulunduğu, küçük masanın önündeki iskemleyi gösterdi.&nbsp;“Ayakta kaldın. Gel, gel, otur şöyle...”</span></p>

  <p><span class="font4">Söylediği iskemleye oturdum, o da karşıma yerleşti.</span></p>

  <p><span class="font4">“Ne içersin, kömür ateşinde kahve yapıyor bizim ocakçı... Söyleyeyim mi okkalı birer kahve?”</span></p>

  <p><span class="font4">Aksiliğim üzerimde filan değildi ama öyle görünmek istedim. Mehmed Esad eteğindeki taşları döksün istiyordum.</span></p>

  <p><span class="font4">“Kahve filan içmeyeceğim,” diye kestirip attım. “Sana söyledim, ben artık bu işleri bıraktım diye. Neden bu kadar ısrar ediyorsun Mehmed?”</span></p>

  <p><span class="font4">Çıkışım karşısında afallamıştı, daha sertleştim. Adeta azarlamasına sordum:</span></p>

  <p><span class="font4">“Neden zorluyorsun beni? Amacın ne?”</span></p>

  <p><span class="font4">Utanır gibi olmuştu, tıraşlı yanakları belli belirsiz kızarmıştı bile.</span></p>

  <p><span class="font4">“Yok, zorlama değil de... Hani, düşüneceğini söylemiştin ya...”</span></p>

  <p><span class="font4">“Sen öyle zannetmişsin...” diyerek lafı ağzında koydum. “Ben kararımı çoktan verdim Mehmed. Hem de Malta’dan&nbsp;sürgünden döndüğümde... Ne siyaset ne de gizli saklı işler...&nbsp;Bunlar bana göre değil. Eğer hakiki dostumsan, eğer bana&nbsp;bir iyilik yapacaksan, Tercüme Bürosu’nda bir iş bul... Evet,&nbsp;Fransızcam iyidir bilirsin. Milli maarife faydamız olsun...”</span></p>

  <p><span class="font4">Küçük bir kahkaha attı.</span></p>

  <p><span class="font4">“Hiç gülme Mehmed,” dedim kolay kolay sakinleşmeyeceğimi anlaması için. “Kararım kati, ne devlet adına ne de başkaları namına pis işlere girmem ben... Çok ciddiyim. Geçenlerde de söyledim, artık huzur içinde yaşamak, huzur içinde ölmek istiyorum. Artık zorlama beni n’olur... Lütfen, senden&nbsp;çok rica ediyorum, artık bu bahsi kapatalım. Yoksa dostluğumuz zarar görecek...”</span></p>

  <p><span class="font4">Artık gülmüyordu, o meşhur pişkinliğinin yerinde derin bir hayal kırıklığı vardı.</span></p>

  <p><span class="font4">“Sen zarar göreceksin!” Sakin bir tavırla ama sözcüklerin üzerine basa basa konuşuyordu. “Evet, masum biri gibi davranmayı bırak artık Şehsuvar. Senin ne yaptığını biliyorlar.”</span></p>

  <p><span class="font4">Evet, taktiğim işe yaramıştı, Mehmed konuşmaya başlamıştı işte. Biraz daha kurcalamakta fayda vardı.</span></p>

  <p><span class="font4">“Benim ne yaptığım zaten belli. Hiçbir zaman saklamadım ki. 1907 senesinde girdim İttihat ve Terakki’ye... Cemiyet dağılana kadar da üyesiydim. Mağlup olduk ve o mesele kapandı. Artık hiçbir partinin üyesi değilim. Ne İttihat Terakki’nin, ne Terakkiperver Cumhuriyet Fırkası’nın ne de Cumhuriyet Halk Fırkası’nın.”</span></p>

  <p><span class="font4">“Çeneni yorma boşuna,” dedi gözlerini üzerime dikerek. “Bunları daha önce de anlattın ama bize ulaşan raporlar öyle&nbsp;demiyor... İttihatçılarla irtibatın sürüyormuş hâlâ...”</span></p>

  <p><span class="font4">Cezmi’den mi bahsediyordu? Binbaşının ölümünü üzerime yıkmakla mı tehdit edecekti beni? Suskun kaldığımı görünce açıkladı.</span></p>

  <p><span class="font4">“Ziya Hurşit’le buluştuğunuzu biliyorlar... Sarı Edip Efe ile eski Ankara valisi Abdülkadir Bey de varmış yanınızda...”</span></p>

  <p><span class="font4">Neler saçmalıyordu böyle?</span></p>

  <p><span class="font4">“O adamların hepsi öldü. Mustafa Kemal’e suikast suçundan üçü de asıldı. Nasıl buluşmuş olabilirim ki onlarla?”</span></p>

  <p><span class="font4">Çaresizliğime üzülmüş gibi bakıyordu.</span></p>

  <p><span class="font4">“Öncesinden söz ediyorum Şehsuvar... İzmir Suikastı’nın bir ay öncesinden... Geçen mayıs ayında buluşmuşsunuz...&nbsp;İnkar faydasız, Ahmet Şükrü Bey’in Şişli'deki evinde konuşmuşsunuz. Bizzat Ziya Hurşit’in ifadesinde geçiyor adın...”</span></p>

  <p><span class="font4">Tümüyle aklımdan çıkmıştı bu olay. Evet, geçen mayıs ayının ilk haftasıydı, Ahmet Şükrü Bey bir davet vermişti evinde. Ama siyasi bir toplantı değildi bu.</span></p>

  <p><span class="font4">“Ne olmuş?” dedim sinirlenerek. “Ahmet Şükrü Bey, babamın arkadaşıydı. Selanik’te öğretmenlik yaptığı günlerden tanırım. Yemeğe davet etmişti. Kimlerin geleceğinden haberim yoktu. Ziya Hurşit’le Sarr Edip Efe’nin orada olacağını&nbsp;bilsem gitmezdim. Ayrıca İzmir Suikastı’nda adı geçmeyen&nbsp;dört beş kişi daha vardı orada. Eski ahbapların bir araya geldiği böyle bir yemekten Gazi’ye suikast çıkar mı? Zaten Ziya&nbsp;Hurşit ile de atışmıştık masada. Evet, bugünkü cumhuriyet&nbsp;idaresi hakkında. Artık herkesin malumu olduğu üzere, atıp&nbsp;tutuyorlardı Gazi Paşa ve hükümet hakkında. Karşı çıkacak&nbsp;oldum, hakaret derecesinde sözler sarf ettiler... Onun üzerine ayrıldım zaten evden...”</span></p>

  <p><span class="font4">Lakayt bir tavırla dinliyordu; tek cümlesine inanmamıştı söylediklerimin.</span></p>

  <p><span class="font4">“Ziya Hurşit’in ifadesi öyle demiyor. Daha da beteri, teşkilatta kimi arkadaşlar, İzmir Suikastı’nın gerçek planlayıcısının sen olduğuna inanıyor. Güya Kara Kemal yollamış seni o toplantıya. Kendisi polis tarafından takip edildiği için, onun&nbsp;adına sen konuşmuşsun. Akıldanelik yapmışsın tetikçilere...”</span></p>

  <p><span class="font4">Hayretler içinde kalmıştım.</span></p>

  <p><span class="font4">“Delirmiş mi bunlar? Nefret ettiğim adamlarla, hezimete uğraması kaçınılmaz bir maceraya niye kalkışayım? Böyle&nbsp;bir saçmalık olabilir mi? Nasıl inanırlar böyle bir iftiraya?”</span></p>

  <p><span class="font4">Birden fark ettim, rollerimiz değişmeye başlamıştı, beni avucunun içine almaya çalışıyordu. Daha sakin olmalıydım,&nbsp;daha mantıklı. Hakikaten de eski arkadaşım halinden gayet&nbsp;memnun görünüyordu. Usulca masanın üzerindeki tabakaya uzandı. Bir sigara çıkardı, hiç acele etmeden yaktı, derin&nbsp;bir nefes aldı.</span></p>

  <p><span class="font4">“Orasını bilmem Şehsuvar,” dedi dumanı savururken. “Vaziyet bu. Elbette sana inanıyorum. Böyle acemice düzenlenmiş bir suikasta katılmayacağından adım gibi eminim.”</span></p>

  <p><span class="font4">“O zaman niye müdafaa etmedin beni?” diye kestim sözünü. “Şehsuvar’ı tanırım, böyle abuk sabuk işlere bulaşmaz, demedin.”</span></p>

  <p><span class="font4">“Nerden biliyorsun müdafaa etmediğimi? Ben olmasaydım eğer...” İleri gittiğini anlayarak sustu. “Ben seni savundum Şehsuvar. Hem de benden şüphelenmeleri pahasına. Unutma, neticede ben de eski ittihatçıyım. Yani o kadar da&nbsp;muteber bir adam değilim onların gözünde. Ama olsun,&nbsp;umurumda değil, çünkü sen, hayatımı kurtardın. Fakat bizimle iş birliğine yanaşmazsan, bundan sonra olacaklar hakkında hiçbir garanti veremem. Evet, daha açık konuşayım,&nbsp;seni koruyamam.”</span></p>

  <p><span class="font4">Şantaj mı yapıyorsun diyecektim, sigarayı tuttuğu elini havaya kaldırdı.</span></p>

  <p><span class="font4">“Seni zorladığımı zannetme, istiyorsan bizimle çalışmazsın, belki de kimse karışmaz. Fakat birileri seninle uğraşmaya kalkarsa, o durumda yardım edemem.”</span></p>

  <p><span class="font4">Acı acı güldüm.</span></p>

  <p><span class="font4">“Şimdi bu zorlama olmuyor mu yani?”</span></p>

  <p><span class="font4">Nedense soğukkanlılığını kaybetti.</span></p>

  <p><span class="font4">“Olmuyor tabii.” Lüzumsuz yere yüksek çıkmıştı sesi. “Farkında değil misin iyilik yapmaya çalışıyorum. Ama sen,&nbsp;beni atlatmaya çalışıyorsun. Elimden geleni yapıyorum, fakat sen umursamıyorsun. Anlamıyorum Şehsuvar, ne olmuş&nbsp;sana? Yoksa hiç itimadın yok mu bana? Yoksa sahiden de ittihatçılarla irtibatın sürüyor mu?” Kahverengi gözleri çakmak&nbsp;çakmak olmuştu. Tekrar sigarasına sığındı. Derin iki nefes&nbsp;çekti arka arkaya. “Kusura bakma. O kadar ketumsun ki ben&nbsp;bile böyle düşünmeye başladım sonunda.”</span></p>

  <p><span class="font4">Etkilenmiş göründüm, hatta bir parça utanmış gibi yaptım.</span></p>

  <p><span class="font4">“Senin iyi niyetli olduğunu biliyorum Mehmed. Benim için çırpındığının da farkındayım. Ama ketum filan değilim.&nbsp;Dikkat edersen, ne sorduysan anlattım şu ana kadar. Başka&nbsp;merak ettiğin mevzu varsa, onları da izah edebilirim. Tabii&nbsp;bildiğim kadarıyla. Bilmediğim bir mevzuyu nasıl anlatayım&nbsp;sana? Cemiyetle hiçbir alakam yok diyorum işte.”</span></p>

  <p><span class="font4">Sinirli bir halde kül tablasında ezdi sigarasını.</span></p>

  <p><span class="font4">“Peki kardeşim, nasıl istiyorsan öyle olsun. Ben kendimi yırtıyorum burada, demek ki kimseye faydası yokmuş. Senin&nbsp;de böyle bir talebin olmadığına göre... Niye tehlikeye atıyorum ki kendimi?” Pişman olmuş gibi alt dudağını sarkıttı.&nbsp;“Sen bilirsin Şehsuvar. Tamam, benden buraya kadar. Artık&nbsp;arayıp sormayacağım. Allah yardımcın olsun...”</span></p>

  <p><span class="font4">Davranışları abartılıydı; sanki eski bir arkadaşım değil de, ailemden biri gibi, çok yakınımmış gibi konuşuyordu. Oysa&nbsp;böyle bir hukukumuz yoktu. Sanki ona ihanet etmiş, onu büyük bir hayal kırıklığına uğratmıştım. Belli, amirlerine, “Siz&nbsp;hiç merak etmeyin, Şehsuvar ben ne dersem yapar,” demiş,&nbsp;benden de olumlu bir cevap alamayınca zor durumda kalmıştı. Olabilirdi, fakat bana ne? Aslında durum bu kadar barizdi.&nbsp;Öyleyse, bu mevzuya kafayı takmayabilir, Mehmed’in meselesi, beni alakadar etmez deyip geçebilirdim ancak durum&nbsp;biraz daha karışıktı. İzmir Suikastı öncesi yapılan o toplantı hakikaten başımı yakabilirdi. O zamanlar Reisicumhur’a&nbsp;yapılan suikastı öğrendiğimde çok kaygılanmıştım. Hele teferruatlar ortaya çıkıp, Ahmet Şükrü Bey, Ziya Hurşit ve Sarı Edip Efe’nin adlarını duyunca adamakıllı paniklemiştim.&nbsp;Bardağı taşıran son damla ise Kara Kemal’in ölümü olmuştu.&nbsp;Daha önce yazdığım gibi bu olaydan sonra Pera Palas’ta kalmaya karar vermiştim zaten. Beni evimde tek başıma öldürmesinler diye. Tıpkı Cezmi Binbaşı’ya yaptıkları gibi... Sahi,&nbsp;Cezmi Binbaşı meselesini niye açmamıştı Mehmed Esad?&nbsp;Eğer beni ikna edecekse, bu taze cinayet daha etkili olabilirdi. Merakla yüzüne baktım; kaşlarını çatmış, dargın bir tavırla oturuyordu öylece.</span></p>

  <p><span class="font4">“Hadi ama Mehmed,” dedim dostça dizine dokunarak. “Küsmek de neyin nesi? Arkadaş değil miyiz biz? Ne badireler atlattık birlikte, bunu da hallederiz.”</span></p>

  <p><span class="font4">Güya, taviz vermeye yanaşmadı.</span></p>

  <p><span class="font4">“Bilmiyorum halleder miyiz? Bundan sonrası sana kalmış Şehsuvar. Ben diyeceğimi dedim, artık karar senin. Nasıl istersen öyle yap.”</span></p>

  <p><span class="font4">Bakma böyle konuşmasına, aslında ne yapacağımdan hâlâ emin değildi. Köşeye sıkışmış olmama rağmen, onu rahatlıkla reddedebileceğimi biliyordu. Maldan mülkten çoktan&nbsp;vazgeçmiştim, artık canımın bile bir kıymeti harbiyesi yoktu. Mehmed Esad da bunu çok iyi biliyordu. Fakat ölmekten&nbsp;daha acı verecek meseleler vardı.</span></p>

  <p><span class="font4">“Pekâlâ,” diyerek doğruldum. “Haklıymışsın Mehmed, böyle kuru kuruya konuşmak tatsız oluyor.” Kalktığımı görünce telaşlandı, ipleri koparıyor muydum yoksa? “Yarın akşam&nbsp;tekrar buluşalım,” deyince rahatladı. “Fakat bu sefer farklı bir&nbsp;mekânda buluşalım. Bir iki kadeh bir şey de içeriz... Mesela&nbsp;Taksim Bahçesi. Yeni bir orkestra gelmiş diyorlar... Hem müzik dinler hem karara bağlarız bu mevzuyu...” Anlayışlı bir&nbsp;ifade takındım. “Kusura bakma, biliyorum sıkıntı vermeye&nbsp;başladı bu mesele ama inşallah yarın neticelendiririz.” Sanki&nbsp;teklifini kabul etmişim gibi sevinerek ayağa kalktı.</span></p>

  <p><span class="font4">“Neticelendirelim. Sonuçta sen kazançlı çıkacaksın bu işten. Tamam, benimle çalışacak olman yükümü hafifletir.&nbsp;Ama bak şerefim üzerine yemin ediyorum, daha çok senin&nbsp;işine yaracak bu iş birliği.”</span></p>

  <p><span class="font4">Az önceki küskünlüğünden eser kalmamıştı. Bırak istihbaratçılığı, iyi bir poker oyuncusu bile olmazdı Mehmed Esad’dan. Ama itiraf etmeliyim ki hâlâ neyin peşinde olduğunu anlayamamıştım. Zannederim teklifini kabul etmediğim sürece de anlayamayacaktım. Yarın akşam Taksim Bahçesi’nde buluşmak üzere vedalaştık Mehmed Esad’la.</span></p>

  <p><span class="font4">Evet Esterciğim, işte böyle, bir kez mimlenmişsen, bir kez adın kayıtlara geçmişse, asla ayrılmazlardı peşinden. Ya&nbsp;oyuna geri dönecektin ya da hayatına son verecektin. Hayır,&nbsp;hayır, üçüncü bir ihtimal daha olmalıydı. Yeni bir hayata başlama ihtimali... Elbette seninle birlikte... Fakat bu ihtimal sen&nbsp;İstanbul’daysan mümkün olabilirdi ancak. Yoksa, hiçbiri için&nbsp;uğraşmaya değmezdi. Ama karar vermek için önce Leon Dayı’yı bulmalıydım. Senin hakkındaki en doğru malumatı sadece o verebilirdi bana. Umutsuz değildim, onu bulacağıma&nbsp;inanıyordum. Korkmuyordum, ne insanlardan ne hükümetten, aksine üst üste gelen olayların yarattığı bu muammayı&nbsp;çözmeye çalışmak, tatlı bir heyecan veriyordu bana. Öte yandan her an bir müdahale gelebilir endişesi hiç terk etmiyordu beni. O sebepten otele döner dönmez yine geçtim kâğıdın&nbsp;karşısına... Yeniden döndüm o fırtınalı günlere ve yeniden&nbsp;yazmaya başladım sana.</span></p>

  <p><span class="font4">Evet, belki de vatanın kaderini belirleyecek, belki de senelerce tesiri kaybolmayacak tarihî bir olayı anlatıyordum. 23 Ocak 1913 gününü. Bab-ı Âli baskınını... Ahmakıslatan diye&nbsp;tabir edilen yağmurun altında Fuad’la birlikte yokuşu tırmanmış, İran Büyükelçiliği’nin köşesinden sağa dönmüştük.&nbsp;Önümüzde küçük bir kalabalık belirmişti. Kırmızı, siyah feslerin arasından beyaz bir atın sırtında birdenbire çıkıverdi&nbsp;ortaya Enver Bey. Evet, İttihat ve Terakki Cemiyeti’nin Merkez-i Umumisi olarak kullandığımız Pembe Köşk’ün önünde... Sanki arkasında binlerce kişilik bir ordu varmış gibi&nbsp;zaferinden emin bir kumandan edası içinde usulca sürüyordu atını. Ne sokakta dikkate değer bir kalabalık vardı ne de&nbsp;orada bulunanların büyük çoğunluğu bu kalkışmanın hayırla neticeleneceğine inanıyordu. Yağmurda ıslanan yüzlere&nbsp;bakmak yeterliydi bunu anlamak için. Bu küçük kalabalığın&nbsp;içinde endişe duymayan tek kişinin Enver Bey olduğunu iddia edersem, hiç de mübalağa etmiş olmam. Vatanın kurtuluşunun, cemiyetin muvaffakiyetinin ve elbette kendi ikbaline&nbsp;uzanan zaferin, bu darbeyle kazanılacağına yürekten inanıyordu. Bugüne kadar elde ettiği galibiyetlerin verdiği güven&nbsp;mi, aklın hapishanesinden kurtulmuş olan cesaretin verdiği&nbsp;çılgınlık mı, nasıl adlandırırsak adlandıralım, tarihi kendisinin yazacağından adı gibi emindi.</span></p>

  <p><span class="font4">Kır atın sağında yer alan Filibeli Hilmi’yle, solunda yer alan İzmitli Mümtaz’ın da haklarını yemeyelim; cemiyetin&nbsp;bu iki namlı fedaisinin de gözlerinde ne bir korku ne de bir&nbsp;pişmanlık okunuyordu. Onlar da bizim gibi bu baskının&nbsp;muvaffakiyetle neticeleneceğinden emin olmasalar da “Öleceksek bari şerefimizle can verelim,” düşüncesiyle ellerini&nbsp;silahlarına yakın tutarak, adımlarını kır atın ayaklarına uydurmuş, büyük bir cesaretle kaderlerine doğru yürüyorlardı.&nbsp;Sokağın köşesine yaklaşırken, Yakup Cemil ile Mustafa Necip&nbsp;de hızlı adımlarla gelip Enver Bey’in atının yanındaki yerlerini aldılar. Cemiyetimizin en gözü kara adamlarından mürekkep kadro tamamlanmıştı işte.</span></p>

  <p><span class="font4">Fuad’la ikimiz ise, bu baskını planlayan asıl kişinin, yani Talat Bey’in muhafazasını sağlamakla meşguldük. Yanımızda Mithat Şükrü de vardı. Buluşma noktasında bizi görünce,&nbsp;sadece gülümsemekle yetinmişti Talat Bey. O da endişeli ve&nbsp;gergindi. İstenilen sayıda insanın gelmemiş olması hepimiz&nbsp;gibi onu da hüsrana uğratmıştı. Hislerini belli etmemeye çalışsa da esmer yüzündeki hayal kırıklığı saklanacak gibi değildi. Fakat herkes gibi o da bozguna kapılmıyor, ne pahasına&nbsp;olursa olsun bu harekâtın zaferle neticelenmesini istiyordu.</span></p>

  <p><span class="font4">Bu tuhaf kalabalık, Bab-ı Âli yokuşuna dönen köşeye gelinceye kadar bir kişi bile artmamasına rağmen sükûnetini ve kararlılığını koruyarak ilerledi. Ama Nafıa Nezareti’nin önüne gelip Bab-ı Âli’yi koruyan askerleri görünce toplulukta bir&nbsp;dalgalanma oldu. Karşımızda tam teçhizatlı bir tabur vardı,&nbsp;eğer ateş etmeye başlarlarsa hiç şakası yok, hepimiz ölmüşlerimize kavuşurduk. Bu gizli tedirginlik sürerken Bab-ı Âli&nbsp;yokuşu gür bir sesle yankılandı.</span></p>

  <p><span class="font4">“Kıymetli vatandaşlar, bu toprağın aziz insanları... Yıllardır istismar edilen bu vatanın yiğit evlatları... Artık hıyanete dur demenin, vatanı satanlara hak ettikleri cevabı vermenin&nbsp;zamanı gelmiştir.”</span></p>

  <p><span class="font4">Cemiyetin propagandacısı Ömer Naci, Nafıa Nezareti’nin basamaklarına çıkmış, millete sesleniyordu:</span></p>

  <p><span class="font4">“Kardeşlerim, al yeşil bayrağın hakiki sahipleri. Şu dakikalarda Bab-ı Âli binasında büyük bir suç işleniyor. Şu dakikalarda Kamil Paşa Hükümeti, güzel Edirne’mizi Bulgarlara bırakmak üzere.” Eliyle hükümet binasını gösterdi. “Evet,&nbsp;işte şu aşağıdaki binada, şu dakikalarda alçakça bir vesika&nbsp;hazırlanıyor. Bu bir ihanet notasıdır. Bu bir teslimiyet anlaşmasıdır. Bu notayla, her köşesi şehit kanıyla sulanmış vatan&nbsp;toprağımızın güzide bir parçası daha hükümet eliyle düşmana teslim ediliyor... Eğer buna göz yumarsak, ecdat yadigârı&nbsp;payitahtımızın elimizden alınması da an meselesidir. Eğer&nbsp;buna sessiz kalırsak, cihanda Devlet-i Aliyye diye bir devlet&nbsp;kalmayacaktır... ”</span></p>

  <p><span class="font4">Ömer Naci’nin kükreyen sesi önce küçük topluluğumuzun tedirginliğini biraz daha artırdı, arkadaşlarımızın bazıları kalabalığın kenarlarına doğru meylettiler. Ama büyük bir inançla konuşmasını sürdüren hatibimizin kendinden emin&nbsp;sesi endişeleri kısa sürede tuzla buz etti. Dağılma emareleri&nbsp;gösteren topluluğumuz anında toparlandı, sımsıkı birbirine&nbsp;kenetlendi. Elbette tümüyle rahatladığımız söylenemezdi;&nbsp;kulaklarımız konuşmacının gür sesinde olsa da gözlerimiz,&nbsp;ellerinde tüfekleriyle başbakanlık binasını koruyan Uşak&nbsp;Taburu’nun askerlerindeydi. Hatta Yakup Cemil’le Mustafa&nbsp;Necip kalabalığın önüne çıkmış, ellerini silahlarına uzatmışlardı bile. Allahtan Uşak Taburu’nun başındaki cemiyet üyesi zabitler vazifelerini eksiksiz yapmışlardı da Bab-ı Âli’nin&nbsp;emniyetini alan askerler, topluluğumuzu sadece izlemekle&nbsp;yetiniyorlardı.</span></p>

  <p><span class="font4">Bu durum bizi iyice şevklendirirken, daha mühim bir gelişme oldu; yoldan geçen insanlar bize katılmaya başladı.&nbsp;Evet, tuhaf şey, yokuştan inen çıkan herkes, yağmura aldırmadan başımızda toplanıyor, Enver Bey’i görünce iyice heyecanlanıyor, Ömer Naci’nin sözleriyle galeyana geliyordu.</span></p>

  <p><span class="font4">“Doğru söylüyor,” diye atıldı bir hamal. “Düşmana yenildikleri yetmezmiş gibi, şimdi de Edirne’yi Bulgarlara bırakacaklar.” &nbsp;&nbsp;&nbsp;</span></p>

  <p><span class="font4">Tıbbiyeli bir öğrenci destek çıktı hamala:</span></p>

  <p><span class="font4">“Başka ne beklenir ki Kamil Paşa denen o bunaktan. Ülkeyi parsel parsel İngilizlere satacak hamiyetsiz!”</span></p>

  <p><span class="font4">Bir matbaacı iyice cüretlenerek, kır atın yularına sarılmaya kalktı.</span></p>

  <p><span class="font4">“Bizi kurtar Enver Bey. Bizi kurtar Hürriyet Kahramanı...”</span></p>

  <p><span class="font4">Filibeli Hilmi güç bela uzaklaştırdı adamı. Matbaacı ısrarla bağırıyordu:</span></p>

  <p><span class="font4">“Vatan sizden hizmet bekliyor. Bugün değilse ne vakit?”</span></p>

  <p><span class="font4">Olup bitenler sanki onu hiç alakadar etmiyormuş gibi Enver Bey, kendinden emin tavrını koruyor, vakarlı duruşunu bir an olsun bozmuyordu. Asıl değişim Talat Bey’deydi,&nbsp;gözlerindeki hüsran rüzgârları yerini umuda bırakmış, esmer teni adeta aydınlanmıştı. Minnet dolu gözlerle Ömer&nbsp;Naci’nin konuşmasını dinliyordu. Sözlerini daha fazla uzatıp&nbsp;coşkuyu söndürmekten korkan propagandacımız,</span></p>

  <p><span class="font4">“Yürüyelim arkadaşlar,” diye haykırdı sonunda. “Vatana sahip çıkmak, hainleri cezalandırmak için yürüyelim.”</span></p>

  <p><span class="font4">Kalabalık tek bir insan gibi karşılık verdi.</span></p>

  <p><span class="font4">“Yürüyelim arkadaşlar, yere düşen bayrağı kaldırmak, vatanı kurtarmak için yürüyelim.”</span></p>

  <p><span class="font4">Fuad’la göz göze geldik. Usulca dokundum koluna.</span></p>

  <p><span class="font4">“Galiba oluyor bu iş,” diye mırıldandım sevinçle. “Galiba bu defa da muvaffak olacağız.”</span></p>

  <p><span class="font4">Fuad temkinliliğini koruyordu.</span></p>

  <p><span class="font4">“Valla Şehsuvar kardeş, ben gevşemeyelim derim. Bu gördüğümüz kuru kalabalık. Bir silah patlarsa çil yavrusu gibi dağılır bunlar. İşin zor kısmı Bab-ı Âli’de... Bizi orada neler&nbsp;bekliyor henüz belli değil.”</span></p>

  <p><span class="font4">Talat Bey de duymuştu küçük sohbetimizi. Fuad’ı onaylamak istercesine başını salladı.</span></p>

  <p><span class="font4">“Aman çocuklar sıkı duralım. Fevri hareket etmeyelim. Lütfen heyecana kapılıp kendinizi kaybetmeyin. Şu anda bize&nbsp;lazım olan akıl; tutkudan, coşkudan kurtulmuş akıl. Daha mühimi birbirimizden ayrılmayalım. Hadi geride kalmayalım.”</span></p>

  <p><span class="font4">Sayısı anbean artan kalabalıkla birlikte Bab-ı Âli’ye yürümeye başladık. Hatta Enver Bey’den geri kalmamak için ahaliyi yararak öne geçmeye çalıştık. Hükümet binasına&nbsp;yaklaştıkça gerilim tekrar artmaya başlamıştı. Uşak Taburu&nbsp;tembihlenmişti ama öfkeli bir kalabalığın üzerlerine geldiğini gören askerler, bilhassa genç olanlar ürkerek silahlarını&nbsp;doğrultmuşlardı. Haliyle bizimkilerin de elleri tabancalarına&nbsp;uzanmaya başladı. İki taraftan herhangi biri tetiğe basacak&nbsp;olsa katliam yaşanması işten değildi. İmdadımıza yine Ömer&nbsp;Naci’nin o gür sesi yetişti.</span></p>

  <p><span class="font4">“Evlatlar!” diye seslendi askerlere. “Ne yapıyorsunuz evlatlar? O silahlar milletin silahlan. O silahları düşmana karşı kullanacaksınız. Düşman burada değil, düşman Çatalca’da.&nbsp;Silahlarınızı millete değil, Çatalca’daki Bulgarlara çevirmelisiniz.” Elleriyle göğsünü gösterdi. “Ama farklı düşünüyorsanız, siz de şu binanın içindekiler gibi aymazlık içindeyseniz,&nbsp;hadi ateş edin. Hadi vurun beni.”</span></p>

  <p><span class="font4">Askerler birer ikişer indirdiler tüfeklerini ve kalabalık tek bir ağızdan bağırmaya başladı yine:</span></p>

  <p><span class="font4">“Yaşasın millet! Yaşasın ordu! Yaşasın asker!”</span></p>

  <p><span class="font4">Bu badire atlatılırken Enver Bey’in kır atı Bab-ı Âli’nin bahçesine girmişti bile. Enver Bey çevik bir hareketle binek&nbsp;taşına indi; Yakup Cemil, İzmitli Mümtaz, Filibeli Hilmi,&nbsp;Mustafa Necip, Sapancalı Hakkı gibi avaneleri anında etrafını çevirdiler. Biz de pürdikkat kesilmiş Talat Bey’le yanındaki Mithat Şükrü’ye göz kulak oluyorduk. Talat Bey eliyle&nbsp;binanın önünde yığılan kalabalığı gösterdi.</span></p>

  <p><span class="font4">“Nasıl zapt edeceğiz bu insanları? Bu kalabalık içeri girerse tam bir kaos olur. Ne baskın kalır ne de hükümet!”</span></p>

  <p><span class="font4">“Kapılar, kapıları kapatınız,” dedi Doktor Ağabeydin Bey. “Vazifesi olmayan kimse girmesin içeri.”</span></p>

  <p><span class="font4">Bizim heyet içeri girdikten sonra kapandı kapı. Ne var ki, sofadan geçerek sadaret makamına giderken iki nöbetçi dikildi önümüze. Neler olup bittiğini anlamamışlardı, karşılarında üniformalı zabitleri görünce duraksadılar. Bunu fırsat&nbsp;bilen Sapancalı Hakkı, komut verdi:</span></p>

  <p><span class="font4">“Dikkat, selam dur, yol aç!”</span></p>

  <p><span class="font4">Askerler anında kenara çekilerek, hazır ol vaziyetine geçtiler. Heyetimiz salona yürürken geride kalan Sapancalı, askerleri bir kez daha ikaz etmeyi de unutmadı.</span></p>

  <p><span class="font4">“Aferin asker. Artık bu kapının emniyeti size ait. Sakın ola, içeri kimseyi sokmayın.”</span></p>

  <p><span class="font4">Kimin ne yaptığını hâlâ anlayamayan askerler,</span></p>

  <p><span class="font4">“Emredersiniz kumandanım,” diyerek hazır ol vaziyetinde kaldılar.</span></p>

  <p><span class="font4">Buraya kadar Allah yardımcımız olmuş, işimiz rast gitmişti ama salona girince nereden çıktığını kestiremediğimiz bir komiser tabancasını çekip üzerimize ateş etmeye başladı.&nbsp;Baskında ilk patlayan tabanca bu bahtsız adamındı. Bahtsız diyorum çünkü silahını ateşlemesiyle birlikte, “Yandım&nbsp;anam,” diyerek yere yıkılması bir oldu. Aynı anda fedailer&nbsp;kurşunlarını komiserin üzerine boşaltmışlardı. Patlayan silahlar, bağırış çağırış, artık iş çığırından çıkmış, içeridekiler&nbsp;bizi fark etmişti. Şimdi çok daha uyanık olmak zorundaydık.&nbsp;Nitekim Bab-ı Âli’ye baskın verildiğini anlayan Yaver Nafiz&nbsp;Bey de tabancasını kaptığı gibi dikilmişti karşımıza. Fakat&nbsp;çok berbat bir atıcıydı, sıktığı kurşunların hiçbiri isabet sağlayamamıştı, oysa Mustafa Necip tek kurşunla vurdu onu.&nbsp;Fakat Nafiz Bey ölmedi, yaralı haliyle odasına kaçmaya muvaffak oldu, Mustafa Necip de peşinden. İçeriden ardı ardına&nbsp;iki el silah sesi daha geldi. İlki Necip’in Karadağ tabancasından çıkmıştı, ikinci ise Nafiz Bey’in silahının sesiydi. Odaya&nbsp;girdiğimizde ikisini de kanlar içinde yatarken bulduk. Nafiz&nbsp;Bey yere yuvarlanırken tabancasını ateşlemiş, Mustafa Necip’i kötü yaralamıştı. Onun için yapılacak hiçbir şey yoktu;&nbsp;işi Allah’a kalmıştı. Can çekişen Mustafa Necip’i kendi haline bırakarak mühim vazifemizi neticelendirmek için, sadaret makamına yürüyüşümüzü sürdürdük. Artık acele etmek&nbsp;mecburiyetindeydik. Sadrazam Kamil Paşa şaşkınlığını atlatamadan, istifa dilekçesini koparıp almalıydık elinden.</span></p>

  <p><span class="font4">Daha birkaç adım atmıştık ki, bu kez de bir başka yaver Kıbrıslı Tevfik Bey çıktı karşımıza. Artık ne konuşmak vardı ne merhamet, en ufak bir tereddüt göstermeden basıldı tetiklere.&nbsp;Olduğu yere yığıldı zavallı adam. Talat Bey tedirgin olmuştu&nbsp;ama olaylar o kadar hızlı cereyan ediyordu ki, bir bocalama,&nbsp;bir şaşkınlık hepimizin mahvına sebep olabilirdi. Enver’in fedailerine ses çıkaramadı, sadece benim kulağıma eğilip,</span></p>

  <p><span class="font4">“Aman dikkat,” diye mırıldandı. “Aman dikkat Şehsuvar.”</span></p>

  <p><span class="font4">Oysa dikkat edecek sınırı çoktan geçmiştik, şaka değil, aleni olarak bir hükümet darbesi yapıyorduk. Kan dökülmemesini beklemek saflık olurdu, aslında bu baskını bu kadar&nbsp;az zayiatla atlatırsak yine şanslı sayılırdık. Şimdi durup tartışılacak vakit değildi. Bir an önce Kamil Paşa’nın makamına&nbsp;ulaşmalıydık. Hızla sadarete ilerledik. Daha doğrusu ilerlemeye çalıştık, çünkü o iri cüssesiyle Harbiye Nazırı, Çerkez&nbsp;Nazım Paşa çıkıverdi birden karşımıza. Enver Bey’le Talat&nbsp;Bey’i görür görmez anladı olanı biteni. Ne bir şaşkınlık ne&nbsp;bir korku... Öfkeyle süzdü Enver Bey’i.</span></p>

  <p><span class="font4">“Ne yapıyorsunuz siz?” diye kükredi. “Böyle mi konuşmuştuk? Nedir bu rezalet!”</span></p>

  <p><span class="font4">Enver Bey yılların kazandırdığı bir alışkanlıkla gayriihtiyari olarak, Harbiye Nazırı’nın karşısında esas duruşa geçmişti.</span></p>

  <p><span class="font4">“Efendim, bıçak kemiğe dayandı. Millet sadrazamın istifasını istiyor. Kamil Paşa derhal sadaret makamından ayrılmalıdır...”</span></p>

  <p><span class="font4">Hayır, hiç de alttan almıyordu, son derece sakin bir üslupla anlatıyordu.</span></p>

  <p><span class="font4">“Millet mi?” diye sözünü kesti Çerkez Paşa. “Millet kim, siz kimsiniz? Yeter artık düşün ahalinin yakasından. Yaptığınız&nbsp;rezillikler yeter. Bu alçakça hareketinizin hesabını verecek...”</span></p>

  <p><span class="font4">Şakağına dayanan tabancayla yarıda kesildi Nazım Paşa’nın sözleri. Bu kadar aşağılanmaya daha fazla tahammül edemeyen Yakup Cemil, Harbiye Nazırı’nın şakağına bastırmıştı Revolver’inin namlusunu. Aslında hiçbirimiz Yakup&nbsp;Cemil’in tetiği çekeceğine ihtimal vermiyorduk. Paşayı susturmak, belki de rehin almak için tabancasını doğrulttuğunu&nbsp;düşünüyorduk. Paşa da öyle zannetti, kaşlarını çatarak,</span></p>

  <p><span class="font4">“Ne yapıyorsun bre deyyus,” dedi ve bunlar onun son sözleri oldu. Yakup Cemil bastı tetiğe... Olduğu gibi sol tarafına yıkıldı Paşa. Önce pembe bir köpük, ardından koyu kırmızı&nbsp;bir kan boşandı ağzından. Harbiye Nazırı’nın iri gövdesi rüzgâra tutulmuş yaprak gibi titremeye başladı yerdeki ipekli&nbsp;halının üzerinde.</span></p>

  <p><span class="font4">“Ne yaptın?” diye bağırdı Enver Bey. “Ne yaptın be Yakup?”</span></p>

  <p><span class="font4">Hiç aldırmadı namlı fedai, az önce Nazım Paşa’nın bizi süzdüğü gibi, tiksintiyle küçümseme arası ifadeyle baktı yerde can çekişen kurbanına,</span></p>

  <p><span class="font4">“İyi yaptım. Laf anlamayacaktı bu herif.”</span></p>

  <p><span class="font4">Sonra ne oluyor demeye kalmadan, silahını doğrultup bir el daha ateş etti can çekişmekte olan Paşaya. Talat Bey artık&nbsp;dayanamadı bu kadarına.</span></p>

  <p><span class="font4">“Yeter!” diye bağırdı. “Yeter, ateş etmeyin.” Öfkesini saklamaya lüzum görmeden dava arkadaşına döndü. “Böyle konuşmamıştık Enver. Her önümüze çıkanı vurmakla olmaz bu işler... Eğer bir kişi daha ölürse çeker giderim valla. Nedir bu yahu?”</span></p>

  <p><span class="font4">Yakup Cemil ve arkadaşları ters ters bakmaya başlamışlardı, elimi tabancama yakın tutarak Talat Bey’e yaklaştım. Fuad da tedirgin gözlerle Enver Bey’in fedailerine bakıyordu. Gerginliği Enver Bey bozdu.</span></p>

  <p><span class="font4">“Tamam, tamam, hepimiz sakin olalım. Yakup sok artık şu silahı kılıfına.” Büyük Efendi’ye döndü. “Ne yapalım Talat,&nbsp;olan oldu artık. Ölenleri geri getiremeyiz. Fakat biraz daha&nbsp;vakit kaybedersek baskın muvaffak olamayacak. Hadi gidip&nbsp;alalım artık şu ihtiyar keçiden istifa mektubunu.”</span></p>

  <p><span class="font4">Haklıydı, beş kişi vurulmuştu ama hâlâ baskın amacına ulaşamamıştı. Talat Bey çaresizce ellerini yana açarak, ardı&nbsp;ardına iki kez “Ya sabır” çektikten sonra düştü kader arkadaşının peşine...</span></p>

  <p><span class="font4">Kamil Paşa bomboş salondaki ahşap masada tek başına oturuyordu. Silah seslerini duyan herkes korkudan ödü koparak, yaşlı sadrazamı bir başına bırakıp sıvışmıştı. Benzi bal&nbsp;mumu gibi sapsarıydı Kamil Paşa’nın, gerginlik içinde alt dudağını çiğniyor, uzun sakalları belli belirsiz titriyordu. Kudretli bir sadrazamdan çok, hayırsız evlatlarının zulmettiği&nbsp;çaresiz bir ihtiyara benziyordu. Kaçmanın kendisini kurtaramayacağını çok iyi bildiğinden artık ne olacaksa olsun diyerek kaderine razı olmuş gibiydi. Ama tuhaf şey, ferini yitirmiş gözlerinde şaşkınlık yoktu. Dört kez sadrazamlık yaptığı&nbsp;uzun devlet adamlığı müddetince öyle olaylarla karşılaşmıştı&nbsp;ki, sanki hiçbir vaka artık onu şaşırtamazdı. Küçük grubumuz yaklaşırken, gülümsemeye çalıştı, beceremedi ama sessizliği bozan yine de o oldu:</span></p>

  <p><span class="font4">“Buyurun evlatlarım ne istiyorsunuz?”</span></p>

  <p><span class="font4">Sesi cılızdı ama titrek değildi. Ne kadar tedirgin olursa olsun, korkunun ruhunu ele geçirmesine izin vermemişti.</span></p>

  <p><span class="font4">“İstifa,” dedi Talat Bey mevzuyu dolandırmadan. “İstifa buyurmanızı ricaya geldik Paşa Hazretleri...”</span></p>

  <p><span class="font4">Yaşlı sadrazamın gözleri tek tek hepimizi inceledi sonra eliyle dışarısını gösterdi.</span></p>

  <p><span class="font4">“Önce çatışmaları durdurmanızı rica edeceğim... Kardeşin, kardeşi vurması kabul edilemez.”</span></p>

  <p><span class="font4">Aslında, can güvenliğimin temin edilmesini talep ediyorum, diyordu. Bu isteği makul karşılayan Talat Bey mahcup bir tavırla başını salladı.</span></p>

  <p><span class="font4">“Merak buyurmayınız, biz de kan dökmek istemiyoruz. Ne yazık ki kontrolümüz dışında vuku buldu. Ama müsterih&nbsp;olun, bundan sonra tek bir silah patlamayacak, tek bir Osmanlı evladının kanı dökülmeyecek.”</span></p>

  <p><span class="font4">Kamil Paşa’nın bedbaht yüzü belli belirsiz aydınlandı, sadaret makamının resmî damgası bulunan kâğıtlardan birini önüne çekerek, tane tane yazmaya başladı. İstifa dilekçesini&nbsp;bitirince, kâğıdı Enver’e uzattı.</span></p>

  <p><span class="font4">Enver ve Talat kafa kafaya verip okudular.</span></p>

  <p><span class="font4">“Böyle olmaz Paşa Hazretleri,” diye kâğıdı sadrazama geri uzattı Enver Bey. “Sadece askerlerin teklifi değil aynı zamanda ahalinin isteğini diyerek yazmanız lüzum eder. Çünkü sadece ordu değil, millet de sizi istemiyor.”</span></p>

  <p><span class="font4">Tecrübeli paşa işi ağırdan almaya kalkıyordu.</span></p>

  <p><span class="font4">“İstifa Paşa Hazretleri, istifa,” diye sertçe uyardı Talat Bey. “Uzatmayınız lütfen.”</span></p>

  <p><span class="font4">Pabucun pahalı olduğunu anlayan sadrazam, tek kelime etmeden kâğıdı aldı. Yeniden yazmaya başladı. Bitirince, bu&nbsp;kez Talat Bey aldı dilekçeyi. Şöyle bir göz attı.</span></p>

  <p><span class="font4">“Şimdi oldu,” dedikten sonra hepimizin duymasını istiyormuş gibi yüksek sesle okumaya koyuldu.</span></p>

  <p><span class="font4">“Huzur-ı Âlî-i Hazret-i Padişahı</span></p>

  <p><span class="font4">Ahali ve cihet-i askeriyeden vuku bulan teklif üzerine huzur-ı şahanelerine istifanâme-i acizanemin arzına mecbur olduğum muhat-i ilm-i âlî buyuruldukta ol babda ve katibe-i ahvalde emr-ü ferman hazret-i veliyyü’l-emr efendimizindir.”</span></p>
</body>
</html>
