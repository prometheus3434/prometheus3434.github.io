<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv40">“Kaybedilmiş bir davanın umutsuz neferleri...”</a><br /></h2>

  <h2><br /></h2>

  <p><span class="font4" style="font-weight:bold;font-style:italic;">Ah Esterciğim, Ah! (12. Gün, Akşamüzeri)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Yine mutsuz döndüm otele, yine hayal kırıklığına uğramış, yine ızdıraplar içinde... Yok, gelmemiştin İstanbul’a. Ne İstanbul’a ne de bana. Oysa ne kadar da inandırmıştım kendimi seni bulacağıma? Ne kadar da emindim geldiğinden.&nbsp;Hepsi bomboş bir hayalmiş, hepsi aptalca bir iyimserlik. Bir&nbsp;umuda ihtiyacım varmış, kendi uydurduğum bir yalana. Düpedüz kendimi kandırmaya...</span></p>

  <p><span class="font4">Leon Dayı’nın yazıhanesinden çıktıktan sonra amaçsızca dolaştım sokaklarda. Ne yapacağımı bilmeden, ayaklarım&nbsp;beni nereye götürürse oraya. Kasımpaşa’ya indim önce, Haliç’in kenarına. Deniz boyunca yürüdüm, tıpkı Selanik’te olduğu gibi. Sanki yıllar önce değil de bugün ayrılmışız gibi&nbsp;keder doluydu içim; ızdırap ve kahır dolu. Bir banka oturdum, denize giren çocukların sesleri geliyordu bir yerlerden;&nbsp;alabildiğine uçarı, alabildiğine hoyrat, alabildiğine neşeli.&nbsp;Nefret ettim onlardan, nefret ettim onların sevinçlerinden.&nbsp;Kalktım, yürüdüm, kilometrelerce yürüdüm. Ama ne kadar&nbsp;yürürsem yürüyeyim, çıkış yoktu. Etrafı ateşle çevrili, fasit&nbsp;bir dairenin içinde dolanıp duruyordum. On iki gün önce evden ayrılıp, Pera Palas’a taşınmama sebep olan şartların hiçbiri değişmemişti. O gün nelerden kaygı duyuyorsam bugün&nbsp;de aynı tehditlerle karşı karşıyaydım. Hayat, beni tümüyle&nbsp;gözden çıkarmıştı, yeni bir fırsat vermeyecekti. Sen de gelmediğine göre, mutluluk ihtimali tümüyle ortadan kalkmıştı. Evet, on iki gün önceki ruh haline geri dönmüştüm. Zaten&nbsp;doğrusu da buydu; çünkü hakikat buydu.</span></p>

  <p><span class="font4">Yürümekten yorulunca otele döndüm. Odama çıktım, masanın üzerindeki kâğıtlar, kalem hadi gel dercesine bana&nbsp;bakıyorlardı. Ama yazma isteğimi kaybetmiş gibiydim. Yazsam ne olacaktı? Ne değişecekti? Balkona çıktım, ama çok&nbsp;duramadım, artık bu yaşlı şehre bakmaya da katlanamıyordum. Bir an çekip Paris’e gitsem diye geçirdim içimden. Ama&nbsp;ne yararı olacaktı ki? Yeni bir hayal kırıklığı, yeni bir hissi&nbsp;bozgun, yeni bir ruhsal hezimet... Odama geri döndüm,</span> <span class="font4" style="font-style:italic;">La&nbsp;Bohem</span><span class="font4">’in taş plağını koydum gramofona. Zavallı</span> <span class="font4" style="font-style:italic;">Mimi</span><span class="font4">’nin öldüğü sahneyi dinledim. Gözlerim doldu ağlamaya başladım,&nbsp;önce sessizce, sonra hüngür hüngür, hıçkıra hıçkıra... Ağlamak iyi geldi, ağladıkça açıldım. Elbette, ne içimdeki kahır&nbsp;azaldı ne de o derin ızdırap son buldu. Ama kararsızlıktan&nbsp;kurtuldum. Bizimki tamamlanmamış bir hikâyeydi ama hiç&nbsp;değilse sana yazacaklarımı yarıda bırakmamalıydım. Evet,&nbsp;ne kadar zor olursa olsun, anlatacaklarımı bitirmeliydim. O&nbsp;anda senin sesini duyar gibi oldum. “Yazmalısın Şehsuvar,&nbsp;mutlaka yazmalısın.”</span></p>

  <p><span class="font4">Yeniden oturdum, sessizce beni bekleyen yazı masasının başına. Evet 1914 senesi... Harb-i Umumi başlamıştı, ama&nbsp;önce bugünü yazmalıyım. Leon Dayı’nın yazıhanesinde yaşadıklarımı anlatmalıyım sana. Evet, hiç de zor olmamıştı&nbsp;adresi bulmak. Kapıyı çaldım ama açan olmadı. Bir kez daha&nbsp;vurdum medusa başlı pirinç tokmağı kapıya, hayır ne bir ses,&nbsp;ne bir seda. Demek ki gelmemiş diye düşündüm. Dönüp gidecektim ki,</span></p>

  <p><span class="font4">“Şehsuvar!” diye seslendi biri. “Şehsuvar sen misin?”</span></p>

  <p><span class="font4">Başımı çevirince Leon Dayı’yla göz göze geldim. Çökmüştü; saçları dökülmüş, yüzü kuru bir toprak gibi kırış kırış olmuştu. Kelimenin tam anlamıyla ihtiyar bir adama dönmüştü.</span></p>

  <p><span class="font4">“Merhaba,” dedim gülümseyerek. “Az kalsın gidecektim.”</span></p>

  <p><span class="font4">Düşük kaşlarının altındaki koyu renk gözleri neden geldiğimi anlamak istercesine merakla bakıyordu ama izah etmekten geri durmadı.</span></p>

  <p><span class="font4">“Öğleden sonra açıyorum yazıhaneyi. Sabahları adliye işleri filan oluyor...”</span></p>

  <p><span class="font4">Hiç sevinmemişti beni gördüğüne ama nezaketi de elden bırakmıyordu.</span></p>

  <p><span class="font4">Usulen elimi sıktıktan sonra,</span></p>

  <p><span class="font4">“Nasılsın Şehsuvar?” diye sordu. “Çok zaman oldu görüşmeyeli.”</span></p>

  <p><span class="font4">Kalender bir tavırla başımı salladım.</span></p>

  <p><span class="font4">“Çok zaman oldu Mösyö Leon, koca bir imparatorluğun yıkılışı, bir cumhuriyetin kuruluşu kadar çok...”</span></p>

  <p><span class="font4">İlk kez sıcak bir ifade belirdi yıpranmış yüzünde.</span></p>

  <p><span class="font4">“Güzel cümle, ne de olsa yazarlık kumaşı vardı sende.”</span></p>

  <p><span class="font4">Kapıda durduğumuzu fark edince,</span></p>

  <p><span class="font4">“Buyur içeri geçelim,” dedi ama aslında beni yazıhanesinde istemiyordu. “Sohbet ederiz biraz...”</span></p>

  <p><span class="font4">İlk kez, bu kadar soğuk davranıyordu bana. Eğer seni bulma umudum olmasaydı, asla girmezdim içeriye. Selanik’tekinden oldukça küçüktü yazıhanesi. Ama ahşap mobilyaların rengi aynıydı, kırmızıya çalan kahverengi.</span></p>

  <p><span class="font4">“Fazla iş almıyorum,” diye söylendi çalışma odasına geçerken. “Eski halim yok, eski tahammülüm de kalmadı. İnsanlara katlanamıyorum artık.”</span></p>

  <p><span class="font4">Maun masasının arkasındaki kahverengi koltuğa otururken, ben de karşısına yerleştim. O zaman gördüm fotoğrafını. O sana çok yakışan narçiçeği elbise vardı üzerinde, gülümsüyordun. Güzeldin, çok güzeldin ama bu fotoğraf seni anlatmıyordu. Evet, abartılı bir poz vermiştin, kendin olmaktan çıkmıştın. Ne isyankarlığın ne dünyayı umursamayan&nbsp;o halin, ne meydan okuyan bakışların, yani, seni sen yapan&nbsp;hiçbir hususiyet yoktu bu fotoğrafta. Sadece genç bir kız, neşeli, hayat dolu o genç kızlardan biri. Hayır, sen, bu değildin.</span></p>

  <p><span class="font4">“Evet,” diyen Leon Dayı’nın sesiyle toparlandım. “Hayrola Şehsuvar, senelerden sonra neye borçluyuz bu ziyaretini?”</span></p>

  <p><span class="font4">Böyle söyleyince heveslendim, demek ki bir yanlış anlama söz konusuydu. Hemen telafi etmeye çalıştım.</span></p>

  <p><span class="font4">“İstanbul’a geldiğinizi daha bu sabah öğrendim. Burada olduğunuzu bilseydim, çoktan uğrardım yanınıza... Benim&nbsp;de konuşacaklarım vardı.”</span></p>

  <p><span class="font4">Hiç umursamadı, artık çok geç der, gibiydi.</span></p>

  <p><span class="font4">“Hayat diyelim, insanlar kopup gidiyorlar birbirlerinden...” Çok içmekten kanlanmış gözlerinde soru dolu bir ifade belirdi. “Başın belada mı yoksa? Şu İzmir Suikastı sebebiyle diyorum. Sizinkilerin hepsini toparlıyor hükümet.&nbsp;Topyekûn bir hesaplaşmaya girdiler İttihatçılarla...”</span></p>

  <p><span class="font4">Siz de bir zamanlar ittihatçıydınız, demek geçti içimden ama senin hakkında bilgi almadan Leon Dayı’yla tartışmak&nbsp;istemiyordum. Onu öfkelendirmek hiç işime gelmezdi.</span></p>

  <p><span class="font4">“Benim bir alakam yok. Malta’dan döndüğümden beri uzak duruyorum siyasetten...”</span></p>

  <p><span class="font4">Ötekiler gibi Leon Dayı da inanmadı sözlerime.</span></p>

  <p><span class="font4">“Terakkiperver Cumhuriyet Fırkası’na da katılmadın mı? Eski ittihatçıların hepsi oradaydı.”</span></p>

  <p><span class="font4">Kati bir ifadeyle başımı salladım.</span></p>

  <p><span class="font4">“Hayır, katılmadım. Son olarak Karakol Teşkilatı’ndaydım, işgalcilere karşı koymak için. O esnada yakalandım zaten. Bir süre Bekirağa Bölüğü’nde tuttular beni. Akabinde Malta’ya sürgüne gönderildim. İstanbul kurtulduktan sonra&nbsp;da hiçbir cemiyete ya da fırkaya bulaşmadım. Bulaşmayacağım da, zira siyaset, mutluluk getirmedi bana...”</span></p>

  <p><span class="font4">Manidar bir gülümseme belirdi yüzünde.</span></p>

  <p><span class="font4">“Siyaset değil, İttihat ve Terakki diyelim şuna. Evet, ittihatçı siyaset, ülkeyi mahvetti, hayatlarımızı parçaladı. Daha kötüsü ne olabilirdi bilmiyorum...”</span></p>

  <p><span class="font4">Mevzuyu değiştirmek için,</span></p>

  <p><span class="font4">“Siz, ne zaman geldiniz Selanik’ten?” diye sordum. “Son mübadelede mi?”</span></p>

  <p><span class="font4">Acı bir olayı hatırlamış gibi gölgelendi gözleri.</span></p>

  <p><span class="font4">“Daha önce geldik. İstanbul işgal atındayken... Tehlikeliydi ama Selanik’te yaşamanın da imkânı kalmamıştı...” Sesi umutsuzdu. “İstanbul’da ne kadar yaşarız, onu da bilmiyorum... Yanlış anlama, sitem ettiğim filan yok. Dünyanın her&nbsp;yanındaki Yahudiler de aynı vaziyette. Tanrı, bizi sürekli oradan oraya göç edelim diye yaratmış galiba...”</span></p>

  <p><span class="font4">Leon Dayı anlatırken, söylediği bir kelimeye takılmıştım, “geldik” demişti, “geldim” değil. Demek ki tek başına gelmemişti. Geldik derken seni mi kastediyordu? Lakırdıyı nasıl&nbsp;eder de bu mevzuya bağlarım diye kıvranırken...</span></p>

  <p><span class="font4">“Ester gelmedi,” diye kötü havadisi verdi. “İstanbul ona göre bir yer değilmiş. Zannederim hayatını mahveden olaylar silsilesinin bu şehirde başladığına inanıyor.” Duygusuz,&nbsp;kupkuru bir sesle konuşuyordu. “Paris’te kaldı. İyi bir çevresi&nbsp;var orada. Bu yıl üçüncü şiir kitabını neşretti. Çok da iltifat&nbsp;görüyor yazdıkları...”</span></p>

  <p><span class="font4">“Mesut olmalı, sevdiği işi yaptığına göre.”</span></p>

  <p><span class="font4">“Çok mesut,” dedi sözcüğün üzerine basarak. “Çok da iyi bir adamla evlendi. Bir Yahudi ressamla... Çok seviyor Ester’i... Evet, geçtiğimiz haziranda oldu düğünleri...” Şöyle bir&nbsp;baktı yüzüme. “Ne o, niye asıldı suratın? Yoksa hâlâ umudun&nbsp;mu vardı? Seni affedeceğini mi bekliyordun? Yapma Şehsuvar! Demek Ester’i hiç tanımamışsın...”</span></p>

  <p><span class="font4">Hayır, acımasız değildi, hatta merhamete benzer bir ifade belirmişti yüzünde.</span></p>

  <p><span class="font4">“Unut artık onu Şehsuvar,” diye söylendi. “Unut artık, Ester diye biri yok senin için...”</span></p>

  <p><span class="font4">Evet, aynen bunları söyledi. “Kalk git, defol buradan,” deseydi daha az yaralardı beni. Hayır, nezaketini sonuna kadar muhafaza etti. Hatta ayrılırken, elimi sıkıp, “arada kahve içmeye gel,” demeyi de ihmal etmedi. Ona kızmadım zaten,&nbsp;sana da öfkelenmedim, sinirlenilecek biri varsa o da bendim.&nbsp;O yüzden çaresizce sokaklara vurdum kendimi. Kapıldığım&nbsp;boş umutlar, sürüklendiğim birbirinden güzel hayallerle hesaplaşmak, tekrar o acı hakikate dönmek için. Döndüm de,&nbsp;bak işte, masama oturmuş, hiç okumayacağını bile bile içimi&nbsp;döküyorum sana, yaşadıklarımı anlatıyorum birer birer, ne&nbsp;faydası olacaksa... Hayır, bu işi yarıda bırakmayacağım, son&nbsp;sözümü söyleyinceye kadar yazmaya devam edeceğim sana.&nbsp;Ki, o günün çok da uzak olduğunu zannetmiyorum.</span></p>

  <p><span class="font4">1914 senesine dönelim yine. Ahmed Rıza’yla çiftliğinde yaptığımız sohbetin ardından oldukça teferruatlı bir rapor&nbsp;kaleme aldım. Ahmed Rıza Bey’in düşüncelerini olduğu gibi&nbsp;aktardıktan sonra, bu fikirlerinde son derece samimi olduğunu, herhangi bir ecnebi devletle irtibatının bulunduğuna&nbsp;dair bir intiba edinmediğimi belirttim. Kendimce onu müdafaa etmeye çalışıyordum ama buna hiç ihtiyacı yokmuş, zira&nbsp;çok geçmeden Ahmed Rıza’nın söyledikleri bir bir hakikat&nbsp;olacaktı.</span></p>

  <p><span class="font4">Evet, 29 Ekim günü ateşlenmişti kıyametin fitili, ama ben bir gün sonra öğrenecektim. 30 Ekim 1914 Cuma... Hiç unutmam güneşli bir sabah, Kurban Bayramı’nın ilk günü. Madam Melina’nın sesini duyduğumda hâlâ yataktaydım. Evet,&nbsp;uyuyordum, çünkü, gece geç saatlere kadar roman okumuştum. Tekrar edebiyat merakım nüksetmişti o sıralar. Bir gün&nbsp;önce, Beyazıt’a kadar uzanmış, ne zamandır görmediğim Vezir’e uğramış, bu sevimli kitapçının bir kahvesini içmiştim.&nbsp;Flaubert’in</span> <span class="font4" style="font-style:italic;">Madam Bovary</span><span class="font4">'sinin Fransızca özel baskısından&nbsp;bir kopyasını saklamıştı benim için. Şu deri ciltli, sayfalarında çizimler olan nefis kitaplardan biri. Daha önce okumuş&nbsp;olmama rağmen, daha ilk sayfasından bağlamıştı roman&nbsp;kendine. Satırların nasıl aktığım anlamamıştım, yatağa girdiğimde şafak sökmek üzereydi.</span></p>

  <p><span class="font4">“Şehsuvar Bey... Şehsuvar Bey oğlum...” diye kapının önünde çırpınan Madam Melina’nın sesiyle uyandım. “Arkadaşınız geldi... Fuad Bey, sizi bekliyor aşağıda...”</span></p>

  <p><span class="font4">Fuad mı? Anında uyandım. Fuad niye gelirdi ki benim evime? En son Basri Bey’le birlikte gelmişti. Beş sene evvel,&nbsp;31 Mart Ayaklanmasında... Ne olmuştu yine? Korsakov adındaki şu Rus casus... En son Kumkapı’da kaybetmiştik izini,&nbsp;onun adresini mi bulmuştu acaba?</span></p>

  <p><span class="font4">“Tamam Madam, tamam, uyandım, geliyorum,” diyerek ev sahibemi yolladıktan sonra aceleyle giyinip aşağıya indim.&nbsp;Mutfakta oturuyordu Fuad; bir yandan kahvesini yudumluyor, bir yandan da Madam Melina’yla sohbet ediyordu. İndiğimi görünce ayağa kalkarak, bana sarıldı.</span></p>

  <p><span class="font4">“Bayramın kutlu olsun.” Kulağıma eğilerek fısıldadı. “Önemli havadisler var. Konuşmamız lazım.” Sesini yükselterek devam etti. “Böyle bir günde ne bu uyku Şehsuvar?”</span></p>

  <p><span class="font4">Yanındaki iskemleye çökerken cevapladım:</span></p>

  <p><span class="font4">“Hiç sorma Fuad, dün gece geç yatmışım, bugün kalkamadık işte.”</span></p>

  <p><span class="font4">Madam Melina da bir şeyler döndüğünü hissetmişti ama bozuntuya vermedi, misafirperver ev sahibi rolüne büründü.</span></p>

  <p><span class="font4">“Fuad Bey, kahvaltı istemedi,” diye sitem etti. “Siz bir şey söyleyin bari Şehsuvar Bey oğlum, bu eve gelip aç oturmak&nbsp;olur mu?”</span></p>

  <p><span class="font4">Nazikçe gülümsedi Fuad.</span></p>

  <p><span class="font4">“Aşk olsun Madam, söyledim ya, tokum. Yoksa yemez miyim?”</span></p>

  <p><span class="font4">“İyi o zaman ben Şehsuvar Bey’in kahvaltısını hazırlayayım,” diyerek kalktı yaşlı kadın. Ama içi rahat etmemişti, mutfağa girmeden önce Fuad’a döndü. “Size de bir tabak koyacağım, belki fikrinizi değiştirirsiniz.”</span></p>

  <p><span class="font4">Ne desin Fuad, uysal bir gülümsemeyle boyun eğdi. Madam Melina odadan çıkar çıkmaz,</span></p>

  <p><span class="font4">“Harbe girdik Şehsuvar,” diye fısıldadı öfkeyle. “Allem ettiler, kallem ettiler, sonunda soktular bizi harbe.”</span></p>

  <p><span class="font4">Şaşkınlıkla sordum.</span></p>

  <p><span class="font4">“Harp mi ilan ettik?”</span></p>

  <p><span class="font4">“Ne ilanı Şehsuvar, hücum ettik, hücum. Rusları bombaladık, Odessa, Sivastopol ve Novrosiski limanlarını...”</span></p>

  <p><span class="font4">Donanma 27 Ekim’de Karadeniz’e açılmıştı. Güya tatbikat yapacaklardı. Demek ki Osmanlı Donanması’nın Alman Amirali Suşon bu tatbikatı fırsat bilerek ateş açmıştı Rus&nbsp;limanlarına. Evet, Ahmed Rıza’nın söyledikleri bir bir çıkıyordu. Öteki cephelerde bekledikleri zaferi elde edemeyen&nbsp;Almanlar, bizim, kanı da, canı da sudan ucuz askerlerimizi&nbsp;çatışmaya sürmek istiyorlardı. Ama hem hükümet üyelerinin çoğunluğu hem de cemiyetin önemli bir kısmı tarafsız&nbsp;kalmaktan yanaydı. Bir oldu bittiye ihtiyaç vardı. İşte onu da,&nbsp;adlarını Yavuz ve Midilli diye değiştirdikleri Goeben ve Breslau adındaki gemilerle yapmışlardı. Elbette Enver Paşa’nın&nbsp;desteği ve teşvikiyle...</span></p>

  <p><span class="font4">“Peki şimdi ne olacak?” diye sordum kaygıyla. “Talat Bey ne diyor buna?”</span></p>

  <p><span class="font4">Umutsuzca başını salladı.</span></p>

  <p><span class="font4">“Ne kıymeti harbiyesi var ki. Artık bilfiil Harb-i Umumi’nin içindeyiz. Tüm vatana geçmiş olsun.”</span></p>

  <p><span class="font4">Teferruatı bayram sonrası öğrenecektik. Ruslara yapılan saldırıdan hükümetin de, meclisin de, cemiyetin de haberi&nbsp;yoktu. Nitekim Sadrazam Said Halim Paşa saldırı haberi üzerine istifa etmiş, ancak Cemal Paşa’nın müdahalesi üzerine&nbsp;vazifesinin başında kalmaya razı olmuştu.</span></p>

  <p><span class="font4">Süleyman Askeri Bey ise bu çatışma haberini, tümüyle resmî bir ağızla izah etmişti bize.</span></p>

  <p><span class="font4">“Önce Ruslar ateş açmış, ardından donanma karşılık vermiş.”</span></p>

  <p><span class="font4">Evet, hükümet de bu fikre sarılmıştı ama bu yalanın hiç kimseye yararı olmayacaktı. Artık bir uçurumun kıyısında&nbsp;değildik, o dibi görünmeyen karanlık boşluğa yuvarlanmıştık bile. Aklı başında olan herkes farkındaydı vaziyetin. Nitekim Posta ve Telgraf Nazırı Oskan Efendi, Ziraat ve Ticaret&nbsp;Nazırı Süleymanül Büstani Efendi, Nafia Nazırı Çürüksulu&nbsp;Mahmud Paşa ve Maliye Nazırı Cavit Bey harp kabinesinde&nbsp;yer almak istemedikleri için derhal istifa ettiler.</span></p>

  <p><span class="font4">Beni en çok hayal kırıklığına uğratan Talat Bey’in sessizliğiydi. Hiç itiraz etmeden kabullenmişti vaziyeti. Sadrazam Said Halim Paşa kadar olamamıştı. Peki bunu niye yapıyordu? Enver’den çekindiği için mi? Yoksa Harb-i Umumi’ye girmekten başka çaremiz kalmadığına inandığı için mi? Belki&nbsp;her ikisi birden ama Cemal Paşa’nın vaziyeti kabul etmesi de&nbsp;hayret vericiydi. Fantazyalarını hakikat zannetme konusunda oldukça kabiliyetli olan Enver Paşa’yı anlamak kolaydı.&nbsp;Ama Talat ve Cemal Paşalar hangi akla hizmetle bu korkunç&nbsp;neticeye razı olmuşlardı? Demek ki cemiyetin bu üç lideri&nbsp;de alttan alta harpten galip çıkacağımıza inanıyorlardı. Ama&nbsp;düpedüz kumardı bu; kazanma ihtimali çok düşük olan bir&nbsp;kumar. Evet, Almanya son elli yılın yükselen devletlerinden&nbsp;biriydi, evet kuvvetli bir ordusu vardı ama karşımızdaki İtilaf Devletleri, hem silah açısından hem asker sayısı açısından&nbsp;bizden çok üstündü.</span></p>

  <p><span class="font4">Almanya için vaziyet gayet anlaşılırdı. Artık çökmek üzere de olsa Osmanlı hâlâ önemli bir toprak parçasını bayrağı altında bulunduruyor, büyük bir nüfusa hükmediyordu. Daha&nbsp;da mühimi, Sultan Mehmed Reşad halife olarak, Müslümanların dini lideriydi. Almanlar, Sultan Reşad’ın “kutsal cihad”&nbsp;çağrısıyla Hindistan’daki Müslümanların ve Arapların, İngiltere ve Fransa’ya karşı ayaklanmasını umut ediyorlardı.&nbsp;Nitekim, Harb-i Umumi’ye katılmamızın üzerinden üç gün&nbsp;geçtikten sonra Sultan Reşad, cihat ilan etti. 14 Kasım günü,&nbsp;Şeyhülislam Hayri Efendi ’nin hazırladığı “Cihad-ı Ekber Fetvasının, Süleymaniye’den Fatih Camii’ne getirilmesinde Fuad’la ben de hazır bulunmuştuk. Ali Haydar Efendi, caminin&nbsp;bahçesinde fetvayı okuduktan sonra coşkuya kapılan ahali,&nbsp;huşu içinde tekbir getirirken, Fuad kulağıma şu sözcükleri&nbsp;fısıldamıştı:</span></p>

  <p><span class="font4">“Bu akşam Kayzer Wilhem’in sarayında kutlama var. Lezzetli sülün kızartmalarının yanında Ren şaraplarının en pahalısını açacak. Maksatlarına ulaştılar nihayet...”</span></p>

  <p><span class="font4">Osmanlı’nın o eski şanlı günlerine döneceğine inanarak galeyana gelen asker, sivil gençlerin haykırışları arasında,</span></p>

  <p><span class="font4">“Peki, biz ne yapacağız Fuad?” diye sordum. “Bize ne olacak?”</span></p>

  <p><span class="font4">“Bize olan oldu zaten,” dedi omuz silkerek. “Yıllar önce, ben aktör olmalıydım, sen ise yazar. Ama artık çok geç, buradan&nbsp;geri dönüş yok. Burası yolun sonu Şehsuvar... Bizim için en&nbsp;hayırlısı, acısız ve acil bir ölüm. Mümkünse harp meydanında, düşmanla dövüşürken göğüs göğüse... Süngüye de razıyım,&nbsp;kurşuna da, şarapnel parçasına da... Seni bilmem ama ben cepheye gitmek istiyorum. Kafkasya da olur, Irak da, Yemen de...&nbsp;Yeter ki şerefimle can vereceğim bir harp meydanı olsun...”</span></p>

  <p><span class="font4">Tümüyle aynı fikirdeydim. Artık Talat Bey’le konuşmaktan, aynı siyasi lakırdıları işitmekten yorulmuştum? Süleyman Askeri Bey’le bile tartışmak istemiyordum. Nasıl olsa kader, yolumuzu çizmişti artık. Vatanın eli silah tutan erkeklerinin önemli bir ekseriyeti ölecekti bu harpte. Evet, bu netice kaçınılmazdı. Ben de Fuad gibi, daha ilk hücumda can verecek o şanslı askerlerden biri olmak istiyordum. Birkaç gün&nbsp;sonra bu niyetle çıktık Süleyman Askeri Bey’in huzuruna.</span></p>

  <p><span class="font4">“Biz harbe gitmek istiyoruz efendim,” dedi Fuad sakin ama kararlı bir ses tonuyla. “Payitahtta değil, cephede çok&nbsp;daha fazla yararımız dokunur vatana.”</span></p>

  <p><span class="font4">Önce sessizce ikimizi süzdü, ardından çocuksu bir masumiyetle aydınlandı Süleyman Askeri’nin çehresi.</span></p>

  <p><span class="font4">“Merak etmeyin arkadaşlar, hep birlikte gideceğiz. Biraz sabredin, şu toz duman dağılsın, hep birlikte gideceğiz dövüşmeye... Şimdi vazifenizi sürdürün ve haber bekleyin...”</span></p>

  <p><span class="font4">Aslında hiç bekleyecek halimiz yoktu, artık sabrımızın sonuna gelmiştik. Bir an önce silaha sarılmak istiyorduk, bir an önce düşmanın karşısına dikilmek, bir an önce şehadet&nbsp;şerbetini içmek... Ama olmadı, hayat bu kadarını bile çok gördü bana. Oysa bütün hazırlıklarımı yapmıştım. Elimdeki üç&nbsp;beş kuruşu Madam Melina’ya vermiş, erzak tedarik etmesini&nbsp;söylemiştim. Çünkü harbe katılacağımız söylentisiyle birlikte, un, şeker, gazyağı çekilmişti pazarlardan. Yaşlı kadının zor&nbsp;durumda kalmasını istemiyordum. Kendi nüfuzumu da kullanarak epeyce bir erzak depolamıştık evde.</span></p>

  <p><span class="font4"><span class="font4">Cepheye çağrı haberi kasım ayının sonunda geldi. İngiliz kuvvetlerinin Basra’yı işgal etmeye başlamasıyla birlikte.</span></span></p>

  <p><span class="font4">Süleyman Askeri Bey bizi çağırdığında, beklediğimiz anın geldiğinden artık emindik. İkimiz de büyük bir mutluluk&nbsp;içinde gittik görüşmeye. O gece, harbe gitmeden önce sana&nbsp;uzun bir mektup yazmayı bile düşündüm. Zira cepheden&nbsp;geri döneceğimi hiç zannetmiyordum. Elbette bu yazdıklarım kadar kapsamlı olmayacaktı ama en azından söyleyemediklerimi yazıya dökecek, senin için hissettiklerimi açıklayacaktım. Fakat olaylar istediğim gibi gelişmedi.</span></p>

  <p><span class="font4">Teşkilat binasına gittiğimizde, on iki kişi daha gelmişti toplantı için. Hepsi bizim fedai takımındandı; hamiyetperver, gözü kara ve namuslu insanlardı. Müslüman nüfusun&nbsp;yoğun olduğu bölgelere gidecek, İtilaf devletlerine karşı yerli&nbsp;ahaliyi teşkilatlandıracaklardı. Ama Süleyman Askeri Bey’in&nbsp;yaveri yanımıza gelerek, toplantının iki saat ertelendiğini&nbsp;söyledi. Bab-ı Âli’den acil bir davet gelmiş, Kumandan Bey&nbsp;de oraya gitmişti. Dert değildi, günlerce sabretmiştik iki saat&nbsp;daha bekleyebilirdik. Fuad’la aşağıdaki bir kıraathaneye&nbsp;oturduk. Fuad bir nargile söyledi, ben de şekerli bir kahve...</span></p>

  <p><span class="font4">“Ya yanılıyorsak?” diye sordum kahvemi yudumladıktan sonra. “Ya biz galip gelirsek. İngilizleri, Rusları yenersek... Öyle&nbsp;ya, zafer her zaman silah ve asker sayısına bağlı olmayabilir.&nbsp;Hava şartlarından, askerin o günkü moral durumuna kadar,&nbsp;akla hayale gelmeyen pek çok sebep etkili olabilir neticede.”</span></p>

  <p><span class="font4">Nargilesinin marpucunu ağzından çıkardı,</span></p>

  <p><span class="font4">“Ne fark eder Şehsuvar,” dedi boşvermiş bir tavırla. “Bu kez kazansak bile, bu adamlar ne yapar eder yine batırır&nbsp;memleketi.”</span></p>

  <p><span class="font4">Son zamanlarda kendime sık sık sorduğum o soruyu dile getirdim.</span></p>

  <p><span class="font4">“O kadar mı kötü? Hiç mi güvenin kalmadı cemiyete?”</span></p>

  <p><span class="font4">Şöyle bir baktı yüzüme.</span></p>

  <p><span class="font4">“Senin var mı sanki?”</span></p>

  <p><span class="font4">Kendi fikrimi söylemek yerine,</span></p>

  <p><span class="font4">“Millet hâlâ inanıyor bize,” diye kışkırtmaya çalıştım onu. “Baksana harp kararını dahi sevinçle karşıladılar. Hükümet&nbsp;lehine nümayişler hâlâ sürüyor...”</span></p>

  <p><span class="font4">Alaycı bir gülümseme belirdi dudaklarında.</span></p>

  <p><span class="font4">“Herkesin aynı yalana inanıyor olması, onu hakikat yapmaz. Bunlar zavallı. Başlarına gelecek felaketin farkında olmayan alık taifesi.”</span></p>

  <p><span class="font4">Kaybedilmiş bir davanın, umutsuz bir neferi gibiydi.</span></p>

  <p><span class="font4">“Onları suçlama, ne yapsınlar, hakikat o kadar berbat ki, çaresiz yalana sarılıyorlar.”</span></p>

  <p><span class="font4">Boynunu büktü.</span></p>

  <p><span class="font4">“Daha önce de söylediğim gibi, şerefimizi korumak için ölmekten başka ihtimal kalmadı artık...”</span></p>

  <p><span class="font4">Cevap vermedim, kıraathaneden kalkıncaya kadar ikimiz de sustuk.</span></p>

  <p><span class="font4">Binaya girdiğimizde Süleyman Askeri’nin yaveri kapıda karşıladı bizi.</span></p>

  <p><span class="font4">“Şehsuvar Bey,” dedi emreden bir sesle. “Kumandan sizi yalnız bekliyor.”</span></p>

  <p><span class="font4">Bu da nereden çıkmıştı şimdi? Fuad’la göz göze geldik ama o hiç şaşırmış görünmüyordu.</span></p>

  <p><span class="font4">“Her işte bir hayır vardır,” dedi o tevekküllü haliyle. “Git, bir konuş bakalım.”</span></p>

  <p><span class="font4">Hep iğreti durduğunu düşündüğüm o ahşap masanın başında, birtakım kâğıtları imzalarken buldum Süleyman Askeri Bey’i.</span></p>

  <p><span class="font4">“Bitmiyor,” diye söylendi. “İmzala imzala bitmiyor. Otur Şehsuvar, şöyle otur.”</span></p>

  <p><span class="font4">Birkaç imza daha attıktan sonra kalemi bıraktı.</span></p>

  <p><span class="font4">“Biliyorum cepheye gitmek için can atıyorsun ama sana kötü bir haberim var. Az önce Bab-ı Âli’deydim. Talat Bey,&nbsp;senin payitahtta kalmanı istiyor.” İtiraz etmeme fırsat vermeden devam etti: “Aslına bakarsan haklı da. Bizim teşkilatın bütün mühim kadroları cepheye gidiyor. Kuşçubaşı Eşref, Atıf Bey, Nuri Bey, Yakup Cemil, Cezmi Kenan, Mehmed&nbsp;Akif... Aklına kim gelirse... Dile kolay Şehsuvar on cephede&nbsp;birden harp ediyoruz. Bazı bölgelerde, Trablusgarp’ta yaptığımız gibi, Müslüman halkı teşkilatlandırmak gerekiyor. Anlayacağın yine köylülerden asker yaratacağız. Fakat bu esnada payitahtın boş kalmaması lazım. Cephe gerisini tahkim&nbsp;etmeden, harpte galip gelmek mümkün değildir. Yani diyeceğim o ki, belki de size, cephede dövüşenlerden daha mühim&nbsp;bir vazife düşüyor.”</span></p>

  <p><span class="font4">Öyle kati bir ifadeyle söylemişti ki bu sözleri, kabul etmemeyi göze alamadım. Dışarı çıktığımda, suratımı görür görmez anlamıştı Fuad vaziyeti.</span></p>

  <p><span class="font4">“Hayırlısı olsun,” diye tekrarladı. “Hiç değilse gözüm arkada kalmayacak. Ne zaman Dersaadet’i düşünsem, itimat edilir birinin burada olduğunu hatırlayacağım.”</span></p>

  <p><span class="font4">Çok sürmemişti ayrılmamız, bu konuşmanın üzerinden bir ay geçmeden, Süleyman Askeri Bey ve Fuad, Basra’ya&nbsp;doğru yola çıkmışlardı. İşte bu, Fuad’ı son görüşüm olmuştu,&nbsp;ta ki dün gece karşılaşıncaya kadar...</span></p>
</body>
</html>
