<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv41">“Bu topraklarda bir kötülük var...”</a><br /></h2>

  <h2><span style="font-weight: bold; text-indent: 0.4in;"><br /></span></h2>

  <p><span class="font4" style="font-weight:bold;font-style:italic;">İyi Geceler Ester, (12. Gün, Gece)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Kafam o kadar karışık, kalbim o kadar kederle doluydu ki, eğer bir daha karşılaşacağımızı bilsem Arşak’la buluşmamızı ertelerdim. Ama bırak, onunla bir daha konuşmamayı,&nbsp;belki bir daha hiç görüşemeyecektim bile. Yıllarca aynı sırada oturmuş, aynı koridorda dolaşmış, aynı bahçede sohbet etmiştik. Fuad nasıl ki gençlik yıllarımın ayrılmaz bir&nbsp;parçasıysa, Arşak da ergenlik dönemimin bir parçasıydı.&nbsp;Selanik’ten kopup, Dersaadet’e döndüğüm yıllarda hep yanımdaydı. Hem maddi hem de manevi desteğini hiç esirgememişti benden. Şu hayatta gönül borcum olan birkaç&nbsp;insandan biriydi. Hem belki de sohbet ederiz, biraz içim&nbsp;açılırdı. Öyle ya şahsi meselelerimi konuşabileceğim kimse de kalmamıştı etrafımda. Fuad’ın hakiki maksadını bilmiyordum, doğru söylüyorsa bile bana dostluk için değil,&nbsp;kendi davasının menfaati için yaklaşıyordu. Mehmed Esad&nbsp;da ondan farklı değildi. Evet, sadece Arşak eski bir arkadaş&nbsp;olduğum için alakadar oluyordu benimle. Ne siyasi bir gaye,&nbsp;ne gizli kapaklı işler... Kendimi böyle ikna ederek, buluşma&nbsp;vaktimizin dolmasına beş dakika kala Maksim’in kapısında&nbsp;dikilmeye başladım. Arşak ortalıkta görünmüyordu henüz.&nbsp;Işıklar yakılmış, şık giyimli beyler, hanımlar arzıendam etmeye başlamışlardı.</span></p>

  <p><span class="font4">“İçeri girseydiniz Beyefendi,” diyen bir sesle yana döndüm. Gözlerinde sevecen bir ifadeyle, iri yarı siyahi bir adam dikiliyordu karşımda. “Ayakta kalmak yorucu değil mi?”</span></p>

  <p><span class="font4">Türkçesi bozuktu ama meramını gayet güzel anlatıyordu. Müzisyenlerden biri olmalı diye düşündüm, sokaktan müşteri toplaması biraz garibime gitmişti doğrusu.</span></p>

  <p><span class="font4">“Bir arkadaşımı bekliyorum, gelmek üzeredir,” diyecektim ki, Arşak’ın şeşi duyuldu. “Geldim, geldim. Merhaba Şehsuvar...” Eski dostumla el sıkıştık. Arşak yanımda dikilen&nbsp;siyahi adama baktı. “Siz, Frederick Thomas olmalısınız. Tebrik ederim valla, ününüz Paris’e kadar yayılmış durumda...”</span></p>

  <p><span class="font4">“Öyle mi?” dedi Frederick geniş ağzı kulaklarına kadar vararak. “Çok sevindim bunu duyduğuma. Biz de mütevazı bir yer açtık İstanbul’da diyorduk.”</span></p>

  <p><span class="font4">“Şöyle söyleyeyim Mr. Frederick, İstanbul’a gideceğimi öğrenen dostlarımın neredeyse hepsi, ‘Mutlaka Maksim’e uğramalısın,’ dedi bana.”</span></p>

  <p><span class="font4">İri siyah gözleri mutluluk içinde ışıyordu.</span></p>

  <p><span class="font4">“Lütfen, Paris’e dönünce o arkadaşlarınıza selam söyleyin. Ayrıca içeride ilk içkiler benden...”</span></p>

  <p><span class="font4">Neler olup bittiğini tam anlayamamıştım, kapıdan girerken sordum Arşak’a:</span></p>

  <p><span class="font4">“Maksim’in sahibi bu adam mı?”</span></p>

  <p><span class="font4">Şaşkınlıkla baktı arkadaşım yüzüme.</span></p>

  <p><span class="font4">“Bilmiyor musun?”</span></p>

  <p><span class="font4">“Nerden bileyim Arşak? Maksim’in sahibinin ihtilalden kaçan bir Rus olduğunu zannediyordum. Şu Beyaz Ruslardan biri ama karşıma bir siyahi çıktı...”</span></p>

  <p><span class="font4">Küçük bir kahkaha koyuverdi arkadaşım.</span></p>

  <p><span class="font4">“Aslında haklısın, Frederick Thomas Rusya’dan gelmiş buraya. İhtilalden kaçanlarla birlikte ama adam Amerika&nbsp;doğumlu. Amerika’da kölelikten kurtulmak için kapağı Rusya’ya atıyor. Tam işleri yoluna koyacakken, garibim orada da&nbsp;ihtilale yakalanıyor. Amerikan uyruklu Beyaz bir Rus olarak&nbsp;İstanbul’a kaçıyor... Ama adam çok kabiliyetli, gördüğün gibi&nbsp;burada da işini yoluna koymuş.”</span></p>

  <p><span class="font4">Son cümleyi söylerken bakışları mekânın içini taramaya başlamıştı bile. Beyaz örtülü masaların üzerine ustaca yerleştirilmiş tabaklar, bardaklar, garsonluk yapan Rus kızları,&nbsp;mekânı tatlı bir aydınlığa boğan ışıklar...</span></p>

  <p><span class="font4">“Hayrola?” dedim merakla. “Neden bu kadar alakadar oluyorsun eğlence yerleriyle?”</span></p>

  <p><span class="font4">Bakışlarını tavandan sarkan kristal avizelerden çekerek, bana döndü.</span></p>

  <p><span class="font4">“Yahu hiç sorma Şehsuvar, Paris’te bu eğlence işine giriyoruz. Eğlence dediysem</span> <span class="font4" style="font-style:italic;">Moulin Rouge</span> <span class="font4">gibi kabareler,</span> <span class="font4" style="font-style:italic;">Kankan</span> <span class="font4">dansları filan gelmesin aklına. Daha mütevazı bir mekân düşünüyoruz...”</span></p>

  <p><span class="font4">“Bedros’la birlikte mi?” Yüzündeki neşe anında kayboldu. “Sahi ağabeyin ne yapıyor?” diye ısrar ettim. “Ne zamandır&nbsp;görmedim onu da...”</span></p>

  <p><span class="font4">Birden durdu Arşak.</span></p>

  <p><span class="font4">“Bedros öldü.” Hayır, keder yoktu sesinde, bir tür sitem vardı. Belki biraz daha fazlası. “On bir yıl önce... Bütün ailemle birlikte...”</span></p>

  <p><span class="font4">1915 senesindeki tehcirden bahsediyordu. Sarıkamış’taki ağır yenilginin ardından Alman Genelkurmayı’nın tavsiyesine uyarak, İttihat ve Terakki’nin aldığı o meşum karardan...&nbsp;Anadolu topraklarındaki Ermenilerin, düşman kuvvetlerle iş birliği yapma ihtimaline karşı bulundukları yerlerden&nbsp;sürgün edilmesinden... O sürgün sırasında hayatlarını kaybeden yaşlı, çocuk, kadın on binlerce Ermeni vatandaşımızdan... Harbin en büyük trajedilerinden birinden... Ama anlamazlığa vurdum...</span></p>

  <p><span class="font4">“Öyle mi?” dedim hayretler içinde kalmışım gibi. “Nasıl oldu bu felaket?”</span></p>

  <p><span class="font4">İnanmayan bir ifade belirdi yüzünde, sanki bilmiyor musun diyen, bir ifade...</span></p>

  <p><span class="font4">“Tehcirde öldürüldüler... Sivas’tan Lübnan’a sürgün giderken...”</span></p>

  <p><span class="font4">“Keşke haberim olsaydı.” Adeta kendiliğinden dökülmüştü bu sözcükler ağzımdan. “Belki bir yardımım...”</span></p>

  <p><span class="font4">Kalbinin derinliklerinde saklanan acı yüzünde belirdi.</span></p>

  <p><span class="font4">“Hangisini kurtaracaktın Şehsuvar? İki yüz kişilik bir aileydik biz. Nasıl seçecektin kurtaracağın insanlan? Annemi babamı mı kurtaracaktın, altı kardeşimi mi? Yirmi üç yeğenim vardı, onları mı? Amcalarım, teyzelerim, onların çocukları... Yok Şehsuvar, hiç kimseyi kurtaramazdın...”</span></p>

  <p><span class="font4">“İyi akşamlar,” diyen bir kadın sesiyle bölündü konuşması. Lacivert gözlü Rus bir hanım gülümseyerek bize bakıyordu. Pek genç değildi ama güzeldi. İnce uzun parmağıyla sahnenin önündeki masalardan birini gösterdi. “Buyurun sizi şuraya alalım. Mr. Thomas’ın tavsiyesidir.”</span></p>

  <p><span class="font4">Öyle berbat bir halde yakalanmıştık ki, ben ne diyeceğimi bilemedim ama Arşak kurtuldu o kederli ruh halinden.</span></p>

  <p><span class="font4">“Tabii, çok güzel bir yer, teşekkür ederiz. Hadi oraya geçelim Şehsuvar.”</span></p>

  <p><span class="font4">Hiç konuşmadan yürüdük masaya, birbirimizin yüzüne bakmadan sandalyelerimize oturduk. Dudaklarından gülümseme eksik olmayan garson,</span></p>

  <p><span class="font4">“Birazdan geliyorum,” diyerek ayrıldı yanımızdan.</span></p>

  <p><span class="font4">“Güzel kadın, değil mi?” Severdi cazibeli kadınları ama şimdi aramızdaki suskunluğu bozmak için öylesine konuşuyordu arkadaşım. “Hakikaten başka bir ırk bu Ruslar&nbsp;azizim...”</span></p>

  <p><span class="font4">Muhabbetle baktım Arşak’a. Kocaman bir yüreği vardı bu ufak tefek adamın.</span></p>

  <p><span class="font4">“Nasıl öğrendin?” diye sordum bu defa ben gözlerinin içine bakarak. “Kim söyledi ailenin katledildiğini?”</span></p>

  <p><span class="font4">Anında değişti yüzü, bakışları masanın beyaz örtüsüne kaydı, bir süre öylece kaldı, sonra derinden bir iç geçirerek&nbsp;başını kaldırdı.</span></p>

  <p><span class="font4">“Kendim öğrendim...” Gözleri nemlenir gibi olmuştu, başını usulca salladı. “Kendim öğrendim Şehsuvar. Ama aylar sonra, iş işten geçtikten çok sonra... Çanakkale’deydim&nbsp;ben... Seddülbahir Cephesi’nde... Senin haberin yok bundan.&nbsp;Gönüllü katılmıştım harbe... Bizim Mekteb-i Sultani’den&nbsp;arkadaşlarla... Her safhasında bulundum o cehennemin...&nbsp;Çanakkale Harbi hakkında kâfi malumatın vardır. Ama ne&nbsp;duyduysan daha fenası yaşandı orada, daha korkuncu. Ben&nbsp;şanslı olanlardandım... Ne tifüse yakalandım, ne dizanteriye.&nbsp;Bir kere vuruldum ama önemsiz bir yaraydı. Siperlerde, kanla karışmış o toz toprağın içinde yatarken, beni en fazla endişelendiren mevzu kendi canım değil, Bedros Ağabeyimin nisan ayından sonra kesilen mektuplarıydı. Evet, hiçbir haber&nbsp;gelmiyordu memleketten. Ama insan hep bir izah buluyor&nbsp;kendine. Harp zamanı dedim, kim bilir nerede kaybolmuştur mektuplar. İşin acı tarafı, ben, ailem öldüğümü zannedip&nbsp;üzülecek diye endişe ederken, onlar hakikaten ölmüşlerdi...”&nbsp;Gözlerinden yaşlar akmaya başladı. “Hepsi, Şehsuvar, hepsi&nbsp;yok olmuştu. Dedem Abig’den, en küçük yeğenim Vaçe’ye kadar. Hiçbirini bulamadım. Ne kendilerini ne mezarlarını...</span></p>

  <p><span class="font4">Evet, terhis edildikten sonra öğrendim. Sivas’a, eve döndüğümde. İçinde Tanrı’nın tek bir kulunun dahi olmadığı bir köy gördün mü hiç? O kulakların zarını yırtacak kadar kuvvetli sessizliği işittin mi? En tatlı çocukluk hatıralarının birer&nbsp;kâbusa dönüştüğüne şahit oldun mu? Ben bunların hepsini&nbsp;yaşadım Şehsuvar. ‘Niye?’ diye sordum kendime, ‘Niye öldürdüler benim ailemi?’ Diyeceksin ki harp şartları... Diyeceksin&nbsp;ki, bazı Ermeni isyancılar Ruslarla birlikte oldu... Biliyorum&nbsp;bizimkiler de Yunanlar gibi, Bulgarlar gibi kendi devletlerini kurmak istiyorlardı, biliyorum Osmanlı kendini emniyete&nbsp;almak istiyordu... Tamam ama bütün bunlar, o kadar insanın&nbsp;ölmesini icap ettirir miydi? Bu kadar can almak, bu kadar&nbsp;kan dökmek, bu kadar acı, bu kadar zulüm şart mıydı?</span></p>

  <p><span class="font4">Evet, Şehsuvar, artık bu ülkede yaşayamazdım. Bu sebepten gittim Paris’e. Aslında bir daha adım atmayı da düşünmüyordum. Ama kopup gidemiyorsun öyle... Hangi mezrada, hangi karanlık uçurumun dibinde, hangi nehrin bulanık sularında olduğunu bilmesem de ailedeki herkesin mezarı&nbsp;burada. O nedenle çekiyor ayaklarım beni bu topraklara.&nbsp;Malatya’daydım iki hafta önce, Hasan Çelebi diye bir yer...&nbsp;Yüksek dağlar arasında bir vadi. Güya orada öldürmüşler&nbsp;bizimkileri. Erkekleri toplayıp dağların tepesine götürmüşler, bıçak, balta, nacak ne varsa saldırmışlar... Cesetleri de&nbsp;yuvarlamışlar yalçın dağlardan aşağıya... Kurtlara, kuşlara&nbsp;yem olsun diye. Ama hiçbir iz bulamadım bizimkilerden...&nbsp;Bu topraklarda bir lanet var Şehsuvar. Sanki suyla değil, kanla beslemişiz tarlaları, sanki güneş değil, vahşi bir ışıkmış&nbsp;günümüzü aydınlatan, bizi emziren annelerimiz memelerinden sanki süt değil, öfke akmış... Öyle acımasız, öyle sert,&nbsp;öyle merhametsiz... Başka türlü bir neden bulamıyorum bu&nbsp;katliamlara, bu vicdansızlıklara, bu gaddarlığa... O millet, bu&nbsp;millet de değil benim derdim. Hepimiz Osmanlı’ydık işte, al&nbsp;birimizi vur ötekine... Ama adım gibi eminim, bu topraklarda bir kötülük var, her geçen gün biraz daha büyüyen, mani&nbsp;olunamaz bir kötülük...”</span></p>

  <p><span class="font4">Sustu, gözlerinden sessizce akan yaşları silmeye bile kalkışmadı. Ne diyeceğimi bilemeden öylece kalakalmıştım çocukluk arkadaşımın karşısında. “Ben, bu tehcir teklifini duyduğumda itiraz ettim,” demenin de bir manası yoktu artık. Ne içten bir bakış, ne samimi bir söz, ne şefkatli bir dokunuş, hiçbir çaba telafi edemezdi acısını. Belki zaman, sadece zaman&nbsp;unutturabilirdi bu derin ızdırabı. Ama o güne daha çok vardı.</span></p>

  <p><span class="font4">“Evet, efendim, işte menüleriniz.” Garson kız yeniden bitivermişti yanımızda. Ama o da anladı, masada bir tuhaflık olduğunu. Laciverdi gözlerinde belli belirsiz bir telaş belirdi. “Bunları bırakayım, karar verince bana seslenin,” diyerek&nbsp;uzaklaştı.</span></p>

  <p><span class="font4">Önündeki peçeteye uzandı Arşak, gözlerini, yanaklarını kuruladı.</span></p>

  <p><span class="font4">“Kusura bakma Şehsuvar, geceyi berbat ettim.” Buruk güldü. “Ama biz acıyla yaşamaya alışmışız, değil mi? Bir yanımız ağlarken, bir yanımız güler... Tabii ne kadar güler, orası belli değil. Çünkü ateş düştüğü yeri yakıyor.”</span></p>

  <p><span class="font4">Dostça dokundum eline.</span></p>

  <p><span class="font4">“Çok üzüldüm Arşak, sahiden çok üzüldüm. Keşke yapabileceğim bir şey olsa...”</span></p>

  <p><span class="font4">Umutsuzca başını salladı.</span></p>

  <p><span class="font4">“Yok Şehsuvar, yok aziz kardeşim, bu işin çaresi yok...”</span></p>

  <p><span class="font4">O anda başladı Habeş Orkestrası çalmaya. Hepsi siyahilerden oluşan müzisyenler yemek saatinin başladığını ilan ediyorlardı çalgılarıyla... Bakışları müzisyenlere kayan Arşak,</span></p>

  <p><span class="font4">“Evet, bu kadar yeter,” dedi sesini toparlayarak. “Ağlamaya gelmedik buraya. Hadi yiyeceklerimizi söyleyelim... Ne içeriz? Votka mı?”</span></p>

  <p><span class="font4">Ne yalan söyleyeyim, acayip rahatlatmıştı beni Arşak’ın bu olgunluğu.</span></p>

  <p><span class="font4">“Sen seç,” dedim ben de canlanarak. “Votka şart değil, Paris’te bulamıyorsundur, istersen rakı içelim...”</span></p>

  <p><span class="font4">Abartılı bir hevesle etrafa bakındı.</span></p>

  <p><span class="font4">“Nereye gitti bu kız?”</span></p>

  <p><span class="font4">Sahiden de Rus hanım ortalıkta görünmüyordu.</span></p>

  <p><span class="font4">“Mutfağa gitmiş olmalı,” diye söylenirken, Mehmed Esad’ı fark ettim. Barın orada ayakta duruyordu, yanında da&nbsp;mekânın sahibi bizim siyahi Thomas. Rastlantı mıydı, yoksa&nbsp;Arşak’la buluştuğumu görüp... Yok canım, daha neler. Hem&nbsp;öyle olsa bizzat Mehmed mi gelirdi? Takip memurları kâfiydi&nbsp;bu vazife için. İşin enteresanı pek bir samimi görünüyorlardı&nbsp;mekân sahibiyle, ellerindeki kadehleri tokuşturup şerefe kaldırdılar. Biraz tedirgin oldum. Mehmed Esad beni görünce,&nbsp;mutlaka yanıma gelecekti, belki de bizimle oturmak isteyecekti. Şu anda bu masada olmaması gereken tek kişi oydu.&nbsp;Arşak’la aralarında nahoş bir münakaşa çıkabilirdi. Bu ihtimal beni telaşlandırdı.</span></p>

  <p><span class="font4">“Arşak kusura bakma,” diyerek doğruldum. “Barda bir arkadaşımı gördüm, şuna bir selam verip geleyim. Kırılır yoksa... Ha bu arada, sen de ne yiyeceğimize karar ver.”</span></p>

  <p><span class="font4">İtiraz edecek oldu.</span></p>

  <p><span class="font4">“Hiç sesini çıkarma,” diye lafı ağzında koydum. “Hatırlarsan gittiğimiz her yerde, sen seçerdin ne yiyeceğimizi... Hani hep derdin ya, ne anlar Selanikliler yemekten, mezeden&nbsp;diye... Hadi, şimdi de yine sen seç bakalım.”</span></p>

  <p><span class="font4">Vakitsiz kırışmış yüzünde o çocuksu gülümseyiş belirdi yine...</span></p>

  <p><span class="font4">“Tamam, tamam ama şunu beğenmedim, bunu beğenmedim diye mızıldanmak yok...”</span></p>

  <p><span class="font4">Eyvallah manasında sağ elimi göğsüme götürüp, anlaşmayı kabul ettiğimi onayladım. Mehmed Esad, yaklaşmadan fark etti beni. O sırada siyahi Rus ayrılmıştı yanından.</span></p>

  <p><span class="font4">“Vay Şehsuvar, sen de mi buradaydın yahu?”</span></p>

  <p><span class="font4">Elini sıkarken cevapladım.</span></p>

  <p><span class="font4">“Eski bir arkadaşla geldim.”</span></p>

  <p><span class="font4">Bakışları kuşkuyla geldiğim yönü taradı. Öyle ya, kiminle buluşmuştum acaba? Rahatlatmak için oturduğumuz masayı&nbsp;gösterdim.</span></p>

  <p><span class="font4">“Mekteb-i Sultani’den bir arkadaş. Tesadüfen karşılaştık. Maksim’i merak ediyormuş...”</span></p>

  <p><span class="font4">Gözlerini kısarak bizim Arşak’ı süzerken sordu:</span></p>

  <p><span class="font4">“İttihatçılardan biri mi?”</span></p>

  <p><span class="font4">“Yok canım, hiç bize katılmadı. Kendi hayat gailesinde bir adam.” Mevzuyu geçiştirmek için sordum: “Ee, sen ne yapıyorsun burada?”</span></p>

  <p><span class="font4">“Birini görmek için geldim, fakat ortalıkta yok.” Başıyla elindeki votka kadehini gösterdi. “Şunu içip kaçacağım. Ha&nbsp;Şehsuvar, nasıl gidiyor, var mı bir gelişme? Biliyorum, daha&nbsp;yeni görüştük ama... Vakit de daralıyor... Kimseyle irtibat&nbsp;kurdun mu?”</span></p>

  <p><span class="font4">Eğer Fuad’la buluşmamız beni sınamak için yapılan bir tezgâhsa, Mehmed Esad’a bu olaydan bahsetmem gerekirdi.&nbsp;Ama bundan emin değildim. Muallak konuştum.</span></p>

  <p><span class="font4">“Buluştuğumuzda anlatırım,” dedim manidar bir ifade takınarak. “Yakında uğrarım sana.”</span></p>

  <p><span class="font4">Umutlanır gibi oldu, kadehini kaldırdı.</span></p>

  <p><span class="font4">“Hadi hayırlısı. Hissediyorum, çok iyi neticeler alacağız yakında.”</span></p>

  <p><span class="font4">“Afiyet olsun.”</span></p>

  <p><span class="font4">Mehmed Esad, Maksim’in çıkış kapısına yollanırken, ben de Arşak’ın yanına döndüm.</span></p>

  <p><span class="font4">“Şahane mezeler ısmarladım, rakı da söyledim.” Az önceki kederden sıynlmamıştı, istese de sıynlamazdı ama öyle görünmeye çalışıyordu.</span></p>

  <p><span class="font4">“Havyar da vardı ama itimat edemedim. Hakiki midir, bozulmuş mudur?”</span></p>

  <p><span class="font4">“İyi yapmışsın, hem rakının yanında havyar mı olurmuş...”</span></p>

  <p><span class="font4">Daha sözümü bitirmemiştim ki, bizim siyahi Thomas düştü masamıza. Muhtemelen sözlerimi duymuştu, elinde kocaman votka şişesini koydu masaya.</span></p>

  <p><span class="font4">“Biliyorum, rakı içecekmişsiniz ama önce şunu bir tadın...” Hemen arkasından gelen garsona döndü. “Onları şöyle bırak Larissa.” Garson hanım, kucağındaki tepsinin üzerinde&nbsp;küçük kadehleri, birkaç parça ekmeği, tereyağı ve simsiyah&nbsp;havyarı yerleştirdi masanın üzerine. “Bunlar benden,” diyen&nbsp;mekân sahibi daha fazla beklemeyerek teklifsizce çöktü boş&nbsp;iskemleye. Şişeye uzanıp kadehlerimize votka doldurdu. “Bu&nbsp;benim spesiyal şişem. Rusya’dan gelirken yanımda getirdiklerimden.” Şişeyi bırakıp kadehini aldı. “E, hadi, şerefe!” Kadehi dudaklarına götürüyordu ki durdu. “Ama hepsi bitecek,&nbsp;bir dikişte.”</span></p>

  <p><span class="font4">Hep birlikte götürdük kadehleri dudaklarımıza, soğuk votka boğazımızı yakarak kanımıza karıştı. Ama kâfi gelmemişti Thomas’a, dur dememize fırsat vermeden tekrar doldurdu&nbsp;kadehlerimizi. Baktım Arşak dünden razı, ben mani oldum:</span></p>

  <p><span class="font4">“Biraz bekleyelim. Arka arkaya o kadar alışık değilim ben votkaya.”</span></p>

  <p><span class="font4">Şaşırmış gibi iri iri açıldı kara gözleri.</span></p>

  <p><span class="font4">“Nasıl olur? Siz, Mehmed Esad’ın arkadaşı değil misiniz? Az önce gördüm sizi, sıkı fıkı konuşuyordunuz. Mr. Mehmed&nbsp;iyi içicidir. Votka, cin, viski, ne bulursa... Hiç de etkilenmez.&nbsp;Ne kadar içerse içsin hep dimdik, hiç yalpalamadan kalkar&nbsp;masadan.”</span></p>

  <p><span class="font4">Meraktan çok, muhabbet olsun diye sordum:</span></p>

  <p><span class="font4">“Nerden tanıyorsunuz Mehmed Esad’ı?”</span></p>

  <p><span class="font4">İri esmer ellerini beyaz masanın üstüne koydu.</span></p>

  <p><span class="font4">“Epeyce eskiden tanışırız. Bana çok faydası dokundu... Rusya’dan ilk geldiğimde Şişli’de Stella Bahçesi’nde bir dans&nbsp;kulübü açmıştım... İşgal yıllarından bahsediyorum. Bizim&nbsp;bölgeye İngilizler bakıyordu. Zabitler canımıza okuyordu.&nbsp;Güzel kızlar çalışıyordu mekânda. İngiliz zabitler askıntı oluyordu tabii. Kızlar yüz vermeyince de, arbede çıkıyordu. Rezillikler, kepazelikler... Kaç kere mekânı kapatacak oldular...&nbsp;Her seferinde Mehmed Esad girdi araya... Hatırlı tanıdıkları&nbsp;vardı İngiliz Karargâhı’nda... İngilizlerle şeydi...” Hatırlayamamıştı... “Hani sizin bir lafınız var. Kuzulu, ciğerli bir şey...”</span></p>

  <p><span class="font4">“Can ciğer kuzu sarması,” diye hatırlattı Arşak. “Yakın dostlar için kullanılır.”</span></p>

  <p><span class="font4">“Tamam işte, aynı öyleydiler...” Eliyle kadehleri gösterdi. “E, hadi ama ısınınca tadı kaçar bu meretin...”</span></p>

  <p><span class="font4">Kadehleri kafamıza dikerken hâlâ Mehmed Esad’ın masum olabileceğini düşünüyordum. İngilizlerle yakın olması onun işgalcilerle iş birliği yaptığı anlamına gelmeyebilirdi.&nbsp;Direnişçilerin yararına kullanacağı bilgi ve vesikalara ulaşmak için İngilizlerle irtibat kurmuş olabilirdi. Öte yandan&nbsp;Binbaşı Cezmi’nin anlattığı gemi baskınıyla, Thomas’ın farkında olmadan söyledikleri birleşince kuşku uyandıran bir&nbsp;vaziyet de ortaya çıkmıyor değildi. Aynca, İngiliz istihbaratının, Mehmed Esad gibi ittihatçı bir zabite kanması pek&nbsp;mümkün değildi. Onları nasıl ikna etmiş olabilirdi ki?</span></p>

  <p><span class="font4">Thomas masamızdan kalktıktan sonra Arşak’la istikbalde neler yapacağını konuşurken, hatta arkadaşımın artık “Paris’te de bir evin var, ne zaman istersen gel,” diye cazip bir&nbsp;teklif yapmasına, ben de “Aa, tabii gelirim,” diye cevaplamama rağmen, aslında aklım tümüyle Mehmed Esad’ın casus&nbsp;olma ihtimaliyle meşguldü.</span></p>

  <p><span class="font4">Otele dönüp yazı masasının başına geçtiğimde hâlâ bu mevzuyu zihnimden söküp atamamıştım’... Eğer Mehmed,&nbsp;casussa, Fuad’ın rolü neydi bu entrikada? Her ikisi birden&nbsp;hükümete karşı mı mücadele ediyorlardı? Yoksa birbirlerinin düşmanlan mıydılar? Her ikisi de birbirlerini sormuştu?&nbsp;Bilhassa Fuad, “Madem cemiyet bitti, niye görüşüyorsun o&nbsp;eski ittihatçıyla?” diyerek kuşkularını açıkça dile getirmişti.</span></p>

  <p><span class="font4">Hatta laflarının arkasında bir ikaz vardı. Aklım iyice karışmıştı. Ya zannettiğim gibi, beni sınamıyorlarsa, ya sahiden de birbirleriyle irtibatları yoksa? İhtimaller, şüpheler, vehimler, kuruntular... Alev alev yanıyordu zihnim ama bu yolla bir&nbsp;neticeye ulaşmam imkânsızdı. “Doğru soru yoksa, doğru cevap da yoktur,” derdi rahmetli Basri Binbaşım. O halde doğru soruları bulmalıydım, hem kendim için hem de Fuad ile&nbsp;Mehmed Esad’a sormak için. Zihnim bu karmaşık mevzuyla&nbsp;meşgulken yazmak istemedim, uyumak için yatağa uzandım,&nbsp;ama ne mümkün, uykunun zerresi yoktu gözlerimde. Yastık&nbsp;azap vermeye başlayınca kalktım. Balkonun kapısını açtım,&nbsp;taze bir serinlik doldu içeriye. Dışarıda şehir, motorlarını susturmuş, ışıklarını kısmış devasa bir gemi gibi belli belirsiz&nbsp;kıpırdanıyordu sonbahar rüzgârında... Çok durmadım açık&nbsp;havada, belki aklımdaki karmaşayı bitirir umuduyla odama&nbsp;dönüp, oturdum yazı masasının başına.</span></p>

  <p><span class="font4">Doğru tercihmiş, zihnimde sürüp giden ihtimaller kavgasını sona erdirmenin en iyi yolu, insan ırkının o güne dek gördüğü en kanlı harbi yazmakmış. Kafkas Cephesi, Irak&nbsp;Cephesi, Filistin-Suriye Cephesi, Çanakkale Cephesi, Galiçya&nbsp;Cephesi, Makedonya Cephesi, Romanya Cephesi, Yemen ve&nbsp;Hicaz Cephesi, İran Cephesi, Libya Cephesi... Kara harpleri,&nbsp;deniz harpleri, siper harpleri, çöl harpleri, dağ harpleri... Askerlerin sapır sapır denize döküldüğü çıkartmalar, aylarca&nbsp;süren kuşatmalar, ölümün muhakkak olduğu süngü dövüşleri. Açlık, soğuk ve hastalık... Tifüs, dizanteri, sıtma ve kolera. Azrail’in, insan ırkına dört bir koldan saldırısı... Kadın,&nbsp;erkek, çocuk, yaşlı... Binlerce, yüz binlerce, milyonlarca ölü...&nbsp;Mezarları bile bulunamayan insancıklar...</span></p>

  <p><span class="font4">Elbette bu dört küsur yıllık kanlı çatışmanın bütün cephelerini, bütün yıkımlarını, bütün galibiyetlerini ya da mağlubiyetlerini yazacak değilim ama bu harbin hayatımızı nasıl etkilediğini gösteren birkaç ibretlik vakayı anlatacağım. Evet, 1914 senesinin yaz aylarında başlayan Harb-i Umumi’ye, sonbaharda katılmıştık. Daha doğrusu katılmak zorunda bırakılmıştık.</span></p>

  <p><span class="font4">Harbin sonuna doğru, Cemal Paşa, “Neden harbe girdik?” sorusuna şöyle cevap verecekti: “Maaş ödeyebilmek için girdik! Hazine bomboştu. Orduya ekmek alacak paramız dahi&nbsp;yoktu. Durumumuzu bizden daha iyi bilen Almanlar ittifak&nbsp;karşılığı para önerdi. Biz de kabul ettik.”</span></p>

  <p><span class="font4">Bence bu izah noksandı, hatalıydı, utanç vericiydi; çünkü gerek Cemal Paşa, gerek Enver Paşa, gerekse Talat Bey ittifak&nbsp;güçlerinin galibiyetiyle bütün dertlerimizden kurtulmayı&nbsp;amaçlıyorlardı. Bilhassa Enver Paşa, hem Müslüman dünyasını hem de Orta Asya’daki Türkleri tek bir bayrak altında&nbsp;toplayarak, Osmanlı’nın eski muhteşem günlerine kavuşmayı hayal ediyordu. Elbette bu yeni imparatorluğun lideri de&nbsp;kendisi olacaktı. Fakat hakikatle, onun ateşli hayalleri arasında kapanmaz bir uçurum vardı. Nitekim, harbe girdiğimizin&nbsp;daha ilk aylarında ardı ardına ağır mağlubiyetler ayaklarımızın suya ermesini sağlayacaktı ama artık çok geçti.</span></p>

  <p><span class="font4">Kaderin tecellisi mi diyelim, kendisinin böyle bir harp tecrübesinin olmaması mı, ilk hezimet Enver Paşa’nın komuta ettiği Sarıkamış Harekâtı’nda yaşanacaktı. 1915 senesinin 19&nbsp;Aralık günü, “Saadet, şan ve şeref ileride; alçaklık, sefalet ve&nbsp;ölüm geridedir!” taarruz emriyle 3. Ordu’yu harekete geçiren&nbsp;Enver Paşa mükemmel bir planla Rusları kuşatmayı amaçlıyordu. Fakat hava şartlarını hesaplamaktan dahi aciz olduğu için on binlerce askerimizin, Allahuekber Dağları’nda tek&nbsp;kurşun atmadan donarak ölmesine sebep olacaktı. İşin rezil&nbsp;tarafı hezimete uğrayacaklarını anlayan Enver Paşa, derhal&nbsp;harp bölgesini terk ederek 15 Ocak’ta payitahta geri dönecekti. Ama mağlubiyetten kimse söz etmeyecek, dahası bu konuda hiçbir gazetenin hakikati yazmasına da izin vermeyecekti.&nbsp;Yaşanılan felaketi bizzat Talat Bey’den duymuştum.</span></p>

  <p><span class="font4">“Facia Şehsuvar,” diyordu eliyle dizlerine vurarak. “Hakiki bir facia, binlerce vatan evladı, binlerce Mehmetçik dağlarda zayi oldu.” Ardından ikaz etmeyi de unutmamıştı. “Aman Şehsuvar, milletin maneviyatını bozmaya lüzum yok, ahali&nbsp;bu feci neticeyi ne kadar geç öğrenirse o kadar iyi.”</span></p>

  <p><span class="font4">Bu korkunç hezimetten çok kısa bir süre sonra ikinci büyük mağlubiyetimizi alacaktık. Bu kez, bizzat Cemal Paşa’nın kumanda ettiği 4. Ordu, 2 Şubat’ı 3 Şubat’a bağlayan gece Süveyş Kanalı’nı ele geçirmek isterken İngilizlerin yoğun mitralyöz ateşi karşısında bozguna uğrayacaktı. Altı yüze yakın&nbsp;asker kaybetmiştik, elbette Sarıkamış’taki felaketin yanında&nbsp;önemsiz sayılabilirdi ama kendini Mısır Fatihi olarak gören&nbsp;Cemal Paşa için bu yenilgi büyük bir yıkım olacaktı. Her iki&nbsp;paşa da benzer tepkileri gösterdiler mağlubiyete. Enver Paşa&nbsp;o büyük yıkımdan Ermeni çetelerini mesul tuttu. “Eğer onlar&nbsp;olmasaydı, bu felaketi yaşamazdık,” dedi. İşte Arşak’ın bütün&nbsp;ailesinin ölümüne sebep olan Ermeni tehcirinin ilk fikirleri&nbsp;böyle oluştu. Cemal Paşa ise Suriye-Filistin bölgesinde acımasız bir siyaset gütmeye başladı. İstiklal peşinde olan Arap&nbsp;milliyetçilerini idam ettirdi, bölge aşiretlerinden seçilmiş iki&nbsp;bine yakın insanı Anadolu ve Rumeli’ne sürgüne yolladı...</span></p>

  <p><span class="font4">Evet, işte böyle iki büyük bozgunla başlamıştı Harb-i Umumi. Ama baharla birlikte mühim bir zafer kazanacaktık. Çanakkale Cephesi’nden söz ediyorum... Sıradan askerlerin yarattığı hakiki bir destandan... Bu kanlı muharebede İngiliz ve Fransız donanmaları boğazdan geçemeyecek, itilaf kuvvetlerinin yaptığı sayısız kara harekâtı hiçbir netice vermeyecekti.&nbsp;Açlığa ve hastalıklara rağmen, insanüstü bir gayretle direnen&nbsp;askerlerimiz düşmanların azmini kırarak, 9 Ocak 1915’te&nbsp;geri çekilmelerini sağlayacaktı. Ancak bu cephede de Enver&nbsp;Paşa’yla, Anafartalar’da gösterdiği muvaffakiyet sebebiyle&nbsp;miralay rütbesine yükseltilen Mustafa Kemal arasında bir&nbsp;tatsızlık yaşanacaktı. Cepheyi ziyaret eden Enver Paşa, Anafartalar bölgesine uğramayınca Mustafa Kemal istifasını vermişti. Ancak Ordu Kumandanı Liman Von Sanders istifayı&nbsp;kabul etmemiş, Enver Paşa’dan rica ederek Mustafa Kemal’in&nbsp;gönlünü almasını istemişti.</span></p>

  <p><span class="font4">Elbette bu küçük tatsızlığı öğrenmekte gecikmeyecektik. Talat Bey’in tepkisi yine enteresan olacaktı. “Enver Paşa’yı&nbsp;anlamıyorum. Takıntı haline getirdi şu Mustafa Kemal’i. Tamam 31 Mart Ayaklanması’nda cevval davrandı. Mustafa Kemal, ondan önce vardı İstanbul’a. Tamam Balkan Harbi’nde&nbsp;yine karşı karşıya geldiler... Ama Enver Paşa gibi bir asker,&nbsp;astını kıskanmamalı... Evet, kabiliyetli bir zabit Mustafa Kemal ama öteki Hürriyet Kahramanı... Destanlaşmış bir isim.&nbsp;Yanlış yapıyor bence Enver, kendi kıymetini düşürüyor insanların gözünde...”</span></p>

  <p><span class="font4">Talat Bey’in sık sık fikir değiştirdiğine alıştığımdan, asla kendi görüşümü açıklamayacaktım. Ama artık burada yazabilirim. Bugünün Reisicumhur’u, o zamanın Miralay Mustafa Kemal’ini fazla tanıdığımı söyleyemem, o sebepten yorum&nbsp;yapamayacağım ama Enver Paşa’dan pek hazzetmediğimi anlamışsındır artık. Neyse biz kanlı mevzumuza dönelim yine...</span></p>

  <p><span class="font4">Harb-i Umumi’deki ikinci büyük muvaffakiyetimiz ise yaklaşık bir yıl sonra Dicle Nehri’nin kıyısındaki Kut’ül Ammare’de gerçekleşecekti. İngiliz kuvvetleri Kut’ül Ammare&nbsp;kasabasına yerleşmişlerdi. Mareşal Von der Goltz kumandasında olan 6. Ordu, onları amansız bir çemberin içine alarak,&nbsp;dışarıyla tüm irtibatlarını koparmıştı. Açlıktan atlarını kesip&nbsp;yemek zorunda kalan İngilizlerin arasındaki Hintli askerler,&nbsp;bu binek hayvanının etini yemedikleri için açlık ve hastalıktan kırılmaya başlamışlardı. Aslında harp şartları o kadar&nbsp;ağırdı ki, sadece kuşatılanlar değil kuşatanlar da tehlike altındaydı. Nitekim Osmanlı birliklerinin kumandanı Mareşal&nbsp;Von der Goltz da kuşatma sırasında tifüsten ölecekti. Alman&nbsp;kumandanın ölmesi üzerine, Enver Paşa’nın kendisinden&nbsp;bir yaş küçük amcası Halil Paşa’nın idaresindeki ordumuz,&nbsp;Ingiliz General Charles Townshend’a diz çöktürecekti. Esir&nbsp;alman General Townshend payitahta getirilecekti.</span></p>

  <p><span class="font4">Bu iki zafer haricinde, kayda değer bir galibiyet alamadığımız o büyük harpte, beni en çok etkileyen olaylardan biri, Süleyman Askeri Bey’in ölümüdür. Olayı Fuad’ın yazdığı son&nbsp;mektupta öğrenmiştim. Önceden de söylediğim gibi, Süleyman Askeri Bey bizim Fuad’la birlikte cepheye gitmişti. Vazife&nbsp;bölgeleri Basra’ydı. 1915 senesinin Nisan sonuna kadar Fuad&nbsp;düzenli olarak yazdı bana. İlk karşılaştıkları zaman pek de&nbsp;hazzetmediği Süleyman Askeri’den artık büyük bir hayranlıkla, büyük bir sitayişle bahsediyordu. Ne yazık ki, son mektubunda bu cesur kumandana dair acı bir haber veriyordu.</span></p>

  <p><span class="font4">Üzgündü, satırlarına akseden ızdırap hissedilmeyecek gibi değildi. Süleyman Askeri Bey için kötü kader, 20 Ocak&nbsp;1915’te bir keşif sırasında, karşılaştıkları İngiliz birlikleriyle&nbsp;çıkan çatışmada bacaklarından yaralanmasıyla başlamıştı.&nbsp;Derhal Bağdat Hastanesi’ne kaldırılmıştı, ancak aklı cephede&nbsp;kalan Süleyman Askeri, tam olarak şifa bulmamış olmasına&nbsp;rağmen, doktorların ikazına aldırmayarak yeniden düşman&nbsp;karşısına çıkmıştı. Evet, yaralı olarak, evet sedye üzerinde...&nbsp;O haliyle 9000 kişilik bir kuvvete kumanda etmişti. Günlerce,&nbsp;haftalarca, düşman birliklerine baskınlar vererek ilerlemeyi&nbsp;sürdürmüştü. İngiliz ordusuyla mukadder olan karşılaşma,&nbsp;nihayet 12 Nisan 1915’te Bercisiyye Ormanı etrafında gerçekleşecekti. Büyük bir çatışma çıkmıştı. Korkunç bir boğazlaşma. Başlarda bizimkiler galipken, İngilizlerin kuvvetlerini&nbsp;takviye etmeleriyle, durum değişmiş, ne yazık ki birliğimizin yarısından çoğu şehit düşmüştü. Hiç beklenilmeyen, oldukça ağır bir hezimetti. Ama mağlup olduklarını anlayan&nbsp;Süleyman Askeri, kaçmamış, askerlerine geri çekilme emrini&nbsp;vermişti. Birliği kendini koruyarak ricat ederken, o silahında&nbsp;kalan son mermiyi başına sıkarak intihar etmişti.</span></p>

  <p><span class="font4">Fuad’ın mektubunu gözyaşları içinde okumuştum. Ve aklıma Enver Paşa gelmişti... Sarıkamış’ta mağlup olacağımızı anlayınca, emrindeki orduyu bir başka kumandana bırakarak payitahta dönen namıdiğer “Hürriyet Kahramanı” Enver&nbsp;Paşa...</span></p>
</body>
</html>
