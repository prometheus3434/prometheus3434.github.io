<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv29">“</a>Git, canını kurtar zabit.”<br />
  <a id="bookmark0"></a></h2>

  <h2><span class="font4" style="font-weight:bold;font-style:italic;"><span style="font-style: normal;"><br /></span></span></h2>

  <p><span class="font4" style="font-weight:bold;font-style:italic;">Merhaba Ester, (9. Gün, Sabah)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Gün ışıyıncaya kadar yazdım; kalemi tutan parmaklarım acımaya, gözlerim yanmaya başlayıncaya kadar. Hayır, tekrar yatağa dönmedim, inanılmaz derecede dinç hissediyordum kendimi, zihnim pırıl pırıl. En iyi düşünme biçimi yazmaktır, derler. Doğruydu, sadece mazideki olayları&nbsp;değil, bugünü tahlil etmek için de yazmak en iyi metottu.&nbsp;İhtimallerin yarattığı kaostan kurtulan aklım, olan biteni&nbsp;şimdi daha iyi görmeye başlamıştı. Balkona çıktım, şahane&nbsp;bir sonbahar sabahı vardı dışarıda. Dünkü yağmur, bir parça serinlik bırakıp terk etmişti İstanbul’u. Sokağa çıkmak&nbsp;için dayanılmaz bir arzu uyandı içimde. Henüz uyanmakta&nbsp;olan evlerin, kapalı dükkânların önünden geçmek, bomboş&nbsp;sokaklarda yürümek... Daha fazla düşünecek ne vardı ki, giyinip çıktım otelden.</span></p>

  <p><span class="font4">Kimsecikler yoktu ortalıkta, Asmalı Mescit Sokağı’nın köşesinde, mesailerinin sonuna gelmiş, esneyip duran iki gece bekçisine rastladım. Dar sokakta ilerlerken, dükkânlarını&nbsp;herkesten önce açmak isteyen birkaç gayretli esnafla selâmlaştım. Viyanalı karı kocanın işlettiği lokantanın önüne sere&nbsp;serpe uzanıp kemik bekleyen, güzel gözlü, sokak köpeğine laf&nbsp;attım. Hiç tınmadı, belli belirsiz kuyruğunu kıpırdattı sadece. Dün karşılaştığım kangalı hatırladım, o da hiç iplememişti beni; demek köpekler nezdinde böyle bir tesirim vardı; pek&nbsp;ciddiye alınmayacak bir adam.</span></p>

  <p><span class="font4">Cadde-i Kebir’e çıkınca sola döndüm, nefis kokular geliyordu bir yerlerden. Birkaç adım sonra anladım; Lebon Pastanesinden geliyordu. Bu kadar erken mi açıyorlardı? Hayır, pastane müşteriye kapalıydı ama fırında çalışma çoktan başlamış olmalıydı. Mekteb-i Sultani günlerimden biliyorum,&nbsp;şimdi dünyanın en lezzetli pastaları pişiyordu içeride. Aynalı&nbsp;Pasajı geçince birdenbire genişleyen caddede her an, her dakika insan sayısı artıyordu. Senin o çok sevdiğin ama cesaret&nbsp;edip giremediğimiz Madam Cecile’in meşhur terzihanesi henüz açılmamıştı. Cansız mankenlerin donuk bakışları altında&nbsp;geçtim vitrinin önünden. Bir zamanların Bonmarşe’si, şimdinin Karlmann Pasajı’nın kapısı açılmış, fakat müşteri almıyorlardı içeriye. Hatırlarsan, İstanbul’a geldiğinde burayı da&nbsp;ziyaret etmiştik birlikte. Elbette tek bir eşarp bile alamamıştık, çünkü bu pahalı kıyafetlere yetiştirecek paramız yoktu.&nbsp;Ama şimdi, seni yeniden bulsam, hâlâ zengin biri olmasam&nbsp;da istediğin kıyafeti almak isterim. Bak yine kaptırdım kendimi hayallere... Sanki seni bulmuşum, sanki benden gelebilecek hediyeleri kabul edermişsin gibi... Neler geçiriyordum&nbsp;aklımdan... Fakat İstanbul’a gelmişsen, elbette umut vardı,&nbsp;hem de hiç yabana atılmayacak bir umut...</span></p>

  <p><span class="font4">Cadde-i Kebir’de yürümeyi sürdürdüm. St. Antuan Kilisesinin dış kapıları da kilitliydi henüz ama az ilerideki Mösyö Leduc’un çiçekçi dükkânı açılmıştı çoktan. Kırmızı, pembe,&nbsp;sarı güz çiçeklerinin kokusu bütün caddeyi tutmuştu. Galatasaray Sultanisi’nin önüne gelince, iyice genişleyen Cadde-i Kebir dümdüz uzanıyordu Taksim meydanına doğru.&nbsp;Oraya kadar yürümeyi gözüm yemedi. Karnım da acıkmıştı,&nbsp;sola döndüm, Pera House da denilen İngiliz Büyükelçiliği'ne&nbsp;açılan sokağa girdim. Bakışlarım ister istemez, sağ taraftaki&nbsp;Avrupa Pasajı’na kaydı. Mehmed Esad’ın halı dükkânının olduğu geçit. Dün akşam üzeri gelmeyi unuttuğum mekân. Burası da hâlâ kapalıydı ama eli kulağındaydı, birazdan kilitler&nbsp;açılırdı. Sahi ne yapacaktım ben bu şaibeli adamla? Bu sualin&nbsp;cevabını bulmam için, Mehmed Esad’ın benimle ne yapacağını bilmem gerekiyordu. Bazı cevaplar vardı aklımda ama&nbsp;hâlâ emin değildim. Bu muammayı Avrupa Pasajı’nın kilitli&nbsp;kapısında bırakıp, köşedeki lokantaya yürüdüm.</span></p>

  <p><span class="font4">Lokantanın adı “Nefaset”ti. Sahibi İnebolulu tombul bir adam; Kemalettin Amca... Talebe dostuydu, paramız olsun olmasın hiçbirimizi geri çevirmez, aç girer, tok çıkardık bu&nbsp;lokantadan. Kemalettin Amca vefat etmiş, oğlu da hayırsız&nbsp;çıkınca dükkân aşçıbaşı Rasih’e kalmıştı. Yemeklerin lezzeti&nbsp;biraz bozulsa da, sabahları yaptıklan mercimek çorbası harikaydı hâlâ. Karnımı Nefaset Lokantası’nda doyurdum. Ama&nbsp;bu kadar gezmek yeterdi, talebelik yıllarından tanıdığım Rasih’in kendi eliyle yaptığı kahveyi içip otele döndüm. Ömer&nbsp;bile gelmemişti henüz, oyalanmadan odama çıktım. Biraz&nbsp;uyusam iyi olacaktı, hatta niyetlendim de ama nafile, sabahın tazeliği kanıma karışmıştı bir kere. Bir süre daha uyku&nbsp;haramdı gözlerime. Hiç de şikâyetçi değildim bu durumdan.&nbsp;Yazmak istiyordum, durup dinlenmeden yazmak, aklimdakileri, kalbimdekileri sana anlatmak. Tabii izin verirlerse, fırsat tanırlarsa. Cezmi’nin öldürülmesinin ardından bakalım&nbsp;neler çıkacaktı? İşte bu sebepten daha süratli olmalı, daha&nbsp;çok yazmalıydım. Yine çöktüm masanın başına. Selanik’te&nbsp;birbirimizi kırarak ayrıldığımız o mutsuz güne geri döndüm.</span></p>

  <p><span class="font4">Senden ayrılınca ne yapacağımı bilemeden öylece kalakalmıştım Selanik’in ortasında. Ne gidecek bir evim vardı, ne kapısını çalabilecek bir dostum. Leon Dayı’ya gidemezdim,&nbsp;Paloma Nine’yi ziyaret edemezdim, çünkü arkandan geldiğimi, ısrar ettiğimi zannederdin. Bu kadar alçalmayı izzetinefsime yediremiyordum. Keşke gururuma yenilmeseymişim,&nbsp;evinize kadar gelseymişim, keşke ölüm döşeğindeki o yaşlı&nbsp;kadını son kez görseymişim. Evet, bu yüzden çok kızmıştım&nbsp;sana, Paloma Nine’ye inme indiğini, artık son nefesini vermek üzere olduğunu saklamıştın benden. Buna hakkın yoktu. Paloma Nine senin olduğu kadar benim de yakınım sayılırdı. Samimi bir muhabbet, hakiki bir saygı duyuyordum&nbsp;o kadına karşı. Ki, bu saygı hiç de sebepsiz değilmiş; bizim&nbsp;cemiyeti yönetenlerin birçoğundan çok daha iyi kavramıştı&nbsp;vaziyeti, çok daha isabetli tahlilleri vardı istikbal hakkında.</span></p>

  <p><span class="font4">Trene binip Dersaadet’e dönmeliydim. Türlü entrikanın, türlü ayak oyunlarının döndüğü, yaşlı, yorgun payitahtımıza. Ama gidemiyordum, görünmez halatlarla Selanik’e bağlanmış gibiydim, koparamıyordum kendimi. Yapmam gereken bir vazife olmalıydı, neydi bilmiyorum ama bir eksiklik&nbsp;gitgide büyüyordu. Beyaz Kule’nin oraya indim. Çok değil&nbsp;dört yıl önce Basri Bey’le buluştuğumuz bahçeye girdim,&nbsp;aynı masaya oturdum. Bir şekerli kahve söyleyip, etrafı izlemeye başladım. Farklı dillerin konuşulduğu, farklı dinlere&nbsp;inanıldığı, her gönülde farklı bir idealin yattığı bu şehre bir&nbsp;kez daha merhametle baktım. Hatıralar dışında hiçbir bağ&nbsp;kalmamıştı Selanik’le aramda ama yine de hiçbir zaman eksilmeyecek bir sevgi besliyordum ona karşı. Çünkü beni, ben&nbsp;yapan bu şehirdi. Gözümü burada açmıştım, hayatı burada&nbsp;tanımıştım, hatasıyla sevabıyla burada ömür sürmüştüm,&nbsp;inkâr vefasızlık olurdu, ömrümün en güzel günleriydi... O&nbsp;gün kendimi bu kadar yalnız, bu kadar çaresiz, bu kadar&nbsp;bitkin hissetmemin hiçbir ilgisi yoktu bu şehirle. Kendi tercihlerim diyeceğim ama eksik kalır, tarihin bize biçtiği rol&nbsp;diyeceğim yanlış olur, şanssızlık yine olmayacak, belki hepsi birden... Evet, hepsi birden bu hale getirmişti beni. Sadece beni mi, bütün bir insanlığı... Üstelik en kötü günlerimiz&nbsp;bunlar değildi. Ne yazık ki çok daha korkunç bir istikbal bekliyordu bütün dünyayı... Henüz farkında değildim o zamanlar. Evet, dört yıl önce o masada Basri Bey’le buluştuğumuz&nbsp;kadar iyimser olmasam da umudumu koruyordum hâlâ. Aslına bakarsan bir tek o kalmıştı elimde, umudumu da kaybedersem yaşamak için hiçbir nedenim olmayacaktı.</span></p>

  <p><span class="font4">Denize bakan o güneşsiz bahçede oturmak, sonbahar havasını tenimde hissederek, tefekküre dalmak iyi gelmişti. Kederden sıyrılamasam da çaresizlikten, o melun karamsarlıktan kurtulmuştum. Kahvemin son yudumunu içtikten sonra ilk trenle payitahta dönmeye karar verdim ama daha önce&nbsp;yapmam gereken bir ziyaret vardı. Evet, bu şehirde hâlâ bana&nbsp;ait olan kutsal bir toprak parçası vardı; annemin mezan.</span></p>

  <p><span class="font4">İyi ki gitmişim, mezarın durumu içler acısıydı. Taşı yıkılmış, toprağın üzerini ayrık otları bürümüştü. Asker ceketimi, fesimi çıkartıp mezarı ıslah etmeye çalıştım. Fakat bir süre&nbsp;sonra sırtımdaki yara yeri sızlamaya başladı. Doktor Şakir’in&nbsp;sözlerini hatırladım: “Seni taburcu ediyorum ama yaran tam&nbsp;iyileşmedi. Sakın zorlama, maazallah dikişlerin filan atar,&nbsp;başına iş alırsın sonra...” Yine de elimden geldiğince toparlamaya çalıştım annemin son istirahatgahını, sonra bir taşın&nbsp;üzerine oturdum. Trablusgarp’ta yaşadıklarımı anlattım anacığıma. Babamın mezarına gidemediğim için af diledim, istemediğimden değil, harpten fırsat bulamadığım için.</span></p>

  <p><span class="font4">“Ama merak etme,” dedim. “Babam artık yalnız değil o topraklarda, bir arkadaş bıraktım ona. Benim cesur kumandanım Basri Bey’i. Eminim ruhları buluşmuştur çoktan, çünkü Basri Bey’in de tıpkı babam gibi bu vatandan, bu milletten&nbsp;başka bir kaygısı yoktu. Tıpkı babam gibi o da karısını, çocuğunu düşünmeden kendini feda etmişti. Galiba sıra bende.&nbsp;Ben de onların yolundan gideceğim. Üstelik benimki daha&nbsp;az acı verecek, zira ne bir kadın var arkamdan ağlayacak, ne&nbsp;bir çocuk yokluğumu hissedecek. Fakat sana söz ve de yemin,&nbsp;yaşadığım sürece seni ziyaret edeceğim. Bu mezarı hiçbir zaman bakımsız, hiçbir zaman perişan bırakmayacağım...”</span></p>

  <p><span class="font4">Bedeni çoktan toprağa karışmış annemle böyle tek taraflı sohbet ederken, birinin yanıma yaklaştığını hissettim. Başımı çevirince Hürriyet Meydanı’nın delisi Tiresias’ı gördüm.</span></p>

  <p><span class="font4">“Sigara var mı, sigara?” dedi yanıma oturarak. “Tanrı’nın bu aciz kuluna bir sigara ver bakalım.”</span></p>

  <p><span class="font4">Severdim Tiresias’ı, ama o da yaşlanmıştı, saçları, sakalları bembeyaz olmuştu. Görmekte güçlük çekiyor olmalı ki, gözlerini kısarak bakıyordu. Cebimdeki paketi olduğu gibi&nbsp;uzattım.</span></p>

  <p><span class="font4">“Al, hepsi sende kalsın...”</span></p>

  <p><span class="font4">Bir tane çekti, paketi geri uzattı.</span></p>

  <p><span class="font4">“Sadece bir tane... Sadece bir tane almaya hakkım var, gerisi günah.”</span></p>

  <p><span class="font4">Israrın manası yoktu, paketi cebime koyup sigarasını yaktım. Gözlerini yarı kapayarak, derin bir nefes çekti. Kül rengi dumanları keyifle rüzgâra savururken bir şeyler mırıldandı&nbsp;ama duyamadım.</span></p>

  <p><span class="font4">“Ne diyorsun Tiresias, yüksek sesle söyle,” diye uyardım.</span></p>

  <p><span class="font4">Yaşından beklenmeyen bir çeviklikle toparlandı, dudağını kulağıma dayadı.</span></p>

  <p><span class="font4">“Git buradan, hemen git...”</span></p>

  <p><span class="font4">Alaycı bir ifadeyle yüzüne bakarak sordum:</span></p>

  <p><span class="font4">“Niye, niye gidecekmişim buradan?”</span></p>

  <p><span class="font4">Hızla sağa sola şöyle bir göz attıktan sonra,</span></p>

  <p><span class="font4">“Aziz Dimitrios uyandı...” diye fısıldadı. “Aziz Dimitrios şehri kurtarmaya geliyor. Kilisesini, Müslümanların elinden&nbsp;alacak... Sadece Müslümanlar değil, Yahudiler, Bulgarlar,&nbsp;Ulahlar hepsini yerle yeksan edecek. Selanik sadece bize kalacak... Henüz vakit varken git... Git, canını kurtar zabit. Ölü,&nbsp;diri kimin, neyin varsa hepsini yanına al git... Bak söylüyorum sana, elinde İsa’nın sancağıyla Aziz Dimitrios geliyor ...”</span></p>

  <p><span class="font4">Gülüp geçtim zavallı Tiresias’ın sözlerine ama ben Dersaadet’e döndükten bir ay sonra Selanik düştü. Evet, Fatih Sultan Mehmed Han’ın babası Sultan Murad Han tarafından fethedilen, neredeyse beş yüz yıl Osmanlı hakimiyetinde kalan bu güzelim şehir, üstelik tek kurşun atılmadan teslim edildi.</span></p>

  <p><span class="font4">Elbette Selanik’in düşmesinin Tiresias’ın sözleriyle ilgisi yoktu. Sebebi belliydi: İttihat Terakki düşmanı, basiretsiz hükümetlerin ürkek siyaseti ve şehri müdafaaya bile gerek&nbsp;görmeden Yunan ordusuna teslim eden Hasan Tahsin Paşa...&nbsp;Kaybettiğimiz sadece Selanik olsa, “Ne gam, çok geçmeden&nbsp;yeniden alırız,” der geçerdik ama Balkanlar’da da ağır bir hezimete uğramıştık. Yeni Harbiye Nazırı Nazım Paşa harbi idare edebilecek bilgi ve tecrübeye sahip değildi. Balkanlar’da&nbsp;çatışmalar başlarken, yaklaşık yüz bin askerimizi terhis etmekte hiçbir beis görmemişti. Ordunun morali bozuktu, Halaskar Zabitler ile İttihatçı Zabitler arasında derin bir ayrılık&nbsp;baş göstermişti. Evet, artık asker içinde de bize karşı muhalefet yükselmeye başlamıştı. Kendilerini Halaskar Zabitler diye&nbsp;adlandıran bu grup, tıpkı bizim daha önce yaptığımız gibi&nbsp;ordu içinde teşkilatlanıyordu. Hedeflerinde ise sadece ittihatçılar vardı, inkâr etmiyorum, bu bölünmüşlük hadisesinde&nbsp;cemiyetin de çok büyük hataları olmuştu. ‘Orduyu siyasete&nbsp;bulaştırmamalıyız’ diye aldığımız kongre kararına rağmen,&nbsp;her fırsatta müdahil olmuştuk hükümet işlerine.</span></p>

  <p><span class="font4">Fakat artık bunların hiçbir kıymetiharbiyesi kalmamıştı. Büyük çöküş başlamıştı. İtiraf edeyim, yıkımın bu kadar korkunç olacağını hiç düşünmemiştim. Bir kez daha haklı çıktığın için sana kızıyordum. Sonra düştüğüm aptallığı anlıyor,&nbsp;kendime kızıyordum. Günlerce bu hastalıklı ruh haliyle yaşadım. Şaşkın olan sadece ben değildim, bütün cemiyet ne&nbsp;yapacağını bilmez bir haldeydi. Balkan devletleri İstanbul’un&nbsp;kapılarına dayanmışlardı, Bulgarlar güç bela durdurulmuştu&nbsp;Çatalca’da. Ama Selanik’in düşüşü hepsinden daha büyük bir&nbsp;yıkım yaratmıştı üzerimizde. Benim için olduğu kadar cemiyetin büyük çoğunluğu için de korkunç bir olaydı bu. Hakiki&nbsp;bir felaket. Hiçbirimiz bir daha doğduğumuz şehri göremeyecek, sokaklarında yürüyemeyecek, ölülerimizin mezarlarını&nbsp;ziyaret edemeyecektik. Evet, en acısı da buydu, daha bir ay&nbsp;kadar önce anneme verdiğim sözü yerine getiremeyecek, bir&nbsp;daha asla mezarına dokunamayacaktım. Kaybettiğimiz sadece Selanik değildi, çocukluğumuzu, gençliğimizi, ölülerimizi,&nbsp;hatıralarımızı, velhasıl hayatımızın bir bölümünü de şehirle&nbsp;birlikte kaybetmiştik. Kendisi Edirneli olmasına rağmen Selanik’in düşmesinden en çok etkilenen kişilerden biri de Talat&nbsp;Bey’di. Cemiyetin Nuruosmaniye’deki Şubesi’nde karşılaştığımızda adeta özür dilemesine sormuştu:</span></p>

  <p><span class="font4">“Ne oldu Şehsuvar, valideni, Mukaddes Hanım’ı getirebildin mi İstanbul’a?”</span></p>

  <p><span class="font4">Annemin bir sene önce vefat ettiğini söyleyince iyice mahcup oldu.</span></p>

  <p><span class="font4">“Üzülme,” diye teselli etmeye çalıştı. “Mukaddes Hanım’ın mezarı öksüz kalmayacak. Çok sürmez Selanik yine bizim&nbsp;olacak...”</span></p>

  <p><span class="font4">Yalan söylediğini kendisi de biliyordu, nasıl ki babamın mezarı Fizan’da kaybolup gitmişse, anneminki de Selanik’te&nbsp;kaybolacaktı. Ama Talat Bey’e kızmadım, başka ne söyleyebilirdi ki, cemiyetin siyasi lideriydi, kaybettik, artık bitti diyecek hali yoktu ya. O da hepimiz gibi vaktinden önce yaşlanmıştı; geniş alnında derin çizgiler belirmiş, siyah saçları hızla&nbsp;ağarmıştı. Üstelik, sohbet ilerledikçe beni şaşırtan itiraflarda&nbsp;bulunmaya başladı.</span></p>

  <p><span class="font4">Aslında Fuad’la ben, Kara Kemal’le konuşmaya gelmiştik. Evet, Mülazım Fuad benden bir ay sonra dönmüştü payitahta. Trablusgarp’taki askerlerimiz, orada zaman kaybetmek&nbsp;yerine Balkanlarda dövüşmek için Dersaadet’e geliyorlardı&nbsp;birer ikişer. Ama hepimiz gibi Fuad’ın da kafası karışıktı, üstelik Basri Bey’in ölümünden sonra o da benim gibi boşlukta kalmıştı. İşte bu meseleleri konuşmak için Kara Kemal’le&nbsp;görüşmeye gelmiştik Nuruosmaniye’deki şubeye. Ama güzel&nbsp;bir rastlantı olmuş, nargilesini fokurdatan “Küçük Efendi”&nbsp;lakaplı Kara Kemal’in yanında, sigarasını tüttüren “Büyük&nbsp;Efendi” lakaplı Talat Bey de çıkmıştı karşımıza.</span></p>

  <p><span class="font4">İçtiğimiz sigaraların dumanından neredeyse göz gözü görmeyecek hale gelen idare odasında konuşuyorduk. Talat Bey sevinmişti beni gördüğüne, Selanik’ten Dersaadet’e gelirken&nbsp;trende yaptığımız o enteresan sohbetten beri konuşamamıştık. Elbette defalarca karşılaşmış ama şöyle dört başı mamur&nbsp;bir sohbete vaktimiz olmamıştı hiç. Mülazım Fuad’a da çok&nbsp;samimi davrandı, halini hatırını sordu. Trablusgarp’taki kahramanlıklarından dolayı tebrik etti. Basri Bey’in şehit olduğunu çok önceden öğrenmişti. “Müstesna bir dava adamı, namuslu bir asker, cesur bir vatanseverdi,” dedi gözleri dolarak.&nbsp;Kara Kemal de yakından tanırmış Basri Bey’i.</span></p>

  <p><span class="font4">“Yaptığın iş hiç de kolay değil Şehsuvar kardeş,” diyerek bana döndü Kemal Bey. “Seninki de en az Basri’ninki kadar&nbsp;kahramanca.” Yaralanmış olmamdan bahsetmiyordu, kendi&nbsp;kumandanımı vuracak cesareti göstermiş olmamı takdir ediyordu. “Yerinde ben olsam yapabilir miydim, bilmiyorum...”</span></p>

  <p><span class="font4">Böyle bir tartışmanın açılmasına karşıydı Talat Bey.</span></p>

  <p><span class="font4">“Elbette yapardın! Hepimiz yapardık. Bir arkadaşının acısına son veriyorsun... Canlı olarak düşmanın eline geçmesine mani oluyorsun...”</span></p>

  <p><span class="font4">Bu meselenin konuşulmasını istemiyordum. İnsanın gösterdiği cesaret bir işe yaramalıydı, arkadaşının ölümüne değil.</span></p>

  <p><span class="font4">“Ne olacak bu vaziyet Talat Bey?” diyerek hemen mevzuyu değiştirdim. “Ne olacak vatanın hali? Biz Trablusgarp’ı kurtaralım derken Balkanlar gitti elimizden. Bulgarlar burnumuzun dibine kadar yaklaştı, Kamil Paşa hükümeti ise ittihatçı avında...”</span></p>

  <p><span class="font4">İzmarit haline gelen sigarasının ateşiyle yenisini yaktı, derin bir nefes çekti,</span></p>

  <p><span class="font4">“Sabırlı olmalıyız Şehsuvar,” dedi duman gür bıyıklarının arasından yükselirken. “Bazen beklemeyi bilmek en büyük&nbsp;erdemdir. Bazen hayatı oluruna bırakmak lazım. Bu bizim&nbsp;cemiyetin hiç beceremediği bir iş. Evet, şimdi durup düşünme zamanı, hesap zamanı ama önce kendimizle hesaplaşmalıyız. Büyük bir hata yaptık.” Usulca başını salladı. “İtiraf etmek kolay değil, lâkin hakikat bu. Mahmud Şevket Paşa’dan&nbsp;bahsediyorum... Onu harbiye nazırlığından istifa ettirmek&nbsp;ölümcül bir hataydı. Mahmud Şevket Paşa bir denge unsuruydu. Kendisi farkında olmasa bile bize siyaset yapma zemini hazırlıyordu. Ama bu hakikati biz de fark edemedik. Damat Ferit’in Hürriyet ve İtilaf Partisi’ni fazla ciddiye aldık...”</span></p>

  <p><span class="font4">Kara Kemal’in çatılmış kaşlan, seğiren sağ gözü bu fikre katılmadığını gösteriyordu. Nargilenin marpucunu çiğnemeyi bırakıp sohbete dahil oldu.</span></p>

  <p><span class="font4">“Öyle diyorsunuz da Talat Bey, sadece İtilafçılar değil ki karşımızdakiler... Miralay Sadık’la Halaskar Zabitan’ı ne yapacağız? Orduda da durum vahim...”</span></p>

  <p><span class="font4">“Bizi hataya sürükleyen de bu korku oldu işte,” diye söylendi cemiyetin umumi reisi. “Arnavut subayların dağa çıkması, onları Halaskar Zabitan’ın desteklemesi bizi paniğe uğrattı. 1908’de Abdülhamit’in başına gelenlerin bizim başımıza geleceğini zannettik. Halbuki şartlar çok farklı. En mühimi, meclisi biz açtırdık. Meşrutiyeti biz ilan ettirdik. Oysa&nbsp;muhalifler tarihin çarkını geriye çevirmeye çalışıyorlar...&nbsp;Baksanıza bazı aptallar Selanik’ten dönen Abdülhamit’i tahta&nbsp;çıkarmayı bile düşünmüşler. Fakat bunlar mühim değil, bizi&nbsp;mağlubiyete götüren durum, kendimize duyduğumuz fazla&nbsp;güven. Evet, bir nevi güç sarhoşu olmuştuk. Hakikatleri görmekten, tahlil etmekten acizdik. O sebepledir ki, Mahmud&nbsp;Şevket Paşa’nın oynadığı mühim rolün mahiyetini kavrayamadık. Bizi yarı yolda bırakan Said Paşa’nın kadim düşmanımız olduğunu unuttuk. Kendimizden o kadar emindik ki,&nbsp;biz çekilirsek, işler yürümez sandık. Ama siyaset boşluk tanımıyor, biz çekilince muhaliflerimiz çıktı sahneye. Mührü alıp&nbsp;oturdular koltuğa. Hem vatanı mahva sürüklediler hem de&nbsp;bize hücum etmeye başladılar...”</span></p>

  <p><span class="font4">“Peki, hâlâ niye göz yumuyoruz bu adamlara?” Mülazım Fuad’dı söze giren. Heyecanlı bir ses tonuyla konuşuyordu.&nbsp;Çöl rüzgârı, benim gibi onun da tenini esmerleştirmiş, harp,&nbsp;yüz çizgilerini iyice derinleştirmişti. “Madem ki onlar kanuna karşı gelerek meclisi feshettiler. Biz de bütün kuvvetimizi ortaya koyup onları tanımayalım. Bir gecede dürüverelim&nbsp;defterlerini olsun bitsin... Nasıl olsa orduda ekseriyet bizim&nbsp;elimizde. Hem Enver Bey, hem öteki zabitlerimiz hâlâ birer&nbsp;efsane olarak görülüyor askerin arasında... Daha ne bekliyoruz, bir an önce harekete geçip kurtaralım vatanı...”</span></p>

  <p><span class="font4">Kara Kemal’in de gözleri ışımıştı.</span></p>

  <p><span class="font4">“Ben de aynen senin gibi düşünüyorum aziz kardeşim,” diye destekledi genç mülazımı. “Aslında eylüldeki kongrede&nbsp;de çok tartışıldı bu konu... Zabitler niye ortalığı bu heriflere bırakıyoruz, hemen alalım ellerinden hükümeti dediler.”&nbsp;Manidar bir ifadeyle Talat’a baktı. “Ama nedense kabul edilmedi bu teklif.”</span></p>

  <p><span class="font4">“Yapma Kemal!” diye sesini yükseltti Büyük Efendi. “Asıl, ülkeyi mahva götürecek davranış böylesi bir askerî hareket&nbsp;olurdu. Seçimleri, sopa marifetiyle kazandığımız şayiası hâlâ&nbsp;hafızalardayken böylesi bir tavır içine girmemiz, cemiyeti&nbsp;iyice zor durumda bırakırdı. Siyasette şiddet kullanmak bir&nbsp;dereceye kadar kabul edilebilir. Ama bir siyasi fırka bütün&nbsp;yol ve yöntemleri bırakıp işi silahla halletmeye kalkarsa mağlubiyete mahkûmdur. Hele bizim gibi meselelerin üst üste yığıldığı, işlerin Arapsaçına dönüştüğü memleketlerde, inanın&nbsp;bana bu mağlubiyet çok daha kısa sürede gerçekleşecektir.”</span></p>

  <p><span class="font4">İnadından vazgeçmedi Kara Kemal.</span></p>

  <p><span class="font4">“Fakat kongredeki ilk oylamada ekseriyet aksi yönde el kaldırmıştı...”</span></p>

  <p><span class="font4">“Çünkü fedailer grubu, darbe yapalım istiyordu.” Bana ve Fuad’a baktı. “Sizi tenzih ederim ama o grubun içindeki bazı arkadaşlar...” Doğru kelimeyi bulmak için düşündü.&nbsp;‘Fazla ateşliydi diyelim, fazla coşkulu... Önce vurup sonra&nbsp;düşünüyorlardı. Bize lazım olansa kırk kere düşünüp bir kez&nbsp;yapmak... Cesaret, yiğitlik ve fedakârlık elbette önemli ama&nbsp;vatan sadece bunlarla idare edilemez. Önce doğru bir siyasi&nbsp;programın olması lazım, doğru bir strateji lazım, doğru taktikler lazım...”</span></p>

  <p><span class="font4">Sözlerini yadırgadığımızı zannetmiş olacak ki,</span></p>

  <p><span class="font4">“Öyle değil mi arkadaşlar?” diye sordu.</span></p>

  <p><span class="font4">“Bu konuda size katılıyorum Talat Bey,” dedi Fuad öfkesini saklamaya gerek duymadan. “Trablusgarp’ta bu fedailerden biri hiçbir sebep yokken, bir mülazımı çekip vurdu. Hem de bir paşanın çadırında. Mülazımın tek kabahati ittihatçıları eleştirmekti. Zavallıcık bu hatasını canıyla ödedi. Ama o&nbsp;fedai hiçbir ceza almadı...”</span></p>

  <p><span class="font4">Yakup Cemil’den bahsediyordu. Tobruk Mıntıkası kumandanı Ethem Paşa’nın çadırında, Mülazım Şükrü’yü vurmuştu. Hiç şüphe yok ki, Talat Bey bu cinayetten haberdardı ama,</span></p>

  <p><span class="font4">“Evet, bunu demek istiyorum işte,” diyerek teferruata girmekten kaçındı. “Böyle nahoş olaylar cemiyete faydadan çok zarar veriyor... Bu yüzden, bizim için en sağlam ve en emin&nbsp;yol, kanunların çizdiği yoldur. Biraz zahmetli, biraz uzun olabilir ama neticede kalıcı zaferi getirecek tek yol budur.”</span></p>

  <p><span class="font4">Yakup Cemil ve avanesi Enver Bey’in koruması altındaydı; kimse onlara bulaşamıyordu. Öte yandan Talat Bey her ne kadar böyle tedhiş olaylarına karşıyım dese de eninde sonunda bu fedailerle birlikte hareket etmek zorunda kalacağını biliyordu. Yani bir anlamda, onun da bu serdengeçtilere ihtiyacı vardı. Ta ki bu gözü kara adamlar silahlarını kendilerine&nbsp;doğrultuncaya kadar... Ama henüz iş, o raddeye varmamıştı.</span></p>

  <p><span class="font4">“Şu anki meselemiz Balkanlar’daki harptir,” diye sürdürdü sözlerini Talat Bey. “Ayrılığı gayrılığı bir yana koyarak vatan&nbsp;müdafaasına katılmalıyız. Ne pahasına olursa olsun, Bulgarların durdurulması lazım. Bu en önemli milli meseledir, elimizden gelen her türlü desteği vermeliyiz hükümete... Eğer&nbsp;biz siyaset oyununu doğru oynarsak, tarih bir kez daha tutacaktır elimizden. Sabırla o vaktin gelmesini beklemek lazım.”</span></p>

  <p><span class="font4">Evet, o sigara dumanına boğulmuş odada, bunları söylemişti. Ve inan bana, Talat Bey, çok samimiydi sözlerinde ama çaresizlik mi, yoksa siyasetin cilvesi mi, bu konuşmanın üzerinden daha üç ay geçmeden, karşı çıktığı ne varsa hepsini&nbsp;uygulamak zorunda kalacaktı. Ve İttihat ve Terakki Cemiyeti&nbsp;bir darbeyle hükümeti ele geçirecekti...</span></p>
</body>
</html>
