<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv16">“</a>Mahvolduk evladım, mahvoldu vatan...”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">İyi Akşamlar Ester, (5. Gün, Akşam)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Nihayet şans perisi insafa gelmeye başladı. Evet, yarın Cezmi Kenan’a gideceğiz. Akşam yemeğinde konuştuk Reşit’le. Aslında onunla yemek yemeyi düşünmüyordum, dışarı çıkmayı, Taksim Bahçesi’ne kadar uzanmayı tasarlamıştım.&nbsp;Yeni bir orkestra gelmiş diyordu başgarson İhsan.</span></p>

  <p><span class="font4">“Siz seversiniz,</span> <span class="font4" style="font-style:italic;">Faust</span><span class="font4">’dan,</span> <span class="font4" style="font-style:italic;">Traviata</span><span class="font4">’dan şarkılar söyleyen bir de Alman tenor varmış.”</span></p>

  <p><span class="font4">Evet, operayı seviyordum, sizin evde tanışmıştım bu sanatla. Biliyorum, sen pek hazzetmezdin ama Leon Dayı çok hoşlanırdı. Hatırlarsan, Giuseppe Verdi’nin</span> <span class="font4" style="font-style:italic;">Rigoletto</span><span class="font4">’sunu&nbsp;izlemek için Venedik’e kadar gitmişti. Bir gün şakayla karışık, “Abdülhamit’le tek ortak yanımız bu sanat,” demişti.&nbsp;“İkimiz de bayılıyoruz operaya.” Ama benim operayı sevmeye başlamam, Leon Dayı’nın avukatlık bürosunda olmadı.&nbsp;Trablusgarp Harbi sırasında, Italyanlardan ele geçirdiğimiz&nbsp;bir gramofon ve</span> <span class="font4" style="font-style:italic;">Faust</span> <span class="font4">operasının plaklarıyla oldu. Aynı çadırı paylaştığım zabitler başta karşı çıksalar da zamanla onlar bile alıştılar, bu alafranga müziğe. Pera Palas’a gelince de&nbsp;alafranga müziğe alakamı işiten Reşit bir gramofon koydurmuştu odama.</span></p>

  <p><span class="font4">Neyse, yani bu akşam Taksim Bahçesi’ne gitmeyi, karnımı doyururken, bir yandan da ruhunu şeytana satan Faust’un&nbsp;kaderini anlatan şarkılar dinlemeyi planlamışken, lobide Reşit’e yakalandım.</span></p>

  <p><span class="font4">“Hayatta olmaz Şehsuvar ağabey,” dedi kati bir ifadeyle. “Bu akşam benim misafirimsin.”</span></p>

  <p><span class="font4">“Yahu Reşit daha sabah senin misafirindik,” diyecek oldum, dinlemedi, kaş göz işaretiyle İhsan’a masayı kurmasını emretti. Dur, meraklısındır, menüyü de sıralayayım sana. Önce bir düğün çorbası, ardından paça böreği, salçalı sığır filetosu, jelatinli sülün ve kestane tatlısı. Tabii finalde de şekerli Türk kahvesi... Evet bir yandan bu enfes yemekleri mideye&nbsp;indirirken, bir yandan da şu buluşma mevzusuna getiriyordum lakırdıyı. Sanki pek de mühimsememiş gibi.</span></p>

  <p><span class="font4">“Şu bizim Binbaşı Cezmi,” dedim ağzımdaki lokmayı çiğnedikten sonra. “Nasıl davranıyor sana? Yani onu ziyaret ettiğinde diyorum.”</span></p>

  <p><span class="font4">Ne bir tedirginlik, ne bir heyecan belirdi yorgun yüzünde.</span></p>

  <p><span class="font4">“Çok iyi. Çok memnun oluyor beni gördüğüne.”</span></p>

  <p><span class="font4">İşte bu garipti. Bir yandan polisten ölesiye korkuyor, öte yandan eski bir ittihatçının evini ziyaret etmekten çekinmiyordu.</span></p>

  <p><span class="font4">“Biliyorsunuz rahmetli babamla harbiyeden arkadaşlar,” diye sürdürdü sözlerini. “Sizden daha eski arkadaşlar.” Duraksadı. “Gidiyoruz değil mi?” Yan masaya bir göz attı. İştahla yemeklerini mideye indiren, karı koca İngiliz’in bizi dinlemediğini görünce sürdürdü. “Hem size söyleyecekleri var&nbsp;sanırım... Şu Mehmed Esad’la ilgili... Size ziyarete geldiğini&nbsp;söyleyince telaşlandı, ‘Şehsuvar’ı en kısa zamanda yanıma&nbsp;getir,’ diye emretti. ‘Çocuğun başını yakmasın, o alçak.’ Bu&nbsp;mevzuda bir bildiği var herhalde Şehsuvar ağabey. Yanına&nbsp;gitsek çok iyi olacak.”</span></p>

  <p><span class="font4">Deli gibi merak ediyordum Mehmed Esad hakkında söyleyeceklerini, fakat umursamaz görünerek, salçalı sığır filetosuna uzattım çatalımı.</span></p>

  <p><span class="font4">“Valla iyi olur. Cezmi Binbaşı’yı görmeyi ben de çok isterim.” Etten küçük bir parça kopardım, çatalı ağzıma götürmeden sordum: “Ne zaman gideriz?”</span></p>

  <p><span class="font4">Şarap bardağına uzanırken durdu.</span></p>

  <p><span class="font4">“Yarın gidelim işte. Ne bekliyoruz ki? Yarın uygun mu sizin için?”</span></p>

  <p><span class="font4">Uygun ne kelime, şahaneydi, hazır Reşit de korkuyu üzerinden atmışken, uzatmadan bu meseleyi halletmeliydim.</span></p>

  <p><span class="font4">"Tamam, yarın olur. Saat kaçta gideriz?”</span></p>

  <p><span class="font4">Şarabından bir yudum aldı.</span></p>

  <p><span class="font4">"Üç ya da dört iyi mi? Öğleden sonra diyorum. Ben hep o saatlerde gidiyorum da...”</span></p>

  <p><span class="font4">Şarabıma uzanırken onayladım:</span></p>

  <p><span class="font4">"Anlaştık, yarın üçte lobide buluşalım.”</span></p>

  <p><span class="font4">Akşam yemeğimiz bu defa uzun sürmedi, ikimiz de dün recenin yorgunluğunu taşıyorduk, kahvelerimizi içip kalktık.&nbsp;Sokağa çıkıp biraz yürüsem iyi olabilirdi ama bir üşengeçlik&nbsp;çöktü, odama çıktım. Zannederim yemek ağır gelmişti, belki&nbsp;</span><span class="font4">de</span> <span class="font4">şarabın mahmurluğu. Bir süre yatağa uzandım, uykuyla&nbsp;uyanıklık arası gidip geldim. Sonra aniden ayıldım, kalktım,&nbsp;balkona çıktım. Işıkları günbegün artmasına rağmen eski ihtişamı kalmayan İstanbul’a baktım, bir zamanların görkemli&nbsp;payitahtına. Kentlerin kraliçesine. Nedense içimi burkan bir&nbsp;his geldi oturdu yüreğime. Aslında şehirler de kaybetmişti&nbsp;Harb-i Umumi’de. O şehirlerden biri de Dersaadet’ti işte. Ne&nbsp;kabahati varsa artık, başkent olmaktan çıkarılmıştı bir gecede.</span></p>

  <p><span class="font4">Sahi bütün bu olan bitenlerde kimdeydi kusur? Kimdi bütün bu büyük yıkımın müsebbibi? Ne zaman değişmişti&nbsp;tarihin akışı? Nerede hata yapılmıştı? Saltanat rejimi kötü&nbsp;olduğu için mi kaybetmiştik? Kaybettiğimiz için mi saltanat&nbsp;rejimi kötü olmuştu? Yeni devre ayak uyduramamaktan söz&nbsp;ediyordu herkes. Ne zaman başlamıştı bu yeni devre ayak&nbsp;uyduramama meselesi? Fatih Sultan Mehmed’in zamansız&nbsp;ölümüyle mi? Birbiriyle kavgaya tutuşan iki şehzadesinden&nbsp;Cem Sultan’ın değil de, II. Bayezid’in galip çıkmasıyla mı?&nbsp;Yoksa Yavuz Sultan Selim’in halife olması mı mahva sürüklemişti bizi? Kanuni mi yapmıştı en büyük hatayı, Şehzade&nbsp;Mustafa’yı öldürerek? Belki de bir saray entrikası neticesinde yeniçerilerin Genç Osman’ı ahlaksızca ve hunharca katletmesiyle başlamıştı bu lanet. Lale Devri’nde saray hâzinesi&nbsp;har vurup, harman savurulduğu için mi fakirleşmiştik? Ya&nbsp;da zaten en başından beri aksak bir iktisadi yapıyla mı idare ediliyorduk? Nerede kaptırdık Batılı devletlere üstünlüğü?&nbsp;Yoksa Batılı devletlere hiç özenmemeli miydik? II. Mahmud&nbsp;mu soktu bizi bu hatalı yola? Bir ihanet vesikası mıydı Tanzimat Fermanı? Abdülaziz haklı mıydı? Bize göre değil miydi&nbsp;meşrutiyet? İyi ama bugün medeniyetin öncülüğünü yapan&nbsp;ülkelerin hepsi bu yolu seçmemiş miydi? Bu yolu seçmeyen&nbsp;ülkelerin hepsi bizim gibi fakirlikten ve cehaletten kırılmıyor muydu? Yoksa Abdülhamit’in söylediği gibi acele mi etmiştik? Millet daha hazır değil miydi sultanın yanında bir de&nbsp;meclis olmasına? Biraz daha beklesek daha mı iyi olacaktı?</span></p>

  <p><span class="font4">Mantıklı mantıksız ne kadar iddia, ne kadar fikir varsa, makûs talihimiz hakkında hepsi birer birer geçti kafamdan. Sonra böyle bir tefekküre dalmanın artık hiçbir manası olmadığını anladım. Geç kalmıştık, çok geç. Ama geç kalmış&nbsp;bir inkılaptan daha kötüsü, hiç olmamış bir inkılaptır. Evet&nbsp;artık bir inkılabımız vardı. Kuvayı Milliyeciler onun tarihini&nbsp;19 Mayıs’ta başlatsalar da, çok daha önce, 1908 yılının Temmuz ayında bütün vatanı ayağa kaldırmış olan bir inkılap. Belki de çok daha önce, II. Mahmud’la birlikte başlayan, bu&nbsp;gün cumhuriyetle devam eden bir inkılap.</span></p>

  <p><span class="font4">Hatırlar mısın bilmem, bir defasında, Leon Dayı, “İhtilal, fırtınalı bir denizde, dev dalgalarla boğuşarak kıyıya ulaşmaya çalışan, gövdesi halktan, direkleri teşkilattan, yelkenleri&nbsp;isyandan oluşan bir gemidir,” demişti. O zamanlar çok hoşuma gitmişti bu benzetme, ama şimdi anlıyorum ki, eksik&nbsp;söylemiş. İhtilal fırtınalı bir denizde kıyıya ulaşmaya çalışmaz, aksine devasa dalgalarla boğuşmayı öğrenerek hiç batmadan hep denizin üzerinde kalmaya çalışır. Çünkü tarihi&nbsp;teşkil eden olaylar asla sabit değildir, asla belli kurallara göre&nbsp;hareket etmezler, hep dinamiktir, asla dizginlenemezler ve&nbsp;hepsinden önemlisi süreklidirler. Bilhassa isyan günleri, isyan yılları, birbiri ardına patlayan devasa olaylarla kendini&nbsp;ifade eder. Öyle bir an gelir ki, ne milletlerin hükmü kalır, ne&nbsp;partilerin ne de fertlerin...</span></p>

  <p><span class="font4">Ama biz farkında değildik bu hakikatin. Kendimizden ve siyasi hayatın akışından memnunduk. 1908’in yaz aylarında&nbsp;Makedonya’nın lacivert sularına indirilen inkılabımız birbiri&nbsp;ardına üzerimize gelen dev dalgalara karşı, üstelik de süvarisi tecrübesiz olmasına rağmen denizin üzerinde kalmaya&nbsp;devam ediyordu. Bu mutlu ediyordu bizi, istikbale olan umudumuzu artırıyordu. Ama böyle sürmeyecekti, çok yakında&nbsp;payitahtta patlayacak bir fırtına allak bullak edecekti, hem&nbsp;ülkeyi, hem milleti hem de cemiyetimizi.</span></p>

  <p><span class="font4">İlk darbe, yıllardır aç bir akbaba gibi Osmanlı İmparatorluğu’nun ölmesini bekleyen Avusturya-Macaristan İmparatorluğu’ndan gelecekti. Onların kışkırtmasıyla Bulgarlar,&nbsp;</span><span style="text-indent: 0.4in;">Güney Bulgaristan’a el koyacaklar, bir gün sonra da bizzat Avusturya-Macaristan İmparatorluğu, Bosna-Hersek’i ilhak&nbsp;edecekti. Yine aynı gün Girit, Yunanistan’a katılma kararı alacaktı. Bu karar yürürlüğe giremese de moral bozucuydu. Ve bütün bunlar bir rastlantı değildi. Başta İngiltere olmak üzere Batılılar, hürriyetini kazanan Osmanlı ülkesinin&nbsp;yeniden ayağa kalkmasından korkuyorlardı. Aralık ayında&nbsp;Meclis-i Mebusan’ın açılmış olmasından güya memnuniyet&nbsp;duyduklannı söyleyip, hakikatte ise meşrutiyetin öncüsü ve&nbsp;güvencesi İttihat ve Terakki’yi yıkmak için ellerinden geleni&nbsp;yapıyorlardı.</span></p>

  <p><span class="font4">Hayret verici olan, bu sinsi planlarında en önemli rolü örümcek kafalı softaların oynamasıydı. Sanki yüzlerce yıllık&nbsp;geri kalmamızın sebebi kendileri değilmiş gibi hâlâ irtica peşinde koşarak, II. Mahmud’dan bugüne yapılan bütün ileri&nbsp;hamleleri bir daha geri gelmemek üzere ortadan kaldırmak&nbsp;istiyorlardı. Bu bozguncuların başında Derviş Vahdeti adında karanlık bir adam, arkasında ise medrese talebeleriyle, cahil subaylar güruhu vardı. İttihad-ı Muhammedi adında bir&nbsp;de cemiyet kurmuşlardı. Gazeteleri</span> <span class="font4" style="font-style:italic;">Volkan</span><span class="font4">’da her gün İttihat&nbsp;Terakki liderlerine öfke ve kin kusuyorlardı.</span></p>

  <p><span class="font4">Sadece onlar olsaydı, inkılap bu yol kazasına yine uğramazdı ama cemiyetin yanında yer alması gereken Prens Sabahattin’in Ahrar Fırkası da fırsatçı davranmaktan çekinmiyordu. Daha düne kadar cemiyetin bir parçası olan, saraydan gelen bu Jön Türk, amacına ulaşmak için gericilerle ittifaka&nbsp;girmekte tereddüt etmiyordu. Çünkü Prens Sabahattin, hem&nbsp;dışında kaldığı cemiyetten hem de en büyük siyasi rakip olarak gördüğü Ahmed Rıza’dan nefret ediyordu.</span></p>

  <p><span class="font4">Prens Sabahattin ve Ahmed Rıza... İkisi de çok iyi eğitim görmüştü, ikisi de su katılmamış münevverlerdi. Fakat yıldızlan hiçbir zaman banşmamıştı. Bu iki siyaset adamının aralanndaki fikir uyuşmazlıkları altı sene evvel Paris’te toplanan&nbsp;Birinci Jön Türk Kongresi’ne kadar uzanıyordu. Prens Sabahattin kurtuluş umudunu ecnebi devletlere bağlamış, Ahmed&nbsp;Rıza ise bu teklife şiddetle karşı çıkmıştı. Zaten bu kongreden&nbsp;sonra da teşkilat ikiye bölünmüştü. Selanik’te Talat Bey’in&nbsp;kurduğu Osmanlı Hürriyet Cemiyeti, Ahmed Rıza’nın İttihat&nbsp;ve Terakki’siyle bütünleşince, Prens Sabahattin, ülke tarihinin en önemli anında etkisiz kalmıştı. Siyasi kayıplarının acısını çıkarmak istercesine, şimdi her türlü fırsatı kendi muvaffakiyeti için kullanmakta bir beis görmüyordu.</span></p>

  <p><span class="font4">İşte bu ilan edilmemiş uğursuz ittifakın kirli niyetlerine, Abdülhamit’in sinsi çabaları da eklenince 31 Mart’taki o utanç verici isyan vuku buldu.</span></p>

  <p><span class="font4">Silah seslerini duyduğumda, Beşiktaş’taki evimde uyumaktaydım. Baskına mı uğradık telaşıyla konsolun çekmecesindeki Revolver’ime uzandım. Hayır, eve hücum eden kimse yoktu. Yataktan kalktım, cumbanın penceresinden sokağa baktım. Ellerinde beyaz, kırmızı ve yeşil bayrak taşıyan&nbsp;birkaç medrese talebesi gördüm. Bu yeşil bayraklar İttihad-ı&nbsp;Muhammedi Cemiyeti’nin alametifarikasıydı. Medrese talebelerinin ardından küme küme askerler göründü, başlarında alaylı tabir ettiğimiz zabitler vardı. Neler oluyordu? Hızla&nbsp;giyinip, tahta merdivenlerden aşağıya indim, Madam Melina&nbsp;pencerenin önünde durmuş, perdenin aralığından kaygıyla&nbsp;sokağa bakıyordu. Beni fark edince,</span></p>

  <p><span class="font4">“Ah! Şehsuvar Bey evladım,” diye mırıldandı korkuyla. “Askerler ayaklanmış, ellerinde bayraklar, şeriat isteriz diye&nbsp;geçiyorlar kapımızın önünden...” İstavroz çıkardı. “Yüce Isa&nbsp;bizi korusun, mahvolduk evladım, mahvoldu vatan...”</span></p>

  <p><span class="font4">Yaklaşıp, buza kesmiş elini avucumun içine aldım.</span></p>

  <p><span class="font4">“Korkmayın Madam Melina,” diyerek yatıştırmaya çalıştım. “Önemli bir hadise olduğunu zannetmiyorum. Belli ki maaşlarına zam gelsin diye nümayiş yapıyorlardır, ikindiye&nbsp;kalmaz durulur ortalık.”</span></p>

  <p><span class="font4">Daha sözümü bitirmemiştim ki, kapı hızlı hızlı vurulmaya başlandı. Zavallı Madam’ın yüzü kireç gibi oldu.</span></p>

  <p><span class="font4">“Siz şuraya geçin,” diyerek onu yan odaya yolladıktan sonra, belimden Revolver’imi çekip kapıya yaklaştım.</span></p>

  <p><span class="font4">“Kim o?” diye seslendim. “Ne istiyorsunuz?”</span></p>

  <p><span class="font4">“Benim, Şehsuvar, ben Basri...”</span></p>

  <p><span class="font4">Kumandanımın sesini duyunca nasıl rahatladım anlatamam. Hemen açtım kapıyı. Elimde Revolver görünce,</span></p>

  <p><span class="font4">“Demek duydun...” dedi heyecanını bastırmaya çalışarak. “Gericiler ayaklandı, Sultanahmet’te toplanıyorlar. Hadi hemen gidiyoruz...”</span></p>

  <p><span class="font4">“Tamam, hemen geliyorum...”</span></p>

  <p><span class="font4">Madamın saklandığı odanın kapısını açtım.</span></p>

  <p><span class="font4">"Arkadaşım gelmiş,” dedim en sakin gülümsememi takılarak. “Dediğim gibi, abartılacak bir durum yokmuş sokakta, kendini bilmez bir grup asker bağırıp çağırıyormuş o kadar...”</span></p>

  <p><span class="font4">Zavallı kadın o kadar çok inanmak istiyordu ki sözlerime...</span></p>

  <p><span class="font4">“Öyle miymiş, isyan filan yokmuş yani... Oh, Tanrı razı olsun arkadaşınızdan, ben de çok korkmuştum, hepimizi kesecekler diye...” Anlayış bekleyen bir ifade belirdi yüzünde.&nbsp;’Yanlış anlamayın ama Şehsuvar Bey oğlum, o kadar çok vukuat oldu ki son zamanlarda, rüzgâr biraz hızlı esse ödümüz&nbsp;kopuyor işte.”</span></p>

  <p><span class="font4">“Yok, korkacak bi’şey yok. Ama siz yine de kapıyı kimseye açmayın.” Yorgun yüzünün kararmaya başladığını görünce&nbsp;toparladım hemen. “Tedbirli olmakta fayda var diye söylüyorum.”</span></p>

  <p><span class="font4">Ev sahibemi endişeleriyle baş başa bırakıp kapıdan çıktığımda, çiçek açmış erik ağacının altında beni bekleyen Basri Bey’in yanında Mülazım Fuad’ı da gördüm. Demek birlikte&nbsp;gelmişlerdi. Sokakta gitgide artan o öfkeli asker ve talebe kalabalığına karıştık. Ahalinin arasında, bellerine soktukları&nbsp;hançerleri herkese gösteren sarıklı birkaç softa,</span></p>

  <p><span class="font4">“Dinini seven, şeriat isteyen Ayasofya’ya koşsun...” diye bağırıyordu. “Ey Ümmet-i Muhammed, Ayasofya’ya!”</span></p>

  <p><span class="font4">Elbette bu çağrının hususi bir manası vardı. Devlet-i Aliyye’deki önemli ayaklanmalar bu tarihi alanda gerçekleşmişti. Kalabalıkla birlikte biz de Sultanahmet’e akarken izaha koyuldu Basri Bey: “Ayaklanma gece yarısı Taşkışla’da başlamış. 4. Avcı Taburu’nun askerleri subaylarını esir alarak,&nbsp;gasp ettikleri silahlarla Meclis-i Mebusan’ı kuşatmışlar. Yıldız&nbsp;ve başka kışlalardan da katılım olmuş isyancılara. Şimdi de&nbsp;Sultanahmet Meydanı’nda toplanıyorlar işte. Her an, her dakika, her saat daha da artıyormuş Ayasofya’nın önündeki kalabalık. Vaziyet hiç iç açıcı değil. Kimin aklına gelirdi ki böyle&nbsp;bir isyan?”</span></p>

  <p><span class="font4">Sinirli sinirli soludu Mülazım Fuad.</span></p>

  <p><span class="font4">“Ben söylemiştim Basri Bey. Bizim harbiyelilerin burnu pek büyüdü. Astlarını, eratı hakir görüyorlar. Bir sürü alaylı subay ordudan atıldı. Büyük bir hoşnutsuzluk var demiştim. Kimsenin umurunda olmadı.” Yanımızdan yöremizden&nbsp;geçenlere şöyle bir göz attı ama sesini kısmadan sürdürdü&nbsp;sözlerini. “Askerle konuşmazsanız, dertlerini dinlemezseniz,&nbsp;kışlada neler olup bittiğini bilmezseniz nasıl hakim olursunuz orduya?”</span></p>

  <p><span class="font4">Yerden göğe kadar haklıydı, dayanamayıp ben de katıldım şikâyete:</span></p>

  <p><span class="font4">“Haşan Fehmi’nin vurulması da tüy dikti,” diye söylendim. “Niye vurdular ki o gazeteciyi? Muhalefeti birleştirmekten başka ne işe yaradı bu cinayet?”</span></p>

  <p><span class="font4">“Hüküm vermekte acele etmeyelim,” dedi kumandanımız. Sesi otoriterdi ama suçlayıcı değildi. “Ortalık karışık, Hasan Fehmi’yi bizimkilerin vurduğu belli değil. En azından&nbsp;bu meyanda bir malumat almış değilim. Alaylı subaylar diyorsun Fuad ama sadece onlar değil ki, bak medrese talebeleri de sokakta... Askerlik vazifesi yapacak olmaları ağır geldi&nbsp;hamiyetsizlere...” Yanımızdan geçen talebelere ters ters bakıp kafasını salladı. “Her neyse, olan oldu, nasıl kurtulacağımızı düşünelim bu ihanetten.”</span></p>

  <p><span class="font4">Hiç de aynı kanaatte değildim, isyan bağıra bağıra gelmişti. Çok değil on gün kadar önce İttihad-ı Muhammedi Cemiyeti’nin Ayasofya’da okuttuğu mevlüde katılan o büyük kalabalığı görmek yeterliydi bu isyanın yaklaştığını sezmek için.</span> <span class="font4" style="font-style:italic;">Serbesti</span><span class="font4">’nin başyazarı Hasan Fehmi’nin cenazesine katılan&nbsp;on binlerce insan başlı başına mühim bir ikazdı. O büyük&nbsp;nümayişte bir araya gelen medrese öğrencilerine, alaylı subaylara, yobaz takımına, onların gözlerindeki öfkeye bakmak&nbsp;yeterliydi bugünün gelmekte olduğunu idrak etmek için. Hasan Fehmi’nin öldürülmesinin ardından başta</span> <span class="font4" style="font-style:italic;">Serbesti</span> <span class="font4">olmak&nbsp;üzere,</span> <span class="font4" style="font-style:italic;">İkdam, Volkan, Yeni Gazete, Mizan, Osmanlı</span> <span class="font4">gibi belli&nbsp;başlı muhalif gazetelerin bize karşı açık bir ittifak oluşturmasından anlamak lazımdı olacakları.</span></p>

  <p><span class="font4">Anlamadık, çünkü Said Paşa’nın ardından Kamil Paşa’yı da sadrazamlıktan indirip yerine Hüseyin Hilmi Paşa’yı getirince manasız bir kibir gelmişti üzerimize. Evet, Mülazım&nbsp;Fuad haklıydı, bilhassa eğitimli subaylarda bir kendini beğenmişlik havası seziliyordu, bize hiç yakışmayan bir züppelik. Cemiyetin kuvveti çok abartılıyordu, her yerde, her kesimde var olduğumuz zannediliyordu, halbuki öyle değildi,&nbsp;daha çok eksiğimiz vardı ve henüz tek başımıza iktidara bile&nbsp;gelmiş değildik.</span></p>

  <p><span class="font4">Elbette bu fikirlerimi söylemedim Basri Bey’e. Çekindiğim için değil, böylesi bozgun anlarında tartışmanın pek bir faydası olacağına inanmadığım için.</span></p>

  <p><span class="font4">“Peki, biz nereye gidiyoruz?” diye sordum. “Niye karıştık bu güruhun arasına?”</span></p>

  <p><span class="font4">Heyecanını saklamak için güya neşeli bir tavırla göz kırptı.</span></p>

  <p><span class="font4">“Nereye olacak, Sultanahmet’e. Kambersiz düğün olur mu?”</span></p>

  <p><span class="font4">Bunu hiç beklemiyordum, korktum, evet hatta bir parça panikledim; bizi paramparça ederlerdi o meydanda. Halimden ne düşündüğümü anlamıştı bizim koca kumandan.</span></p>

  <p><span class="font4">“Endişe etmeye mahal yok, kimse tanımıyor bizi. Selanik’te cemiyet üyesi olduğumuzu bilen çok azdı, burada ise hiç yoktur. Zaten vaziyeti anlamaya gidiyoruz. Mecbur kalmadıkça silaha sarılmayacağız.”</span></p>

  <p><span class="font4">Doğruydu, ne cemiyetin lokaline gidiyorduk ne de gazetesine; sanki inkılap olmamış, sanki meşrutiyet ilan edilmemiş gibi sıkı bir gizli faaliyet içindeydik.</span></p>

  <p><span class="font4">“Yine de uyanık olmakta fayda var,” diye ikaz etmekten kendini alamadı. “Sarayın hafiyelerini henüz halledemedik.&nbsp;Nerede, nasıl vazife yapıyorlar bilmiyoruz. O sebepten, sakın&nbsp;ola ki kalabalıkta birbirimizi kaybetmeyelim...”</span></p>

  <p><span class="font4">Beşiktaş’ın ana caddesine ulaşınca, güç bela atlı tramvaylardan birinde yer bulduk. Çoğu isyancı askerlerden oluşan kalabalığın arasında Karaköy’e doğru hareket ettik. İsyanı&nbsp;düzenleyenler nakil sırasında bile boş durmuyorlar, propagandayı her yerde sürdürüyorlardı. Bindiğimiz tramvayda&nbsp;da iri yarı bir çavuş Galata Köprüsü’ne varıncaya kadar ateşli&nbsp;söylevler verdi:</span></p>

  <p><span class="font4">“Arkadaşlar; biz millet için, vatan için, dinimiz için yaşıyoruz. Halbuki İttihat ve Terakki Cemiyeti, milletimizi, vatanımızı, dinimizi ayaklar altına almaya çalışıyor. Buna rıza gösterirsek, Allah da, peygamber de bizi affetmez. Millete zulüm eden Mason Talat’ı da, bize şapka giydirmeye çalışan Meclis&nbsp;Reisi Ahmed Rıza’yı da, yazdığı yazılarla aramıza nifak sokan Hüseyin Cahit’i de, Şeref Sokağı’nın kuklası Sadrazam&nbsp;Hüseyin Hilmi Paşa’yı da istemeyiz... Bu haysiyetsiz herifler&nbsp;derhal vazifelerinden alınmalı, en ağır cezaya mahkûm edilmelidirler...”</span></p>

  <p><span class="font4">“İdam, idam, idam,” diye haykırıyordu kalabalık. O kadar gürültü çıkarıyorlardı ki, bir ara tramvayı çeken atlar ürküp&nbsp;yoldan çıkacak gibi oldular. Ama aldıran kim, çavuş tekrar&nbsp;başladı söyleve. Hakkını da yemeyelim, etkileyici bir sesi&nbsp;vardı adamın, samimiydi, güzel konuşuyordu. Atlı tramvayda bizden başka herkesi coşturmuştu. Elbette, etrafımızdaki&nbsp;isyancılarla birlikte biz de alkışlıyorduk, kim olduğumuzu&nbsp;bilse ölüm emrimizi vermekte zerre kadar tereddüt etmeyecek bu konuşmacıyı. Rolümüzü o kadar iyi yerine getiriyorduk ki, medrese öğrencilerinden biri üç yeşil bayrak tutuşturdu elimize. Eh, şimdi tam olmuştu, hakiki isyancılara&nbsp;dönüşmüştük.</span></p>

  <p><span class="font4">Bunlar olup biterken tespit ettiğimiz bir vaziyet vardı ki, işte o bizi bir parça ümitvar kılıyordu. Bütün bu tutkulu laflara, cafcaflı lakırdılara rağmen askerlerde gizli bir çekingenlik, bir ürkeklik hissediyorduk. Hayır, aptalca bir iyimserlik&nbsp;değildi bizimkisi, hakikaten derin bir kaygı vardı insanların&nbsp;yüzlerinde. Büyük bir isyana kalkışmışlardı ama bu işin nereye varacağı meçhuldü. Koca hükümeti karşılarına almışlardı. Onları kışkırtanlar “Yıldız Sarayı yanımızda,” diyorlardı&nbsp;ama doğru muydu bakalım? Abdülhamit Han’ın böylesi isyanlardan pek hazzetmediği, işlerin suhuletle neticelenmesini istediğini herkes bilirdi. Üstelik padişahın iznine de ihtiyaç yoktu, hükümet lüzum hissederse, orduyu üzerlerine&nbsp;sürer, medreseden geleni de, kışladan çıkanı da sokaklarda&nbsp;telef ederdi. Aradan seksen küsur yıl geçmiş olsa da Vaka-i&nbsp;Hayriye hafızalardan silinmiş değildi. II. Mahmud’un bir gecede katlettiği binlerce yeniçerinin akıbeti hâlâ dilden dile&nbsp;dolaşıyordu. Gerçi kendileri yeniçeri değildi ama sonuçta onlar gibi Devlet-i Aliyye’ye isyan eden askerlerdi.</span></p>

  <p><span class="font4">Ayasofya Camii’nin önüne geldiğimiz ilk saatlerde isyancıların yüzlerinde, aynı çekingenliği gördük. Hâlâ ellerindeki bayrakları sallayarak coşkuyla sloganlar atıyor, hâlâ konuşmaları can kulağıyla dinliyor ama öte yandan sık sık&nbsp;ürkek gözlerle meydana açılan yollara bakıyorlardı. En küçük bir karmaşa olsa, sesler biraz yükselse hemen tedirgin&nbsp;oluyorlardı. Fakat öğle ezanı okunurken vaziyet değişti. Divan Yolu’ndan bir güruh meydana akmaya başladı. Ulemanın önderliğinde, medrese öğrencileri ve askerlerden oluşan&nbsp;bu kalabalık, büyük bir moral kattı meydanda toplananlara.&nbsp;Ayasofya’nın önü hep bir ağızdan getirilen tekbir sesleriyle&nbsp;inliyordu. Elbette koronun en önünde Derviş Vahdeti yer&nbsp;alıyordu. Allah’ın, Peygamber’in,</span> <span class="font4" style="font-style:italic;">Kur’an</span><span class="font4">’</span><span class="font4">ın</span> <span class="font4">zikredilmesiye&nbsp;kalabalık adeta coşmuştu. Kendilerini, Haçlılara karşı kutsal&nbsp;harbe katılmış mücahitler gibi hissediyor olmalılardı.</span></p>

  <p><span class="font4">Bu kendi görüntüsü, kendi sesiyle sarhoş olmuş kalabalığı izlerken çok değil dokuz ay önce Selanik’te hürriyet, eşitlik,&nbsp;kardeşlik ve adalet nidalarıyla toplanan insanları düşünüyordum. Daha aradan bir yıl geçmeden iki önemli tarihsel olaya şahit olmak müthiş bir tecrübeydi ama o zamanlar böyle&nbsp;düşünmemiştim. Hissettiğim büyük bir hayal kırıklığıydı,&nbsp;büyük bir ümitsizlik. Ama tuhaftır, ne Basri Bey ne de Fuad&nbsp;karamsarlık içindeydi, ikisi de kendilerini vazifelerine kaptırmış, etrafı izliyorlardı. Ayasofya’nın önündeki durum hakkında yeterince malumat topladığımızı düşünen Basri Bey,</span></p>

  <p><span class="font4">“Biraz da Bab-ı Âli’nin oraya gidelim,” teklifinde bulunmuştu. “Hükümet binasının önünde neler olup bitiyor, kendi gözlerimizle görelim.”</span></p>

  <p><span class="font4">Tam kalabalığın arasından sıyrılıyorduk ki, bir el Basri Bey’i omzundan yakaladı.</span></p>

  <p><span class="font4">“Bir dakika hemşerim, bir dakika. Sen Selanikli değil misin?”</span></p>

  <p><span class="font4">Üçümüzden de en az bir baş uzun, kara yağız bir çavuştu bu. Galiba kumandanımızı tanımış, az sonra da kudurmuş&nbsp;kalabalığa duyurarak, bizi linç ettirecekti.</span></p>

  <p><span class="font4">“Yok,” diye omuz silkti Basri Bey. “Ben Prizrenliyim, aslen Arnavut’um... Ne oldu ki?”</span></p>

  <p><span class="font4">İnanmayan gözlerle süzüyordu çavuş.</span></p>

  <p><span class="font4">“Adın Basri değil mi senin?”</span></p>

  <p><span class="font4">Sinirlenmiş gibi baktı kumandanımız.</span></p>

  <p><span class="font4">“Ne Basri’si kardeşim, benim adım Ferruh... Prizrenli Ferruh...”</span></p>

  <p><span class="font4">Tereddüt ediyordu çavuş ama sonunda kararı vermiş olacak ki,</span></p>

  <p><span class="font4">“Sen gelsene az şöyle,” diyerek kendine çekecek oldu Basri Bey’i, “Ne yapıyorsun kardeşim?” diye Fuad girdi araya. “İteklemesene zaten kalabalık, ahali birbirini mi ezsin istiyorsun?”</span></p>

  <p><span class="font4">“Sahi kimsin yahu sen?” diye bu kez ben atıldım önüne. “Ne karıştınyorsun ortalığı?”&nbsp;&nbsp;&nbsp;&nbsp;</span></p>

  <p><span class="font4">Ama başçavuş kuru gürültüye pabuç bırakacak biri değildi. Fırıncı küreğini andıran iri elleriyle, hem Fuad’ı hem de beni itekledi.</span></p>

  <p><span class="font4">“Asıl siz ortalığı karıştırıyorsunuz lan. Çekilin önümden, bu adam ittihatçı. Tanıyorum ben bunu. Selanikli bir zabit,&nbsp;ittihatçıların önde gelen zabitlerinden biri.” Tekrar Basri&nbsp;</span><span style="text-indent: 0.4in;">Bey’in yakasına yapışmıştı. Tartıştığımızı gören molla takımından iri yarı altı kişi etrafımızı sarmıştı. ‘Bu iş buraya kadar,’ diye düşündüm. Galiba üçümüzün de hayatı burada&nbsp;neticelenecekti. Bana söylediklerini hatırladım:</span></p>

  <p><span class="font4">“Burası Fransa değil, bakma coğrafi olarak Avrupa’da olduğumuza, burası Doğu medeniyeti Şehsuvar. Bizde hayat daha serttir, daha acımasız... Başka ihtimal yok, ya zalim olacaksın, ya mazlum, ya katil ya da kurban. Evet, vaziyet bu&nbsp;kadar mühim... Yarın daha da beter olacak, çünkü eninde&nbsp;sonunda kaybedeceksin, o zaman mazlum olacaksın, senin&nbsp;kıydıkların sana kıyacaklar...”</span></p>

  <p><span class="font4">O an gelmiş miydi? Bu kadar çabuk mu? Bütün fikirlerimin, bütün inançlarımın yıkıldığını, paramparça olduğunu hissettim. Bir an çek silahını, önce şu çavuşu vur, ardından&nbsp;tek kurşun kalıncaya kadar boşalt şu ne yaptığını bilmeyen&nbsp;güruhun üzerine diye geçirdim içimden, son kurşunu da&nbsp;kendi kafana sık, bitsin bu kâbus. Hatta elimi kuşağıma kaydırdım, tabancamın kabzasını kavrayacakken koptu kıyamet.</span></p>

  <p><span class="font4">“Hüseyin Cahit... Hüseyin Cahit... Hüseyin Cahit’i yakaladık...”</span></p>

  <p><span class="font4">İttihat Terakki’nin sadık kalemşoru Hüseyin Cahit o kadar nefret edilen bir kişiydi ki, hem çavuş, hem etrafımızı saran&nbsp;mollalar anında unuttular bizi. Çok daha büyük bir balık yakaladıklarını düşünerek sesin geldiği tarafa yöneldiler. Basri&nbsp;Bey ise kurtulduğumuza sevinmemiş gibi,</span></p>

  <p><span class="font4">“Nasıl yani, Hüseyin Cahit’i mi yakalamışlar?” diye mırıldandı üzüntüyle. “Hadi, arkadaşlar yetişelim, belki kurtarırız onu.”</span></p>

  <p><span class="font4">Azrail henüz bırakmışken yakamızı, yeniden ölüme doğru gitmemizi istiyordu. Daha önceden de yazdığım gibi cesur adamdı Kolağası Basri, hem de çok cesur... Az önce bizi linç etmek isteyen isyancıların peşi sıra sol taraftaki yolun&nbsp;üzerinde dalgalanan güruha doğru ilerlemeye başladık. Ama&nbsp;yaklaşmak ne kelime, yerimizden bile kıpırdayamıyorduk.&nbsp;Sadece Landon bir arabanın parçalarını seçebiliyorduk dalgalanan kalabalığın arasında. Çünkü Hüseyin Cahit ismi,&nbsp;meydandaki herkesi arabanın üzerine doğru harekete geçirmeye yetmişti. “Vurun! Vurun! Öldürün!” bağırışları arasında herkes arabaya yaklaşmaya çalışıyordu. “Şeriat isteriz!” ve&nbsp;tekbir sesleri arasında paramparça ettiler adamcağızı. Ancak&nbsp;neden sonra yaklaşabildik, Hüseyin Cahit’in linç edilmiş cesedine. Korkunç bir manzaraydı. Vücudu kanlı bir pelte halinde yatıyordu parçalanan arabanın birkaç metre ilerisinde;&nbsp;dişleri dökülmüş ağzı ardına kadar açıktı, alnının derisi kafatası ortaya çıkacak kadar yüzülmüştü. İşi biten kalabalık geri&nbsp;çekilirken, biz yaklaşıyorduk linç edilen gazeteciye, Basri Bey&nbsp;birden durdu. Eliyle işaret ederek bizi de durdurdu. Bakışları hunharca öldürülen gazetecideydi.</span></p>

  <p><span class="font4">“Geri,” diye fısıldadı. “Hadi, geri dönüyoruz.”</span></p>

  <p><span class="font4">İkimizin de hayret içinde baktığını görünce,</span></p>

  <p><span class="font4">“Hüseyin Cahit değil,” diye mırıldandı. “Bu adam Hüseyin Cahit değil.”</span></p>

  <p><span class="font4">Akşam öğrenecektik hakikati. Aklını yitiren kalabalığın linç ettiği kişi cemiyetimizin kalemşoru değil, Hüseyin Cahit’e çok benzeyen Lazkiye Mebusu Arslan Bey’di.</span></p>

  <p><span class="font4">O anda fark ettim ki, bu tür durumlarda son ana kadar sükûnetimizi korumamız gerekiyordu. Eğer, çavuş Basri&nbsp;Bey’i sürüklemeye kalktığında silahıma davransaydım, üçümüzü de hiç düşünmeden öldürürlerdi orada.</span></p>

  <p><span class="font4">Neyse, biz yine o kanlı bahar gününe dönelim. Ayaklanmanın dini bir kisveye bürünmüş olması bilhassa askerleri rahatlatmıştı. Çünkü sadece kendilerinin değil, medrese talebelerinin ve ulemanın da katıldığı kutsal bir kalkışmaya&nbsp;dönüşmüştü isyan. Öğleden sonra bin kişiye yakın deniz&nbsp;askeri de katıldı aramıza. Mollaların, medrese talebelerinin,&nbsp;alaylı subayların, Ahrar Fırkası yanlılarının korkusu anbean&nbsp;azalmaktaydı. Meclis-i Mebusan’ın kuşatılmış olması,</span> <span class="font4" style="font-style:italic;">Tanin&nbsp;</span><span class="font4">ile</span> <span class="font4" style="font-style:italic;">Şura-yı Ümmet</span> <span class="font4">gazetelerinin basılması, İttihat ve Terakki&nbsp;kulüplerinin yağmalanması havadisleri geliyordu... Bunları&nbsp;duyan kalabalık vahşi zafer çığlıkları atıyordu. Elbette onları cesaretlendiren en önemli husus, hükümetin müdahalede geç kalmış olmasıydı. Evet, sadarettekilerin adeta basireti&nbsp;bağlanmıştı, kimse isyanı bastırma kararını veremiyordu.</span></p>

  <p><span class="font4">Bir müdahale olmayacağını anlayan isyancılar iyice zıvanadan çıktı. Bir kısmı Harbiye Nezareti’ne girmeye kalkıştı, hükümetin emrinde olan askerler ancak havaya ateş açarak&nbsp;durdurabildi onları. Ordu, isyancılar Harbiye Nezareti’ne&nbsp;hücum ederken bile kararlı davranamıyor, mütecavizlerin&nbsp;üzerine ateş edemiyordu. Hal böyle olunca, isyan da amacına&nbsp;ulaşmakta gecikmedi. Ayaklanmanın başlamasının üzerinden yirmi dört saat geçmeden, hükümet düştü, bizim desteklediğimiz Hüseyin Hilmi Paşa yerine Ahmed Tevfik Paşa sadrazam olmuştu. Ama isyancılar yine de dağılmak istemediler,&nbsp;ta ki yeni Harbiye Nazırı Ethem Paşa Ayasofya’ya gelip onlara görünene kadar. Muvaffak olduklanndan ve padişahın&nbsp;kendilerini affettiğinden emin olduktan sonra rahatladılar.&nbsp;Ama asıl gümbürtü de bunun ardından koptu. Amaçlanna&nbsp;ulaştıklannı gören askerler ve onlarla birlikte hareket eden&nbsp;güruh pervasızca silahlarını ateşlemeye başladı. Evlerine kaçan millet, kapıyı pencereyi sıkı sıkıya kapatarak, çoluğunu&nbsp;çocuğunu, arını namusunu muhafaza altına almaya çalıştı.&nbsp;Genizleri yakan barut kokusu gün doğana kadar kalkmadı&nbsp;sokaklardan...</span></p>

  <p><span class="font4">Peş peşe cinayetler de işlenmişti; başka bir yanlış anlama sonucu; Adliye Nazırı Nazım Paşa, Meclis Reisi Ahmed Rıza’ya benzetilerek katledilirken, harbiyeli dört subay da&nbsp;sokaklarda şehit edilmişti. İttihat ve Terakki’nin üç gizli fedaisi olarak, bu kudurmuş kalabalığın arasında dolaşmaktan,&nbsp;olanı biteni hafızamıza kaydetmekten başka bir şey gelmiyordu elimizden. Sabahtan beri ayakta kalmanın yorgunluğuna, olayları çaresizce izlemenin getirdiği ruhsal yıkım da&nbsp;eklenince üçümüz de hem moral hem de bedensel olarak&nbsp;çökmüştük. Acayip bir başağrısı tebelleş olmuştu bana, Basri&nbsp;Bey’in sağ ayağı incinmiş, Fuad’ın ise açık teni yanmıştı güneşin altında durmaktan. Gece yarısı yıkılmış bir halde evlerimize dönerken,</span></p>

  <p><span class="font4">“Acaba, hepimiz aynı yerde mi kalsak?” diye bir teklifte bulundu Mülazım Fuad. “Tek tek daha kolay avlarlar bizi.”</span></p>

  <p><span class="font4">Basri Bey’in kaşları çatıldı.</span></p>

  <p><span class="font4">“Ne avlaması Fuad?” diye çıkıştı. “Ne biçim lakırdı bunlar? Kim kimi avlıyor? Bu çakal sürüsünün muvaffak olacağını mı zannediyorsun? Hükümet istifa etmişmiş, sadrazam değişmişmiş, hepsi palavra. Görmüyor musunuz İngilizlerin kışkırtması bu! Vahdeti’nin de, Prens Sabahattin’in de, o&nbsp;‘hakkımızı isteriz’ diyen alaylı subayların da, hepsinin arkasında yabancı parmağı var. Bir de saraydaki o kurnaz ihtiyar.&nbsp;Ama çok sürmez, hüsrana uğrayacakları saatler yakındır, bizimkiler toparlanmaya başlamışlardır. Bakın, ne Talat’ı yakalayabildiler, ne Hüseyin Cahit’i ne de Ahmed Rıza’yı... Manastır’da, Selanik’te hazırlıklar başlamıştır çoktan. 3. Ordu,&nbsp;bugün yarın dayanır Dersaadet’in kapısına. İşte o vakit, çil&nbsp;yavrusu gibi dağılacak bu millet düşmanlan, bu hamiyetsiz herifler, bu şer ittifakı. Yok, arkadaşlar moral bozmanın,&nbsp;imanımızı sarsmanın sırası değil. Vazifemizi unutmayacağız.&nbsp;Bugün Ayasofya’nın önünde gördüklerimizi, talebelerini kışkırtan Derviş Vahdeti gibi hainleri tıpkı bir fotoğraf makinası&nbsp;gibi hafızamıza nakşedeceğiz, hürriyet yeniden Dersaadet’in&nbsp;sokaklannda gezmeye başlayınca bu hainleri saklandıkları&nbsp;inlerinde bulup tek tek adalete teslim edeceğiz. En yüksek&nbsp;cezayı almaları için şahitlik yapacağız.”</span></p>

  <p><span class="font4">Bir kez daha saygı duymuştum Basri Bey’e. Zor zamanlarda sarsılmayan iradesi, tehlike anında gerilmeyen sinirleri ve akıllıca muhakemeleriyle bir kez daha örnek olmuştu bizlere. Ama kalbimiz, onun bu fedakârane, cesur sözlerine&nbsp;inansa bile aklımız, olayların hiç de öyle kolayca lehimize&nbsp;döneceğine ikna olmuyordu. Baksanıza adamlar bir günde&nbsp;hükümet değiştirmişlerdi, ne sadrazam kalmıştı ne harbiye&nbsp;nazırı... Şüphesiz ki Yıldız Sarayı gizli ya da aşikâr bir memnuniyet duyuyordu bu durumdan. Henüz meşrutiyetin kurulmasının üzerinden dokuz ay gibi kısa bir süre geçmesine&nbsp;rağmen, inkılap büyük bir buhrana düşmüştü. Elbette daha&nbsp;iki ay önce sadrazamlıktan alman Kamil Paşa da gayet memnun olmuştu bu isyandan. Ama hepsinin sevinci kursaklarında kalacak, Basri Bey’in, o meşum akşamda söyledikleri&nbsp;hakikat olacaktı. Gerçi Hareket Ordusu’nun şehre gelmesi on&nbsp;gün kadar gecikecekti, fakat tarihin akışını geriye çevirmeye&nbsp;çalışanlar çok ağır bir hezimete uğrayacaklardı.</span></p>
</body>
</html>
