<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv42">“Aşk hikâyesi diyorlar buna, değil, asla değil; bu bir arkadaşlık hikâyesi.”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Günaydın Ester, (13. Gün, Sabah)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Bu sabah yine berbat bir halde kalktım yataktan. Ağzımın içinde tuhaf bir his. Damaklarımda bir basınç, adeta bir sancı. Yine dişlerimi sıkmış olmalıydım uyurken. Bir sürü&nbsp;rüya görmüştüm zaten... Renkler, sesler, silüetler... Sokaklar,&nbsp;meydanlar, insan yüzleri... Bölük pörçük, ipe sapa gelmez&nbsp;olaylar... Hiçbirini tam olarak hatırlamıyordum. Hem ruhen&nbsp;bezgin, hem bedenen yorgundum, o kadar bitkin hissediyordum ki kendimi, hiç çıkmasam şu yataktan diye geçirmiştim&nbsp;içimden. Hep bu ılık yorganın altında yatsam, hep bu odada&nbsp;kalsam, kimse bana dokunmasa, ben kimseden korunmak&nbsp;mecburiyetinde olmasam, bütün belalardan uzak dursam...&nbsp;Elbette olmayacak hayallerdi bunlar, elbette bırakmayacaktı&nbsp;peşimi hayat. Çaresiz kalktım, ayaklarımı sürükleyerek banyoya gittim, yıkandım, temizlendim, kurulandım.</span></p>

  <p><span class="font4">Kahvaltı salonu her zamankinden daha sakindi, daha sessiz. Laf olsun diye sordum geveze başgarsona:</span></p>

  <p><span class="font4">“Ne oluyor İhsan? Otel boşalmış gibi...”</span></p>

  <p><span class="font4">“Orient Ekspres’in yolcuları gittiler Şehsuvar Bey,” dedi ciddi bir tavırla. “Ama yakında yine gelirler.” Böyle söylemesine rağmen durumdan pek şikâyetçi olduğunu zannetmiyordum. Nitekim etrafa şöyle bir göz attıktan sonra ekledi:&nbsp;“Böylece biz de biraz nefes alırız.” Ama yanlış anlamış olabileceğimi düşünerek hemen ekledi: “Sözüm size değil elbette?&nbsp;Siz, bizden sayılırsınız...” Bakışları, yarım kalmış ekmeğime,&nbsp;tabağımda öylece duran peynir dilimine takıldı. “Bu sabah&nbsp;pek bir şey yememişsiniz, size güzel bir omlet yaptırayım&nbsp;mı? Yanında da taze sıkılmış portakal suyu...”</span></p>

  <p><span class="font4">Başka zaman olsa, sadece bu iyi niyetli adamın hatırı için&nbsp;</span><span style="text-indent: 0.4in;">bile kabul ederdim cömert teklifini ama hakikaten bu sabah&nbsp;</span><span style="text-indent: 0.4in;">hiç iştahım yoktu.</span></p>

  <p><span class="font4">“Çok teşekkür ederim, sen bana bir kahve yaptır kâfi. Yanında da bir bardak su ama soğuk olsun... Akşam rakıyı fazla kaçırmışız gene...”</span></p>

  <p><span class="font4">Anlayışla gülümsedi İhsan.</span></p>

  <p><span class="font4">“Baş üstüne efendim,” diyerek uzaklaşırken ben de, kahvaltı tabağımın yanında duran gazetelere uzandım. En üstte</span> <span class="font4" style="font-style:italic;">İkdam</span> <span class="font4">gazetesi vardı, önce onu aldım. Bir köşe yazarı hâlâ&nbsp;Musul meselesini tartışıyordu. İngilizlerin 1918 senesinde&nbsp;hukuksuzluk yaptığını, haklarımızı gasp ettiğini iddia ediyordu. Doğruydu ama geçtiğimiz haziran ayında imzaladığımız Ankara Antlaşmasından sonra artık ne yapılabilirdi? Bir&nbsp;başka köşe yazarı, bu yıl kabul edilen Medeni Kanun’la, kadınlara sağlanan haklardan bahsediyordu. Bu hürriyetlerin&nbsp;bir kısmı Avrupa ülkelerinde dahi yok diyordu. O da doğruydu, kadınlarımızın çoğu bu durumdan bihaber olsa da çok&nbsp;önemli haklardı bunlar... Ön sayfada ise İstanbul Valisi Süleyman Bey’in fotoğrafı yer alıyordu. Haberin başlığı şöyleydi:&nbsp;“Şehrimiz, Reisicumhur Hazretlerini Karşılamaya Hazırdır.”&nbsp;Altındaki yazıyı okumak için gazeteyi önüme çekerken duydum aşina olduğum o sesi:</span></p>

  <p><span class="font4">“Mustafa Kemal sekiz yıl sonra İstanbul’a dönüyor demek.”</span></p>

  <p><span class="font4">Başımı kaldırınca Fuad’ın cüretkâr gülümsemesiyle karşılaştım. Başucumda durmuş, okuduğum gazeteye bakıyordu. İrkildim, sabahın bu saatinde görmeyi umduğum son kişi&nbsp;eski arkadaşım olurdu. Fuad ise son derece sakindi.</span></p>

  <p><span class="font4">“Günaydın Şehsuvar... Ne o, şaşırmış gibisin? Unuttun mu, sen çağırdın beni.” Yalandan sitem etti: “Yoksa yanlış mı&nbsp;hatırlıyorum?”</span></p>

  <p><span class="font4">“Yok, yok, doğru hatırlıyorsun,” diyerek ayağa kalktım. “Seni öyle birdenbire karşımda görünce...” Arkadaşıma sarıldım. “Hoş geldin, hoş geldin Fuad...” O da bana sarıldı, dahası, dostça vurdu sırtıma. Karşımdaki iskemleyi gösterdim.&nbsp;"Geç, geç şöyle otur. Karnın aç mı, şahane kahvaltı hazırlıyorlar burada.”</span></p>

  <p><span class="font4">Hiç acele etmeden iskemleye yerleşti, elindeki deri çantayı da dizlerinin üzerine koydu.</span></p>

  <p><span class="font4">“Sağ olasın, karnım tok ama bir çayını içerim.”</span></p>

  <p><span class="font4">Hayretle söylendim:</span></p>

  <p><span class="font4">“Çay!”</span></p>

  <p><span class="font4">Neredeyse mahcup bir tavırla izah etti:</span></p>

  <p><span class="font4">“Yahu hiç sorma, cephede çaya alıştırdılar bizi. Kahveden vazgeçmedim ama arada bir çay içmek de fena olmuyor.”&nbsp;Dizlerinin üzerindeki çantayı açtı, içinden bir plak çıkarttı. Üzerindeki</span> <span class="font4" style="font-style:italic;">Tosça</span> <span class="font4">yazısı çarptı gözüme. Evet, Puccini’nin&nbsp;ünlü operası</span> <span class="font4" style="font-style:italic;">Tosça...</span> <span class="font4">Plağı uzattı. “Senin için.” Eğlenceli bir&nbsp;ifade belirmişti yüzünde. “Trablusgarp’taki çadırda az kafa&nbsp;şişirmemiştin bu operalarla...”</span></p>

  <p><span class="font4">“Teşekkür ederim,” diyerek aldım plağı. “Severim, hem de çok severim. Üstelik odamda bir de gramofon var. Hemen&nbsp;dinleyeceğim...”</span></p>

  <p><span class="font4">“Yalan söylemeyeceğim, ben dinlemedim. Dinlemeyi de istemem ama operanın hikâyesini okudum. Aşk hikâyesi diyorlar buna, değil, asla değil, bu bir arkadaşlık hikâyesi... Arkadaşını hükümete teslim etmemek için ölümü göze alan bir&nbsp;adamın hikâyesi.”</span></p>

  <p><span class="font4">Bakışları sevecen, sesi sıcaktı; eski günlerdeki gibi... Sanki 1918 senesinin sonbaharında o, Harb-i Umumi’ye katılmak&nbsp;için Basra’ya gitmemiş, sanki aradan onca yıl geçmemiş gibi&nbsp;samimi görünüyordu.</span></p>

  <p><span class="font4">Ama hakikaten öyle miydi, bundan hiç emin değildim. İhsan’a çay siparişimizi de verdikten sonra, aramızdaki buzların erimiş olmasını umut ederek sordum:</span></p>

  <p><span class="font4">“Ee, anlat bakalım, ne oldu, ne bitti? Başından neler geçti?</span> <span class="font4">En son 1915 senesinin Mayıs ayında yazmıştın bana. Süleyman Askeri Bey’in şehit olduğunu haber vermiştin. Ondan&nbsp;sonrası yok...”&nbsp;&nbsp;&nbsp;&nbsp;</span></p>

  <p><span class="font4">Neşesi gölgelendi.</span></p>

  <p><span class="font4">“Süleyman Bey tanıdığım en yiğit askerlerden biriydi. Ömrühayatımda iki kişinin ölümüne çok üzüldüm; biri bizim Basri Bey’di, öteki ise Süleyman Askeri. Ama bugün başımıza gelenleri görünce, iyi ki cephede ölmüşler diyorum, iyi&nbsp;ki bugünkü kepazelikleri görmemişler... Arkadaşlarımızdan&nbsp;bahsediyorum Şehsuvar, arkadaşımız olmasa bile bizimle&nbsp;aynı tarafta vuruşanlardan bahsediyorum. Biliyorsun birçok&nbsp;fedainin akıbeti fena oldu... Büyük kahramanlıklar yaşandı,&nbsp;büyük çileler çekildi. Çok acı hikâyeler var...”</span></p>

  <p><span class="font4">Gergin başlayan konuşmamız, iki eski dava adamının hatıralarla kederlenen duygusal sohbetine dönüşmüştü.</span></p>

  <p><span class="font4">“Haklısın Fuad, cesaret ve fedakârlık hususunda kimse laf söyleyemez bize ama maziye şöyle bir baktığım zaman...”</span></p>

  <p><span class="font4">“Bırak maziyi artık,” diyerek kesti sözümü. “Yaşanmış olanlar yaşandı, biz bugünü konuşalım.”</span></p>

  <p><span class="font4">Hayır, eski dostum değil, beni kendi gayesi için kullanmaya çalışan bir ittihatçı vardı karşımda. Nitekim, ellerini masanın üzerine koyarak sertçe gözlerime baktı.</span></p>

  <p><span class="font4">“Ne yapıyorsun Şehsuvar?” Hakikaten merak mı ediyordu yoksa, ikazda mı bulunuyordu belli değildi. Bakışları etrafı&nbsp;dolaştı, yeniden yüzünde durdu. “Evet, ne yapıyorsun bu&nbsp;otelde?”</span></p>

  <p><span class="font4">Şaşkınlıkla mırıldandım:</span></p>

  <p><span class="font4">“Anlattım ya vakit geçiriyorum...”</span></p>

  <p><span class="font4">Uzanıp bileğimi yakaladı, usulca sıktı.</span></p>

  <p><span class="font4">“Anlatmadın. Vakit geçirdiğini filan da zannetmiyorum. Bana hakikati söyle! Neyin peşindesin Şehsuvar?”</span></p>

  <p><span class="font4">Gülümsemeye çalıştım, beceremedim.</span></p>

  <p><span class="font4">“Hiç, hiç,” diyebildim sadece...</span></p>

  <p><span class="font4">Bakışlarını bir an olsun yüzümden çekmemişti.</span></p>

  <p><span class="font4">“Yapma Şehsuvar, bana karşı dürüst ol. Aradan çok sene geçmiş olabilir, hâlâ en iyi arkadaşım sensin. Emin ol, şu&nbsp;dünyada hâlâ senin de en iyi arkadaşın benim.” Sanki halime üzülürmüş gibiydi. “Ne demek istediğimi anlıyor musun? Senin zarar görmeni istemem. Söyle bana maksadın&nbsp;ne?” Ağzımı açmama fırsat vermeden, başıyla masanın üzerinde duran</span> <span class="font4" style="font-style:italic;">İkdam</span> <span class="font4">gazetesini gösterdi. “Yoksa bunun mu peşindesin?” Ne demek istediğini anlamamıştım. Uzanıp gazeteyi aldı, az önce okuduğum haberi gösterdi. “Yoksa sen de&nbsp;bizim gibi Mustafa Kemal’in mi peşindesin?”</span></p>

  <p><span class="font4">Neredeyse hayretten ağzım açık kalacaktı.</span></p>

  <p><span class="font4">“Ne! Ne diyorsun Fuad! Ne Mustafa Kemal’i?”</span></p>

  <p><span class="font4">Arkadaşım cevap vermek yerine dudaklarında müstehzi bir gülümsemeyle bakmayı sürdürünce, gözlerim ister istemez bir kez daha gazeteye kaydı. Ve o haber başlığı çarptı&nbsp;gözüme: “Şehrimiz, Reisicumhur Hazretlerini Karşılamaya&nbsp;Hazırdır.”</span></p>

  <p><span class="font4">İşte o anda çaktı şimşek, o anda çözdüm muammayı. Evet, birdenbire, bütün resim olanca çıplaklığıyla serilivermişti&nbsp;gözlerimin önüne. Nasıl olmuş da görememiştim burnumun&nbsp;ucundaki hakikati? Nasıl olmuş da teferruatlara takılıp olayların etrafında dolanıp durmuştum... Halbuki olan biten belliydi. Mehmed Esad’ın bu otele gelmesi, sivil polislerin takipten vazgeçmesi, Cezmi Kenan’ın öldürülmesi, Fuad’ın beni&nbsp;kaçırması... Evet, aslında çok basitti. Sadece Mehmed Esad’ın&nbsp;değil Fuad’ın da hakiki niyetini anlamıştım ama kendimi tuttum, salağı oynamayı sürdürdüm.</span></p>

  <p><span class="font4">“Nasıl yani?” diye abartılı bir sesle söylendim. “Gazi Paşa’yı mı vuracaksınız? İzmir’de yapamadığınızı İstanbul’da mı yapacaksınız?”</span></p>

  <p><span class="font4">Kurnazca bir ifade belirmişti Fuad’ın yüzünde.</span></p>

  <p><span class="font4">“Kendini niye ayrı tutuyorsun? Sadece biz değil, sen de bu işin içindesin. Hadi Şehsuvar, bırak numarayı. Beşiktaş’ta&nbsp;gül gibi evin dururken bu pahalı otele taşınmanın bir sebebi&nbsp;olmalı...”</span></p>

  <p><span class="font4">Hiç tereddüde kapılmadan açıkladım:</span></p>

  <p><span class="font4">“Elbette bir sebebi var. Eski bir ittihatçı olarak canımdan korkuyorum. Evet, ben sizin kuvvetinize sahip değilim. Benim bir teşkilatım yok, olmasını da istemiyorum zaten. Tek&nbsp;derdim, yakalanırsam yahut öldürülürsem, milletin bunu&nbsp;bilmesi. O sebepten Pera Palas’ta kalıyorum...”</span></p>

  <p><span class="font4">Mavi gözlerindeki şüphe bulutlarının dağıldığını gördüm ama Fuad öyle kolay kolay teslim olmazdı.</span></p>

  <p><span class="font4">“Ya Mehmed Esad? Onunla bu kadar sıkı fıkı olmanın sebebi ne?” Daha ağzımı açmadan ikaz etti: “Sakın eski arkadaşım teranelerine filan sarılma. Ondan günahın kadar&nbsp;hoşlanmadığını sen de, ben de çok iyi biliyoruz. İşin aslı o&nbsp;da senden hoşlanmaz. Bu kadar sık görüşmenizin bir sebebi&nbsp;olmalı...” Bir kez daha gazetedeki haberi gösterdi. “Böyle mühim bir sebep... Hıı, yanılıyor muyum?”</span></p>

  <p><span class="font4">Belki de artık kartları açık oynamak gerekirdi; yavaşça arkama yaslandım, sakince sordum:</span></p>

  <p><span class="font4">“Mehmed Esad hâlâ cemiyet adına çalışıyorsa, bunu en iyi senin bilmen gerekmez mi? Hâlâ İttihat Terakki’nin idarecisi olduğuna göre, onun da ne dolaplar çevirdiğinin farkında&nbsp;olmalısın.”</span></p>

  <p><span class="font4">Öylece durdu karşımda, bir açıklama yapacak diye düşünmeye başlamıştım ki,</span></p>

  <p><span class="font4">“Mehmed Esad’ı ne kadar tanıyorsun?” diye mırıldandı. “Bu karşılaşmanızdan evvel, en son ne zaman görmüştün onu?”</span></p>

  <p><span class="font4">Sahiden anlamak istiyordu, belki de bana itimat etmek istiyordu.</span></p>

  <p><span class="font4">“İşgalden önceydi...” Hatırlamaya çalıştım. “Evet, sen, Süleyman Askeri’yle birlikte Basra’ya gittikten sonra... 1914&nbsp;senesinin sonları olmalı. Cemiyetin Merkez-i Umumisi’nde&nbsp;karşılaşmıştık... Pembe Köşk’te... Cepheye gideceğini söylemişti. Bir daha da görmedim...”</span></p>

  <p><span class="font4">“Yani işgal sırasında hiç karşılaşmadınız mı?” diye eşeledi. “O da Karakol Teşkilatı’nda çalışmış...”</span></p>

  <p><span class="font4">“Hayır, ne karşılaştım ne de adını duydum. Zaten işgalin ikinci yılında yakalanmıştım ben. İngilizler Malta’ya yolladılar bizi.”</span></p>

  <p><span class="font4">“İngilizler,” diye söylendi dişlerinin arasından. “Evet İngilizler...” Ciddileşmişti. “Mehmed Esad’ın İngilizlerle ilişkisi olduğunu duydun mu? İşgal sırasında diyorum...”</span></p>

  <p><span class="font4">Cezmi Kenan’ın anlattığı olayı hatırladım, söylese miydim acaba? Yok, sabırlı olmalıydım, önce Fuad bildiklerini anlatmalıydı, eteğimdeki bütün taşları birden dökmenin âlemi yoktu.</span></p>

  <p><span class="font4">“O zamanlar duymadım. Yani ne Karakol Teşkilatı’nda çalışırken, ne Bekir Ağa Bölüğü’nde tutukluyken ne de Malta’da sürgündeyken... Mehmed Esad’a kimse hain gözüyle&nbsp;bakmıyordu...” Birden o delice fikir aklıma geldi. “Neden&nbsp;kendisine sormuyorsun?” diye atıldım. “Buluşturayım sizi,&nbsp;yüz yüze görüşün... Hem o da eski ittihatçı arkadaşlarla görüşmek istediğini söylüyordu.”</span></p>

  <p><span class="font4">Oturduğu iskemlede huzursuzca kıpırdadı.</span></p>

  <p><span class="font4">“Öyle mi? Niye buluşmak istiyormuş ittihatçılarla?”</span></p>

  <p><span class="font4">Evet, tam düşündüğüm gibiydi, eski arkadaşımın tepkileri haklı olduğuma işaret ediyordu.</span></p>

  <p><span class="font4">“Valla, o kadarını bilmiyorum ama seni bile sordu.”</span></p>

  <p><span class="font4">Yüzü bir bıçak gibi gerildi.</span></p>

  <p><span class="font4">“Beni mi sordu? Nasıl yani?”</span></p>

  <p><span class="font4">Önemsiz bir meseleden bahsediyormuşum gibi açıkladım:</span></p>

  <p><span class="font4">“Öylesine yani. ‘Şu senin Fuad diye bir arkadaşın vardı. Hani gözü kara bir zabit. O ne yapıyor şu sıralar?’ dedi.” Güya eski arkadaşımın heyecanını yeni fark ediyormuş gibi&nbsp;şaşkınlıkla söyledim. “Neler oluyor Fuad? Mehmed Esad’la&nbsp;aranızda bir mesele mi var? Niye bu kadar mühim bu adam?&nbsp;Altı üstü eski bir zabit. Şimdi de ticaret yapıyor sadece... Ama&nbsp;söylediğim gibi istersen yüz yüze görüş. Hemen şurada zaten, Avrupa Pasajı’nda. Ne dersin, çayımızı, kahvemizi içip&nbsp;gidelim mi?”</span></p>

  <p><span class="font4">Bakışları yüzümde kalmıştı; hayır endişe yoktu mavi gözlerinde, bir muammayı çözmeye çalışan bir adamın temkinliliği vardı sadece.</span></p>

  <p><span class="font4">“Yok, şimdi gitmeyelim.” Bakışlarını kaçırmıştı. “Ama...” diye fısıldadı düşünceli bir sesle. “Ama...” Mavi gözleri yeniden yüzümde durduğunda kararını vermişti. “Ama yarın,&nbsp;Mehmed Esad’ı Ferah Tiyatrosu’na getir. Orada buluşalım,&nbsp;daha rahat konuşuruz...”</span></p>

  <p><span class="font4">Hiç şaşırtmamıştı beni bu teklif.</span></p>

  <p><span class="font4">“Olur, benim için sakıncası yok. Ama Mehmed Esad’ın da evet demesi lazım. Takdir edersin ki onun yerine söz veremem.”</span></p>

  <p><span class="font4">Sinsi, adeta vahşi bir gülümseme geçti dudaklarından.</span></p>

  <p><span class="font4">“Merak etme,” dedi kendinden emin bir sesle. “Çok sevinecek bu davete...”</span></p>

  <p><span class="font4">Evet Esterciğim, bunları konuştuk bir zamanlar canımı bile gözü kapalı teslim edebileceğim ama artık kim olduğunu bilmediğim Fuad’la. Çayını içtikten sonra ayrıldı otelden&nbsp;ama gitmeden önce sıkı sıkı tembihlemeyi unutmadı.</span></p>

  <p><span class="font4">“Yarın öğleden önce bekliyorum sizi, saat tam on birde... Tamam mı? Çok enteresan bir sohbet olacak. En az Mehmed&nbsp;Esad’la senin yaptığın kadar enterasan bir sohbet...”</span></p>

  <p><span class="font4">Sözlerindeki imayı anlamazlıktan geldim.</span></p>

  <p><span class="font4">“Tamam, Mehmed kabul ederse, yarın on birde sendeyiz.”</span></p>

  <p><span class="font4">Fuad gider gitmez oteldeki çalışanlardan biriyle Mehmed Esad’a bir not gönderdim. “Bazı olaylar cereyan etti, buluşmalıyız. Bu akşam saat on yedide sana geleceğim. Hürmetler.” Sonra odama çıktım. Gümüş çerçeveli aynada kendime&nbsp;baktım. Son derece zinde görünüyordum, adeta mutlu...&nbsp;Rahmetli Basri Bey haklıydı galiba, benim kanımda vardı bu&nbsp;iş... Hayır, hayır, bu hakikat değildi. Fiyakalı bir laftı ama yalandı. Artık kendimi kandırmanın anlamı yoktu, sadece görüntüde öyleydim, artık bu entrikalardan bıkmıştım, hiçbir&nbsp;karanlık planın parçası olmak istemiyordum. Ne parçası ne&nbsp;de hedefi. Ama önce, istemeden sürüklendiğim bu beladan&nbsp;kurtulmam lazımdı. Tabii kurtulabilirsem. Öyle ya da böyle yolun sonuna geldiğimizi hissediyordum. Düğüm yarın&nbsp;çözülecekti. Yarın, saat on birde Ferah Tiyatrosu’nda... Ama&nbsp;ondan önce sana yazdıklarımı bitirmeliydim. Çünkü yarın&nbsp;çözülecek düğümün neticesinde, o tiyatrodan hür bir adam&nbsp;olarak da çıkabilirdim, ölü bir adam olarak da... O sebepten,&nbsp;yeniden masama döndüm, Harb-i Umumi’nin son senelerini&nbsp;yazmaya devam ettim.</span></p>

  <p><span class="font4">Harbin patlak verdiği 1914’ten 1918’e kadar, dört sene boyunca payitahttan hiç ayrılmamıştım. Aslında ayrılmamıştım değil, ayrılamamıştım. Buna Talat Bey müsaade etmemişti.&nbsp;Göze çarpmayan ama olan biten hakkında kendisini bilgilendirmemi isteyen bir gölge olarak hep yanında tutmuştu beni.&nbsp;Sadece düşman ajanlarına karşı değil, kendi dava arkadaşlarına karşı da... Evet, Teşkilat-ı Mahsusa’da vazife yapıyordum.&nbsp;İstanbul’dan Bakü’ye, Kırım’dan Bağdat’a kadar, cephede ve&nbsp;cephe gerisindeki mücahitlerimizden haber alıyor, onlara lüzum eden desteği sağlamaya çalışıyordum. Ama vazifem bununla sınırlı değildi. Aynı zamanda Enver Paşa ile Cemal Paşa’nın faaliyetlerini takip etmek, kuşkulu bir hadiseye şahit&nbsp;olursam anında Talat Paşa’ya rapor etmek gibi daha mahrem&nbsp;bir vazifem de vardı. Evet, her ne kadar memleketin idaresinde Talat Paşa, Enver Paşa ve Cemal Paşa’nın adı geçiyorsa da,&nbsp;devletin kaderini sırtlanmış bu üç devlet adamının arasında&nbsp;kardeşlikten daha sıkı bir bağ varsa da, aslında kimse birbirine itimat etmiyordu. Bilhassa mağlubiyetlerin artması neticesinde, üç paşalar grubunda çatlak sesler yükselmeye başlamıştı. 1916 senesindeki mağlubiyetlerden Enver’i mesul&nbsp;tutan Cemal Paşa’nın bir darbe planladığı dedikodusu bize&nbsp;kadar ulaşmıştı. O vakitler dahiliye nazırı olan Talat Bey’in dedikodu dahi olsa böyle bir teşebbüse katiyetle karşı çıkacağını belli etmesi neticesinde, üç paşalar yeniden “Hepimiz&nbsp;birimiz için, birimiz hepimiz için” şiarına geri dönmüşlerdi.</span></p>

  <p><span class="font4">Aslına bakarsan Talat Paşa, siyasi hayatı boyunca hiç değilse bir mevzuda tutarlılığını korumuştu: İdareimaslahatta. Rahat bir insan olması, iyimserliğini en çetin şartlar altında dahi yitirmemesi, umudunu hep koruması ona böyle bir misyon&nbsp;kazandırmıştı. Her daim bir orta yol bulmuş, meseleleri çözmese de, kervan yolda düzülür mantığıyla tarafları bir arada&nbsp;tutarak, siyasetin devamını sağlamıştı. Kimi ittihatçı arkadaşlar, bu metodu günü kurtarma anlayışı sayarak tenkit etseler&nbsp;de Talat Paşa, hep cemiyetin denge unsuru olarak kalmıştı.&nbsp;Benim gizli vazifem de, onun bu kaynaştıran, teskin eden, birliği muhafaza eden siyasetini sürdürmesine yardımcı olmaktı.&nbsp;Ama işim son derece zordu. Çünkü adım “Talat’ın adamı”na&nbsp;çıkmıştı. Ve Teşkilat-ı Mahsusa’nın başındakiler hep Enver Paşa’nın en yakınındakilerden müteşekkildi. Mesela son başkan&nbsp;vekili Hüsamettin Bey, yıllardır onun yanında yer almış, en&nbsp;güvenilir adamlarından biriydi. Eğer bir açık verir de, Harbiye&nbsp;Nazın aleyhine bilgi topladığım anlaşılırsa, bırak benim vaziyetimin ne olacağını, Bab-ı Âli birbirine girerdi.</span></p>

  <p><span class="font4">Ama payitahtta karşılaştığımız tek mesele paşaların kendi iç çekişmelerinden ibaret değildi. Ne yazık ki, harpten biteviye kötü haberler geliyordu, ittifak kuvvetleri mağlubiyet üzerine mağlubiyet alıyordu. Milletin hali ise kelimenin&nbsp;tam anlamıyla korkunçtu. Açlık, sefalet, hastalık. Ve bütün&nbsp;bunların üzerine tüy diken, yolsuzluk iddiaları... Evet, Kara&nbsp;Kemal’in milli bir iktisat yaratma siyaseti ne yazık ki uygulamada levazım işlerine bakan İsmail Hakkı Paşa gibi adamların basiretsizlikleriyle sekteye uğruyor, cemiyet ağır ithamlar&nbsp;altında kalıyordu. Bu kadar menfi olayın üzerine, müttefikimiz Almanların her geçen gün artan talepleri de eklenince,&nbsp;Sadrazam Sait Halim Paşa isyan etmeye başlamıştı, isyanında haksız da sayılmazdı. Osmanlı karargâhında Alman istihbaratçılar cirit atıyordu. Güya iş birliği altında, aldığımız her&nbsp;nefesi dinliyor, attığımız her adımı biliyorlardı. Sait Halim&nbsp;Paşa haklı olmasına rağmen, boş boğazlık göstererek, bu tepkisini bir devlet adamından çok, mesuliyeti olmayan bir vatandaş gibi ulu orta her yerde dile getirmeye başlamıştı.</span></p>

  <p><span class="font4">“Artık bu harbe bir son vermeliyiz,” diyordu. “Ermeni tehciri sırasında zalimlik yapanların mahkeme önüne çıkarılması gerekir,” diyordu. “Vagon zenginlerine fırsat vermemeliyiz, millet kuru ekmeğe muhtaçken bu alçakların semirmelerine&nbsp;mani olmalıyız,” diyordu. “Almanların her dediğine boyun&nbsp;eğmemeliyiz,” diyordu.</span></p>

  <p><span class="font4">Elbette bu lakırdılar, günü gününe Teşkilat-ı Mahsusa’ya rapor olarak geliyordu. Elbette Enver Paşa bunları duyuyordu. Bunların içinde onu en çok öfkelendiren ise hiç kuşkusuz, barış isteğiydi.</span></p>

  <p><span class="font4">“Yahu bu nasıl başbakan?” diye gürlemişti benim yanımda Talat Paşa’ya. “Ordumuz cephelerde kahramanca çarpışırken, şehit olurken, bu adam düşman kuvvetlerinin temsilcisi gibi konuşuyor. Askerin maneviyatını bozuyor.”</span></p>

  <p><span class="font4">Talat Paşa her zamanki gibi dava arkadaşını teskin etmeye çalışmış, “Merâk etme, yakında halledilir bu mesele,” demişti. Halledilmesi de zorunluydu. Aksi takdirde, hükümetin başbakanıyla, harbiye bakanı birbirine girecekti. Nitekim iki&nbsp;hafta sonra toplanan Merkez-i Umumi’de, Kara Kemal’in teklifiyle, Sait Halim Paşa vazifeden alındı ve olması gerektiği&nbsp;gibi Talat Paşa sadrazam ilan edildi. Bu değişikliğe en çok&nbsp;sevinen haliyle Enver Paşa olmuştu. Ama şaşılacak iş, Talat&nbsp;Paşa vaziyetten hiç memnun değildi.</span></p>

  <p><span class="font4">“Sadrazamlığınız kutlu olsun efendim,” dediğimde,</span></p>

  <p><span class="font4">“Sağ ol Şehsuvar, sağ ol ama kutlanacak bir durum yok,” diye yakınmıştı. “Çok zor bir vazife bu, çok ağır bir yük...”</span></p>

  <p><span class="font4">Cepheden bahsettiğini zannetmiştim.</span></p>

  <p><span class="font4">“Üzülmeyin, harpte henüz son söz söylenmedi, talih her an bizim lehimize dönebilir.”</span></p>

  <p><span class="font4">Acı acı gülmüştü.</span></p>

  <p><span class="font4">“Şu benim aptalca iyimserliğim sana geçti demek...” Sonra gönlümü almak istercesine dostça dokunmuştu elime. “Cephede de işimiz zor, lâkin beni düşündüren o değil. Cepheyi işin ehli paşalarımız düşünsün.” Paşalarımız derken sesi&nbsp;manidar çıkmıştı. “Ben millete nasıl yiyecek bulurum diye&nbsp;dertleniyorum Şehsuvar... Nasıl yakacak bulurum, nasıl ilaç&nbsp;bulurum? Millet aç, hasta ve donuyor... Böyle giderse, sivil&nbsp;kayıplarımız harpteki kayıplarımızı aşacak...”</span></p>

  <p><span class="font4">Talat Paşa’nın endişeli hallerine daha önceden de şahit olmuştum ama bu kadar çaresiz oluşunu ilk kez görüyordum.</span></p>

  <p><span class="font4">Ülkede buhran böyle katmerlenirken, 1917 senesinde harbin kaderini belirleyecek iki büyük gelişme oldu. İlki, bizim aleyhimizeydi; Nisan ayında Amerikalılar, İngilizlerin safında harbe katıldılar. Doğrudan bizimle harp etmeyeceklerdi&nbsp;ama itilaf devletlerine taptaze bir kan gelmişti. Zaten bozuk&nbsp;olan maneviyatımız biraz daha sarsılmıştı. Elbette bu mühim gelişmeler ahalinin üzerinde de çok büyük tesir yaratıyor, Teşkilat-ı Mahsusa milletin isyana kalkışmasından endişe ediyordu. Fakat bu korkumuz boşunaydı, tarihi boyunca&nbsp;devleti idare edenlere biat eden bu millet, belli ki isyan etmeyi çoktan unutmuştu. O vakitler saygı duyuyordum milletimizin bu hususiyetine. Ama bugün düşündüğümde keşke&nbsp;ayaklansalarmış, keşke kanlı bir ihtilalle hepimizi ortadan&nbsp;kaldırsalarmış demekten kendimi alamıyorum.</span></p>

  <p><span class="font4">Ama bizde vuku bulmayan ihtilal, o senenin kasım ayında Rusya’da patlak verdi. Evet, senin Leon Dayı’nın sosyalist yoldaşları, Rus Çarı II. Nikolay’ı devirerek, kısmi de olsa barışın&nbsp;yolunu açtılar. Çarın yıkılması sadece Ruslara ve dünya amelelerine değil, bize de büyük umut vermişti, ihtilal, Allah’ın&nbsp;bir lütfuydu. En zorda olduğumuz anlarda Hızır gibi yetişmişti yardımımıza. Hiç beklemediğimiz halde, doğumuzdaki&nbsp;kuvvetli düşmandan kurtulmuştuk bir anda. Ruslar, Doğu&nbsp;Anadolu’dan çekiliyor, Kars, Ardahan ve Batum bize bırakılıyordu. Talat Bey’in eski neşesi yerine gelmeye başlamış,&nbsp;uzun süredir toplantılarda işitilmeyen galibiyet kelimesi Cemiyetin Merkez-i Umumisi’nde tekrar telaffuz edilir olmuştu. Neden olmasın, hâlâ muzaffer olma ihtimalimiz vardı.&nbsp;Enver Paşa’ya sorarsanız o ihtimal hiç azalmamıştı, bu kanlı&nbsp;boğuşmadan zaferle çıkacak taraf zaten bizdik. Ama büyük&nbsp;umutlarla başlayan 1918 senesi, büyük bir yıkımla son bulacaktı. Fakat dur, yaklaşan felaketin ayak seslerini yazmadan&nbsp;önce saraydaki yaprak dökümünü anlatmalıyım sana.</span></p>

  <p><span class="font4">Evet 1918, sadece millet için değil, Osmanlı Hanedanı için de acı olaylarla dolu bir seneydi. Şubat ayının onuncu günü&nbsp;öğleden sonra bir haber aldık. Sabık padişah Abdülhamit&nbsp;Han’ın durumu ağırlaşmıştı. Kimse benden böyle bir istekte&nbsp;bulunmamasına rağmen, o pazar gecesi kalkıp Beylerbeyi Sarayı’na gittim. Evet, 1912 senesinde Selanik düşmeden evvel&nbsp;Abdülhamit de yurda getirilmiş, Beylerbeyi Sarayı’na yerleştirilmişti. Orada suya sabuna dokunmadan bir ömür sürüyordu. Hastalığının ilerlediği haberini alınca, neden yanma&nbsp;gitme lüzumu hissettiğimi bilmiyorum. Belki bundan on yıl&nbsp;önce onu sürgüne götürürken yaptığımız sohbetin neticesi,&nbsp;belki bana armağan ettiği kitabın üzerimde bıraktığı tesir.&nbsp;Belki de kuvvetli bir hasma duyulan saygı. Ama yıllar önce&nbsp;birisi çıkıp, gün gelecek babanın ölümüne neden olan sultanın cenazesine gideceksin deseydi, adama her türlü hakareti&nbsp;ederdim. Beylerbeyi Sarayı’nda, hususi doktoru Atıf Hüseyin&nbsp;</span><span style="text-indent: 0.4in;">Bey’i buldum. Üzgündü, sultanın öldüğünü söyledi. On gün evvel rahatsızlanmıştı ama birkaç gün sonra iyileştiğini söylemiş, hatta bir gün evvel kendini son derece zinde hissettiğini belirterek doktorunu göndermişti. Ama dün akşam durumu tekrar kötülemiş ve ne yazık ki bugün öğleden sonra kalp&nbsp;yetmezliği neticesinde hayata gözlerini yummuştu. Cenazeyi&nbsp;görmek istemedim, istesem de göstermezlerdi zaten.</span></p>

  <p><span class="font4">Pazartesi günü bir çatanaya konan naaşı Topkapı Sarayı’na getirildi. Bu kadim sarayda teçhiz ve tekfini yapıldı. İkindi namazını müteakip, sultanlara özgü bir törenle büyükbabası II. Mahmud’un türbesinde toprağa verildi. Nedense bu cenaze beni derinden sarsmıştı. Hayır, biten sadece&nbsp;kudretli bir Osmanlı Sultanı’nın hayatı değildi, aslında bir&nbsp;devir sona eriyordu. Elbette henüz harp neticelenmemişti,&nbsp;ama yaklaşmakta olan felaketi idrak etmek için müneccim&nbsp;olmak gerekmezdi. Abdülhamit’in ölümü de bu korkunç neticenin alametlerinden biriydi.</span></p>

  <p><span class="font4">O sene, hanedanın tek kaybı Abdülhamit değildi. Aradan daha beş ay geçmeden, bu kez tahtta oturan padişahımız&nbsp;Mehmed Reşad hakka kavuşacaktı. Zaten sağlığı pek de iyi olmayan sultan, cepheden gelen kötü haberleri işittikçe, milletin perişan halini gördükçe, vatanın istikbalini düşündükçe&nbsp;günden güne içine kapanıyordu. Cemiyetin istediklerinin dışına çıkamayan Sultan Reşad, derin bir bezginliğe kapılarak,&nbsp;devletin işlerinden adeta el ayak çekmişti. Mecbur olduğu&nbsp;törenlere bile gitmekten imtina ediyor, huzuru bozacak her&nbsp;hadiseden kaçınıyordu. Zaten ölümüne neden olacak olay da&nbsp;böyle bir törende vuku buldu. Topkapı Sarayı’ndaki Hırka-i&nbsp;Saadet ziyaretinde düşmesinin üzerinden dokuz gün geçtikten sonra hayata gözlerini yumdu.</span></p>

  <p><span class="font4">İki padişahın ölümü, hem saray ahalisi hem millet üzerinde bir uğursuzluk etkisi yaratmıştı. Fakat memleketi idare edenler üzerinde böyle bir tesirden söz edilemezdi. Sultan&nbsp;Reşad’ın ölümü elbette hem Talat Paşa’yı hem de Enver Paşa’yı biraz düşündürmüştü. Çünkü yeni sultanımız Vahdeddin, İttihat ve Terakki’den hiç hazzetmeyen bir padişahtı. Yetkileri her ne kadar sınırlandırılmış olsa da, cemiyet düşmanı&nbsp;bir sultanın böylesi zor bir dönemde tahtta olması sıkıntı&nbsp;yaratabilirdi. Nitekim, tahta çıktığı ilk günlerde yaşanan bir&nbsp;olay da bu intihayı pekiştirmişti. Şöyle ki; Vahdeddin, cülus&nbsp;töreni için Topkapı Sarayı’nda Bâbüsaade önünden Bağdat&nbsp;Köşkü’ne yürürken birden durmuş ve maiyetine sormuştu:&nbsp;“Bastonum nerede?” Herkesin suratı kıpkırmızı olmuştu. Hakikatin ortaya çıkması çok sürmedi. Baston Çengelköy’deki&nbsp;yalıda unutulmuştu. Bastonunu uğurlu sayan yeni padişahın&nbsp;dudaklarından. “Bu bir felaket!” cümlesi dökülmüştü. Padişahın yanında bulunan Enver Paşa’nın bu cümleyi ciddiye&nbsp;aldığını hiç zannetmiyorum. Çünkü o sıralar, bizzat hükümete ve kendi dava arkadaşlarına kurulacak bir komplonun&nbsp;hazırlıklarıyla meşguldü.</span></p>

  <p><span class="font4">Bu entrikadan, Talat Paşa’nın beni evine gizlice çağırmasıyla haberdar oldum. Davet notunda, “Lütfen dikkat et, eve girişini kimse görmesin,” ibaresi de yer alıyordu. Kahvelerimizin gelmesini beklemeden,</span></p>

  <p><span class="font4">“Seni buraya acilen çağırdım,” dedi telaşla. “Çünkü bugüne kadar yaptıklarından çok daha mahrem, çok daha mühim bir vazifeyi yerine getirmeni istiyorum. Hem de en kısa zaman müddetinde...” İşaret parmağını sallayarak tekrarladı. “Kulağıma dedikodular geliyor. Güya Enver Paşa, lüzum&nbsp;ederse Bab-ı Âli’yi basıp, hükümet üyelerini tutuklamak için&nbsp;hem Anadolu yakasında hem de İstanbul yakasında hazır&nbsp;kuvvetler bulunduruyormuş. Bunun ne derece hakikat olduğunu öğrenmeni rica ediyorum. Fakat bir an önce. Çünkü bu&nbsp;işte zaman çok mühim Şehsuvar. Anlıyor musun zaman çok&nbsp;mühim...”</span></p>

  <p><span class="font4">Olayların teferruatını bilmediğim için merak edip sordum:</span></p>

  <p><span class="font4">“İyi de Enver Paşa bunu niye yapsın? Sizin sadrazam olmanızı isteyen kişilerin başında kendisi geliyordu.”</span></p>

  <p><span class="font4">“Ah Şehsuvar, ah,” diye söylendi. “Hakikat hissini yitiren insanın aklına her türlü hinlik gelir. Enver Paşa, bizim hükümetin İngilizlerle, Almanlardan bağımsız bir barış anlaşması yapacağımızı zannediyor. Öyle bir çabamız olursa, bu&nbsp;kuvvetlerle idareye el koyacak... Lütfen, bu işin aslını öğren.&nbsp;Lâkin çok dikkatli olmalısın, hiç kimse bu işi etüt ettiğini bilmemeli...” &nbsp; &nbsp;</span></p>

  <p><span class="font4">Öyle de yaptım. Kısa bir araştırmanın neticesinde, Talat Paşa’nın kulağına gelenlerin hepsinin doğru olduğunu öğrenmiştim. Enver Paşa ve arkadaşları, birkaç saat içinde hükümete el koyabilecek bir askerî kuvveti hazır tutuyorlardı.&nbsp;Raporumu okuyan Talat Paşa küplere bindi.</span></p>

  <p><span class="font4">“Bunca yıllık hukukumuz var, adam hâlâ bize itimat etmiyor, hâlâ komitacılık peşinde.”</span></p>

  <p><span class="font4">Elbette bu zor durumdan da kendini sıyırmasını bilecekti Enver Paşa.</span></p>

  <p><span class="font4">“Evet,” demişti. “Kuvvet bulunduruyorum ama hükümeti yıkmak için değil, aksine Yakup Cemil gibi sergüzeştler Bab-ı&nbsp;Âli’yi basmaya kalkarsa mani olmak için...”</span></p>

  <p><span class="font4">Hakikatin farkında olmasına rağmen bunu da sineye çekti Talat Paşa. Hatta lafı açılınca, “Almanları müdafaa etmek için&nbsp;yapmıyor, hâlâ harpten galibiyetle ayrılacağımıza inanıyor,”&nbsp;diyerek Enver Paşa’yı mazur göstermeye bile kalktı. Ama&nbsp;tarihin öyle kuvvetli bir hafızası vardı ki, bütün hataların,&nbsp;bütün noksanlıkların, bütün basiretsizliklerin kaydını muntazaman tutmaktaydı. Ve bu hafızanın dayandığı mantık,&nbsp;Enver Paşa’nınki gibi hayallerin değil, hakikatlerin üzerinde&nbsp;yükseliyordu. Hiç kimseye iltimas geçmezdi, elindeki iktidar&nbsp;ne kadar kudretli, ne kadar ceberrut olursa olsun kimseyi kayırmazdı. Kifayetsiz olanlar, kusurlu davrananlar, eninde sonunda bunun bedelini öderdi. Ama sadece onlar değil, onlara&nbsp;göz yumanlar da bu neticenin tesirlerinden kendilerini koruyamazlardı. Nitekim ödeşme vakti çok da gecikmeyecekti.&nbsp;Ama o vaktin geldiğini bile, Enver Paşa’ya yine bizim Büyük&nbsp;Efendi söyleyecekti.</span></p>

  <p><span class="font4">1918 senesinin sonbaharı, belki de Osmanlı vatanı için en kederli güz mevsimi olacaktı. Artık Harb-i Umumi’nin kaderi&nbsp;belli olmuş, mağlubiyetimiz katileşmişti. Artık gerisi teferruattı. Artık malum olanın ilanı kalmıştı geriye. Harpte ortak&nbsp;tavır alanların, sulhün gerçekleşmesi için de birlikte davranmasını sağlamak maksadıyla Talat Paşa Berlin’e gitmişti. Aslında neleri kurtarabiliriz diye çırpınıyorduk. Uğradığımız&nbsp;mağlubiyetin ne kadar onurlu olduğu tartışılırdı ama hiç değilse haysiyetimizin yerlerde sürünmediği bir anlaşmayla bu&nbsp;işi neticelendirmek iyi olurdu. Fakat, artık elimize o da geçmeyecekti. Talat Paşa Berlin’e ulaştığında, Almanlar bizden&nbsp;bağımsız hareket etmeye çoktan karar vermişlerdi.</span></p>

  <p><span class="font4">Büyük Efendi’nin Berlin’den dönüşünü hatırlıyorum. Sirkeci Garı’nda onu karşılayanlar arasında ben de vardım. Yorgun olmasına rağmen herkese gülümsemeye çalışıyor, hatta bazı gazetecilerle şakalaşmaktan geri durmuyordu. Ama onu yakından tanıyan biri olarak, bir şeylerin ters gittiğini&nbsp;hemen anlamıştım. Hayır, bu gülümsemeler, bu nüktedan tavırlar, bu abartılı neşe hakikat değildi. İstasyondan ayrılırken&nbsp;başıyla beni yanına çağırdı.</span></p>

  <p><span class="font4">“Sen de bizim arabaya bin Şehsuvar,” dedi boşvermiş bir tavırla. “Seninle konuşacaklarım var.”</span></p>

  <p><span class="font4">Şaşırmıştım, çünkü yakınlığımızı hep saklamaya çalışırdı, en azından ilan etmekten çekinirdi. Arabasına binince anladım. Biz bize kalınca, o iri bedeni adeta bir enkaz gibi&nbsp;çöküvermişti. Kara gözlerinde derin bir hezimetin solgun parıltıları okunuyordu. Araba saraya doğru giderken, derinden&nbsp;bir iç geçirerek,</span></p>

  <p><span class="font4">“Selanik’ten payitahta geldiğimiz günü hatırlıyor musun?” diye sordu. “Ne kadar sıkıntılı bir dönemdi. Sait Paşa’yla görüşmeye gitmiştik. Bab-ı Âli’den sağ çıkacağımız bile şüpheliydi. Ama umutluyduk...” Gözleri nemlenir gibi oldu.&nbsp;“Hem de çok umutluyduk... Üstelik haklı bir umuttu bizimkisi. Hakikate dönüşebilecek bir umut. O umudu, hakikat yapamadık aziz kardeşim...” Derinden bir iç geçirdi. “Bu iş bitti&nbsp;Şehsuvar, bu kez katiyetle bitti. Harbi kaybettik, bugün yarın&nbsp;iktidarı da kaybedeceğiz, kendi canım için kaygı duymuyorum ama inşallah vatanı da tümden kaybetmeyiz.”</span></p>

  <p><span class="font4">Öyle mutsuz, öyle yıkılmış bir hali vardı ki, Berlin’de neler olduğunu soramadım bile.</span></p>

  <p><span class="font4">“Elbette kaybetmeyiz Talat Paşa,” diyebildim sadece. Ama kendi söylediklerime ben bile inanmıyordum. O da zaten&nbsp;şöyle bir gülümseyip geçti. Sonra tabakasını çıkarıp bir sigara yaktı, dumanını nemli sonbahar rüzgârına doğru savurdu.</span></p>

  <p><span class="font4">“İnşallah öyle olur,” dedi kirli yeşil denize bakarken, “inşallah haklı çıkarsın...” Dışarıda renksiz, kokusuz bir yağmur, sinsice şehri ıslatıyordu.</span></p>
</body>
</html>
