<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv37">“</a>Ne işimiz var bu kanlı kapışmada?”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (11. Gün, İkindi)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Otelden ayrıldığımda vakit ikindiyi bulmuştu. Resepsiyonda şu İngiliz yazarı gördüm, kalabalık bir grupla birlikte çıkış yapıyordu. Gece treniyle ayrılacaklardı İstanbul’dan, Orient Ekspres’iyle. Beni fark edince gülümsedi, belki de&nbsp;konuşacak, geçen gece çığlıklarımı duyduğu için, iyi misiniz&nbsp;diye soracaktı ama ona haber anlatamazdım şimdi. Nazik bir&nbsp;selamlamayla yetinerek kapıya yöneldim.</span></p>

  <p><span class="font4">Çekingen bir güneş karşıladı beni dışarıda. Rahatsız etmekten imtina edercesine, tatlı tatlı ısıtıyordu ortalığı. Dünkü o boğucu hava kaybolmuştu. Serin bir rüzgâr gönlünce geziniyordu sokaklarda. Aşina olduğumuz o sonbahar yürürlüğe girmişti yine. Mutat olduğu üzere, gözlerim hafiye aradı&nbsp;köşe başlarında. Hayır, yine kimse yoktu. Eh, artık onlar için&nbsp;çalışacağıma göre, beni rahat bırakmaları makuldü.</span></p>

  <p><span class="font4">İnsanı hoş bir rehavete sürükleyen bu mülayim havaya aldırmadan adımlarımı hızlandırdım. Gerçi saat konuşmamıştık ama Mehmed Esad öğleden sonra demişti. Bu hesaba göre biraz geç kalmış olabilirdim. Aceleyle Karlmann Pasajı’nın,&nbsp;Tepebaşı Bahçesi’ne bakan kapısının önünden geçerken,&nbsp;biriyle çarpıştım. Ufak tefek biriydi, zavallı bana toslayınca&nbsp;yere savruldu. Kusurlu olan bendim, manasız yere o kadar&nbsp;telaş etmiştim ki kapıdan çıkan adamı görmemiştim.</span></p>

  <p><span class="font4">“Kusura bakmayın,” diye yaklaştım. Elimi uzatarak kaldırmak istedim. “İstemeden oldu.”</span></p>

  <p><span class="font4">Ufak tefek adam şöyle bir baktı yüzüme.</span></p>

  <p><span class="font4">“Şehsuvar... Şehsuvar sen misin?”</span></p>

  <p><span class="font4">Sesi, yüzü, bakışları hatırladım. Mekteb-i Sultani’den sıra arkadaşımdı.</span></p>

  <p><span class="font4">“Arşak... Vay aziz kardeşim! Arşak sen ha!”</span></p>

  <p><span class="font4">Elimi tutarak ayağa kalktı. Sarmaş dolaş olduk. Şöyle bir baktı bana.</span></p>

  <p><span class="font4">“Yaşlanmışsın,” dedi samimi bir üzüntüyle. “Ama ben daha çok yaşlandım.”</span></p>

  <p><span class="font4">Doğru söylüyordu, erken çökmüştü, en az altmışında gösteriyordu. Elbette gördüğümü söylemedim.</span></p>

  <p><span class="font4">“Yok canım, o kadar da değil. Mektebe ilk geldiğin günden azıcık farklısın. O da saçların beyazladığı için. Sahi ne yapıyorsun, işlerin nasıl?”</span></p>

  <p><span class="font4">Biraz mahcup ama daha çok kederle baktı yüzüme.</span></p>

  <p><span class="font4">“Ben burada yaşamıyorum Şehsuvar. Paris’e taşındım...”</span></p>

  <p><span class="font4">“Niye?” diye sordum şaşkınlıkla. “Niye ayrıldın İstanbul’dan?”</span></p>

  <p><span class="font4">Bakışlarını kaçırdı.</span></p>

  <p><span class="font4">“Öyle oldu işte.”</span></p>

  <p><span class="font4">Anlatmak istemiyordu, ben de üstelemedim.</span></p>

  <p><span class="font4">“Hemen dönmüyorsun değil mi? Buralardaysan görüşmek isterim. Bir iki kadeh bir şeyler içer, sohbet ederiz. Paris’te bulamazsın bizim meyhaneleri...”</span></p>

  <p><span class="font4">Acı acı güldü.</span></p>

  <p><span class="font4">“Yok,” dedi başını sallayarak. “Yok valla orada bizimki gibi meyhaneler... Tamam, yarın akşam buluşalım. Maksim’e gidelim, olur mu? Adını çok duydum, merak ediyorum nasıl&nbsp;bir mekândır diye...”</span></p>

  <p><span class="font4">Memnun olmuştum, bu eski dostla yeniden konuşma fırsatı bulacağım için.</span></p>

  <p><span class="font4">“Tamam, yarın Maksim’in kapısında buluşalım.”</span></p>

  <p><span class="font4">“Anlaştık,” dedi güçlü bir şekilde elimi sıkarak. “Yarın akşam sekizde.”</span></p>

  <p><span class="font4">Yeniden Avrupa Pasajı’na yürürken, artık bizim devrimizin geçtiğini düşündüm. Çok çabuk, çok erken, üstelik zaman hiç de adil davranmamıştı bize. Ayrılıklar, ölümler,&nbsp;sürgünler... Kimi görsem yaşlanmıştı, kiminle karşılaşsam&nbsp;çökmüştü. Evet durum buydu, en doğrusu bu hakikati kabul&nbsp;etmekti. Yoksa her sabah aynada kendimle yüzleşmek bir&nbsp;hayli güç olacaktı.</span></p>

  <p><span class="font4">Birbirinden renkli vitrinlerin arasından geçip halı dükkânına ulaştığımda, alt katta otururken buldum Mehmed Esad’ı. Ruşeym adındaki o siyahi, dilsiz adam yoktu ortalıkta. Küçük bir tabureye oturmuş, suratını buruşturarak, yeşil&nbsp;bir şişeden maden suyu içiyordu arkadaşım.</span></p>

  <p><span class="font4">“Yarasın,” diyerek girdim içeri. “Ne o, mideyi mi bozdun yoksa?”</span></p>

  <p><span class="font4">Beni görünce toparlandı.</span></p>

  <p><span class="font4">“Hiç sorma yahu. Patlıcan kızartmasını fazla kaçırmışım. Geceden beri kıvranıp duruyorum.”</span></p>

  <p><span class="font4">Öteki tabureye yöneliyordum ki, elini kaldırdı.</span></p>

  <p><span class="font4">“Yok, burada oturmayalım, çok göz önündeyiz. Sen yukarı çık, ben de kepenkleri içeriden kapatıp geliyorum.”</span></p>

  <p><span class="font4">Haklıydı, her gelen geçenin bizi gördüğü bir yerde, devletin gizli saklı işlerini konuşmak hiç doğru olmazdı. Yukarı çıkınca masanın üzerinde bazı kâğıtlar gördüm. Kara kalemle çizilmiş insan yüzleri... Arap halkının acı dolu yüzleri... Ne&nbsp;yani bizim Mehmed Esad’da ressamlık da mı vardı?</span></p>

  <p><span class="font4">“Ruşeym çiziyor onları,” diyen Mehmed’in sesiyle geri döndüm. Arkadaşım merdivenin başında dikiliyordu. “İnsan denen mahluk ne büyük bir muamma Şehsuvar. İnanabiliyor musun, konuşamayan bu adam, hem de hiçbir tahsili&nbsp;olmadığı halde bu şahane resimleri yapabiliyor.”</span></p>

  <p><span class="font4">Felsefe yapan bir gizli hafiye. Yok, hoşuma gitti, gülümsedim. Ama Mehmed yanlış anladı.</span></p>

  <p><span class="font4">“Saçmaladım değil mi?”</span></p>

  <p><span class="font4">“Hayır, hayır aksine çok doğru söyledin. Her insanın içinde bir yaratıcılık vardır. Bir gün patlayıverir... Keşke Ruşeym bu işin eğitimin alabilseydi....”</span></p>

  <p><span class="font4">“Keşke,” diyerek masanın arkasındaki koltuğa oturdu. “E, niye dikiliyorsun, geçsene şöyle.”</span></p>

  <p><span class="font4">Ben de karşısına yerleştim.</span></p>

  <p><span class="font4">“Arkadaşlarla konuştum... Çolak Cafer meselesini diyorum... Bugünden itibaren başlayacaklar soruşturmaya. Cezmi’nin ölümünden korkmuş, bir yerlerde saklanıyor olabilir. Eninde sonunda buluruz onu, fakat biraz zaman gerekebilir.&nbsp;Yani, işin üstündeyim, bil istedim...”</span></p>

  <p><span class="font4">“Peki Cezmi meselesi neymiş? Kim öldürmüş onu?”</span></p>

  <p><span class="font4">Nedense bakışlarını kaçırdı.</span></p>

  <p><span class="font4">“Kesin bir malumatımız yok. Arkadaşlar tahkik ediyor. Adi bir mesele de olabilir. Dur, yok deme hemen. Resneli Niyazi’yi bilirsin.”</span></p>

  <p><span class="font4">Eski günleri hatırlamıştım.</span></p>

  <p><span class="font4">“Bilmem mi?” dedim gülümseyerek. “Şifreli bir mesaj götürmüştüm ona. Tatar Osman Paşa’yı dağa kaldırması için. Bir gün sonra da meşrutiyet ilan edilmişti zaten.”</span></p>

  <p><span class="font4">“E işte onu diyorum. Dağ gibi adamdı Niyazi. Kurşun sıksan işlemez diye korkardı düşmanları. N’oldu? İngiliz mangasının önünde mi kurşuna dizildi? İstiklal Mahkemesi’nde yağlı urgan mı geçirildi boynuna? Hayır, ciğeri beş para etmez bir herifin kurşununa kurban gitti. Hâlâ da cinayetin&nbsp;sebebi anlaşılmış değil. Diyeceğim o ki, Cezmi Binbaşı’nın&nbsp;öldürülmesi de böyle bir vaka olabilir. Ama evelallah öğreneceğiz onu da...” Masanın çekmecesini açtı, sarı bir zarf çıkardı, bana uzattı. “Bu senin ilk avansın...”</span></p>

  <p><span class="font4">Sarı zarfa şöyle bir göz attım.</span></p>

  <p><span class="font4">“Cumhuriyet hükümetinin durumu, Bab-ı Âli’den daha iyi anlaşılan,” dedim eğlenceli bir sesle. “Bizde maaşlar hep&nbsp;geç ödenirdi.”</span></p>

  <p><span class="font4">Gururla mırıldandı.</span></p>

  <p><span class="font4">“Vatanı için fedakârlıktan kaçınmayanlara, vatan da fedakârlıktan kaçınmamalı.” Zarfı almadığımı görünce ikaz etmek zorunda kaldı. “Bu senin hakkın Şehsuvar, lütfen şunu al.”</span></p>

  <p><span class="font4">Birlikte çalışmayı kabul ettikten sonra parayı reddetmek anlamsızdı, zarfı alıp ceketimin iç cebine soktum. Ama elimi&nbsp;cebimden çıkartırken, kendi kendime gülümsemeden edemedim.</span></p>

  <p><span class="font4">“Niye gülümsedin?” diye sordu.</span></p>

  <p><span class="font4">“Hiiç, yıllar sonra hükümetten maaş almak tuhafıma gitti...”</span></p>

  <p><span class="font4">“Hak ediyorsun Şehsuvar,” Takdirle bakıyordu. “Sen, dürüst bir adamsın. O yüzden bu kadar ısrar ettik zaten. Namuslu insanlar o kadar azaldı ki...” &nbsp; &nbsp;</span></p>

  <p><span class="font4">Alaycı tavrıma devam ettim:</span></p>

  <p><span class="font4">“Peki, vazifesi ne olacak bu dürüst adamın? Ne yapacak bu güzel vatan için?”</span></p>

  <p><span class="font4">Hiç alınmadı sözlerime.</span></p>

  <p><span class="font4">“Eski ittihatçılar lazım bize... Onlarla irtibat kurmamız gerekiyor...”</span></p>

  <p><span class="font4">“Ne için?” diye sordum ciddileşerek. “Ne yapacağız eski ittihatçıları?”</span></p>

  <p><span class="font4">Kafasını salladı.</span></p>

  <p><span class="font4">“Düşündüğün gibi değil, kimseyi tutuklamayacağız ya da öldürmeyeceğiz. Tıpkı senin gibi vazife vereceğiz onlara. Vatanları için ellerini taşın altına koymalarını isteyeceğiz. Bize&nbsp;karşı dövüşeceklerine, düşmanlarımıza karşı dövüşsünler.”</span></p>

  <p><span class="font4">Tam olarak ne kastettiğini anlayamamıştım.</span></p>

  <p><span class="font4">“Yani silah mı kullanacaklar? Birilerini mi öldürecekler?”</span></p>

  <p><span class="font4">Ellerini masanın üzerinde birleştirdi.</span></p>

  <p><span class="font4">“Eğer karşımızdakiler silah kullanırsa, bizden birilerini öldürmeye kalkarsa... Ama senin vazifen bu değil. Senden&nbsp;kimseye kurşun sıkmanı istemiyoruz. Sadece eski ittihatçıları bulmalısın bize. Ama gözü kara olanları, bu işlerde pişmiş olanları, tecrübeli olanları... Yazan, çizen, boş boş konuşan adamlar lazım değil bize. Mesela şu senin bir arkadaşın&nbsp;vardı... Bizim gibi Selanikli... Fuad... O zamanlar benim gibi&nbsp;mülazımdı. Nerede bu Fuad? Onun gibiler lazım bize. Mesela Cezmi işimize yaramazdı. Tamam kıyıcı adamdı, fakat&nbsp;mantıklı biri değildi. Eninde sonunda açık verirdi. Cesaret&nbsp;kadar, tecrübe kadar, zekâ da lazım bu işte... Çünkü gizli işler&nbsp;bunlar.”</span></p>

  <p><span class="font4">Sustu, rahat düşünmem için zaman tanıdı ama benden soru gelmeyince yeniden başladı.</span></p>

  <p><span class="font4">“Evet, senden istediğimiz böyle insanlar bulman. Önümüzdeki yıl faaliyete geçecek bir gruptan bahsediyorum. Ama bu yılın sonuna kadar ekibi kurmamız lazım. Bilirsin,&nbsp;onları hazırlamak, teşkilatlandırmak vakit ister.”</span></p>

  <p><span class="font4">İlk o zaman fark ettim bu grubun belirli bir vazifeyi ifa etmek için kurulmaya çalışıldığını. Önümüzdeki yıl yapılması planlanan mühim bir vukuatın hazırlıklarıydı bunlar.</span></p>

  <p><span class="font4">“Devletin resmî memurları mı olacak bu arkadaşlar?” diye eşeledim biraz.</span></p>

  <p><span class="font4">“Elbette, neticede öyle olacak tabii ama kimse bilmeyecek bunu. Ne biz beyan edeceğiz ne de onlar anlatacak kimseye. Başka türlü muvaffak olmamız mümkün değil. Fakat dert etme, işin o kısmını biz anlatırız onlara. Sen, adamları&nbsp;bizimle tanıştır yeter. İstemezsen, araya girmene de lüzum&nbsp;yok, adamın adını, nerede bulacağımızı söylersin, gerisini&nbsp;biz hallederiz.”</span></p>

  <p><span class="font4">“Hallederiz,” diye mırıldandım manidar bir sesle. “Nasıl halledeceksiniz?”</span></p>

  <p><span class="font4">Ne demek istediğimi anlamıştı.</span></p>

  <p><span class="font4">“İstersen</span> <span class="font4" style="font-style:italic;">Kur’an</span><span class="font4">’ın üzerine yemin edeyim. Onları yakalamak niyetinde filan değiliz. Yok etmek gibi bir maksadımız da yok. O kadar çoklar ki hangi birini yok edeceksin. Senin&nbsp;de söylediğin gibi bu ülkede herkes, hepimiz ittihatçıydık.&nbsp;Yani seni oyuna filan getirdiğimiz yok. Bu vatan evlatlarını,&nbsp;yeniden vatan için vazifeye çağırıyoruz. Teşkilat-ı Mahsus’a&nbsp;üyesi olanlar, Karakol Cemiyeti’nde çalışanlar, eski İttihat ve&nbsp;Terakki fedaileri. Biliyoruz ki, bu insanların hepsi mutsuz,&nbsp;hepsi bir parça kırgın, çoğu da vazife bekliyor. Evet, bu hissi sen de bilirsin, bu kadroların çoğu, cumhuriyet hükümeti&nbsp;neden bizi görmüyor, Gazi Paşa neden bizi yok sayıyor diye&nbsp;öfkeleniyor. Yanlış mı? Öyle düşünmüyorlar mı?”</span></p>

  <p><span class="font4">Haklıydı, Mehmed Esad’ın sözlerinde onaylanmayacak bir taraf yoktu, tabii doğru söylüyorsa? Başka, karanlık bir&nbsp;amacı yoksa. Ama bunu düşünmek için artık çok geçti. Eğer&nbsp;yalan söylüyorsa, beni kandırmaya çalışıyorsa, bunu vazife&nbsp;içerisinde anlayacaktım artık. O sebepten hiç itiraz etmedim.</span></p>

  <p><span class="font4">“Haklısın Mehmed,” diye onayladım. “Aynen böyle düşünüyorlar. Muhtemelen büyük bir memnuniyetle karşılayacaklar hükümetin teklifini. Tamam, ben araştırmaya başlayayım o zaman. Peki biz, hep burada mı görüşeceğiz? Ayrıca ben, Pera Palas’ta kalmaya devam mı edeceğim? Yoksa evime&nbsp;mi dönmeliyim?”</span></p>

  <p><span class="font4"><span class="font4">Sözlerim ziyadesiyle memnun etmişti arkadaşımı.</span></span></p>

  <p><span class="font4">“Bence Pera Palas’tan ayrılmamalısın. En azından bir süre daha orada kalmaya devam et. Parayı dert etme, masrafları&nbsp;karşılarız. Biz de hem otelde hem de burada buluşuruz, hatta&nbsp;arada bir kafa çekeriz. Böylesi daha az dikkat çeker. İki eski&nbsp;arkadaşın muhabbetinden kim şüphe eder ki?”</span></p>

  <p><span class="font4">Bizden kim şüphe edecek diye geçirdim içimden. Devlet için çalıştığımıza göre kim düşecekti peşimize? Ama üstünde&nbsp;çok durmadım, arkadaşımın bir bildiği vardı herhalde. Üstelik bir süre daha Pera Palas’ta kalmak benim de işime gelirdi.&nbsp;Hiç değilse sana ulaşıncaya kadar. Mehmed Esad’dan ayrılınca otele döndüm. Oysa şahane bir akşam başlıyordu sokakta.&nbsp;Ve işler adeta kendiliğinden yoluna giriyordu. Sıkışıp kaldığım o labirentte kör duvarlar birer birer yıkılıyordu. Hem de&nbsp;benim çabama gerek kalmadan. Sanki görünmez bir el bana&nbsp;yardım ediyordu... Fakat bir terslik vardı. Ne olduğunu bilmiyordum ama bir şey beni rahatsız ediyordu. Mantıkla kavranılan bir husus değil bu, bir his, tecrübeyle kazanılmış bir&nbsp;his. Olan bitenler fazla iyiydi, fazla doğru, fazla mantıklı. Hayır, hiçbir zaman işler bu kadar mükemmel gitmezdi. Evet,&nbsp;bir terslik vardı, neydi bilmiyordum ama hissediyordum,&nbsp;eminim bir terslik vardı. Neyse anlayacaktık nasıl olsa...</span></p>

  <p><span class="font4">Otele dönünce, yeniden yazı masasının başına geçtim. Ve o meşum 1914 yılına geri döndüm. Kış sona ermiş, ilkbaharın ucu görünmüştü. Hastaneden çıkmasının üzerinden iki&nbsp;ayı aşkın bir zaman geçmesine rağmen Madam Melina hâlâ&nbsp;biraz süzgündü, hâlâ öksürük nöbetlerine yakalanıyordu.&nbsp;Ama artık kötü dönemi atlatmış, eski sıhhatine kavuşmuştu.&nbsp;Elbette benim evdeki itibarım da epeyce yükselmişti. Adeta&nbsp;bir paşa torunu muamelesi görüyordum. O kıtlık günlerinde&nbsp;bulabildiği malzemeyle mucizeler yaratarak şahane yemekler pişiriyordu bana. Sanki hastalıktan yeni kurtulan o değil&nbsp;de benmişim gibi odamı hep sıcak tutuyor, elbiselerimi neredeyse günü gününe yıkıyor, ütülüyor, her an emrime amade&nbsp;hale getiriyordu. Rahmetli annemden bile bu kadar hizmet,&nbsp;bu kadar hürmet görmemiştim dersem abartmamış olurum.&nbsp;Yine o ballı börekli kahvaltı masasında oturduğumuz günlerden birinde, yüzünde muzip bir gülümsemeyle</span>&nbsp;<span class="font4" style="font-style: italic;">Tanin&nbsp;</span><span class="font4">gazetesini uzattı.</span></p>

  <p><span class="font4">“Sizin Enver Paşa muradına ermiş... Nihayet saraya damat olmuş.”</span></p>

  <p><span class="font4">Gazetenin ön sayfasında yer alıyordu haber. “Enver Paşa, Damad-ı Şehriyar oldu.” Başlığın altında, Hürriyet Kahramanı, Edirne Fatihi, Harbiye Nazırı Enver Paşa’nın, Naciye&nbsp;Sultan’la evlendiği yazıyor, Damat Ferit Paşa’nın konağında&nbsp;yapılan düğün yemeğine güzide bir davetli topluluğunun katıldığı belirtiliyordu.</span></p>

  <p><span class="font4">“Gelin pek gençmiş diyorlar. Ama Enver Paşa da yakışıklı adam. Bir cazibesi var yani...”</span></p>

  <p><span class="font4">Nişanlandıklarında Emine Naciye Sultan daha çocuk sayılırdı. On bir yaşında filan olmalı. Aslında siyasi bir evlilikti bu. Cemiyetin isteğiyle gerçekleşmiş bir izdivaç. Arkadaşlarımızdan bazılarının saraydan kız almasıyla, Osmanlı aristokrasisiyle aramızdaki soğukluk giderilmek isteniyordu.</span></p>

  <p><span class="font4">Bizimkilerden Hafız Hakkı da bu maksatla saraydan evlenmişti. Fakat enteresan bir gelişme olmuş, birbirlerini hiç görmemelerine, sadece mektuplarla haberleşmelerine rağmen Enver Bey delice âşık olmuştu Naciye Sultan’a. Başkalarının&nbsp;mahrem hayatı hakkında konuşmayı hiç sevmeyen Talat Bey&nbsp;bile durumun tuhaflığı karşısında yorum yapmaktan kendini alamamıştı:</span></p>

  <p><span class="font4">“Bu bizim Enver, matrak adam, hiç görmediği, sadece annesinin tarifiyle tanıdığı Naciye Hanım’a büyük bir tutkuyla bağlandı. Tıpkı siyasette olduğu gibi aşkta da hakikatlerin değil, hayallerin peşinden gitmeyi sürdürüyor.”</span></p>

  <p><span class="font4">Trablusgarp’tayken de Enver Bey’in yaveri olan Zabit Akif, kumandanının her fırsatta kâğıda kaleme sarıldığından&nbsp;bahsederek,</span></p>

  <p><span class="font4">“Sadece iki işi yaparken aynı tutkulu ifade belirirdi Enver Bey’in yüzünde: Bir, harp ederken; iki, mektup yazarken,”&nbsp;demişti.</span></p>

  <p><span class="font4">Enver Bey’in, harbiye nazırı olmak istemesini, kıdemini beklemeden paşalığa göz dikmesini de bu evliliğe bağlayanlar vardı. Mesela bizim Fuad bu kanaatteydi:</span></p>

  <p><span class="font4">“Vatanseverlik, inkılapçılık, cemiyetçilik bir yana aslında hepimizi birleştiren başka bir ortak özelliğimiz var. Prens&nbsp;Sabahattin gibi birkaç kişiyi saymazsak, hepimiz alt tabakadan ya da orta sınıflardan gelen insanlarız. Belki de saraya&nbsp;karşı duyduğumuz büyük tepkinin asıl nedeni bu. Padişahın&nbsp;tek başına hükümran olmasına tahammül edemeyişimizin,&nbsp;meşrutiyet isteğimizin altında belki de bu hakikat var. Ama&nbsp;aynı zamanda tuhaf bir paradoks içindeyiz. Bir yandan saraya öfke duyuyoruz, bir yandan da onların yerinde olamadığımız için hayıflanıyoruz. Bu melun his, cemiyetin en üst&nbsp;kademesinden, en alt kademesine kadar hepimizin ruhunu&nbsp;ele geçirmiş durumda. Bana kalırsa, Enver Bey de bu hissin&nbsp;pençesinde kıvranıyor. O yüzden harbiye nazırlığında ısrar&nbsp;ediyor. Üç yıldır saraya damat olmayı beklemesinin sebebi&nbsp;de bu, düğüne giderken ne kadar şan, ne kadar rütbe varsa&nbsp;hepsini almak istiyor. Böylece saray kızıyla arasındaki zümre&nbsp;farkını ortadan kaldırmayı umuyor.”</span></p>

  <p><span class="font4">Fuad’ın bu tespitlerine tam olarak katılamıyordum, çünkü Enver Bey’i o kadar yakından tanımıyordum. Ama gözü yükseklerde olan, hırslı, hem de çok hırslı biri olduğunu biliyordum.</span></p>

  <p><span class="font4">“Ee Şehsuvar Bey evladım,” diyen Madam Melina’nın sözleriyle dağıldı düşüncelerim. “Söyle bakalım, senin mürüvvetini ne zaman göreceğiz?”</span></p>

  <p><span class="font4">Elimdeki gazeteyi katlayıp masanın kenarına koydum.</span></p>

  <p><span class="font4">“Enver Paşa’nın yaşına gelince. O şimdi otuz üç yaşında filan olmalı. Daha ben otuzuma gelmedim.” Küçük bir kahkaha attım. “Hem nerde öyle münasip bir kız? Devir kötü Madam Melina, namuslu insan bulmak zor.”</span></p>

  <p><span class="font4">Saf kadın, ciddiye aldı sözlerimi.</span></p>

  <p><span class="font4">“Haklısın evladım, memleketin hali fena. İnsanlar insanlıktan çıktılar. Kim, kimdir, nereden bileceksin.” Durdu. “Peki, şu senin Selanik’te yok muydu hiç tanıdığın bildiğin&nbsp;biri, temiz süt emmiş bir aile kızı?”</span></p>

  <p><span class="font4">Bir an seni anlatmak geçti içimden. İlk karşılaşmamızı, kendi kendine büyüyen bir sarmaşık gibi gönüllerimizde&nbsp;boy veren sevdamızı, yarıda kalan ümitlerimizi, bir türlü neticelenmeyen hazin hikâyemizi. Sonra vazgeçtim, bu samimi&nbsp;kadını üzmek istemedim.</span></p>

  <p><span class="font4">“Yoktu, Madam Melina,” dedim artık soğumaya yüz tutmuş kahveme uzanırken. “Selanik’te de yoktu, burada da yok.”</span></p>

  <p><span class="font4">O anda bambaşka bir hakikati fark ettim. Tarih, kimilerine karşı sevgiyle yaklaşırken, kimilerine karşı acımasız davranıyordu. Kimilerini birbirinden koparırken, kimilerini birleştiriyordu. 1908’de başlayan olaylardan bahsediyorum. Meşrutiyet, seninle benim mutluluğumu engellerken,&nbsp;Enver Bey’le Naciye Sultan’ı mürüvvete götürmüştü. Hayır,&nbsp;kimseye kızmıyordum, onlara haset ettiğim filan da yoktu.&nbsp;Bizim kaderimiz böyle yazılmış da demiyordum, bunu ben&nbsp;tercih etmiştim, neticelerine de katlanmam gerekirdi. Fakat&nbsp;o sıralar başka bir hakikati daha fark etmiştim. Vatan düştükçe, bazı insanlar yükseliyor, millet bahtına küserken, bazıları şans atına binmiş koşturuyordu. Evet, aralarında Enver&nbsp;Paşa’nın da bulunduğu günün kazananlarından bahsediyorum. Ortalıkta hiçbir büyük zafer yokken, memleketin hali&nbsp;içler açışıyken, sahi bu neyin zaferiydi, neyin muvaffakiyeti?&nbsp;Edirne’yi geri almıştık ama çok daha büyük bir toprak parçasını kaybetmiştik. Millet yokluk içinde kıvranıyordu. İstikbalde neler olacağı meçhuldü, güzel günlere olan inanç kaybedilmişti, hiç kimsede umut kalmamıştı, yılgınlık sert bir&nbsp;rüzgâr gibi memleketi kasıp kavuruyordu ve hepsinden daha&nbsp;mühimi Harb-i Umumi kapıdaydı.</span></p>

  <p><span class="font4">Şimdi akıllı olma zamanıydı, dış siyasette maceraya değil, ustalıkla planlanmış bir sulh stratejisine ihtiyaç vardı. Cemiyetteki genel kanı da zaten bu yöndeydi, Talat Bey olsun,&nbsp;Cemal Bey olsun, Cavit Bey olsun kimse bu kanlı çarpışmada taraf olmak istemiyordu. Ama ülke siyasetine yön veren&nbsp;hakikat, sağduyudan çok, kuvvetle alakalıydı. Kuvvete sahip&nbsp;olan, söze ve karara da sahip olur. Ve son dönemde cemiyetin, hükümetin ve memleketin en kuvvetli adamı ne Talat’tı,&nbsp;ne de Cemal. 1908 yılından bu yana yıldızı anbean parlayan,&nbsp;“Hürriyet Kahramanı” , “Edirne Fatihi” ve şimdi de sarayın&nbsp;damadı olan Enver Paşa’ydı. Eğer Talat Bey, dirayetli davranıp onu harbiye nazırı yaptırmasaydı, netice farklı olabilirdi.&nbsp;Ama artık, bu hayallerinin peşinden gitmekten çekinmeyen&nbsp;hırslı askeri kimse durduramazdı. Durdurmak şöyle dursun,&nbsp;kimse onun karşısında yer alamazdı. Öyle de oldu, o sıcak&nbsp;yazla birlikte harbin başlamasından sadece altı gün sonra&nbsp;Almanlarla gizli bir askerî ittifak imzaladık. Evet, Gavrilo&nbsp;Princip adındaki Sırp milliyetçisinin Avusturya-Macaristan&nbsp;imparatorluğu veliahttı Franz Ferdinand’a Saraybosna’da&nbsp;sıktığı kurşunun hemen ardından biz Almanlarla iş birliğine&nbsp;girmiştik.</span></p>

  <p><span class="font4">Aslında görüşmeler çok daha önce başlamıştı. Herkes gibi Almanlar da artık harbin eli kulağında olduğunu biliyordu.&nbsp;Ne olursa olsun Osmanlılan kendi yanlarında istiyorlardı.&nbsp;Bizim tarafta ise durum epeyce karışıktı. Nedense Osmanlı&nbsp;heyeti bu görüşmeleri sadece İngilizlerden, Fransızlardan,&nbsp;Ruslardan değil, başta Cemal Paşa olmak üzere hem hükümetten hem de cemiyetten saklamıştı. Elbette bütün karanlık mevzularda olduğu gibi, bu işte de bizim yardımımıza&nbsp;ihtiyaç duyulmuştu.</span></p>

  <p><span class="font4">Talat Bey’i kimseye sezdirmeden bulunduğu mekândan alarak ittifak görüşmelerinin yapıldığı köşke götürmek yine&nbsp;Fuad’la bana düştü. Başlarda mesele hakkında malumatımız&nbsp;olmadığı gibi, hiçbir fikre de sahip değildik. Sadece, Talat&nbsp;Bey’in, resmî korumalarını değil de bizim gibi iki fedaiyi yanına almasından hareketle, görüşmelerin mahrem konularla&nbsp;ilgili olduğunu düşünüyorduk. Elbette toplantıya katılanların arasında Enver Paşa’yı görünce son derece mühim bir&nbsp;vazife yaptığımızı da anlamıştık. Ama Almanya Sefiri Baron&nbsp;Konrad Von Wangenheim’i görünceye kadar bunun bir ittifak görüşmesi olduğunu fark etmemiştik. Evet, toplantıya en&nbsp;son katılan kişi Almanya’nın Türkiye sefiriydi. O kendinden&nbsp;emin adımlarıyla, küçük bahçeyi geçerek girmişti köşke.</span></p>

  <p><span class="font4">“Hadi gözün aydın,” demişti Fuad alaycı bir tavırla. “Almanya’nın yanında harbe giriyoruz.”</span></p>

  <p><span class="font4">Köşkü gören sokağın köşesinde, bir manolya ağacının gölgesine park ettiğimiz arabanın şoför mahallinde oturuyordum, Fuad da yan koltuğa çökmüştü.</span></p>

  <p><span class="font4">“Zannetmem,” dedim Talat Bey’in daha önce söylediklerine dayanarak. “Bizimkiler tarafsız kalacak bu harpte, başka bir mesele vardır Alman sefirle görüştükleri.”</span></p>

  <p><span class="font4">Köşke diktiği bakışlarını bana çevirdi arkadaşım.</span></p>

  <p><span class="font4">“Çok safsın Şehsuvar. İçerde bir piyes sahneleniyor. Shakespeare’in yazdıklarından daha çarpıcı bir oyun. Bütün cihanı kana boyayacak bir trajedi.”</span></p>

  <p><span class="font4">İşi alaya vurdum.</span></p>

  <p><span class="font4">“Her mevzuyu da tiyatroyla izah edersin...”</span></p>

  <p><span class="font4">“Bahse var mısın?” dedi kendinden emin bir sesle. “Ama öyle Yorgo’nun Meyhanesi’nde filan değil, Tokatlıyan’da akşam yemeğine...”</span></p>

  <p><span class="font4">Kafam karışmıştı ama geri adım atamadım.</span></p>

  <p><span class="font4">“Pilavdan dönenin kaşığı kırılsın. Ama nasıl öğreneceğiz, içeride ne konuştuklarını?”</span></p>

  <p><span class="font4">Pişkin pişkin sırıttı.</span></p>

  <p><span class="font4">“Sen soracaksın? Talat Bey’in adamı değil misin?”</span></p>

  <p><span class="font4">Kesin bir ifadeyle başımı salladım.</span></p>

  <p><span class="font4">“Katiyen olmaz. Sen aklını mı kaçırdın Fuad? Adamlar mahrem toplantı yapacaklar, ben de içeride ne konuştunuz&nbsp;diye mi soracağım? Mümkün mü bu?”</span></p>

  <p><span class="font4">“Tamam, o zaman birlikte konuştururuz Büyük Efendi’yi.”</span></p>

  <p><span class="font4">Güvensiz gözlerle süzdüm arkadaşımı.</span></p>

  <p><span class="font4">“Nasıl olacakmış o iş?”</span></p>

  <p><span class="font4">“Onu bana bırak,” dedi içeri serinlik girsin diye arabanın camını iyice açarak. “Ama laf sana gelince sus pus olma, sen&nbsp;de katıl konuşmaya.”</span></p>

  <p><span class="font4">Talat Bey, yaklaşık üç saat süren toplantının ardından çıkmıştı köşkten, bezgin bir tavırla kendini arabanın içine attı.</span></p>

  <p><span class="font4">“Hadi gidelim arkadaşlar,” dedi mutsuz bir sesle. “Beni geçen gün aldığınız, Zeyrek’teki yokuşun başına bırakın.”</span></p>

  <p><span class="font4">Arabayı çalıştırdım, tatlı tatlı homurdandı motor, yavaşça hareket ettik. Biz köşkün önünden ayrılırken Enver Paşa ve&nbsp;Baron Von Wangenheim birlikte çıktılar. Talat Bey’in bıkkınlığının aksine ikisi de son derece neşeliydi. Baron Von Wangenheim’in ağzında kara bir Alman purosu vardı, Enver Paşa&nbsp;her zamanki sigarasından birini tüttürüyordu. Neredeyse şakalaşarak ağır ağır geziniyorlardı bahçede. Talat Bey de fark&nbsp;etmişti onları. Arabamız sokaktan ayrılıncaya kadar da ilgiyle izledi, az önce yanından çıktığı iki adamı. Bir soru sorulacaksa, bundan münasip zaman olmazdı, fakat bizim Fuad,&nbsp;süt dökmüş kedi gibi öylece oturuyordu. Anlaşılan iş yine&nbsp;başa düşmüştü.</span></p>

  <p><span class="font4">“Talat Bey,” dedim kibar bir sesle. “Sakıncası yoksa, bir şey sormak istiyorum.”</span></p>

  <p><span class="font4">Bir yandan da dikiz aynasından yüzünü görmeye çalışıyordum.</span></p>

  <p><span class="font4">“Hı... Tabii, tabii sor Şehsuvar...”</span></p>

  <p><span class="font4">O da dikiz aynasından yüzümü bulmuş, merakla beni izlemeye başlamıştı.</span></p>

  <p><span class="font4">Oturduğum koltukta sıkıntıyla kımıldadım.</span></p>

  <p><span class="font4">“Cevap vermek zorunda değilsiniz ama... Yani mahsuru varsa diyorum...”</span></p>

  <p><span class="font4">Cümleyi tamamlayamadığımı görünce, muhtemelen ne soracağımı da anlayan kurt siyasetçi,</span></p>

  <p><span class="font4">“Veririm, veririm kardeşim,” dedi sıkıntıyla. “Niye cevap vermeyeyim?”</span></p>

  <p><span class="font4">“Yok, yani hani mahrem bir mesele varsa...”</span></p>

  <p><span class="font4">“Hadi sor Şehsuvar,” dedi sertçe. “Hadi kardeşim, geveleme lafı ağzında.”</span></p>

  <p><span class="font4">Eh, günah benden gitmişti.</span></p>

  <p><span class="font4">“Almanya’yla müttefik mi oluyoruz? Hani biz Harb-i Umumi’de tarafsız kalacaktık? Cemiyet fikir mi değiştirdi?”</span></p>

  <p><span class="font4">Dikiz aynasından öfke dolu bir bakış fırlattı bana. İşte o zaman bin pişman oldum sorduğuma soracağıma. Fuad’a&nbsp;</span><span style="text-indent: 0.4in;">değil de kendime kızdım, niye kapılmıştım ki ben yanımda oturan bu deli bozuğun kışkırtmasına?</span></p>

  <p><span class="font4">“Bir sigara ver,” diye seslendi Talat Bey arkadan. “Benimki bitti içeride. Şu seninkilerden bir tane ver.”</span></p>

  <p><span class="font4">Fuad benden önce davrandı, tabakasını açıp arkaya uzattı.</span></p>

  <p><span class="font4">“Buyurun, buyurunuz.”</span></p>

  <p><span class="font4">Tabakadan bir sigara çekti Büyük Efendi, acele etmeden yaktı. Arabanın içini mis gibi tütün kokusu doldurdu.</span></p>

  <p><span class="font4">“Harb-i Umumi çıktı mı ki biz taraf olalım?” diye söylendi arkadan. “Senin istihbarat kaynakların böyle mi malumat verdi?”</span></p>

  <p><span class="font4">Açıkça alay ediyordu, birazdan bir güzel haşlayacak diye düşünüyordum ki,</span></p>

  <p><span class="font4">“Yapmayın Talat Bey,” diyen Fuad yetişti imdadıma. “Avusturya-Macaristan İmparatorluğunun Sırbistan’a saldırması an meselesi. Veliahtları Ferdinand’ın ölümünü sineye&nbsp;mi çekecekler?”</span></p>

  <p><span class="font4">Sinirli sinirli güldü Talat Bey.</span></p>

  <p><span class="font4">“Valla aferin size, meğer ne kadar yakından takip ediyormuşsunuz cihan siyasetini.”</span></p>

  <p><span class="font4">Ciddi bir tavırla cevapladı Fuad.</span></p>

  <p><span class="font4">“Beynelmilel alanda olanları anlamazsak, vatanımızda olanları hiç anlayamayız.”</span></p>

  <p><span class="font4">“Doğru,” diyerek sigarasından derin bir soluk daha çekti cemiyetimizin şefi. “Bugün karşımıza çıkan sıkıntıların büyük bölümünün kaynağı harici ülkeler. Tamam, harp kapıda,&nbsp;bu konuda hemfikiriz. Peki, siz ne düşünüyorsunuz, ne yapmalıyız bu vaziyette? Teklifiniz ne?”</span></p>

  <p><span class="font4">Hiç düşünmeden cevapladım.</span></p>

  <p><span class="font4">“Tarafsız kalmak, zaten cemiyetin karan da bu değil mi? Ne işimiz var bizim bu kanlı kapışmada?”</span></p>

  <p><span class="font4">Derinden bir iç geçirdi.</span></p>

  <p><span class="font4">“Haklısın, hiçbir işimiz yok... Haklısın, cemiyetin kararı da tarafsız kalmak. Aslına bakarsanız, hâlâ tarafsız kalabiliriz. Evet, evet, henüz hiçbir vesikanın altına imza atılmadı.&nbsp;Ama tarafsız kalmak için, harbe girmemek için lazım olandan çok daha fazla kuvvete ihtiyacımız var. O nedenle bir barış anlaşması bile imzalanabilir. Çünkü bu kurtlar sofrasında, bu gözünü kan bürümüş devletlerin ortasında, ‘Ben size&nbsp;karışmıyorum, siz de bana karışmayın,’ diyerek kendimizi&nbsp;muhafaza edemeyiz. Çünkü çıkacak harbin sebeplerinden&nbsp;biri de bizatihi biziz.</span></p>

  <p><span class="font4">O Gavrilo Princip adındaki Sırp’ın, Saraybosna’da Franz Ferdinand’ı öldürmesi bir bahane. Harb-i Umumi’nin sebebi&nbsp;bu suikast değil, büyük devletlerin doymak bilmeyen açgözlülükleri... Denedik arkadaşlar, inanın denedik. Cavit Bey İngilizlere teklif götürdü, Cemal Bey mevzuyu Fransızlara açtı,&nbsp;ben geçen mayıs ayında Ruslarla bizzat konuştum. Hiçbiri&nbsp;bizimle ittifak kurmaya yanaşmıyor. Hepsinin gözü topraklarımızda. Yaşlı bir adamın başına üşüşmüş akbabalar gibi son&nbsp;nefesimizi vermemizi bekliyorlar.”</span></p>

  <p><span class="font4">Sustu, bakışlarını çaresizce, yanımızdan akmakta olan sokağa çevirdi.</span></p>

  <p><span class="font4">“Hepsini istiyorlar, bu evleri, bu ağaçları, bu denizi, bu şehri. Onlara para getirecek ne varsa hepsini, her şeyimizi...&nbsp;Kendimizi tarafsız ilan ettiğimizde Rusların Dersaadet’i işgal&nbsp;etmeyeceğinin hiçbir garantisi yok. Şehrimizi koruruz, kanımızın son damlasına kadar dövüşürüz gibi hamasi laflarla&nbsp;vatan müdafaası yapılmıyor.”</span></p>

  <p><span class="font4">Yeniden dikiz aynasından bana baktı.</span></p>

  <p><span class="font4">“Şimdi siz söyleyin arkadaşlar, bu durumda ne yapalım? Ne diyorsun Şehsuvar teklifin ne?”</span></p>

  <p><span class="font4">O öğleden sonra, teşkilatın arabasında ne Fuad’ın ne de benim ağzımdan tek kelime çıkmamıştı. Esasında söyleyecek çok söz vardı. Mesela Bab-ı Âli’yi basıp Kamil Paşa hükümetini devirmeseydik, İngilizleri karşımıza almazdık diyebilirdik. Çünkü İngiltere, Bab-ı Âli baskınının arkasında&nbsp;Almanya’nın olduğunu düşünüyordu. Mesela Almanlarla bu&nbsp;kadar içli dışlı görünmeseydik, belki Fransızlar da bize karşı&nbsp;olmazdı diyebilirdik. Rusya’yla dostluk için, ortada fol yok&nbsp;yumurta yokken birdenbire ittifak önerisi götürmek yerine,&nbsp;ilişkileri ağır ağır iyileştirmek daha iyi olabilirdi de diyebilirdik. Diyemedik, çünkü ben bir kez daha Talat Bey’in samimiyetine inanmıştım. O büyük çaresizliğine ikna olmuştum.&nbsp;Ama ona inanmasaydım, açıkça tenkit etseydim de sözlerim&nbsp;hiçbir işe yaramazdı. Sözlerim işe yarasaydı, Talat Bey, bana&nbsp;hak verseydi de hiçbir netice alamazdık. Çünkü ülkede kuvveti elinde bulunduran kişi de artık Talat Bey değil, Enver Paşa’ydı. Ve biz ne dersek diyelim o bildiğini okuyacaktı. Artık&nbsp;ne cemiyeti, ne hükümeti, kimseyi dinlemeyecekti. Orduda&nbsp;kendi alfabesi olan “Enveriye Yazısı”nı icat edecekti. Bütün&nbsp;bunlardan ötürü, Almanlar ülkemize yolladıkları vagonların&nbsp;üzerine Osmanlı İmparatorluğu yerine Enverland yazacaklardı. Haksız da sayılmazlardı, yeni devrin hükümdarı anlı&nbsp;şanlı Enver Paşa’ydı. Evet, artık çok geçti. O istediği için hükümet Almanya’yla ittifak yapacak ve Almanya istediği için&nbsp;de ülkemiz Harb-i Umumi’ye katılacaktı.</span></p>
</body>
</html>
