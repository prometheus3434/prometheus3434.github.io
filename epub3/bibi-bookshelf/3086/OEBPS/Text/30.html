<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv30">“</a>Ölülerimizden medet umacak halde değiliz.”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (9. Gün, Öğle)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Vazgeçmemişti Mehmed Esad, hiç de vazgeçmeyecekti. Şaşırmadım elbette, eski ya da yeni fark etmez, hiçbir ittihatçı kolay kolay vazgeçmez. Öğle yemeği için indiğimde&nbsp;Ömer, koşturarak haber vermişti. Ben odamdayken gelmiş&nbsp;yine Mehmed Esad. Kimseye sormaya dahi lüzum görmeden&nbsp;asansöre yönelmiş, ancak durumu fark eden Ömer durdurmuş onu.</span></p>

  <p><span class="font4">“Şehsuvar Bey odasında yok,” demiş. “Akşama kadar gelmeyecek.”</span></p>

  <p><span class="font4">Aslında ona böyle bir talimat vermemiştim ama beğendim çocuğun ferasetini.</span></p>

  <p><span class="font4">“Hoşlanmayacağınızı düşündüm efendim. Benim de pek hazzettiğim söylenemez o adamdan. Nasıl söyleyeyim, biraz&nbsp;züppe, ukala biri... Yukarı çıkamayacağını anlayınca yine bir&nbsp;not bıraktı size. ‘Yazdım ama sana da söyleyeyim,’ diye beni&nbsp;de tembihledi. ‘Bu akşam mutlaka bekliyorum Şehsuvar’ı,’&nbsp;Evet, efendim aynen böyle söyledi. Üstüme vazife değil ama&nbsp;bu adamdan uzak dursanız iyi olacak...”</span></p>

  <p><span class="font4">Sahiden de üstüne vazife değildi ama kırmak istemedim çocuğu. Uzattığı zarfı aldıktan sonra teşekkür edip yolladım.&nbsp;Şunlar yazıyordu zarftan çıkan kâğıtta:</span></p>

  <p><span class="font4">“Neredesin Şehsuvar? Latife değil, acilen buluşmamız lazım. Seni de yakından alakadar eden, ciddi meseleler var. Dün gelmediğin randevuyu bugüne kaydırdım. Akşam bekliyorum. Hürmetler... Mehmed Esad.”</span></p>

  <p><span class="font4">Israr aşamasından, üstü örtülü tehdide geçmişti. Beni de yakından alakadar eden mesele ne olabilirdi ki? Cezmi’nin&nbsp;öldürülmesi mi? Yok canım nereden bilecek Cezmi’nin evine gittiğimi? Ya biliyorsa? Zannetmem, başka bir mevzu olmalı. İyi de ne? Yaptığım hiçbir yanlış yok ki benim. Gerçi&nbsp;ben yapmasam da icat ederler. Tıpkı bir zamanlar Teşkilat-ı&nbsp;Mahsusa’da bizim yaptığımız gibi. Mühim olan, tehlike arz&nbsp;eden şahsı ya da cemiyeti ortadan kaldırmak değil mi? Aslında bundan da çok emin değildim. Ortadan kaldırmak niyetindeyseler, niye Mehmed Esad gibi bir adamı bana yollasınlar ki? Cezmi Binbaşı gibi öldürürler, olur biter. Bu işi bu&nbsp;kadar uzatmanın ne âlemi var? Öte yandan bir sürü ittihatçıyı darağacında sallandırırken yahut zindanlarda çürümeye&nbsp;yollarken, neden benimle iş birliği yapmak istiyorlar? Benim&nbsp;gibi Talat Bey’in yakını olmuş, Teşkilat-ı Mahsusa’da mühim&nbsp;vazifeler icra eylemiş birine nasıl güvenebilirler ki? Yok, katiyetle pis bir işin peşinde bu Mehmed Esad. Hayır, gitmeyeceğim ben bu herifin randevusuna. İstiyorlarsa gelip tevkif&nbsp;etsinler beni. Hiç değilse mahkemeye çıkarım. Adil bir yargılama olmasa da hiç değilse, yaptığım savunma geleceğe kalır.&nbsp;Evet, icabet etmeyeceğim bu şüpheli arkadaşın davetine. Bu&nbsp;kararla oturdum yemeğin başına. Ama huzurum kaçmıştı,&nbsp;belki rahatlatır diye bir kadeh şarap söyledim. Kâfi gelmedi bir tane daha. Evet, bu sonuncudan sonra kendimi daha&nbsp;iyi hissetmiştim. Kahve bile söylemeden kalktım masadan,&nbsp;asansöre yürürken, Ömer’in sesini duydum.</span></p>

  <p><span class="font4">“Şehsuvar Bey, Şehsuvar Bey...”</span></p>

  <p><span class="font4">Döndüm, yanında fötr şapkalı iki adamla üzerime doğru geliyordu. Ne yani, randevusuna gitmeyince iki sivil polis mi&nbsp;yollamıştı Mehmed Esad? Ama sonra fark ettim ki, randevu&nbsp;saatine daha çok vardı. Öyleyse kimdi bu adamlar? Fazla merak etmeme gerek kalmadı.</span></p>

  <p><span class="font4">“Beyefendiler emniyetten geliyorlar...” diye açıkladı Ömer. “Sizinle konuşmak istiyorlarmış...”</span></p>

  <p><span class="font4">Sesindeki ürküntü sezilmeyecek gibi değildi. Artık her ihtimale hazırlıklı olduğumdan, inadına rahat bir gülümseme yerleştirdim suratıma.</span></p>

  <p><span class="font4">“Öyle mi?” dedim adamlara dönerek. “Mevzu neydi acaba?”</span></p>

  <p><span class="font4">Soruma soruyla cevap verdi, bizim ittihatçılar gibi bıyıklarının ucunu yukarı kıvırmış olan.</span></p>

  <p><span class="font4">“Sakin bir köşeye geçebilir miyiz?”</span></p>

  <p><span class="font4">Umursamaz bir tavırla omuz silktim.</span></p>

  <p><span class="font4">“Restoran olur mu? Öğle servisi bitti, kimse rahatsız etmez.”</span></p>

  <p><span class="font4">Başlarını öne doğru sallayarak kabul ettiler teklifimi.</span></p>

  <p><span class="font4">Az önce kalktığım masaya geri dönmüş oldum böylece.</span></p>

  <p><span class="font4">“Yemek yer misiniz diyeceğim ama yanlış anlamanızdan korkarım...”</span></p>

  <p><span class="font4">“Teşekkür ederiz,” dedi bıyıksız olanı. “Karnımız tok zaten.”</span></p>

  <p><span class="font4">Hiçbir düşmanlık yoktu tavırlarında, konuşmaya başlamadan önce iyi bir intiba bırakmak istedim.</span></p>

  <p><span class="font4">“Kahve, birer kahve söyleyeyim size...”</span></p>

  <p><span class="font4">İtiraz etmelerine fırsat tanımadan, başgarsonu çağırdım. İhsan gelirken yeniden sordum:</span></p>

  <p><span class="font4">“Nasıl içersiniz?”</span></p>

  <p><span class="font4">“Sade,” dedi ikisi de. Kahvelerimizi söyledikten sonra</span></p>

  <p><span class="font4">“Evet,” diyerek polislere döndüm. “Buyurun sizi dinliyorum.”</span></p>

  <p><span class="font4">Hiç duraksamadan girdi mevzuya bıyıklı olanı.</span></p>

  <p><span class="font4">“Cezmi Kenan’ı tanıyor musunuz?”</span></p>

  <p><span class="font4">Evet, mesele anlaşılmıştı. Ama bu soruyu nasıl cevaplayacaktım? Yok desem, evine gittiğimi biliyorlarsa, yandığımın resmiydi, evet desem, belki de boş atıp dolu tutmaya çalışan&nbsp;polislere hiç yoktan koz vermiş olacaktım. Ama Cezmi için&nbsp;bana geldiklerine göre, arkadaş olduğumuza dair malumatları olmalıydı. O anda aklıma başka bir ihtimal geldi. Ya dün&nbsp;beni kovalayan polisler bunlarsa? Allahtan yüzümü görmemişlerdi, üstelik üzerimdeki kıyafetler de bunlar değildi.</span></p>

  <p><span class="font4">“Tanırım,” dedim sakin bir tavırla. “Benim gibi Selaniklidir. Trablusgarp’ta birlikte harp etmiştik.”</span></p>

  <p><span class="font4">Yüzü ışıdı bıyıksız olanın.</span></p>

  <p><span class="font4">“Trablusgarp’ta mıydınız? Benim babam da orada harp etmiş...”&nbsp;&nbsp;&nbsp;&nbsp;</span></p>

  <p><span class="font4">Yok, bu çocuklar siyasi polis değillerdi, sanırım cinayet kısmından geliyorlardı.</span></p>

  <p><span class="font4">“Öyle mi?” dedim sahici bir ilgiyle. “Kimin emrinde harp etmiş? Enver Paşa’nın mı?”</span></p>

  <p><span class="font4">Suratı asılır gibi oldu polisin.</span></p>

  <p><span class="font4">“Hayır, Mustafa Kemal’in...”</span></p>

  <p><span class="font4">Baltayı taşa vurmuştum, derhal düzelttim.</span></p>

  <p><span class="font4">“Başlarda biz de Mustafa Kemal’le birlikteydik, fakat sonra ayrılmak zorunda kaldık. Eğer ayrılmasaydık, mutlaka karşılaşırdık babanızla. Sahi nasıl babanız? Sıhhat ve afiyettedir inşallah.”</span></p>

  <p><span class="font4">Boynunu büktü genç polis.</span></p>

  <p><span class="font4">“Babam şehit düştü... Ama Trablusgarp’ta değil, Balkan Harbi’nde...”</span></p>

  <p><span class="font4">“Allah rahmet eylesin,” dedim üzüntüyle. “Mekânı cennet olsun...”</span></p>

  <p><span class="font4">“Amin, cümle şehitlerimizin mekânı cennet olsun...”</span></p>

  <p><span class="font4">Sanki önemsiz bir mevzuyu hatırlamış gibi sordum.</span></p>

  <p><span class="font4">“Niye araştırıyorsunuz Cezmi Binbaşı’yı?”</span></p>

  <p><span class="font4">“Bırakın da soruları biz soralım,” dedi bıyıklı olanı. “En son ne zaman gördünüz Cezmi Kenan’ı?”</span></p>

  <p><span class="font4">İşte zurnanın zırt dediği yere gelmiştik. Eğer o eve gittiğimi biliyorlarsa, reddetmek, doğrudan zanlı durumuna düşürürdü beni. Ama bilmiyorlarsa? O halde niye geldiler yanıma. Hem de cinayetin üzerinden yirmi dört saat bile geçmeden.</span></p>

  <p><span class="font4">“Üç gün önce gördüm... Evine davet etmişti beni. Langa’da bahçeli güzel bir evi var. Oraya gitmiştim, sohbet ettik...”</span></p>

  <p><span class="font4">Konuşurken gözlerimi yüzlerinden ayırmıyor, sözlerime nasıl tepki vereceklerini merak ediyordum. İkisinin de yüzü&nbsp;sabitti, ne bir kuşku ne de bir heyecan. Hayır, katil olduğumu&nbsp;düşünmüyorlardı. Demek ki ellerinde beni zanlı ilan edecek&nbsp;bir delil ya da şahit yoktu. Güya merakıma yenilmiş gibi yeniden sordum:</span></p>

  <p><span class="font4">“Sahi niye sordunuz? Ne olmuş Cezmi Binbaşı’ya?”</span></p>

  <p><span class="font4">“Ölmüş...” dedi şehit oğlu olan. “Biri evinde bıçaklamış onu.”</span></p>

  <p><span class="font4">“Ne!” diye haykırdım. “Ne diyorsunuz?”</span></p>

  <p><span class="font4">“Evet, birileri evine girmiş, kalbinden bıçaklamış...”</span></p>

  <p><span class="font4">“Nasıl yani? Hırsızlar mı?”</span></p>

  <p><span class="font4">“Belki... Araştırıyoruz işte... Günlük tutuyormuş Cezmi. Sizin adınız geçiyor. Söylediğiniz gibi üç gün önce evini ziyaret ettiğinizi yazmış. Reşit Bey’le birlikte.” Bakışları resepsiyona&nbsp;kaydı. “Buranın müdürüymüş Reşit... Sorduk ama henüz gelmemiş otele...”</span></p>

  <p><span class="font4">“Öyle,” dedim üzüntümün arkasına saklanarak. “Reşit Bey’in babası Yusuf’la harbiyeden arkadaşlardı. Reşit Bey,&nbsp;yardım ediyordu Cezmi’ye...” Hayretler içinde kalmış gibi&nbsp;başımı salladım. “Nasıl iş yahu, daha birkaç gün önce sapasağlam olan adam öldü ha...”</span></p>

  <p><span class="font4">Ne yaparsınız gibilerden bakıyordu bıyıksız olan.</span></p>

  <p><span class="font4">“Bir düşmanı var mıydı? Hani aralarında husumet olan birileri filan?”</span></p>

  <p><span class="font4">Güya bu bıyıklı daha uyanıktı, vazifesine daha sadık ama işin aslına bakarsan ikisi de acemiydi.</span></p>

  <p><span class="font4">‘Bilmem,” dedim iyice şaşırmış gibi. “Yıllardır görmüyordum Cezmi Binbaşı’yı. Kimlerle, ne tür münasebeti var hiçbir malumatım yok. Görüştüğümüzde de kimseden şikâyet etmedi. Öyle tehdit altında filan da görünmüyordu... Ya da&nbsp;söylemedi. Çok cesur adamdı Cezmi... Güçlüydü de, şaşırdım&nbsp;valla... Katil nasıl öldürebilmiş, hem de bıçakla...”</span></p>

  <p><span class="font4">Sözlerime takılmıştı bıyıklı polis.</span></p>

  <p><span class="font4">“Belki de yalnız değildi katil. Belki de birkaç kişiydiler...”</span></p>

  <p><span class="font4">Hayranlıkla baktım onay bekleyen polise...</span></p>

  <p><span class="font4">“Evet, mutlaka öyle olmalı. Yoksa, tek kişiye pabuç bırakmazdı Cezmi Binbaşı...”</span></p>

  <p><span class="font4">Bakışları kollarıma kaydı uyanık polisin.</span></p>

  <p><span class="font4">“Ceketinizi çıkartıp, kollarınızı sıvar mısınız?”</span></p>

  <p><span class="font4">Aferin, demek Cezmi’nin tırnakları arasındaki kan izlerini görmüşlerdi.</span></p>

  <p><span class="font4">“Elbette,” diyerek soyundum, kollarımı gösterdim, içlerine, dışlarına dikkatle baktılar. “Ne, ne arıyorsunuz?” diye sorarak aptala yatmayı sürdürdüm.</span></p>

  <p><span class="font4">Hiçbir açıklamada bulunmadılar elbette.</span></p>

  <p><span class="font4">“Otelden ayrılırsanız adresinizi bırakın,” dediler sadece, “icap ederse, yazılı ifadenizi vermek için karakola kadar gelmeniz gerekebilir.”</span></p>

  <p><span class="font4">Sivil polisler giderken bu kez sahici bir şaşkınlıkla baktım arkalarından.</span></p>

  <p><span class="font4">Nasıl yani hepsi bu muydu? Mühim bir cinayet soruşturmasında böyle mi davranılırdı?</span></p>

  <p><span class="font4">Aklımda bu sorularla çıktım odama. Kapıyı açıp içeri girerken, dank etti. Hayır, Mehmed Esad kendi meşrebince mesaj veriyordu bana. “Bak, ne haltlar karıştırdığını biliyorum, ama&nbsp;seni yakalamak istemiyorum, o sebepten aptal iki polis yolladım. Eğer bu akşam da gelmezsen, başka türlü davranacağım.” İşte, bunu söylemek istiyordu. Bana iki acemi polisi yollamalarının başka manası olamazdı. Evet, dediğim gibi eski&nbsp;de olsa iyi bir ittihatçı kolay kolay vazgeçmezdi. Şu halde fikir&nbsp;değiştirmekte yarar vardı, Mehmed Esad’la buluşmaya gitmemek pek akıllıca olmayacaktı. Ama önce Reşit’i tembihlemem&nbsp;lazımdı. Dün Cezmi’ye gittiğimi asla söylememeliydi onlara.&nbsp;Telefonla Ömer’i aradım. Sakin ama kararlı bir ses tonuyla.</span></p>

  <p><span class="font4">“Reşit Bey gelince mutlaka konuşmak istiyorum. Çok önemli, gelir gelmez bana haber ver,” dedim.</span></p>

  <p><span class="font4">“Hiç merak etmeyin Şehsuvar Bey,” dedi yutkunarak. “Gelir gelmez aratacağım sizi.”</span></p>

  <p><span class="font4">Telefonu kapattım, artık birilerinin benim üzerimden bir tezgâh çevirdiğinden emindim. Fakat korku yerine tuhaf bir&nbsp;heyecan vardı içimde. Kurulan oyunu bozmak, çevrilen tezgâhı açığa çıkarmak, bu siyasi muammayı çözmek... Evet, ne&nbsp;öldürülmek, ne tutuklanmak; hiçbir endişe duymuyordum,&nbsp;tek kaygım seni bir daha görememekti ve sana yazamamak.&nbsp;O sebepten henüz vakit varken, henüz kollanm bağlanmamışken sana anlatmaya devam etmeliydim. Öyle de yaptım...</span></p>

  <p><span class="font4">1912 kışı bir karabasan gibi çökmüştü payitahtın üzerine. Sadece askerî mağlubiyetimizden söz etmiyorum, hakiki bir felaketten söz ediyorum. Balkanlar’daki yıkımın neticesi&nbsp;bize kadar ulaşmış, harpte acımasızca öldürülen insanların&nbsp;uğradığı vahşet bir yana, köyünden, evinden sürülen onbinlerce muhacir Dersaadet’e akmıştı. Kendi hemşerilerini&nbsp;doyurmakta güçlük çeken şehir, devasa bir açlık ve kolera&nbsp;yuvasına dönüşmüştü. Cami avluları, köşebaşları, meydanlar, dilenen, yardım isteyen, soğuktan, açlıktan, hastalıktan&nbsp;inleyen kadınlar, erkekler, çocuklarla doluydu. “Büyük devletlerin çöküşü korkunç neticeler doğurur,” demişti rahmetli&nbsp;babam. Ne kadar haklı olduğunu şimdi daha iyi anlıyordum.&nbsp;Ama içimde tuhaf bir huzur vardı. Kalpsiz biri olmadığımı&nbsp;bilirsin, kadın, çoluk çocuk bütün o muhacirleri çaresizlik&nbsp;içinde kıvranırken görmenin beni nasıl derinden sarstığını&nbsp;da tahmin edebilirsin... Evet, bu acıyı ruhumun derinliklerinde hissediyordum ama yine de bir rahatlık vardı içimde.&nbsp;Cemiyetimizin iktidarda olmamasının, hatta polis takibatına&nbsp;uğramamızın, baskı altında bulunmamızın rahatlığı... Geçen&nbsp;dört yıl içinde o kadar çok tenkit edilmiş, o kadar çok kınanmış, o kadar çok hakarete uğramıştık ki, artık kimsenin bizi&nbsp;suçlayamayacak olmasını bir tür saadet olarak algılıyordum.</span></p>

  <p><span class="font4">Kabul ediyorum, bir tür mesuliyetten kaçış da diyebiliriz buna. Ama güzeldi.</span></p>

  <p><span class="font4">Evet, Balkan Harbi’ndeki mağlubiyetin sorumlusu olan Kamil Paşa Hükümeti, aynı zamanda azılı bir ittihatçı düşmanıydı. Harbi sebep göstererek, neredeyse bütün cemiyet&nbsp;üyelerini vatan haini ilan edecekti. Oysa ülkeyi felakete sürükleyen bu hükümetin ve şeytana pabucunu ters giydirecek&nbsp;kadar feraset sahibi olan Kamil Paşa’nın hatalarında bizim&nbsp;zerre kadar dahlimiz yoktu. Bu hakikate rağmen, zabitlerimiz harpte, düşmana karşı kanlarının son damlasına kadar&nbsp;vuruşmaktan geri durmuyorlardı. Bu, hem milli, hem de ahlaki bir davranıştı. Aynı gönül rahatlığı, aynı haletiruhiye Talat Bey’i de sarmış olmalıydı ki, yazdan bu yana iktidarı, İtilaf Fırkası’na altın bir tepside sunmuştu. Sadrazamlığı önce&nbsp;Ahmed Muhtar Paşa’ya, ardından da Kamil Paşa’ya bırakmayı göze alabilmişti. Bu pasif halin benim için tümüyle ahlaki&nbsp;bir önemi vardı. Zalim olmayı kendime yakıştıramamak.</span></p>

  <p><span class="font4">İtiraf ediyorum, bu biraz da senin sayende edindiğim bir anlayıştı. Belki de sanatın bana kazandırdığı bir meziyet. Kazanmaktan çok haklı olmak, güçlünün değil, kaybedenin yanında, mazlumla birlikte olmak. Şimdi tam da öyleydik işte.&nbsp;Ve bu durum tuhaf bir huzur veriyordu bana. Uzun zamandır&nbsp;yitirdiğim bir histi bu. Uzun zamandır inandıklarımdan kuşku duyuyordum. Çünkü meşrutiyet bocalıyordu, inkılabımız&nbsp;yarıda kalmış gibiydi. Daha da önemlisi parçası olduğum bu&nbsp;cemiyet kirlenmiş, bir zamanlar tenkit ettiğimiz muktedirlere dönüşmüş gibiydi. Ama şimdi yeniden muhalefetteydik&nbsp;işte. Kendimi yeniden bir inkılapçı, mazlumların savunucusu, milletin mücahidi gibi görebiliyordum. Olması gereken&nbsp;buydu. Mademki kendimize fedai diyorduk, ne mülkte ne&nbsp;tahtta gözümüz olmalıydı. Biz adanmış ruhlar, adanmış bedenler olarak lekesiz yaşamalı, lekesiz ölmeliydik. Fakat ne&nbsp;yazık ki bu mutluluğum fazla sürmeyecekti. Talat Bey’in sonradan izah edeceği gibi, vatanın gözlerimizin önünde eriyip&nbsp;yok olmasına daha fazla tahammül edemeyecek, iktidara tekrar el koyacaktık. Bizleri birer zalime, acımasız birer darbeciye dönüştürme pahasına da olsa bu kararı almaktan ve ifa&nbsp;etmekten kaçınmayacaktık.</span></p>

  <p><span class="font4">Ocak ayıydı. Bu mevsim için ılık sayılabilecek bir gece... Beşezade Emin Bey’in Vefa Meydanı’ndaki evinin etrafında&nbsp;tertibat almıştık. Bir toplantı yapılıyordu içeride. Toplantının&nbsp;mahiyetini ne ben, ne Mülazım Fuad ne de öteki dört arkadaşımız biliyordu. Biz, sadece evin emniyetini sağlamakla vazifeliydik. Ama karanlığın içinden çıkıp aceleyle içeri dalan&nbsp;mühim simaları gördükçe işin ciddiyetini kavrıyorduk. Talat&nbsp;Bey, Ziya Gökalp, Miralay İsmail Hakkı, Fethi Bey, Mithat Şükrü, Doktor Nazım ve artık emrinde çalıştığımız Kara Kemal...&nbsp;Evet, Küçük Efendi’nin payitahtta kurduğu farklı mesleklerden, yüzlerce insandan oluşan o muazzam teşkilatın bir&nbsp;parçası olmuştuk artık. Bundan şikâyet de etmiyorduk, aksine yeni istibdatçılara karşı dövüşebildiğimiz için kendimizi&nbsp;mutlu sayıyorduk. Çünkü Kamil Paşa hükümetinin takibat&nbsp;ve tutuklamalarına karşı cemiyetin idarecilerini korumakla&nbsp;yükümlüydük. Polisin, cemiyetimize yönelik baskınlarında&nbsp;birçok idareciyi kurtarmış, kimilerinin yurtdışına kaçmasına&nbsp;önayak olmuştuk. Hatta hükümetin hafiyeleriyle birkaç kez&nbsp;silahlı çatışmaya da girmiştik. Allahtan bu çatışmalarda ne&nbsp;bizim fedailerden, ne de hafiyelerden kimse ölmüştü. Ama&nbsp;böyle giderse kan akması kaçınılmazdı, çünkü hükümet, İttihat ve Terakki Cemiyeti’ni ortadan kaldırmadan rahat etmeyecekti. Bu gece yapılacak olan toplantının bütün bu meseleleri çözüme bağlayacağına inanıyorduk.</span></p>

  <p><span class="font4">Toplantıya cemiyet yöneticilerinden Enver Bey’in katılmaması dikkatimizi çekmişti. Acaba cemiyet bölünüyor mu, sorusu geldi aklıma. Öyle ya, milletin arasında hakiki&nbsp;bir kahraman olarak anılan Enver Bey gibi mühim bir zatı,&nbsp;azami gizlilik içinde yapılan böylesi önemli bir toplantıya çağırmamanın başka ne anlamı olabilirdi? Bu fikrimi Fuad’a&nbsp;söylemedim ama tuhaftır aynı düşünceyi o da dile getirdi.</span></p>

  <p><span class="font4">“Enver Bey’le cemiyet arasında bir husumet mi var? Niye toplantıya gelmedi?”</span></p>

  <p><span class="font4">“Zannetmem Fuad,” dedim kendi şüphemi de gizleyerek. “Ne cemiyet Enver Bey’den vazgeçer ne de Enver Bey cemiyetten. Eminim mühim bir sebebi vardır.”</span></p>

  <p><span class="font4">Bu sözleri Fuad’ı yatıştırmak için söylemiştim ama hakikat çıkacaktı. Toplantının emniyetini tehlikeye atmamak için gelmemişti Enver Bey. Çünkü herkesten çok göz önünde olan&nbsp;oydu. Hürriyet kahramanı olması sebebiyle askerler büyük&nbsp;saygı duyuyorlardı ona. Bu da hükümeti çok korkutuyordu.</span></p>

  <p><span class="font4">O sebepten Enver’i asla boş bırakmıyor, her hareketini denetliyor, her adımını izliyorlardı.</span></p>

  <p><span class="font4">Vefa Meydanı’ndaki evde, geç saatlere kadar sürmüştü toplantı. Biz de saatlerce karanlık sokakları arşınlamış, ağzımızın içinde acı bir tat kalıncaya kadar sigara içmiş, kuytu&nbsp;köşelere sinerek, eve yaklaşan kimse var mı yok mu, kontrol&nbsp;etmiştik. Bu arada, Euripides adlı Yunan tragedya yazarının&nbsp;</span><span class="font4" style="font-style:italic;">Medea</span> <span class="font4">adlı piyesini anlatmıştı Fuad gece boyunca. Bir hafta&nbsp;evvel seyretmiş olmasına rağmen, hâlâ kurtulamamıştı tesirinden. Kadının kıskançlıktan doğan kuvveti, onu çok etkilemiş olmalıydı. Kocasından intikam almak için kendi çocuklarını öldürmüş olmasını bir türlü anlayamıyordu. Nedense&nbsp;seni düşündüm Ester. Sakın yanlış anlama senin kimseyi&nbsp;öldüreceğini sanmam, kaldı ki çocuklar... Ama kadınların o&nbsp;mahrem kuvveti deyince, nedense hep sen geldin aklıma...</span></p>

  <p><span class="font4">Neyse, biz böyle tartışırken, evin kapısı açıldı ve birer ikişer çıkmaya başladı içeridekiler. Küçük Efendi sona kalmıştı, onun görünmesiyle biz de hareketlendik. Hiç mutlu değildi,&nbsp;anlaşılan istediği gibi neticelenmemişti toplantı. Evine kadar eşlik ettik ama toplantı hakkında tek kelime etmedi. Biz&nbsp;de soramadık zaten, merakımızı içimize gömüp beklemeye&nbsp;başladık. Çok da beklemedik, bir hafta sonra yine aynı evde,&nbsp;yine aynı saatlerde bir toplantı daha düzenlendi. Bu kez Enver Bey de vardı eve girenlerin arasında, buna mukabil Fethi&nbsp;Bey gelmemişti. Ne gam, Fethi Bey cesur bir asker, iyi bir ittihatçı olmasına rağmen Enver Bey kadar şöhretli biri değildi&nbsp;cemiyette. Yani her ne karar alınacaksa o olmadan da alınırdı. O yüzden pek mühimsemedim onun gelmeyişini.</span></p>

  <p><span class="font4">Silahlarımızı elimizin ulaşacağı yerlerde tutup, yine voltaladık karanlık sokaklarda; üstelik bu kez havanın mülayimliği de gitmiş, denizden esen buz gibi bir rüzgâr iflahımızı kesmişti sabaha kadar. Neyse ki donmamıza ramak kala kapı&nbsp;açılmış, bizim komitacılar birer ikişer dökülmüştü sokağa.&nbsp;Evet, bu kez ortalık aydınlanıncaya kadar sürmüştü toplantı. Ama onca yorgunluğa, uykusuzluğa rağmen, evden çıkan&nbsp;Kara Kemal’in yüzü ışıldıyordu. Anlaşılan bu kez istediği gibi&nbsp;neticelenmişti konuşmalar.</span></p>

  <p><span class="font4">“Bu iş tamam arkadaşlar,” demişti üşüyen avuçlarına hohlayarak. “Defterlerini düreceğiz alçakların.” Uykunun zerresi olmayan kara gözlerini yüzümüze dikmiş. “Büyük olaya hazırlanın, yakında geçiyoruz harekete...”</span></p>

  <p><span class="font4">Büyük olay, Bab-ı Âli baskınıydı. 1908 İnkılabı öncesi meşrutiyeti kurmak için dağa çıkan cemiyet, eski günlerine geri dönüyordu. Kamil Paşa hükümetinin Balkan devletleriyle&nbsp;barış yapabilmek için Edirne'yi gözden çıkaracağını öğrenen&nbsp;Talat Bey, “bekleyip görelim” fikrinden vazgeçmiş, bu toprak&nbsp;kaybının millet üzerinde yaratacağı infialden de faydalanarak hükümete silah zoruyla el koymayı planlamıştı. Fakat&nbsp;Beşezade Emin Bey’in evinde yapılan ilk toplantıda karar&nbsp;alınamamıştı; çünkü, Fethi Bey darbeye karşı çıkarak şöyle&nbsp;demişti:</span></p>

  <p><span class="font4">“Artık komitacılık devri bitti. Bırakalım Kamil Paşa hükümeti onursuz bir barış anlaşması imzalasın. Böylece milletin tepkisi daha da artar, biz de seçimlere hazırlanır, hükümeti&nbsp;kanuni yollardan değiştiririz.”</span></p>

  <p><span class="font4">Kara Kemal’in o toplantıdan canı sıkkın olarak ayrılmasının sebebi de buydu. Ama bir hafta sonra Enver Bey’in katıldığı, buna mukabil Fethi Bey’in gelmediği görüşmede Talat Bey’in istediği olmuş, bir darbeyle hükümete el koyma kararı alınmıştı. Hatta Enver Bey geçen toplantıda baskın kararı alınmadığı için cemiyet üyelerini açıkça azarlamaktan&nbsp;geri durmamıştı. Sadece cemiyet için değil, ülke için de ölüm&nbsp;kalım meselesiydi bu. Ya vatanı yabancılara satmaya hazır&nbsp;Kamil Paşa hükümetinden kurtulunulacak ya da hep birlikte&nbsp;yok olunacaktı. Enver Bey meseleyi böyle koyunca hiç kimse&nbsp;itiraz edememişti.</span></p>

  <p><span class="font4">Kararlaştırılan baskın tarihi de manidardı: 23 Ocak Perşembe günü... Meşrutiyetin Temmuz’un 23’ünde ilan edildiğini hatırlarsak, acaba bugün bilhassa mı seçilmişti diye düşünmekten kendimizi alamıyorduk. Bu konuda açık bir&nbsp;malumat edinemesek de perşembe gününün Talat Bey tarafından teklif edildiğini, Kara Kemal anlatmıştı. Perşembe&nbsp;uğurlu günüymüş Büyük Efendi’nin. Ama baskın tarihinin&nbsp;o güne denk gelmesinin çok daha mantıklı bir sebebi vardı&nbsp;aslında. 1913 yılının 23 Ocak Perşembe günü, sadaret makamında, ecnebi devletlerin verdikleri notaya cevap hazırlanacaktı. Yani istifası istenecek Kamil Paşa ve öteki nazırların&nbsp;önemli bir bölümü Bab-ı Âli’de olacaktı. Vefa’daki evde düzenlenen ikinci toplantı oldukça verimli geçmiş olmalıydı,&nbsp;çünkü baskının saati bile belirlenmişti. 23 Ocak Perşembe&nbsp;günü saat 15.00’te bitecekti bu iş.</span></p>

  <p><span class="font4">Darbe gününden çok önce, Fuad’la birlikte çetin bir çalışmaya giriştik. Kara Kemal’in bize verdiği isimlerle tek tek konuştuk, ki bu adamların hepsi, daha Resneli Niyazi dağa&nbsp;çıkmadan önce cemiyet üyesi olmuştu. Hiç kimse nereden&nbsp;çıktı şimdi bu iş demedi, hiç kimse gelmeyeceğiz de demedi,&nbsp;hatta hepsi, “Olması icap eden buydu, elbette orada oluruz,”&nbsp;mealinde sözler sarf ettiler ama ne o eski heyecan vardı yüzlerinde ne de o eski coşku. Evet, hakikat buydu. Hepimizin&nbsp;inancında bir kırılma olmuştu. Bütün ülkede görülen o sinsi&nbsp;çözülme, milleti saran o hastalıklı çürüme, cemiyet üyelerine de sirayet etmişti. Sanki davaya duyduğumuz inancı ağır&nbsp;ağır kaybediyorduk, belki de çoktan kaybetmiştik. Ama kimse açıkça dile getiremiyordu işte.</span></p>

  <p><span class="font4">Mülazım Fuad da farkındaydı bu kötü gidişin, fakat ne o tek kelime etti bu mesele hakkında ne de ben. Etsek ne olacaktı, neyi değiştirebilirdik ki? Kaderimizi, olayların akışına&nbsp;bırakmaktan başka şansımız yoktu. Her zaman yaptığımız&nbsp;gibi üzerimize düşen vazifeyi layıkıyla yerine getirmek için&nbsp;kolları sıvadık. Baskın gününden önce, Sirkeci’den Bab-ı&nbsp;Âli’ye uzanan yokuşu defalarca arşınladık. Bizimle birlikte&nbsp;hareket edecek fedaileri hangi kahvehanelere, hangi gazinolara, hangi otellerin salonlarına yerleştireceğimizi tek tek&nbsp;tespit ettik, adamlara nerede bekleyeceklerini bildirdik. Ve&nbsp;hepsini, sıkı sıkıya tembihledik:</span></p>

  <p><span class="font4">“Aman ha, kimsenin dikkatini çekmeyin, daha baskın başlamadan elimize yüzümüze bulaştırmayalım.”</span></p>

  <p><span class="font4">Bizim fedaileri böyle ikaz etmemize rağmen, o kadar heyecanlanmış olmalıyım ki, o sabah daha sokağa çıkmadan Madam Melina,</span></p>

  <p><span class="font4">“Hayırdır Şehsuvar Bey evladım,” diye sormadan edememişti. “Bu sabah pek bir telaşlısınız?”</span></p>

  <p><span class="font4">“Hayırdır, hayırdır, daha uygun şartları olan bir iş başvurusunda bulunacağım,” demiştim.</span></p>

  <p><span class="font4">İnanmıştı kadıncağız, yine de daha fazla sorup soruşturmasın diye iki lokma bir şey yiyip, aceleyle kalkmıştım kahvaltı sofrasından. Hava soğuktu, belli belirsiz bir yağmur&nbsp;</span>çiseliyordu. Pis, kararsız bir yağmur. Son toplantı için Üsküplü Necip’in Mısır Çarşısı’ndaki aktarının deposunda buluştuğumu<span style="text-indent: 0.4in;">zda vakit öğleye geliyordu. Aktara girerken Yakup Cemil ve en az onun kadar iri yarı bir kolağasıyla karşılaştık.&nbsp;Kara Kemal’le görüşmüş dışarı çıkıyorlardı. Bizi fark edince,&nbsp;küçümseyen bir gülümseme belirdi dudaklarında. Beni pek&nbsp;kale almazdı Yakup Cemil ama Fuad’dan hoşlanmadığı belliydi. Yine de sağ elimizi göğsümüze götürüp selamladık onları, sadece başlarını hafifçe sallayarak karşılık verdiler.</span></p>

  <p><span class="font4">Derinlerdeki,alacakaranlık depoda bulduk Kara Kemal’i; ahşap bir iskemleye oturmuş, titrek alevlerle yanan gaz lambasının ışığında, kocaman bir şarap fıçısının üzerine yaydığı&nbsp;kâğıtlara birtakım notlar alıyordu. Bizi görünce gölgeli yüzü&nbsp;aydınlandı. Endişesiz görünüyordu; işler planladığı gibi&nbsp;yürüyormuş. Enver Bey’le adamları Menzil Müfettişliği'nde&nbsp;bekliyorlarmış. Talat Bey ve Sapancalı Hakkı da arka sokaklarda gözden ırak bir kahvehaneye oturmuşlar, baskın anında Bab-ı Âli’nin dışarıyla temasını kesecek adamlarımız postanede hazırmış. Hükümet binasında muhafız kıtası olarak&nbsp;bulunan Uşak Taburu da hiçbir direnişte bulunmayacağını&nbsp;taahhüt etmiş.</span></p>

  <p><span class="font4">Yaptığımız teftişte gerek Sirkeci’deki kahvehanelerde ve gazinolarda, gerekse Meserret Oteli’nin salonunda yeteri kadar fedainin bulunmadığını söyleyecek olduk. Hiç umursamadı.</span></p>

  <p><span class="font4">“Telaşa mahal yok arkadaşlar,” dedi her zamanki soğukkanlılığıyla. “Daha vakit var, nasıl olsa gelirler. Lâkin, işin peşini bırakmayın. Bu harekette en güvendiğim fedailer sizsiniz.” Bakışları bir an kapıya gitti. “İkiniz de aklı başında&nbsp;insanlarsınız, bazıları gibi kolayca heyecanınıza yenilmeyeceğinizi biliyorum. Sizin, Talat Bey’in yanında olmanızı istiyorum. Enver Bey’i kendi adamları korur. Biz Talat Bey’in&nbsp;emniyetini almalıyız. Bu baskında hepimiz vurulabilir, hepimiz şehit olabiliriz ama cemiyetin önderleri zarar görmemeli. Çünkü istikbalimiz onlara bağlı. Çok zor bir işe kalkışıyoruz, fakat gönlünüzü serin tutun, daha önce Abdülhamit’i&nbsp;tahttan nasıl indirdiysek, bugün de Kamil Paşa’yı indireceğiz.&nbsp;En küçük bir tereddüdüm yok. Siz de buna inanın lütfen...”</span></p>

  <p><span class="font4">İnanmayıp ne yapacaktık ki? Ama Küçük Efendi’nin “Daha vakit var, nasıl olsa gelirler,” dediği adamlar gelmediler. Korktuklarından mı, böylesi bir baskını hatalı bulduklarından mı, cemiyete itimatları sarsıldığından mı bilinmez,&nbsp;saatler biri gösterdiğinde pek az tanıdık göze çarpıyordu civardaki kahvehanelerde, gazinolarda, sokak aralarında, köşe&nbsp;başlarında. Gerçi gelen arkadaşların hepsi, çatışmalarda,&nbsp;harplerde kendini ispatlamış, civanmert fedailerdi ama sayımız hakikaten çok azdı. Bu kadar insanla Bab-ı Âli’yi basmak,&nbsp;koca Osmanlı hükümetini devirmek mümkün değildi. Böylesi bir kalkışmada bulunmak göz göre göre ölüme gitmek&nbsp;olurdu. Herhalde vazgeçeriz diye düşünmeye başlamıştım&nbsp;ki, Kara Kemal’den o kati emir geldi:</span></p>

  <p><span class="font4">“Ölmek var dönmek yok, harekete geçiyoruz.”</span></p>

  <p><span class="font4">Herkes saat 14.30’da Ordu Menzil Müfettişliği Umumiliği Dairesi’nin önünde olacaktı. Artık ok yaydan çıkmıştı, neticesi ne olursa olsun Bab-ı Âli basılacak, mevcut hükümet yıkılacaktı. Bu haber bize ulaştığında, Meserret Otel’in kıraathanesinde oturuyorduk. Toplanma noktasına ulaşmak için yarım&nbsp;saatimiz vardı ama daha önce Sirkeci’ye inip oradaki arkadaşları haberdar etmek gerekiyordu. Derhal ayaklandık. Kararlaştırdığımız üzere fedailerin bulunduğu mekânlara girip&nbsp;feslerimizi elimizle geriye doğru itiyorduk. Bu hareket, vakit&nbsp;tamamdır, hadi gidiyoruz anlamına geliyordu. Yeniden Bab-ı&nbsp;Âli Yokuşu’nu tırmanırken arkamızdan gelen fedai sayısı ancak altmış kişiyi bulmuştu. Vaziyet hiç de iç açıcı değildi. Mülazım Fuad’ın endişeyle bıyıklarını çekiştirdiğini gördüm.</span></p>

  <p><span class="font4">“Helalleşsek iyi olacak Şehsuvar,” dedi olacakları kabullenmiş bir gülümsemeyle. “Bu iş bittiğinde sağ kalır mıyız bilmem.”</span></p>

  <p><span class="font4">Hem yiğitliğe leke sürmek istemedim hem de arkadaşıma moral vermek istedim.</span></p>

  <p><span class="font4">“Elbette kalırız, hiç endişelenme Fuad kardeş. Biz ne badireler atlattık. Bu baskın çocuk oyuncağı.”</span></p>

  <p><span class="font4">İnanmayan gözlerle süzdü beni.</span></p>

  <p><span class="font4">“İnşallah, inşallah ama gene de hakkını helal et. Kimseye borçlu gitmek istemem bu dünyadan.”</span></p>

  <p><span class="font4">Durdum, yüzüne dostça baktım.</span></p>

  <p><span class="font4">“Helal olsun ama sen de helal et birader. Belki de sen de</span><span style="text-indent: 0.4in;">ğil, ben göremem günün sonunu.”</span></p>

  <p><span class="font4">Sımsıkı sarıldık birbirimize. İşte o anda anladım, ne Talat Bey, ne Kara Kemal ne de başka biri, hayatta bana en yakın&nbsp;olan kişi bu namuslu mülazım, bu yiğit vatan evladıydı. Onu&nbsp;tanıyalı, şunun şurasında sadece birkaç yıl olsa da, bu süre&nbsp;içinde dünyanın macerası geçmişti başımızdan. En zor zamanları birlikte yaşamıştık, en çetin şartlara birlikte göğüs&nbsp;germiştik. Hepsinden önemlisi bu zaman zarfında ikimiz de&nbsp;vatana bağlılığımızdan zerre ayrılmamıştık. Tek kuruş çalmamış, tek lokma haram yememiştik. İşte bu dürüstlük yakınlaştınyordu bizi birbirimize. Evet, bir kardeş kadar yakındık. Ve elbette bu yakınlığın temelinde rahmetli Basri Bey’in&nbsp;aziz hatırası vardı. Biz onun emanetiydik birbirimize. Sanki&nbsp;aklımdan geçenleri okumuş gibi,</span></p>

  <p><span class="font4">“Keşke Basri kumandan da olsaydı yanımızda,” dedi Fuad, yeniden Cağaloğlu yokuşunu tırmanırken. “Kendimi&nbsp;çok daha rahat hissederdim.”</span></p>

  <p><span class="font4">O kadar samimi konuşuyordu ki, ben de yüreğimi açtım.</span></p>

  <p><span class="font4">“Valla ben de öyle kardeşim. Basri Bey sağ olsaydı, eminim çok daha güvenle basardım yere.”</span></p>

  <p><span class="font4">Zabit arkadaşım dönüp peşimizden gelen küçük kalabalığa baktı. Derinden bir iç geçirerek son sözünü söyledi:</span></p>

  <p><span class="font4">“Yapacak bir şey yok. Ölülerimizden medet umacak halde değiliz. Yüreğimize ve silahlarımıza güveneceğiz artık. Muvaffak oluruz inşallah...”</span></p>
</body>
</html>
