<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv36">“</a>Burası Ankara değil, casuslar cirit atıyor her yerde.”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Günaydın Ester, (11. Gün, Sabah)</span></p>

  <p><br /></p>

  <p><span class="font4">Tuhaf şey, çok</span>&nbsp;güzel&nbsp;<span class="font4">uyandım bu sabah. Sanki o kadar rakıyı ben içmemişim, sanki yatağa sabaha karşı girmemişim gibi. Dün gece balkonda oturmanın faydaları diye düşünüyordum ki, duvardaki guguklu saate bakınca anladım, vakit&nbsp;neredeyse öğleyi bulmuştu. Bu saate kadar uyursan kendini&nbsp;iyi hissederdin tabii... Kahvaltı çoktan sona ermiş olmalıydı&nbsp;aşağıda. Telefon edip peynirli omlet, kızarmış ekmek, kahve&nbsp;istedim. Banyoya girdim, yıkandım, tıraş olurken geldi siparişlerim. Bizzat İhsan getirmişti, tepsinin üzerinde günün gazeteleri ve bir armağan? Bir taş plak...</span></p>

  <p><span class="font4">“Reşit Bey’in armağanı,” diye izah etti gülümseyerek. “Alman bir müşteri unutmuş odasında... Biz de size verelim dedik, bu plağın kıymetini en iyi siz bilirsiniz.”</span></p>

  <p><span class="font4">Teşekkür ederek, merakla uzandım plağa. Puccini’nin</span> <span class="font4" style="font-style:italic;">La Boheme Operası...</span> <span class="font4">Paris’te geçen bir aşk hikâyesi. Tıpkı bizim&nbsp;hayal ettiğimiz gibi bir çatı katında yaşananlar... Evet, kederli, alabildiğine kederli ama yaşanmış, bizimki gibi yanda kalmamış bir aşk hikâyesi.</span></p>

  <p><span class="font4">İhsan elindekileri masanın üzerine yerleştirip odadan ayrılırken, ben de plağı gramofona koydum. Birkaç cızırtılı&nbsp;dönüşün ardından başladı müzik. Elbette seni hatırladım, elbette yitirdiğimiz büyük umutları, bir daha hiç tekrarlanmayacak gençlik günlerimizi... Şarkı sona erdiğinde iştah filan&nbsp;kalmamıştı bende. Derin bir karamsarlığın içine yuvarlanmıştım yeniden.</span></p>

  <p><span class="font4">Seni bulmaya çalışıyordum, seni bulmak için artık kim olduklarını bilmediğim şüpheli adamlarla iş birliği yapıyordum ama içimden bir ses artık hiçbir zaman görüşemeyeceğimizi söylüyordu. Eğer İstanbul’a gelmiş olsaydın, beni aramaz mıydın? Öyle değil mi? Yoksa senin gibi biri niye gelsin&nbsp;ki bu şehre? Bir maksadın olmalıydı? Leon Dayı’yı ziyaret...&nbsp;Tamam, belki bunun için gelmiştin. Ama hiç mi merak etmezdin beni? Ne oldu bu adama diye hiç mi sorup soruşturmazdın? Leon Dayı İstanbul’daysa mutlaka bulurdu beni.&nbsp;Mazimiz ortaktı, tanıdıklarımız, ahbaplarımız ortak. Neden,&nbsp;neden aramıyordunuz beni? Bakışlarım, gramofondaki plağa&nbsp;takıldı, çıkarıp kırmak geçti içimden. Sonra bunun ne kadar&nbsp;aptalca bir davranış olacağını anladım. Sonra bu karamsarlığın da aynı derecede anlamsız olduğunu fark ettim. Derhal&nbsp;kurtulmalıydım bu ruh halinden. Bakışlarım yenmemiş yemeğimin yanında duran gazetelere takıldı. Belki zihnimi dağıtır diye umutla açtım sayfalarını...</span></p>

  <p><span class="font4" style="font-style:italic;">Cumhuriyet, İkdam, Ahşam, Hakimiyet-i Milliye...</span> <span class="font4">Hepsini tek tek okudum. Hayır, hiçbirinde önemli bir malumat yoktu. Cezmi meselesini de unutmuş görünüyorlardı. Hepsinde&nbsp;ortak havadis, “Reisicumhur Hazretlerinin İstanbul Seyahatiydi. 16 Mayıs 1919’dan bugüne, İstanbul’a gelmeyen Gazi&nbsp;Mustafa Kemal’in nihayet önümüzdeki sene şehrimize teşrif edeceği bilgisi kocaman puntolarla yazılmıştı. Reisicumhur’un Dolmabahçe’de mi, yoksa Beylerbeyi Sarayı’nda mı&nbsp;kalacağı hususu henüz netlik kazanmamıştı. Yine muallak&nbsp;olan bir konu da seyahatin tarihiydi; kimileri bahar başlangıcı, kimileri ise yaz sonu diye duyurmuşlardı. Kara Kemal’le bir sohbetimizi hatırladım. “Gazi Paşa neden İstanbul’a gelmiyor?” diye sormuştum. “Şehre küstüğünden mi?”&nbsp;O sakin tavrıyla cevaplamıştı. “Bilmiyorum Şehsuvar, belki&nbsp;de suikasttan filan çekiniyordur. Burası Ankara değil, casuslar cirit atıyor her yerde. Emniyeti sağlamak zordur. Belki&nbsp;de Milli Emniyet, razı olmuyordur bu seyahate. Şu Mustafa&nbsp;Sagir adındaki İngiliz casusunu hatırlasana. Adam Mustafa&nbsp;Kemal’in burnunun dibine kadar sokulmuştu. Eğer uyanık&nbsp;davranmasalardı hiç gözünü kırpmadan öldürürdü Gazi Paşa’yı...” Rahmetli Cezmi Binbaşı da aynı fikirdeydi. Suikasttan korktuğu için gelmiyor, demişti Reisicumhur için. Hatta&nbsp;bu suikastı bizzat kendisi yapmak istiyordu. Fakat ömrü vefa&nbsp;etmemişti işte. Belki de bu tehlikeli fikirleri yüzünden öldürülmüştü...</span></p>

  <p><span class="font4">Ama gazetelere bakılırsa, Mustafa Kemal için böyle bir tehlike kalmamıştı artık. Aslında sevindim bu havadise, memleket artık şu ilan edilmemiş harp vaziyetinden kurtulmalı, normale dönmeliydi. Kürt isyanıydı, muhalefet partisinin kapatılmasıydı, İzmir Suikastı’ydı derken iyice tedirgin olan millet artık huzur istiyordu. Belki Mehmed Esad’ın bana yaptığı&nbsp;teklifi de bu manada ele almak lazımdı. Cumhuriyet hükümeti, artık herkesle barışmak istiyor olabilirdi. Tek parti yerine&nbsp;çok partili bir cumhuriyet. Hükümetin hatalarını, noksanlarını tenkit eden bir basın... Bizim İttihat ve Terakki Hükümeti&nbsp;gibi baskıcı değil, hürriyetçi bir rejim... Ne kadar güzel olurdu.&nbsp;İyi de Cezmi’yi niye öldürmüşlerdi o zaman? Aslında bundan&nbsp;emin değildim. Belki de başka bir sebep çıkacaktı bu cinayetin&nbsp;altından. Neyse, neyse anlayacaktık nasıl olsa...</span></p>

  <p><span class="font4">Gazeteleri elimden bırakıp saate baktım, on ikiyi geçiyordu. Bir iki lokma atıştırıp, yazmaya başlamalıydım, öğleden sonra Mehmed Esad’la buluşacaktım. Evet, seni aramaktan&nbsp;elbette vazgeçmeyecektim. İçimdeki o kötü his ne derse desin, kimse beni, seni bulmaktan alıkoyamayacaktı...</span></p>

  <p><span class="font4">1908 senesi nasıl umutlu bir başlangıca sürüklediyse bizi, 1914 senesi korkunç bir felaketin ilk adımı olacaktı hepimiz&nbsp;için. Kimse lüzumsuz bir iyimserlik içinde değildi, lâkin bu&nbsp;kadar büyük bir yıkımı da beklemiyordu. Evet, Harb-i Umumi’den bahsediyorum; neredeyse dünyanın her köşesinde insanın insan eliyle katledilmesinden. Daha fazla toprak, daha&nbsp;fazla sömürge, daha fazla petrol için, insan kanının akıtılmasından bahsediyorum. Büyük devletlerin, büyük zenginlerin&nbsp;</span><span style="text-indent: 0.4in;">bitmek tükenmek bilmez kâr ve para hırsından. Evet, daha&nbsp;</span><span style="text-indent: 0.4in;">önce emsalini görmediğimiz o korkunç felakete adım adım yaklaşıyorduk. Hepimiz farkındaydık bunun. Mani olmak&nbsp;için çaba da harcıyorduk. Bazılarımız samimiyetle uğraşıyordu ülkenin harbe girmemesi için. Ancak bazılarımız harbe&nbsp;girmek taraftarıydı. Ve barış yanlıları çok geç kalmıştı. Harbe girmemize karar verecek adamların mühim makamlara&nbsp;gelmesine müsaade etmişti. Dirayetsizlik, korkaklık, maslahatçılık, aklıselimi yok etmiş, cemiyetteki kabadayıları kuvvetlendirmişti.</span></p>

  <p><span class="font4">Evet, herkesi suçluyordum bunun için, elbette başta Talat Bey’i. O Talat Bey ki, samimiyetinden ve inancından hiçbir&nbsp;zaman kuşku duymadığım bir liderdi. Ama samimiyet ve&nbsp;inanç, bir devleti yönetmek için kâfi mi sence? Artık yıkılmaya yüz tutmuş bir devleti yeniden ayağa kaldırmak için daha&nbsp;fazlası gerekmez miydi? Doğru bir siyasi yol ve bu güzergahta&nbsp;yürümek için kader birliği etmiş, birbirine ölümüne bağlı insanlardan oluşan bir teşkilat olmadan bu mümkün müydü?&nbsp;Evet, bir zamanlar böyle bir cemiyetimiz vardı. Artık var mı&nbsp;emin değildim. Zira birbirimize duyduğumuz itimat hissini&nbsp;çoktan kaybetmiştik. İttihat Terakki Cemiyeti’ni ayakta tutan&nbsp;o sarsılmaz kardeşlik duygusu, kendini feda etme erdemi,&nbsp;şahsi çıkarlar için kurban edilmişti. Evet, Talat Bey’in büyük&nbsp;bir iyimserlikle, “Birbirimizi ikaz ederek, birbirimizi dostça&nbsp;tenkit ederek bu tür yozlaşmaları bertaraf etmeyi öğreneceğiz,” dileği sadece boş bir temenniden ibaret olarak kalmıştı.&nbsp;Ne Enver Bey, harbiye nazırı olma isteğinden vazgeçecekti,&nbsp;ne fedaileri sanki ikinci bir hükümetmiş gibi nazırların işlerine müdahale etmeye son verecekti.</span></p>

  <p><span class="font4">“Nihayet, tek başımıza iktidara geldik,” dediğimiz Bab-ı Âli Baskını’ndan yaklaşık bir yıl sonra devlette iki başlılık&nbsp;değil, aslında üç başlılık hasıl olmuştu. Güya bir hükümet&nbsp;vardı ama Sadrazam Sait Halim Paşa’dan çok, üç kişinin sözü&nbsp;geçiyordu. Talat, Enver ve cemiyetimizin yeni yıldızı Cemal.&nbsp;Evet, bir meclisimiz vardı, evet bir hükümetimiz vardı, kaç&nbsp;yüz yıllık saray makamımız vardı ama son sözü hep bu üç kişiden biri söylüyordu. İşin kötüsü, aynı siyasi fırkanın üyesi&nbsp;olan, aynı ortak ideali paylaşan bu üç şahsiyet, memleketin&nbsp;mühim meselelerinde bile açıkça çatışmaktan çekinmez hale&nbsp;gelmişlerdi. Evet, kollarımız çatır çatır kırılıyordu ama yen&nbsp;içinde değil, bütün milletin gözleri önünde.</span></p>

  <p><span class="font4">Harbiye Nezareti koltuğuna oturmak isteyen sadece Enver Bey değildi, Mahmud Şevket Paşa Suikastı’nın ardından siyasi hayatımızın kalıcı figürlerinden birine dönüşen Cemal&nbsp;Bey de bu mühim mevkiyi arzuluyordu. Akıl alır gibi değildi,&nbsp;ama bir zamanlar devletin despotluğu karşısında şerefle dövüşenler, bugün yüksek memuriyetlere tırmanmak için birbirlerine düşman oluyorlardı. Böyle giderse cemiyet içinde&nbsp;silahların patlaması an meselesiydi.</span></p>

  <p><span class="font4">Bizim Fuad şaşırtıcı bir önseziyle olacakları önceden görmüştü. Fakat başta Talat Bey olmak üzere birçok mühim şahsiyet, cemiyetteki cepheleşmenin bu raddeye varacağını düşünmemişti. Benimse vaziyetin ciddiyetini anlamam için, o utanç verici hadiseyi yaşamam gerekecekti.</span></p>

  <p><span class="font4">Enver Bey’in ameliyatından bahsediyorum. Ne zamandır başının belası olan şu apandisitten kurtulmak için Almanya’ya gidecekti “Hürriyet Kahramanı”mız. Çünkü bu operasyonu yapacak ehil doktorların, kendisinin de iki yıl Berlin&nbsp;Ateşesi olarak yaşadığı Almanya’da olduğuna inanıyordu. Fakat nedense bir anda bu fikrinden vazgeçmişti. Ben, bu ameliyattan bir rastlantı sonucu haberdar olacaktım.</span></p>

  <p><span class="font4">1913 senesinin Aralık ayı fena soğuk yapmıştı. Sular buzlanmış, kar günlerce kalkmamıştı sokaklardan. Bahçedeki kuşların donarak ağaçlardan düştüğüne şahit olmuştuk. Bir&nbsp;sabah uyandığımda Madam Melina’yı göremedim ortalıkta. Olacak iş değildi, bu sevecen kadın sabah kahvaltımı hazırlamadan asla ayrılmazdı evden. Komşuya mı geçti filan&nbsp;derken, bir inleme sesi duydum. Ses, Madam’ın odasından&nbsp;geliyordu. Kapıyı vurdum, ne buyurun ne içeri girin, sadece&nbsp;o cılız inleme sesi. Kapıyı itince Madam’ın yatakta mecalsiz&nbsp;yattığını gördüm. Dokununca, ateşler içinde yandığını fark&nbsp;ettim. Alnına soğuk suyla ıslattığım bir bez koydum, dolaptaki ilaçlara baktım. Bir çare bulamadım. Derhal sokağa fırladım, bir araba bulup, Madam'ı güç bela bindirdim.</span></p>

  <p><span class="font4">Alman Hastanesi’nde Selanik’ten tanıdığım Salim Ensar diye bir doktor vardı. Arabacıya bizi acilen Alman Hastanesi'ne ulaştırmasını söyledim. Buz tutmuş yollardan geçip&nbsp;Sıraselviler’e ulaşıncaya kadar kadın kucağımda ölecek diye&nbsp;içim içimi yedi. Neyse ki sağ salim ulaştık hastaneye. Kapıda&nbsp;dikilmekte olan şişman hastabakıcıyı gayrete getirip bir sedyeyle Madam’ı içeri taşıdım. Derhal ilgilenmeye başladılar&nbsp;ama bana dahiliye mütehassısı Salim Ensar lazımdı.</span></p>

  <p><span class="font4">“Alt kata indi,” dedi şişman hastabakıcı. “Mühim birinin ameliyatı mı ne varmış. Epey oldu, beklerseniz gelir.”</span></p>

  <p><span class="font4">Madam Melina’nın iniltisi hırıltıya dönüşmüştü, bekleyecek vakit değildi. Aceleyle alt kata indim. Kapıların karşılıklı olarak sıralandığı uzun bir koridor çıktı önüme. Acaba Salim&nbsp;</span><span style="text-indent: 0.4in;">Ensar hangi odadaydı? İlk kapıyı açmak istedim kapalıydı. İkincisini tecrübe ettim, kapı açıktı ama içeride kimse yoktu.&nbsp;Elim üçüncü kapının tokmağına giderken, bir silah namlusu&nbsp;dayandı enseme.</span></p>

  <p><span class="font4">“Kıpırdama, ellerini havaya kaldır.”</span></p>

  <p><span class="font4">Şaşkınlıkla başımı çevirmeye kalktım, namlunun ucuyla sertçe vurdu kafama.</span></p>

  <p><span class="font4">“Kıpırdama dedim sana.”</span></p>

  <p><span class="font4">“Ah!” Fena canım yanmıştı ama kendimi tuttum. “Bak arkadaşım,” diye ikaz ettim. “Amacın ne bilmiyorum ama büyük hata yapıyorsun.”</span></p>

  <p><span class="font4">“Asıl hata yapan sensin.”</span></p>

  <p><span class="font4">Bir kez daha vurdu başıma, hem de aynı yere.</span></p>

  <p><span class="font4">“Ah! Ne vuruyorsun,” diyerek döndüm, karşımda Yakup Cemil’i buldum. Evet, bizim cemiyetin namlı fedaisi Yakup&nbsp;Cemil, gözlerini kısmış, nefretle bana bakıyordu. Yanında da&nbsp;Atıf... Bundan beş yıl önce Manastır’da Şemsi Paşa’yı vuran,&nbsp;sadece cemiyetin değil, bir zamanlar benim de şahsi kahramanım olan Atıf.</span></p>

  <p><span class="font4">“Ne yapıyorsunuz siz?” diye çıkıştım. “Tanımadınız mı beni?”</span></p>

  <p><span class="font4">“Ellerini kaldırsan iyi olur Şehsuvar,” diye uyardı Atıf. “Üzerini aramamız lazım.”</span></p>

  <p><span class="font4">Beni tanımış olmalarına rağmen düşmanca tavırlarını değiştirmediklerine göre, daha koridora indiğimde kim olduğumu görmüşlerdi. İyi de ne saçmalıyordu bunlar? Maksatları neydi?</span></p>

  <p><span class="font4">“Ne oluyor burada?” diye sordum şaşkınlıkla. “Niye arayacakmışsınız üzerimi?”</span></p>

  <p><span class="font4">Boşta kalan eliyle duvara iteledi Yakup beni.</span></p>

  <p><span class="font4">“Silah arıyoruz, silah. Enver Bey’i vurmak için getirdiğin silahı.”</span></p>

  <p><span class="font4">“Ne?” diyebildim sadece. “Ne diyorsun sen be?”</span></p>

  <p><span class="font4">“Ne dediğimi çok iyi biliyorsun.” Atıf’a döndü. “Arasana şunu. Daha ne duruyorsun!”</span></p>

  <p><span class="font4">Atıf üzerimi aramaya başlarken,</span></p>

  <p><span class="font4">“Yahu deli misiniz, divane misiniz,” diye söylenmeye başladım. “Enver Bey’i niye vurayım?” Boş koridora bakındım. “Hem Enver Bey’in burada ne işi var?”</span></p>

  <p><span class="font4">“Bilmezlikten gelme.” Resmen azarlıyordu Yakup. “Asıl senin burada ne işin var? Neden koşturuyordun telaş içinde&nbsp;öyle? Kimi arıyordun tek tek kapıları açarak?”</span></p>

  <p><span class="font4">Tuhaf bir şeyler dönüyordu ya, hayırlısı diyerek izah etmeye çalıştım.</span></p>

  <p><span class="font4">“Ev sahibem üşütmüş. Madam Melina... Muhtemelen zatürre olmuştur kadıncağız. Hali yok, öylece yatıyordu evde. Onu getirdim hastaneye, bu katta da doktoru arıyordum.&nbsp;Doktor Salim’i. Salim Ensar’ı... Asıl siz ne arıyorsunuz burada? Sanki kanlı bıçaklıymışız gibi niye saldırdınız öyle üzerime?”</span></p>

  <p><span class="font4">“Numara yapma bana,” diye tısladı dişlerinin arasından Yakup Cemil. “Maksadınızı çok iyi biliyoruz.”</span></p>

  <p><span class="font4">Artık tepem atmaya başlamıştı.</span></p>

  <p><span class="font4">“Ne maksadı yahu!” Hâlâ burnumun ucuna tuttuğu tabancanın namlusunu elimle ittim. “İnanmıyorsan çık yukarı bak... Zavallı kadın mecalsiz yatıyor sedyenin üzerinde.”</span></p>

  <p><span class="font4">“Şimdi göstereceğim sana kadını,” diyerek tabancasının kabzasıyla yüzüme vuracaktı ki, Atıf engelledi.</span></p>

  <p><span class="font4">“Dur, dur yahu. Belki de doğru söylüyor. Baksana, silah filan yok üzerinde.”</span></p>

  <p><span class="font4">Kaldırdığı kabzayı suratıma indirmemişti Yakup ama ikna da olmamıştı.</span></p>

  <p><span class="font4">“Yukarıda bırakmıştır,” dedi kuşkuyla. “Arkadaşlarının yanındadır silahlar. Bu da vaziyeti anlamak için inmiştir aşağıya... Kaç kişiyiz öğrenmek için... Kapıdaki arkadaşlarına&nbsp;haber verecek sonra. O Fuad denen zibidi de hastanede bir&nbsp;yerlerdedir eminim.”</span></p>

  <p><span class="font4">Dayanamayıp bağırmaya başladım:</span></p>

  <p><span class="font4">“Yeter artık! Yeter yahu, çıldırdınız mı siz? Fuad niye gelsin hastaneye? Enver Bey’i niye vuralım biz?”</span></p>

  <p><span class="font4">Atıf’ın kafası karışır gibi olmuş, Yakup Cemil’in de bakışlarındaki öfke kırılmaya başlamıştı.</span></p>

  <p><span class="font4">“Hem Enver Bey’in bu hastanede ne işi var?” Onlardan cevap gelmeyince, aklıma gelen ihtimalle duraksadım. “Yoksa, yoksa yaralandı mı? Bir suikast mı var?”</span></p>

  <p><span class="font4">Numara mı yapıyordum, samimi miydim, emin olamayan iki serdengeçti birbirine bakıyorlardı.</span></p>

  <p><span class="font4">“Sen burada kal,” dedi sonunda Atıf, deli bozuk arkadaşına. “Ben yukarıya bir göz atayım, bakalım, doğru mu söylüyor Şehsuvar?”</span></p>

  <p><span class="font4">Tereddüt ediyordu Yakup.</span></p>

  <p><span class="font4">“Merak etme,” diye teskin etti arkadaşı. “Dikkatli olurum.” Kurnazca gülümsedi. “Ama sen de dikkatli ol, biliyorsun anasının gözüdür bu mektepli.”</span></p>

  <p><span class="font4">Atıf, çevik adımlarla uzaklaşırken, Yakup da silahın ucuyla, az önce kapısını açtığım odayı gösterdi.</span></p>

  <p><span class="font4">“Hadi Şehsuvar Efendi, sen de şuraya... Orada bekleyeceğiz...”</span></p>

  <p><span class="font4">Silah ondaydı, gösterdiği odaya yürüdüm ama ikaz etmeden de duramadım.</span></p>

  <p><span class="font4">“Sonra çok utanacaksınız ama... Bu yaptığınız çok ayıp.”</span></p>

  <p><span class="font4">Laf hazırdı kışla kabadayısında.</span></p>

  <p><span class="font4">“Asıl sizin yaptığınız ayıp, Enver Bey’i Almanya’ya yollayıp Cemal’i harbiye nazırı yapacaktınız, öyle mi?”</span></p>

  <p><span class="font4">“Nasıl böyle düşünebilirsin?” diye duracak oldum, “Yürrü!” diye iteledi sırtımdan. “Bir de anlamazlıktan geliyorsun değil mi? Enver Bey ameliyat için Berlin’e gidecek, senin Büyük Efendin ile Cemal Bey de istedikleri gibi at oynatacaklardı burada. Ama Enver Bey kaçın kurası? Elbette gelmedi bu&nbsp;tertibe. O yüzden burada ameliyat olmayı seçti. Tabii bunu&nbsp;öğrenir öğrenmez, meseleyi kökten halletmek istediniz. Enver Bey’i ortadan kaldırıp, ameliyat masasından kalkamadı&nbsp;diyecektiniz. Öyle değil mi? Bunun için gelmedin mi sen de&nbsp;buraya?”</span></p>

  <p><span class="font4">“Sahiden inanıyor musun bu söylediklerine?” diye duracak oldum, tekrar itekledi beni.</span></p>

  <p><span class="font4">“Durma, durma dedim sana... Hadi, gir şu odaya.”</span></p>

  <p><span class="font4">“Tamam, tamam, itip durma...”</span></p>

  <p><span class="font4">Odaya girdim, küçük masaya yürüdüm.</span></p>

  <p><span class="font4">“Dur,” diye seslendi. “Dur, şimdi, bana dön.”</span></p>

  <p><span class="font4">Döndüm, aramızda bir metrelik mesafe vardı, namlunun ucunu yüzüme çevirmişti. Başımın arkası fena halde zonkluyordu, enseme doğru ılık ılık bir şeylerin aktığını hissediyordum, muhtemelen kanıyordu, aldırmadım.</span></p>

  <p><span class="font4">“İnanıyor musun bu söylediklerine?” diyerek tekrar sordum. “Birazcık akıllı ol Yakup. Bunlar deli saçması. Biz hepimiz aynı taraftayız. Enver Bey’i niye öldürmek isteyelim? O hepimizin kahramanı.”</span></p>

  <p><span class="font4">“Onu size sormak lazım,” dedi kırgın bir ifadeyle. Evet, sahiden de alıngan bir çocuk gibi bakıyordu artık yüzüme. “Neden kabul etmediniz Enver Bey’in harbiye nazırı olmasını? O kifayetsiz İzzet Paşa çok mu iyi bir asker yani? Adam canlı&nbsp;cenaze, yerinden kalkmaya üşeniyor ama hâlâ Harbiye Nazırı. Enver Bey dururken, neden bu herif orduyu idare ediyor?”</span></p>

  <p><span class="font4">Suyuna gidip sakinleştirmek istedim.</span></p>

  <p><span class="font4">“Haklısın Yakup, bu konuda seninle aynı fikirdeyim, lâkin bu meselede karar vermek, seni de, beni de aşar. Bunlar bizim vazifemiz değil. Bir sıkıntı varsa, cemiyette de, hükümette de işin sorumluları konuşur halleder. Ama birbirimizden&nbsp;şüphelenmek, birbirimize silah çekmek de ne oluyor? Biz bu&nbsp;vatan için el ele vermedik mi? Hepimiz aynı davanın mücahitleri değil miyiz? Hep birlikte oturmadık mı kardeşlik sofrasına?”</span></p>

  <p><span class="font4">Müstehzi bir ifade belirdi gergin yüzünde.</span></p>

  <p><span class="font4">“Kardeşlik sofrası... Evet, biz de bunu diyoruz işte. Neden bu kardeşlik sofrasında Talat Bey rahatlıkla dahiliye nazırı&nbsp;olurken, Enver Bey geride tutuluyor? Neden Cemal Bey Nafia Nezaretine atanırken, Enver Bey’e Harbiye Nezareti çok&nbsp;görülüyor? Neden? Ben söyleyeyim. Çünkü Enver Bey asker.&nbsp;Çünkü o, Dersaadet’te oturup ayak oyunları yapmak yerine&nbsp;bizzat cephede dövüşmeyi tercih ediyor. Meşrutiyet için ilk&nbsp;dağa çıkan kimdi? Düşmanla göğüs göğüse harp eden kimdi?”</span></p>

  <p><span class="font4">Sanki, bütün fedakârlıkları kendileri yapmış gibi böyle üst perdeden atıp tutması canımı sıktı.</span></p>

  <p><span class="font4">“Tereciye tere satma istersen,” diye kestim sözünü. “O dediğin yerlerde ben de vardım. Manastır’da, Selanik’te, 31&nbsp;Mart’ta Dersaadet’te, Trablusgarp’ta...”</span></p>

  <p><span class="font4">Çatık kaşları açıldı, bakışlarını kaçırdı.</span></p>

  <p><span class="font4">“Senden söz etmiyorum. Trablusgarp’ta nasıl dövüştüğünüzü gördüm. Rahmetli Basri kumandanı ben de severdim. Biz düşmanla boğuşurken, payitahtta oturup ayak oyunlarıyla, cemiyetin namuslu evlatlarını saf dışı etmeye çalışanlardan bahsediyorum.” &nbsp; &nbsp;</span></p>

  <p><span class="font4">“O zaman niye o silahı üzerime tutuyorsun hâlâ?”</span></p>

  <p><span class="font4">Yeniden çatıldı kaşları, gözlerini kıstı, gevşeyen kolunu kaldırdı, silahı yine suratımın ortasına doğrultmuştu.</span></p>

  <p><span class="font4">“Yok öyle laf kalabalığı... Beni oyuna getiremezsin.”</span></p>

  <p><span class="font4">Aldırmaz görünerek başımı salladım.</span></p>

  <p><span class="font4">“Ne oyunu Yakup, karşında düşman mı var?”</span></p>

  <p><span class="font4">Dinlemiyordu bile.</span></p>

  <p><span class="font4">“Latife yapmıyorum Şehsuvar, valla basarım tetiğe.”</span></p>

  <p><span class="font4">Basardı, şu ana kadar yapmamış olması şaşırtıcıydı. Ama davranışı o kadar haksız, o kadar aptalcaydı ki sinirlendim.</span></p>

  <p><span class="font4">“Basarsan bas be!” dedim paltomun yakasını açarak. “Yapmadığın iş mi sanki! Bu defa da bir dava arkadaşını vurmuş&nbsp;</span><span style="text-indent: 0.4in;">olursun ne fark eder!”</span></p>

  <p><span class="font4">Göz göze geldik, bir yandan sancıyan başım, bir yandan bu hastane odasında böyle manasızca kıstırılmış olmak... Her&nbsp;şey o kadar saçmaydı ki, artık ne olacaksa olsun diyordum.</span></p>

  <p><span class="font4">“Tamam, tamam,” diyen Atıf’ın sesiyle bozuldu o gergin sessizlik. “Doğru söylüyormuş Şehsuvar... Hakikaten ev sahibesini getirmiş hastaneye...”</span></p>

  <p><span class="font4">Yakup Cemil şöyle bir dönüp baktı arkadaşına ama ona bile itimat etmiyordu.</span></p>

  <p><span class="font4">“O kadın olduğundan emin misin? Yalan söylüyor olmasınlar?”</span></p>

  <p><span class="font4">Bu kadar şüphe Atıf’ı da isyan ettirdi.</span></p>

  <p><span class="font4">“Kadını gözümle gördüm Yakup... Ateşler içinde yanıyor zavallıcık. İndir artık şu silahı.” Mahcup bir tavırla bana döndü. “Kusura bakma Şehsuvar kardeş. Seni öyle telaşla, tek tek&nbsp;kapıları açarken görünce...” Birden bakışları yakama kaydı.&nbsp;“Paltonun yakasında kan var... Başın kanıyor yahu...”</span></p>

  <p><span class="font4">Utanmadan bir de benim için kaygı duyuyordu.</span></p>

  <p><span class="font4">“Mühim değil Atıf,” dedim kapıya yönelirken. “Bu yaradan bir şey olmaz. Kadın ölmeden gidip şu doktoru bulayım.”</span></p>

  <p><span class="font4">Bir adım atmıştım ki arkamdan seslendi Atıf:</span></p>

  <p><span class="font4">“Yahu Şehsuvar, biz büyük bir hata yaptık. Kusura bakma ama daha fazla büyütmeyelim. Talat Bey duymasın bu olayı.&nbsp;Hani cemiyet içinde huzursuzluk çıkmasın diye...”</span></p>

  <p><span class="font4">Döndüm, tükürür gibi baktım suratına.</span></p>

  <p><span class="font4">“Söylemene lüzum yok, cemiyetin birliğini tehlikeye atacak değilim.”</span></p>

  <p><span class="font4">Çekip gidecektim ki, Yakup Cemil’in pis pis bana baktığını gördüm. İyice yaklaştım.</span></p>

  <p><span class="font4">“Bak zabit efendi, bir daha o silahı bana doğrultursan, sakın tetiği çekmeden indirme. Eğer indirirsen, seni temin ederim çok pişman olacaksın.”</span></p>

  <p><span class="font4">Arsız arsız sırıttı, iri fedai.</span></p>

  <p><span class="font4">“Sen de bir daha yüzüne doğrulttuğum silahı sakın elinle itme. Eğer itersen, temin ederim, sen daha çok pişman olacaksın.”</span></p>

  <p><span class="font4">Bu vukuatı Talat Bey’e anlatmadım, hatta ağzından kaçırır diye Fuad’a da bahsetmedim. Ama Yakup Cemil orada burada, Talat’ın adamının kafasını kırdım diye dedikodu yapınca kulağına gitmiş. Karşılaştığımızda konuyu açtı.</span></p>

  <p><span class="font4">“Yakup Cemil sana saldırdı mı?”</span></p>

  <p><span class="font4">“Ciddiye alacak bir mesele değil,” dediysem de ikna olmadı, meseleyi bütün teferruatıyla öğrenmek istedi. Mecburen anlattım ama Enver’le birbirlerine düşmelerini istemediğim için,</span></p>

  <p><span class="font4">“Yakup Cemil’in işgüzarlığı,” dedim önemsemeyerek. “Durumdan vazife çıkarmış kendine.”</span></p>

  <p><span class="font4">Düşünceli düşünceli başını salladı Büyük Efendi.</span></p>

  <p><span class="font4">“Keşke o kadar basit olsaydı Şehsuvar. Ama merak etme halledeceğiz bu meseleyi. Cemiyetimizin ahlakına ve devletimizin adabına yakışır bir şekilde neticelenecek bu iş.”</span></p>

  <p><span class="font4">Neticelendi de ama cemiyetimizin ahlakına ve devletimizin adabına yakışır bir şekilde değil, “Hürriyet Kahramanı”mızın isteğine ve keyfiyetine göre. Evet, Enver Bey o yılın başında önce harbiye nazırlığına layık görüldü. Fakat Cemal&nbsp;Bey de küstürülmedi, nafia nazırlığından, bahriye nazırlığına geçirildi. Böylece Devlet-i Aliyye, fiili olarak İttihat Terakki’nin üç liderinin ortak yönetimine geçmiş oluyordu. Ama&nbsp;ne ordu kurallarına ne de temayüllere aldırmadan kısa sürede paşa unvanına kavuşan Enver Bey, elbette bununla da&nbsp;yetinmeyecekti...</span></p>
</body>
</html>
