<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv12">“</a>İnsanoğlu, dünyanın en büyük muammasıdır.”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Günaydın Ester, (4. Gün, Sabah)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Günaydın dediğime bakma, ancak öğleden sonra alabildim kalemi elime. Dün gece yazdıklarımı bitirdikten sonra adeta içim geçmiş, sızıp kalmışım masa başında. Güç bela&nbsp;attım kendimi yatağa. Uyandığımda vakit öğleyi bulmuştu&nbsp;yine. Sersem gibiydim, soğuk suyla yıkanınca kendime geldim biraz. Giyindim, karnımı doyurmak için çıktım odadan.&nbsp;Koridorda iki hizmetçi temizlik yapıyorlardı. Yok, artık evhamlarımdan kurtulduğum için beni izliyorlar diye aklıma&nbsp;gelmedi. Asansör meşguldü, otelin mermer merdivenlerini&nbsp;adımlayarak indim restorana. Öğle servisi henüz başlamamıştı ama başgarson sağ olsun, hemen bir peynirli omlet&nbsp;yaptırdı bana. Yanında da kocaman bir ayran. Bir yandan&nbsp;yemeğimi mideye indirirken, bir yandan da gazetelere göz&nbsp;atıyordum.</span></p>

  <p><span class="font4" style="font-style:italic;">İkdam</span><span class="font4">’da enteresan bir havadis vardı. Ankara’da silahlarıyla birlikte iki kişi yakalanmıştı. İfade vermeyi reddeden bu iki tetikçinin, Yunanistan’a kaçan Çerkez Ethem’in adamları olduğu sanılıyordu. Yunan gizli servisinin de desteğiyle, Mustafa Kemal’e yönelik yeni bir suikast teşebbüsünden söz ediliyordu. Emniyet yetkilileri, böylesi alçakça&nbsp;tezgâhların amacına ulaşamayacağını, genç cumhuriyetimiz</span><span class="font4" style="text-decoration:underline;">i</span><span class="font4">n çelikten kalkanının cumhurreisimizi her zaman koruyacağını, bu nevi menfur emelleri olanların her zaman&nbsp;hüsrana uğrayacağını beyan ediyorlardı. Dikkatle okudum,&nbsp;ne eski ittihatçılardan bahsediliyordu, ne de olay İzmir Suikastı’yla irtibatlandırılıyordu. Eh, bu da bir şeydi; her suikast teşebbüsünü ittihatçılara bağlama vehminden kurtulmuşlardı demek.</span></p>

  <p><span class="font4">“Merhaba Şehsuvar ağabey.”</span></p>

  <p><span class="font4">Başımı kaldırınca otel müdürümüz Reşit’i gördüm.</span></p>

  <p><span class="font4">“Oo merhaba Reşit, kusura bakma gazeteye dalmışım, fark etmedim geldiğini.”</span></p>

  <p><span class="font4">“Önemli değil,” diyerek çöktü yanımdaki iskemleye. “Nasılsınız?”</span></p>

  <p><span class="font4">Biraz gergin gibiydi, o samimi gülümsemesi de gizleyemiyordu tedirginliğini. Hatırımı sorarken bile sanki kötü bir haber alacakmış gibi karamsar görünüyordu.</span></p>

  <p><span class="font4">“İyiyim Reşit... Hayrola, kötü bir havadis mi var?”</span></p>

  <p><span class="font4">Etrafa kaçamak bir bakış attı.</span></p>

  <p><span class="font4">“Biri gelmiş ziyaretinize... Çocuklar söyledi...”</span></p>

  <p><span class="font4">Onu neden heyecanlandırıyordu ki Mehmed Esad’ın gelmesi? Benim ziyaretçilerimden Reşit’e neydi? Elbette bunları sormadım, sükûnetimi muhafaza etmeye çalıştım.</span></p>

  <p><span class="font4">“Evet, Selanik’te tanıştığımız bir arkadaş. Yıllardır görüşmüyorduk. Beşiktaş’a gitmiş, evime. Bakkaldan öğrenmiş burada kaldığımı. Sohbet etmek istiyordu biraz.”</span></p>

  <p><span class="font4">Anlamak istercesine ilgiyle bakıyordu yüzüme.</span></p>

  <p><span class="font4">“Size fenalığı dokunmaz inşallah.”</span></p>

  <p><span class="font4">Ne yani, beni düşündüğü için mi kurcalıyordu bu ziyareti?</span></p>

  <p><span class="font4">“Sanmam, eski bir hemşerimden niye kötülük gelsin ki bana?” diyerek elimdeki gazeteyi masanın üzerine bıraktım.&nbsp;“Hatta memnun oldum geldiğine. Tanıdık biriyle laflamış oldum biraz. Selanik’ten konuştuk, eski hatıralardan.” Sustum.&nbsp;“Yoksa, tanıyor musun Mehmed Esad’ı?”</span></p>

  <p><span class="font4">“Yok, yok nereden tanıyacağım.”</span></p>

  <p><span class="font4">Konuşurken bakışlarını kaçırdı. Evet, bal gibi de tanıyordu ama nedense bana söylemek istemiyordu.</span></p>

  <p><span class="font4">“Yanlış anlamayın Şehsuvar ağabey, ben sizi düşünüyorum. Başınıza kötü bir iş gelmesini istemiyorum. Biliyorsunuz, acayip bir devirden geçiyoruz. Taşlar yerine yeni yeni oturuyor. Kim, kimdir, kim kimin adamıdır kestirmek çok&nbsp;güç. Böyle devirlerde kurunun yanında yaş da yanıyor. Yani&nbsp;dikkat etmekte büyük fayda var.” Etrafa şöyle bir göz attıktan&nbsp;sonra sürdürdü sözlerini: “Ukalalık saymazsanız, dürüstlüğünden emin olmadığınız adamlarla görüşmeyin derim.”</span></p>

  <p><span class="font4">Kuşkulu bir bakış attım genç otel müdürüne.</span></p>

  <p><span class="font4">“Sahiden tanımıyorsun değil mi Mehmed Esad’ı?”</span></p>

  <p><span class="font4">Bir kez daha bakışlarını kaçırdı ama bu sefer kati bir ifadeyle başını sallamayı ihmal etmedi.</span></p>

  <p><span class="font4">“Hayır, tanımıyorum, hiçbir malumatım yok hakkında. Mesele de bu zaten, tanısaydım, daha kati konuşurdum.”</span></p>

  <p><span class="font4">Yine umursamaz göründüm.</span></p>

  <p><span class="font4">“O kadar da abartmayalım Reşit. Herkesten şüphe edilerek yaşanmaz ki. Yoksa konuşacak kimse bulamayız. Zaten burada kapanıp kalmışım, bir dostun ziyaretinden ne olacak?”</span></p>

  <p><span class="font4">Hayır, sözlerim rahatlatmadı onu.</span></p>

  <p><span class="font4">“Bakın Şehsuvar ağabey, hayatınıza müdahale eder gibi olmayayım ama konuşmak için daha itimat edilen dostlar&nbsp;bulabilirsiniz. Yıllardır görmediğiniz bir adam birden ziyaretinize geliyorsa, vardır bunun altında bir çapanoğlu.”</span></p>

  <p><span class="font4">Artık emindim, katiyetle tanıyordu Mehmed Esad’ı. Belki buraya geliş maksadını da biliyordu. Ama benimle paylaşmak&nbsp;istemiyordu. Yok, hiçbir koşulda bunu itiraf etmeyecekti. En&nbsp;iyisi üstelememekti, vurdumduymazlığımı sürdürdüm.</span></p>

  <p><span class="font4">“Senin asabın bozulmuş biraz,” dedim uzanıp dostça eline dokunarak. “Merak etme, bana bir şey olmaz. Hem, herkes saklanacak delik ararken, nerden bulacağım ben o eski, sadık dostları?”</span></p>

  <p><span class="font4">Gözleri umutla ışıldadı.</span></p>

  <p><span class="font4">“Biri var aslında. Binbaşı Cezmi... Trablusgarp’ta birlikte harp etmişsiniz...”</span></p>

  <p><span class="font4">“Cezmi Kenan mı?” diye mırıldandım sevinçle. “Cezmi Bey hayatta mı?”</span></p>

  <p><span class="font4">Yüzüme yayılan mutluluk Reşit’i de etkilemişti.</span></p>

  <p><span class="font4">“Hayatta, hem de turp gibi. Munise Teyze, Balkan Harbi sırasında tifüsten ölmüştü. Biliyorsunuz çoluk çocuk da yok.&nbsp;Cezmi Amca tek başına yaşıyor. Haftada bir ziyaretine gidiyorum. Sizi görmekten de büyük bir mutluluk duyacaktır. İsterseniz birlikte gidelim bu hafta.” Düşünceli bir ifade belirdi&nbsp;gözlerinde. “Hem belki, şu sizin eski arkadaşınız hakkında da&nbsp;malumat sahibidir. Biliyorsunuz, işgal sırasında, Karakol Teşkilatı’nı idare edenlerin arasındaydı Cezmi Amca... Belki de&nbsp;yakından tanıyordur şu Mehmed Esad adındaki arkadaşınızı.”</span></p>

  <p><span class="font4">Cezmi Kenan! Basri Bey’in şehit düşmesinden sonra emrine girdiğimiz kumandandı Binbaşı Cezmi. Ama onunla Trablusgarp’tan çok daha önce tanışmıştık aslında. 31 Mart&nbsp;Ayaklanması’nın bastırılması sırasında birlikteydik. Çoğu insan biraz tuhaf bulurdu onu ama bence dünyanın en cesur&nbsp;zabitlerinden biriydi. Bilhassa Trablusgarp’ta, bombaların&nbsp;durmak bilmeyen dalgalar halinde siperlerimize çarptığı,&nbsp;şarapnellerin dolu gibi üzerimize yağdığı, rüzgârın ateş püskürttüğü o cehennem günlerinde, İtalyan kuvvetleri bütün&nbsp;üstünlükleri, bütün acımasızlıklarına rağmen o sahilden çıkamadılarsa bu, Cezmi Kenan gibi kahramanların sayesinde&nbsp;olmuştu. Benim bile zaman zaman burada ne işim var, kaçıp&nbsp;canımı kurtarsam mı diye tereddüt ettiğim o kıyamet anlarında, Cezmi Bey siperden sipere koşarak, herkesin moralini&nbsp;yüksek tutmayı başarmıştı. Bir lahza olsun korku belirmemişti, onun bir çocuk masumiyetiyle bakan açık yeşil gözlerinde. Evet, onu tekrar görmek hoşuma giderdi. Üstelik anladığım kadarıyla Mehmed Esad muammasının çözülmesinde&nbsp;de bana yardım edecekti. Bizim Reşit’in söyleyemediği sırrı,&nbsp;Cezmi Bey ifşa edecekti demek ki.</span></p>

  <p><span class="font4">“Valla çok sevinirim,” dedim Reşit’e. “Yıllardır görmedim Binbaşı Cezmi’yi. Ziyaretine gitmek beni ziyadesiyle mutlu&nbsp;eder. Yahut buraya yemeğe davet etsek... Ne dersin daha mı&nbsp;iyi olur?”</span></p>

  <p><span class="font4">Yüzü gölgelendi.</span></p>

  <p><span class="font4">“Gelmez, otelin gözaltında olduğunu düşünüyor.” Sesini kısarak ekledi. “Burası bir ihanet yuvası ona göre, kalanların&nbsp;çoğu da casus.”</span></p>

  <p><span class="font4">Tam bir ittihatçı konuşması. Herkesten, her şart altında şüphelen. Peki ya doğruysa? Öyle ya burada konaklayanların&nbsp;gerçekte kim olduğunu nasıl bilebiliriz ki? Hatta karşımdaki Reşit bile hükümet adına çalışıyor olabilir. Böylece daha&nbsp;kolay kontrol ederler geleni gideni. Evet, bu otelde bir casus&nbsp;aranıyorsa, baş zanlı Reşit olmalı. Çünkü bütün malumatlar&nbsp;onda. Yok canım, Mehmed Esad’dan sonra bir de bizim otel&nbsp;müdüründen mi şüpheleneceğiz? Ee, normal biz de eski ittihatçı değil miyiz? Peki, bizim Binbaşı Cezmi’nin bu muammanın içindeki rolü ne acaba? Hayır, işte bu mümkün değil.</span></p>

  <p><span class="font4">O adamın namusuna kefilim, asla bulaşmaz böyle pis işlere... Ama uyanık olmak lazımdı; at iziyle it izinin birbirine karıştığı günlerdi bunlar. Ne sağlam adamlar görmüştüm, bir&nbsp;gecede arkadaşlarını satıp karşı tarafa geçen.</span></p>

  <p><span class="font4">Hatırlar mısın bilmem? Bir gün edebiyat üzerine konuşuyorduk, neden Rus edebiyatında, Fransız romanlarında düello var da bizim romanlarımızda yok diye... Leon Dayı da masadaydı. Gerçi o, “Ahmed Mithad’ın</span> <span class="font4" style="font-style:italic;">Hassan Mellah</span><span class="font4">’ını</span> <span class="font4">mı,&nbsp;yoksa Recaizade Ekrem’in</span> <span class="font4" style="font-style:italic;">Araba Sevdası</span><span class="font4">’nı mı roman kabul&nbsp;edeceğiz? Bizde roman yok ki düello olsun,” diyerek işin içinden çıkmıştı. Ama ne sen ne de ben bir açıklama getirebilmiştik bu meseleye.</span></p>

  <p><span class="font4">Yıllar içinde çok düşündüm bu konuyu. Sahi bizde niye düello yoktu? Daha mı az cesurduk Ruslardan ya da Fransızlardan? Hiç zannetmiyorum. Cesaretin ırklarla, milletlerle&nbsp;alakası yoktu. En az öteki milletler kadar cesurduk biz de.&nbsp;Sadece fert olarak yeterince gelişmemiştik. Abdülhamit’ten&nbsp;ya da Osmanlı devrinden bahsetmiyorum, bu toprakların&nbsp;evveliyatı da böyleydi. Hep güçlü hükümdarlar, güçlü devletler... Öyle büyük bir baskı vardı ki insanların üzerinde,&nbsp;fert ortaya çıkamamıştı bir türlü. Kimse kendisi olamamış,&nbsp;hep bir lidere, bir öndere ihtiyaç duymuştu. Zannederim bu&nbsp;sebepten, sadece iki kişinin karşılıklı karar verdiği, teke tek&nbsp;yapılan düello bizde yaygınlaşmamıştı. Onun yerine bir güce&nbsp;dayanarak, düşman saydığımız kişileri yok etmeyi tercih etmiştik hep. Böylece; linç, pusu ve jurnal en çok başvurduğumuz metodlar olmuştu...</span></p>

  <p><span class="font4">Masama çöküp, yeniden yazmaya başladığımda kuracağım ilk cümle bambaşkaydı aslında. Deminden beri yazdıklarım&nbsp;muhtemelen çok da umurunda olmamıştır senin, eminim&nbsp;aklın bir önceki mektubumda kalmıştır. Evet, Selanik’teki o&nbsp;yaz akşamında, yerde kanlar içinde yatan adama ateş eden&nbsp;acımasız Şehsuvar’ı düşünüyorsundur. Âşık olduğun, sana&nbsp;şiirler okuyan, hikâyeler yazan, o naif delikanlı, nasıl böyle&nbsp;soğukkanlı bir tetikçiye dönüşebildi diye kahroluyorsundur.&nbsp;Bunu ben de düşündüm; hayır, vicdan azabı duyarak değil,&nbsp;kendi soğukkanlılığıma şaşarak düşündüm. İnsanoğlu, dünyanın en büyük muammasıdır. İyi manada söylemiyorum,&nbsp;kötü manada da söylemiyorum, bütün o büyük zıtlıklarıyla&nbsp;birlikte söylüyorum. İnsan ruhu, henüz keşfedilmemiş kapkaranlık bir coğrafyadır. Vahşetle şefkat, korkuyla cesaret,&nbsp;nefretle sevgi, mantıkla delilik hepsi bir zihnin içinde hapsedilmiştir. Bazen kendimizi iyi biri zannederiz ama değilizdir, bazen kendimizi sevgi dolu biri zannederiz ama aslında&nbsp;öldürmeye yatkınızdır, zıddı da mümkün tabii. Sevgisiz bir&nbsp;ortamda büyüdüğü için nefret dolu olduğunu düşünen birinin elinin kötülük yapmaya gitmemesi gibi... Çoğumuz kim olduğumuzun farkında değiliz, bunu düşünmemişizdir bile.&nbsp;Düşünmek için başımıza sarsıcı bir olay gelmesi icap eder,&nbsp;kendi ruhumuzla yüzleşmek zorunda kalacağımız korkunç&nbsp;bir olay... Tıpkı o yaz akşamı beni acımasız bir katile dönüştüren o meşum suikast gibi.</span></p>

  <p><span class="font4">Evet, o gece yarısı eve döndüğümde ben de kendimi hiç tanımadığımı fark ettim. Birkaç saat önce insanları öldürmüştüm ama en küçük bir rahatsızlık duymuyordum. Şekercinin vurduğu Mehmed Esad için üzülüyordum biraz... Evet çok&nbsp;değil, biraz. Bunun, Mehmed Esad’ın bana kötü davranmasıyla da bir alakası yoktu, verilen emirlere uymayarak hepimizin hayatını tehlikeye atmasıyla da... Kendi zaferimden&nbsp;öylesine etkilenmiştim ki, ne ölenler ne yaralanan arkadaşım&nbsp;umurumdaydı. Evet, ne kadar bencil bir insan olduğumu ilk&nbsp;kez o akşam anlayacaktım. Ruhumun karanlıklarında saklanan, bambaşka bir Şehsuvar Sami’yle ilk kez tanışacaktım.</span></p>

  <p><span class="font4">Yıllarını Osmanlı maarifi için harcamış, sulh insanı babam Muallim Emrullah Bey’in baskısı üzerimden kalkınca, içimdeki mağara insanı ortaya çıkmıştı galiba. İşin tuhafı hiçbir korku duymuyordum bundan... Ne korku ne de utanç...&nbsp;Aksine kendimi daha güçlü hissediyordum, bütün dünyaya&nbsp;kafa tutabilecek kadar cesur... Üstelik bu gücü, bu cesareti&nbsp;kutsal bir davada kullanma fırsatı yakalamıştım, vatanımı yıkımdan kurtarmak, milletimi hür kılmak, tarihi yeniden yazmak için... Oysa değişen bendim, hayır o tetiği çekerken değil, çok daha önce, daha cemiyete girdiğim ilk gün başlamıştı&nbsp;bu değişim. Bunu hissetmiştim aslında, belki de o sebepten,&nbsp;cemiyete üye olduğumu saklamıştım senden, belki de o yaz&nbsp;akşamı çektiğim tetik bendeki değişimin tamamlanmasıydı.&nbsp;içimdeki öteki Şehsuvar’ın gözlerini açıp, evet, artık ben de&nbsp;varım dediği an...</span></p>

  <p><span class="font4">O gün bunları sana anlatsaydım, nefret ederdin benden, muhtemelen şimdi de ediyorsundur. Yaptıklarımı düşündükçe bazen ben de nefret ediyorum kendimden, bazen de&nbsp;acıyorum kendime. Evet, acıyorum, bütün o kahramanlıklarla dolu geçmişime rağmen, hakikatte rüzgârın önünde&nbsp;sürüklenen bir zavallı olduğum için. Sadece zavallı mı, aynı&nbsp;zamanda gaflet içinde istikbali kestiremeyen bir akılsız... Üstelik yanında, senin gibi onu defalarca ikaz eden biri olmasına rağmen olacakları göremeyen iflah olmaz bir romantik.</span></p>

  <p><span class="font4">Şimdi romantik kelimesini de yadırgayacaksın ama öyleyim, şu hayatta asla gerçekçi olamadım. Sana âşık olmam bunun en büyük ispatıdır. Rahmetli annemin dediği gibi, elim ekmek tuttuktan sonra namuslu bir Müslüman kızı bulup&nbsp;evlenmek yerine bir Yahudi kızını seçtim, hem de en aykırı&nbsp;olanını, en baş edilmezini...</span></p>

  <p><span class="font4">Bunları menfi sözler olarak alma, hayranlığımdan böyle yazıyorum. Çünkü yaşadıklarım bana öğretti ki, bu ülkenin&nbsp;asıl meselesi, milletin hep boyun eğmesi, hayır diyememesi,&nbsp;suskunluğu erdem zannetmesi. Üstelik öyle kolayca vazgeçilecek alışkanlıklar değil bunlar. Etimize, kemiğimize işlemiş, tenimize sinmiş, binlerce yılın lanetli mirası... Bunları&nbsp;düşündükçe, daha da büyüyorsun gözümde. Bu da iyi değil&nbsp;aslında: Sen, benim için ulaşılmaz bir mücevher haline gelirken, ben gitgide küçülüyor, bir toz zerresine dönüşüyorum&nbsp;gözünde... Üstelik hatalı olan da benim, üstelik hiçbir izahat&nbsp;da bunu değiştiremeyecek, ne şimdi ne de gelecekte... Ama&nbsp;yine de hikâyemi anlatmaya devam edeceğim.</span></p>

  <p><span class="font4">Evet, birileri peşimde... Kim olduklarını tam olarak bilmiyorum, amaçlarından da bihaberim ama nefesleri ensemde, yılların verdiği tecrübeyle hissediyorum ki, fazla vaktim yok.&nbsp;Önce kim yakalayacak, ilk darbeyi kim vuracak, ilk tetiği kim&nbsp;çekecek bilmiyorum... Avcımı seçmek gibi bir şansa sahip değilim, bir ceylan kadar savunmasız olmasam da beklemekten&nbsp;başka çarem yok. Yapabildiğim tek şey şu satırları yazmak&nbsp;sana... Onlar gelmeden, yazdıklarımı bitirmeliyim. Çünkü&nbsp;onlar geldiklerinde sadece bedenimi yok etmekle kalmayacaklar, pek de uzun olmayan ömrümün bütün izlerini silecekler. O sebepten vakit kaybetmek istemiyorum, o sebepten&nbsp;yeniden dönüyorum maziye.</span></p>

  <p><span class="font4">Evet, Arnavut silahşorların öldürülmesinde gösterdiğim cesaret ve dirayet hem fedailer grubunda hem de cemiyette&nbsp;büyük takdir topladı. Alnımdan öpmüştü Basri Bey.</span></p>

  <p><span class="font4">“Hakiki bir kahraman gibi davrandın Şehsuvar.”</span></p>

  <p><span class="font4">“Mübalağa ediyorsunuz, vazifemi yaptım efendim,” diyecek oldum.</span></p>

  <p><span class="font4">“Yok, öyle değil,” diye kestirip attı. “Bundan çok daha tehlikesiz durumlarda eli ayağı titreyen, öylece apışıp kalan ne babayiğitler gördüm... Yok kardeşim, senin kanında var bu iş. Biz o gün sadece üç vatan hainini tepelemedik, senin gibi&nbsp;kıymetli bir vatan fedaisi kazandık. Tebrik ederim...”</span></p>

  <p><span class="font4">Bu sözler dahi ayağımı yerden kesmeye yetecekken, asıl taltif, cemiyetin lideri, Talat Bey’den gelecekti. Ertesi gün&nbsp;yazıhanede oturmuş, Serez’de görülecek bir davanın dilekçelerini yazıyordum ki kapı açıldı, önden Talat Bey, ardından&nbsp;Leon Dayı girdi içeri, peşlerinden de dört sivil muhafız. Arnavutların suikast teşebbüsünden sonra tedbir almıştı cemiyet.&nbsp;Dört sivil salonda kaldı, cemiyetin iki mühim adamı çalıştığım odaya girdi. Ne zamandır görmüyordum Talat Bey’i.&nbsp;Hemen ayağa fırladım. Gelip sımsıkı sarıldı bana.</span></p>

  <p><span class="font4">“Hayatımı kurtardın delikanlı,” dedi o her zamanki neşeli haliyle. “Sağ olasın, sana bir can borcum var artık.”</span></p>

  <p><span class="font4">O kadar heyecanlanmıştım ki ne diyeceğimi bilemeden kem küm edip durdum.</span></p>

  <p><span class="font4">“Baban nurlar içinde yatsın,” diye sürdürdü. “Muallim Emrullah’ın oğlu olduğunu gösterdin.” Gurur dolu bir gülümsemeyle Leon Dayı’ya baktı. “Söylediğim kadar varmış&nbsp;değil mi?”</span></p>

  <p><span class="font4">Leon Dayı’nın gülümsemesi, onunki kadar aydınlık değildi.</span></p>

  <p><span class="font4">“Şehsuvar iyidir,” dedi sadece. “Cemiyet için çok daha faydalı işler yapacağına inanıyorum.”</span></p>

  <p><span class="font4">Ama Talat Bey’in neşesine diyecek yoktu, teklifsizce geçti oturdu masanın başına.</span></p>

  <p><span class="font4">“Öyle olacak, artık devr-i istibdat bitti, devr-i hürriyet başladı... Artık bizim devrimiz... Ama sadece başladı, henüz zaferden çok uzağız. Devlet hâlâ Abdülhamit’in memurlarıyla yönetiliyor. O kurnaz Kayserili, devleti asla kolayca teslim&nbsp;etmeyecek... Bunca yıllık iktidarında öğrendiği her türlü kurnazlığı, her türlü hinliği yapacak. Gerektiğinde bir baba gibi&nbsp;şefkatli görünecek, gerektiğinde, ‘Ben de sizin gibi düşünüyordum evlatlarım,’ diyecek ama tıpkı Mithad Paşa’ya yaptığı gibi her an ipimizi çekmeye hazır olacak. Artık çok daha&nbsp;uyanık olmamız gerekiyor...”</span></p>

  <p><span class="font4">“Başka türlü olması mümkün değil,” dedi Leon Dayı karşısındaki koltuğa çökerken. “Bütün ihtilaller, iktidarı almakla başlar. Meşrutiyeti ilan ettirdik ama hâlâ kurumlan ortada&nbsp;yok. Bir yanda padişah, bir yanda meclis. Asıl kavga şimdi&nbsp;başlıyor.”</span></p>

  <p><span class="font4">Ne dediklerini tam olarak anlamıyordum, muvaffak olmuştuk; Kanun-i Esasi yürürlüğü girecek, meclis açılacaktı, daha ne olsundu?</span></p>

  <p><span class="font4">“O yüzden payitahta gitmeliyiz,” diyerek sürdürdü Talat Bey. “Dersaadet bizi çağınyor.” Kestane rengi iri gözlerini&nbsp;bana çevirdi. “Sen de bizimle gelmelisin. Selanik artık misyonunu tamamladı. Dünya siyasetine yön vermek için, dünyanın gözünü diktiği şehirde olmalıyız. ”</span></p>

  <p><span class="font4">Büyük bir onurdu benim için, bizzat cemiyetin lideri tarafından payitahta çağrılmak ama sen ne olacaktın, yaşlı annem ne olacaktı?</span></p>

  <p><span class="font4">“Buradaki işler...” diyecek oldum. “Mösyö Leon müşkül vaziyette kalmasın...”</span></p>

  <p><span class="font4">Dayın manidar bir bakış atmakla yetindi bana, seninle münasebetimin farkında olmayan Talat Bey ise kocaman bir&nbsp;kahkaha koyuverdi.</span></p>

  <p><span class="font4">“Merak etme Mösyö Leon işlerini her zaman halleder...” Gülüşü söner gibi oldu. “Anneni düşünüyorsan, o meseleyi&nbsp;de hallederiz. Burada kalırsa, ona bakacak birilerini memur&nbsp;ederiz, seninle gelmeye karar verirse, ona da bir hal çaresi buluruz... Ama senin mutlaka payitahtta olman lazım... Başka vazifeler bekliyor seni. Daha mahrem, daha mühim vazifeler...”</span></p>

  <p><span class="font4">Mahrem ve mühim derken neyi kastettiği belliydi, davamızın düşmanlarıyla hesaplaşmak, hem de kanun yoluyla değil, bildiğimiz usulle. O zamanlar hiç de yanlış gelmiyordu&nbsp;bu metod bana. İhtilal namlunun ucundadır, kimden duydum bu cümleyi hatırlamıyorum ama aynen katılıyordum&nbsp;bu düşünceye. Yeterince kararlı olmazsak, sadece yaptığımız&nbsp;devrimi değil, aynı zamanda bütün vatanı kaybedebilirdik.&nbsp;Üstelik hoşuma gidiyordu bu mücadele şekli. Evet, yeri gelmişken itiraf etmeliyim, sadece romantik değil, aynı zamanda iflah olmaz bir sergüzeşttim ben. Belki bir romancı için&nbsp;gerekli bir ruh halidir bu sergüzeştlik ama hayat, her zaman&nbsp;hakikatin üzerinde yükselir. Ve gerçek bir maceranın verdiği&nbsp;hazzı, hiçbir roman veremez. Kim bilir ne maceralar bekliyordu beni payitahtta? Üstelik Leon Dayı da mebus olarak gelecekti İstanbul’a, o zaman seni ikna etmenin de bir yolunu&nbsp;bulurduk elbet. Hayatta en çok sevdiğin iki insanı kırmazdın&nbsp;herhalde... Fena halde yanıldığımı çok geçmeden anlayacaktım. Kendimi tanımadığımı o suikasttan sonra keşfetmiştim,&nbsp;seni hiç tanımadığımı ise bahçenizdeki o kavgamızdan sonra&nbsp;fark edecektim... Asmalardan sarkan mor üzümlerin şenlendirdiği o bahçede, o tahta kameriyenin altında...</span></p>
</body>
</html>
