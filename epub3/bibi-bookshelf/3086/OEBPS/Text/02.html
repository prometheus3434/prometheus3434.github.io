<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv02">“Söyle bana Şehsuvar, katil mi olacaksın?”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (1. Gün, Öğleden Sonra)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Bu öğleden sonra sesini duydum odamda. “Katil mi olacaksın?” Rüya değildi, vallahi değildi, o kadar yakından geliyordu ki sesin, sanki yanıbaşımdaydın. Öfke, kaygı dolu hislerle azarlıyordun beni:</span></p>

  <p><span class="font4">“Söyle bana Şehsuvar, katil mi olacaksın?”</span></p>

  <p><span class="font4">O kadar sahiciydi ki sesin, aptalca bir beklentiye kapıldım; gözlerim telaşla taradı belki de ömrümün son günlerini geçirdiğim bu hüzünlü otel odasının her bir köşesini. Elbette&nbsp;yoktun, yine de kalkıp banyoya bile baktım, hatta kapıyı açıp&nbsp;koridora... Yoktun, olamazdın. Bu sözleri çok önce, henüz&nbsp;bedenimiz bu kadar yorgun düşmemiş, henüz ruhumuz bu&nbsp;kadar örselenmemiş, henüz gönlümüz umutlarla doluyken&nbsp;söylemiştin...</span></p>

  <p><span class="font4">Yaz sonuydu... Asmalardan sarkan mor üzümlerin şenlendirdiği o bahçedeydik, balıkları çoktan ölmüş taştan havuzun başında... Sararmaya başlayan yapraklardan daha solgun görünüyordu yüzün, hiddetle gözlerini bana dikmiştin. Aslında&nbsp;tahmin ediyordun Paris’e seninle gitmeyeceğimi. Belki de cemiyete katıldığımı duymuştun, duymasan bile hissediyordun.</span></p>

  <p><span class="font4">“İttihat ve Terakki’ye katılacağım,” dediğim an, dayanamayıp patlamıştın: “Katil mi olacaksın?”</span></p>

  <p><span class="font4">İlk kez bu kadar öfkeli görüyordum seni, bu kadar çaresiz, bu kadar umutsuz... Teskin etmeye çalıştıysam da dinlemedin. Doğru da yaptın, çünkü yalan söylüyordum, işin aslı çoktan katılmıştım cemiyete.</span></p>

  <p><span class="font4">Evet, utanarak yazıyorum, senden gizlediklerim arasında bu da vardı. Beni azarladığın o günden bir yıl önce, 1907 yılının yazı... Hani sen Paris’ten, Baudelaire’in mısralarıyla süslü mektuplar gönderiyordun ya bana.</span></p>

  <p><span class="font4">“O akşamlarda gün batımı, tarlalar ve kanallar.</span></p>

  <p><span class="font4">Ve şehri olduğu gibi yakutlara, altınlara boğar.”</span></p>

  <p><span class="font4">Şiirin, aşkın ve hürriyetin payitahtını anlata anlata bitiremiyordun.</span></p>

  <p><span class="font4">“Mutlaka kaçmamız lazım,” diyordun. “Burada yaşamalıyız... Lüksemburg Bahçeleri’ne bakan çatı katındaki küçük bir evde... İlk romanını yazmaya burada başlamalısın, ağaçların yaprakları tatlı bir kederle solarken...”</span></p>

  <p><span class="font4">Pantheon’da dolaşıyordun. Alnında “Vatan, Büyük insanlara Minnettardır,” yazılı o medeniyet mabedinde, Voltaire, Victor Hugo, Jean-Jacques Rousseau’nun mezarlarını tavaf&nbsp;ediyordun...</span></p>

  <p><span class="font4">“İşte özgür düşüncenin sarayı... Dillerden, dinlerden, ırklardan kurtulmuş insanlığın mekânındayım. Bizim yerimiz burası... Vive liberte, egalite, fraternite! Yani yaşasın hürriyet,&nbsp;müsavat, uhuvvet!”</span></p>

  <p><span class="font4">O sokaklarda ben de yürümüştüm, ben de o büyük insanların heykellerini bir parça şaşkın ama hep hayranlıkla seyretmiştim. Neler hissettiğini o kadar iyi biliyordum ki, yazmadıklarını bile. Üstelik sen o tutku dolu mektupları kaleme alırken, ben de ardı ardına sıraladığın o sloganları, ülkemizde hakim kılmak için cemiyete katılmakla meşguldüm.</span></p>

  <p><span class="font4">“Yaşasın hürriyet, yaşasın eşitlik, yaşasın kardeşlik...”</span></p>

  <p><span class="font4">Evet, sen Paris’te o büyük insanların mezarlarının arasında dolaşırken, ben de onların ideallerini rehber olarak seçmiştim kendime. Belki bütün hayatımı değiştirecek, belki sevdiğim insanları mutsuz edecek, belki ölümüme yol açacak&nbsp;bir rehber. Yanlış anlama, cemiyete katılmamdan seni sorumlu tutuyor değilim, hatta beni yemin törenine götüren kişi&nbsp;Leon Dayı olmasına rağmen bunu söylemem haksızlık olur...</span></p>

  <p><span class="font4">Evet, Leon Dayı... Onun adını okuyunca eminim çok şaşıracaksın. Ne var ki, hakikat bu; beni cemiyete tavsiye eden kişi oydu. Yıllarca sakladım bunu ama artık saklayacak sır kalmadı. Ne sır, ne cemiyet ne de korunması gereken dava arkadaşları... Ama 1907 yılının o yaz akşamında beni, cemiyet evine götüren Leon Dayı gizliliğe azami ölçüde riayet ediyordu.</span></p>

  <p><span class="font4">Leon Dayı’ya sakın kızma. O iflah olmaz bir romantikti. Üstelik cemiyetteki çoğu insan gibi parçalanmakta olan bir&nbsp;imparatorluğu kurtarmaktan çok, Fransız İhtilali’nin şiarlarıyla sarhoş olmuş, inkılapçı bir romantikti. Aslına bakarsan&nbsp;ben de öyleydim, hepimiz öyleydik. Ama o, hepimizden farklıydı, belki de sosyalist bir düzenin hayallerini kuruyordu.&nbsp;Şu sendikacı Avram’ı hatırlarsın... Hani Bulgar kökenli olan...&nbsp;Ne kadar sıkı fıkılardı onunla. Bir defasında da</span> <span class="font4" style="font-style:italic;">Komünist Manifesto’</span><span class="font4">yu</span> <span class="font4">tutuşturmuştu elime...</span></p>

  <p><span class="font4">“İhtilale bir de bu açıdan bak bakalım...”</span></p>

  <p><span class="font4">Okudum ama bana pek hitap etmedi... Her neyse, elbette Leon Dayı bizi ayırmak maksadıyla teklif etmedi cemiyete&nbsp;girmemi, -gerçi seninle birlikte olmamızdan pek hoşnut olduğunu söyleyemeyeceğim. Neyse, tek amacı vardı onun, benim hürriyet davasında yerimi almam. Onu hiç suçlamadım&nbsp;zaten. Kan bağımız yoktu ama hayatta en fazla önemsediğim&nbsp;insanlardan biriydi. Dünyaya bambaşka gözlerle bakmamı&nbsp;sağlamıştı. Yeri gelmişken bir itirafta daha bulunayım. Yahudilere karşı taşıdığım önyargıyı kıran kişi de oydu. Evet,&nbsp;senden çok önce... Belki bizi birbirimize hazırlayan da oydu.&nbsp;Elbette farkında olmadan...</span></p>

  <p><span class="font4">Evet, senin Paris’te yaşayacağımız günlerin hayalleriyle başının döndüğü o gecelerden birinde, Leon Dayı cemiyete katılmam için yemin törenine götürmüştü beni. Daha arabada bağlamıştı gözlerimi, gideceğimiz yeri görmemem&nbsp;gerekiyordu ama limana inen dar sokaklardan birinde olduğumuzu biliyordum. Uzaktan uzağa gelen seslerden, kokulardan, rüzgârın taşıdığı tuzlu nemden anlamıştım bunu.&nbsp;Biraz zorlasam hangi sokakta olduğumuzu çıkarabilirdim&nbsp;ama yapmadım; zihnimi kapadım, keşfetmemeyi, bilmemeyi, anlamamayı seçtim. Düzayak, giriş katındaydı gittiğimiz&nbsp;ev. Ev olduğundan da emin değildim aslında, belki bir devlet&nbsp;dairesiydi, belki de bir avukatlık bürosu. Dediğim gibi, azıcık&nbsp;kafa yorsam elimle koymuş gibi bulurdum orayı, yapmadım.&nbsp;Çaldığımız kapı açılmadan önce, ince bir erkek sesi:</span></p>

  <p><span class="font4">“Kim o?” dedi içeriden.</span></p>

  <p><span class="font4">“Hilal” diye parolayı söyledi Leon Dayı.</span></p>

  <p><span class="font4">Hepsi bu, sonra kilidin sesini duydum, hiç gıcırdamadan açıldı kapı.</span></p>

  <p><span class="font4">“Buyurun,” dedi az önceki ince erkek sesi.</span></p>

  <p><span class="font4">Sert bir tütün kokusu çarptı burnuma.</span></p>

  <p><span class="font4">“Benden buraya kadar,” dedi Leon Dayı. “Artık bu arkadaşa emanetsin. Tanrı yardımcın olsun.”</span></p>

  <p><span class="font4">Bir şeyler mırıldandım ama o kadar heyecanlıydım ki, ne dediğimi ben bile anlamadım.</span></p>

  <p><span class="font4">“Şöyle geçelim,” dedi sigara tiryakisi adam. Koluma girdi, usulca sürükledi beni içeriye. “Sola doğru döneceğiz, dikkat&nbsp;et,” diye uyardı. Beş on adım attıktan sonra, “Bir kez daha&nbsp;sola,” diye mırıldandı. Biraz ilerledik, “Şimdi sağa dönüyoruz, tamam dur.” Durduk, bir başka kapıyı açtı. “Evet, içeri&nbsp;giriyoruz.”</span></p>

  <p><span class="font4">Girdik. Belli belirsiz bir küf kokusu çarptı burnuma, nedense bir şarap mahzeni geldi aklıma. Gözlerimi kapatan bezin karanlığı aydınlanır gibi oldu ama hiçbir şey seçemiyordum hâlâ. Zannederim bir ışığın altına gelmiştim. Soluğu&nbsp;tütün kokan adam beni bırakıp çekildi. İşte o anda duydum&nbsp;öteki sesi.</span></p>

  <p><span class="font4">“Neden cemiyetimize katılmak istiyorsun?”</span></p>

  <p><span class="font4">Tok, kendinden emin bir ses. En küçük bir dostluk belirtisi yoktu, düşmanlık da yoktu, askerî bir emir gibi duygusuzdu, soğuktu.</span></p>

  <p><span class="font4">“Va... Vatan,” diye kekeledim. “Vatanın kurtuluşu için, hürriyet için, kardeşlik için...”</span></p>

  <p><span class="font4">Tam kendimi toparlayıp meramımı anlatmaya başlamıştım ki, o ses yeniden gürledi.</span></p>

  <p><span class="font4">“Bu davanın büyük fedakârlıklar istediğini, gerekirse ölmek, öldürmek zorunda kalacağını biliyorsun, değil mi?”</span></p>

  <p><span class="font4">Cevap vermeden önce ardı ardına yutkundum sonra sözcükler kendiliğinden döküldü ağzımdan...</span></p>

  <p><span class="font4">“Biliyorum... Bu kutsal mesele için, bu vatan için ölürüm, öldürürüm. Hayatımın başka bir maksadı yoktur...”</span></p>

  <p><span class="font4">Kısa bir sessizlik oldu, ayak sesleri duydum, yankıları gitgide artan ayak sesleri, sonra o tütün kokusu. Birinin gözümdeki bezi çıkardığını fark ettim. Işıktan gözlerim kamaştı. Kafalarına siyah kukuletalar geçirmiş, siyah pelerinler içinde&nbsp;üç adam oturuyordu karşımdaki üç koltukta. Aramızda sadece bir masa vardı. Boyları posları nasıldır anlamam mümkün&nbsp;değildi ama o siyah pelerinlerin içinde olduklanndan daha&nbsp;iri göründükleri muhakkaktı.</span></p>

  <p><span class="font4">“Yemin etmelisin,” dedi orta koltukta oturan adam; bu, deminden beri duyduğum sesin sahibiydi. Pelerinin altından çıkardığı eliyle, masanın üzerini gösterdi.</span> <span class="font4">“</span><span class="font4" style="font-style:italic;">Kur’an,</span> <span class="font4">silah&nbsp;ve bayrak üzerine yemin et!”</span></p>

  <p><span class="font4">Sağ elimi</span> <span class="font4" style="font-style:italic;">Kur’an</span><span class="font4">’</span><span class="font4">ın, sol elimi tabancanın üzerine koydum. “Vatan için, hürriyet için, kardeşlik, eşitlik ve adalet için kanımın son damlasına kadar mücadele edeceğime yemin ederim.”</span></p>

  <p><span class="font4">“Aramıza hoşgeldin,” diye gürledi. “İttihat ve Terakki Cemiyeti’ne üyeliğin hayırlı olsun... 1117... Evet, üyelik numaran. Bu sayıyı hafızana hiç silinmeyecek şekilde kaydet.&nbsp;Sakın, ama sakın unutma. Yeminine sadık kalmanı, vatanseverlik haysiyetini kanının son damlasına kadar korumanı&nbsp;temenni ederim. Allah yardımcın olsun.”</span></p>

  <p><span class="font4">İşte böyle başladı cemiyetteki maceram. Aslında yemin töreninin bütün görkemine rağmen beni çok önemsediklerini düşünmüyordum. Ritüelleri böyle herhalde diye geçiriyordum içimden ama yanılıyormuşum. İki hafta sonra&nbsp;vazifelendirildim. Hayır, tehlikeli işler değildi bunlar. Kurye&nbsp;olarak çalışıyordum. Defalarca Selanik’ten, Manastır’a, Manastır’dan Üsküp’e, Üsküp’ten Ohri’ye gidip geldim.</span></p>

  <p><span class="font4">“Çok temiz bir yüzün var,” diyordu cemiyetteki bağlantım. “Kimse senden şüphelenmez. Üstelik gözleri hep askerlerin üzerinde, senin masum görünüşlü, genç biri olman büyük avantaj.”</span></p>

  <p><span class="font4">Ama bir süre sonra sıkıldım. Vatanın kurtuluşu için sadece kuryelik yapmak, bununla mı geçecekti ömrüm? Yine de bu meseleyi dile getirmedim. İyi ki de getirmemişim. Sabreden derviş misali sonunda muradıma erecektim... Muradıma&nbsp;ermek dediğim hadise, sen uyarmadan önce beni katil yapacak olan vakaydı.</span></p>

  <p><span class="font4">Kimden bahsettiğimi bilmiyorsun ama anlatacağım. Bu sabah odamda yapayalnız otururken kulaklarımda bir kez&nbsp;daha çınlayan o soru: “Katil mi olacaksın?” aslında geç kalmış bir ikazdı. Evet, sen o soruyu sormadan çok önce, ben&nbsp;katil olmuştum!</span></p>
</body>
</html>
